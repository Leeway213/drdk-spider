https://www.dr.dk/nyheder/udland/16-mennesker-draebt-ved-valg-i-nigeria

Udland16 mennesker dræbt ved valg i NigeriaDer er flere meldinger om forsøg på svindel ved det forsinkede valg i Nigeria.
Resultat ventes først tirsdag.
Tilforordnede er i gang med tælle stemmer op på en skole i delstaten Kaduna i Nigeria.
23.
feb.
2019 kl.
21.
56Bemærk: artiklen er mere end 30 dage gammelLæs opStemmerne er lørdag aften ved at blive talt op efter dagens præsident- og parlamentsvalg i Nigeria.
Civile organisationer, der har fulgt valget, oplyser, at 16 mennesker er dræbt i løbet af valgdagen.
I en række områder stod folk stadig i kø ved valgets afslutning.
Valget, der skulle have fundet sted sidste lørdag, blev udskudt på grund af problemer med stemmesedler, stemmesteder og andre logistiske mangler.
Et endeligt valgresultat ventes først tirsdag.
Valgbokse stukket i brandValgobservatører og hæren kunne flere steder melde om valgbokse, der blev stukket i brand, om soldater der skød efter folk, som var mistænkt for at ville svindle med stemmesedlerne.
I andre tilfælde handlede det om vælgere, der forsøgte at sælge deres stemme.
Der blev tilbudt priser helt ned til ti kroner per stemme.
Islamisk Stat siger, at det stod bag et angreb på den nordøstlige by Maiduguri lørdag morgen.
Her kunne man fra morgenstunden høre skyderi.
Men hæren afviste, at det var religiøse ekstremister, der stod bag.
Det var en militærøvelse, hedder det.
Ifølge et netværk af civile organisationer, der har observeret valget, er der "registreret 16 dræbte hen over otte delstater", skriver nyhedsbureauet AFP.
Præsident Muhammadu Buhari søger en ny fireårig periode som statschef.
Hans nærmeste modstander er den tidligere vicepræsident Atiku Akubakar.
/ritzau/APFacebookTwitterKopier linkEmner:Islamisk Stat|Nigeria|Valg og folkeafstemninger




https://www.dr.dk/sporten/haandbold/championsleague/bsv-faar-fremragende-udgangspunkt-i-champions-league

ChampionsleagueBSV får fremragende udgangspunkt i Champions LeaguePå en fremragende anden halvleg tog BSV en sejr på fire mål med fra første opgør mod Wisla Plock i Champions League.
23.
feb.
2019 kl.
19.
37Bemærk: artiklen er mere end 30 dage gammelLæs opBjerringbro-Silkeborg (BSV) skulle forsøge at sikre sig et godt resultat i det første af to playoff-opgør i Champions League mod Wisla Plock, da de danske vicemestre var draget til Polen.
Det må man sige lykkedes.
BSV kunne rejse hjem fra Polen med en sejr på 26-22.
Sebastian Skube lavede ni mål for BSV.
BSV leverede en god præstation i det meste af første halvleg og var foran det meste af vejen.
Men et par dårlige afslutninger i de sidste fem minutter betød, at polakkerne kom op på 14-14, efter at danskerne ellers var foran 12-9.
Læs også:VERDENS BEDSTE DANSKERE Majestætisk Mikkel Hansen viste vejen for ParisNormalt er en stor del af BSV's angrebsspil lagt an på at skabe plads til landsholdsspilleren Nikolaj Markussen.
En skadet tå holder ham dog ude resten af sæsonen, men træner Peter Bredsdorff-Larsen havde formået at justere angrebsspillet, så savnet af den høje skytte ikke blev markant.
Den del havde træneren løst godt, og med et varieret og tålmodigt angrebsspil kom holdet til mange fine chancer.
Et par overtal blev udnyttet godt, og med et kvarter igen kunne Nikolaj Øris på straffekast bringe BSV foran 21-17.
Skube i spilhumørDet begyndte for alvor at dufte af et fremragende udebaneresultat for danskerne, og Wisla Plocks scoringspause nåede op på næsten 11 minutter.
Selv i en hektisk slutfase, hvor veteranen Renato Sulic undgik et rødt kort for en kæmpe svinestreg på Klaus Thomsen, holdt BSV'erne hovedet koldt.
Især Sebastian Skube spillede til et rent 12-tal i anden halvleg, hvor han bød ind med både assister og flere fremragende scoringer.
Læs også:Skjern smider føring på fire: Nyt nederlag sender dem tæt på CL-exitI målet tog Kasper Larsen også godt fra til sidst, men to dumme afbrændere i sidste minut reducerede sejrens størrelse fra seks til fire mål.
Den samlede vinder af opgørene avancerer til ottendedelsfinalerne i Champions League.
Der er returkamp i Danmark 3.
marts.
/ritzau/FacebookTwitterKopier linkEmner:Bjerringbro-Silkeborg Elitehåndbold|Nikolaj Øris (håndboldspiller)|Polen|Bjerringbro|Håndbold




https://www.dr.dk/sporten/fodbold/superliga/fc-nordsjaellands-skov-faeldede-vejle

SuperligaFC Nordsjællands Skov fældede VejleLørdag vandt FC Nordsjælland 3-1 over Vejle.
Kantspiller Andreas Skov Olsen var afgørende for udeholdet.
23.
feb.
2019 kl.
18.
04 | opdateret 23.
feb.
2019 kl.
19.
21Bemærk: artiklen er mere end 30 dage gammelLæs opEt skarpt FC Nordsjælland-mandskab hentede lørdag en 3-1 sejr på udebane over Vejle i 23.
spillerunde af Superligaen.
Kampen bød på store chancer i begge ender, men et effektivt udehold med kantspiller Andreas Skov Olsen i spidsen nedlagde Vejle.
Resultatet betyder, at FCN rykker op på en delt fjerdeplads med 31 point, mens Vejle fortsat er dyndet ind i nedrykningskampen med 19 point på en 13.
plads.
Læs også:AaB bryder hjemmebanekompleks med sejr over SønderjyskeKampen startede livligt med store chancer i begge ender, og allerede efter 12 minutters spil bragte angriber Godsway Donyoh udeholdet i front.
Bolden blev spillet ud til udeholdets Mathias Rasmussen, som flot lagde et indlæg ind i hovedet på Donyoh, der elegant headede bolden i mål.
Efter føringsmålet fik Vejle et lille spillemæssigt overtag, hvilket resulterede i en stor hovedstødschance til angriber Imed Louati efter 26 minutter.
Den tunesiske angriber manglede dog præcision, og bolden endte lige forbi FCN-målet.
Dobbelt op på SkovAfbrænderen skulle vise sig at blive dyr for vejlenserne.
Syv minutter inde i anden halvleg slog udeholdets Andreas Skov Olsen nemlig til.
Kantspilleren lavede først en spektakulær nedtagning efter en høj bold, hvorefter han flot bankede bolden i mål.
Læs også:Kroater udsætter muligheden for en ekstra dansk CL-pladsSamme Andreas Skov Olsen lukkede endegyldigt kampen med sin scoring til 3-0 efter 56 minutters spil på et straffespark.
Hjemmeholdet forsøgte ihærdigt at reducere, hvilket lykkedes i kampens overtid, da angriber Kjartan Finnbogason scorede på et hovedstød.
Men hjemmeholdet kom for sent i gang, og kampen endte dermed 3-1 til FCN.
/ritzau/FacebookTwitterKopier linkEmner:FC Nordsjælland|Godsway Donyoh (fodboldspiller)|Kjartan Finnbogason (fodboldspiller)|Vejle|Fodbold




https://www.dr.dk/sporten/fodbold/kvindeligaen/broendby-og-fortuna-spiller-sig-taettere-paa-pokalfinalen

KvindeligaenBrøndby og Fortuna spiller sig tættere på pokalfinalenDet var ikke uden sved på panden, da de to tophold lørdag fik et godt udgangspunkt i semifinalen af kvindernes pokalturnering.
Fortuna Hjørring sikrede sig en smal sejr mod VSK Aarhus.
Af Arnela Muminovic23.
feb.
2019 kl.
19.
36 | opdateret 23.
feb.
2019 kl.
20.
14Bemærk: artiklen er mere end 30 dage gammelLæs opSidste års finale i pokalturneringen stod mellem KoldingQ og Brøndby IF – og lørdag eftermiddag tørnede de to hold sammen igen i turneringen.
Denne gang i den første semifinale af to på Brøndbys hjemmebane.
De forsvarende mestre fra Brøndby kom planmæssigt foran, da landsholdsspiller Nicoline Sørensen efter et kvarters spil sikkert udnyttede et straffespark.
Men underdogs'ne fra KoldingQ svarede hurtigt tilbage på en kontra, da Signe Boysen bragte balance i regnskabet.
Brøndby pressede på i anden halvleg, og det gav pote.
Først bragte Emilie Henriksen favoritterne foran, og så sikrede Nanna Christiansen Brøndby et fint udgangspunkt med et mål til 3-1 i overtiden.
Rivalerne fra Fortuna Hjørring skulle også kæmpe lidt ekstra for deres sejr, da de mødte VSK Aarhus på udebane.
I første halvleg fik nordjyderne underkendt et mål for offside, men efter pausen tog favoritterne revanche, da Florentina Olar midt i anden halvleg sikrede Fortuna en 1-0-sejr.
Returkampene spilles 9.
og 10.
marts.
I videoen øverst i artiklen kan du se højdepunkter fra VSK Aarhus-Fortuna-kampen.
FacebookTwitterKopier linkEmner:Brøndby|Aarhus|Brøndby IF|Fortuna Hjørring|Fodbold




https://www.dr.dk/sporten/cykling/flyvende-fuglsang-koerer-sig-i-gult-i-andalusien

CyklingFlyvende Fuglsang kører sig i gult i Andalusien Jakob Fuglsang ligner en kommende vinder af Andalusien Rundt med en god føring inden sidste etape.
Fuglsang kan snart dufte sejren.
23.
feb.
2019 kl.
17.
00Bemærk: artiklen er mere end 30 dage gammelLæs opDet dufter af samlet sejr til danske Jakob Fuglsang (Astana) i etapeløbet Andalusien Rundt.
På næstsidste etape lørdag var danskeren fremragende kørende, og da førende Tim Wellens ikke kunne sidde med, kørte Fuglsang sig fra anden- til førstepladsen i klassementet.
Briten Simon Yates tog etapesejren i Granada efter et soloudbrud til sidst, mens Fuglsang blev sidst i forfølgernes spurt og tog syvendepladsen.
Simon Yates vandt etapen.
ARKIVFOTO Der resterer blot 5.
etape søndag, og med kun let kupering og en helt flad afslutning er der ikke lagt op til ændringer i toppen af klassementet.
Fuglsang har syv sekunder ned til holdkammeraten Ion Izagirre og yderligere fire sekunder ned til Steven Kruijswijk.
Læs også:Søren Kragh om dansk Tour-start: ’Det er helt uvirkeligt’Tim Wellens tog sejren på fredagens enkeltstart for snuden af Fuglsang, men lørdag flåede danskeren altså førertrøjen af belgieren.
Fuglsang sad med til sidstPå den sidste stigning små 30 kilometer fra mål viste Fuglsang, at han var blandt de allerstærkeste i favoritgruppen.
Sammen med Adam Yates kørte danskeren i første omgang væk fra de andre, men da hans Astana-hjælpere Pello Bilbao og Ion Izagirre ikke kunne sidde med, lod Fuglsang sig falde tilbage i håb om at få dem med over toppen.
I stedet angreb Simon Yates.
Da han ikke var til fare i klassementet, lod Fuglsang ham køre afsted.
Læs også:Jørgen Leth: 'Dansk Tour-start er anerkendelse af danskernes trofasthed'Izagirre sled sig tilbage i favoritgruppen på den små syv kilometer lange stigning.
Dermed kunne han afløse Fuglsang som trækhest i favoritgruppen lidt før toppen.
På den afsluttende nedkørsel nåede også Pello Bilbao op, så både han og Izagirre kunne hjælpe Fuglsang hele vejen til mål.
Og da Izagirre var nærmeste mand i klassement, var der ikke udsigt til, at Fuglsang ville blive udfordret.
Et halvt minut efter vinderen Simon Yates sprintede de seks forfølgere om de sekundære placeringer, og her trillede Fuglsang ind som den sidste.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Jakob Fuglsang (cykelrytter)|Spanien|Cykelsport




https://www.dr.dk/nyheder/politik/de-voksne-i-la-vil-paa-banen-efter-anklager-om-overgreb

PolitikDe voksne i LA vil på banen efter anklager om overgrebLiberal Alliances politiske ordfører ville ønske, at hun havde hørt om sager i ungdomspartiet tidligere.
- Jeg er dybt berørt af de her sager, siger Liberal Alliances politiske ordfører, Christina Egelund.
Arkivfoto Af Nis Kielgast23.
feb.
2019 kl.
20.
21Bemærk: artiklen er mere end 30 dage gammelLæs opModerpartiet på Christiansborg vil nu involvere sig, efter flere medlemmer af Liberal Alliances Ungdom er blevet anklaget for seksuelle overgreb.
Ungdomspartiets ledelse blev i dag skiftet ud på det årlige landsmøde, efter en diskussion om ledelsen havde handlet hurtigt nok, da man blev bekendt med anklagerne.
- Jeg er dybt berørt af de her sager, og jeg er meget rystet over de anklager, som er blevet rullet ud.
Jeg kommer til at tage kontakt til den nyvalgte ledelse i LAU for at sikre, at man får etableret et miljø, hvor man frit og trygt kan komme, siger Liberal Alliances politiske ordfører, Christina Egelund.
Læs også:Flere medlemmer anklaget for overgreb: LA’s ungdomsparti får ny formandHun har allerede været i kontakt med Børns Vilkår og overvejer også at inddrage andre professionelle.
Hørte først noget for få dage sidenOp til landsmødet i ungdomspartiet kom det frem, at syv kvindelige medlemmer havde anklaget mandlige medlemmer i LAU for voldtægt, seksuelle krænkelser og tilnærmelser.
Torsdag blev sagerne anmeldt til politiet, og der er siden åbnet en efterforskning.
Men selv om ungdomspartiets ledelse har kendt til nogle af sagerne længe, var det først denne uge, at den politiske ordfører i moderpartiet blev informeret.
- Jeg kunne godt have tænkt mig at have haft kendskab til de her anklager på et langt tidligere tidspunkt.
Jeg blev selv først bekendt med en af sagerne for cirka tre døgn siden, og siden da har jeg prøvet at finde ud af, hvad der er op og ned i sagerne, siger Christina Egelund.
I første omgang er hun tilfreds med, at myndighederne er inddraget.
- Politiet efterforsker sagerne.
Jeg håber, at de får vendt hver en sten, og i det omfang nogen har gjort sig skyldige i seksuelle overgreb, at de bliver stillet til ansvar for deres gerninger.
FacebookTwitterKopier linkEmner:Liberal Alliance|Liberal Alliances Ungdom|Ledelse|Christina Egelund (politiker)|Sædelighedsforbrydelser




https://www.dr.dk/nyheder/kultur/en-stjerne-er-foedt-20-aarige-leonora-vinder-melodi-grand-prix

KulturEn stjerne er født: 20-årige Leonora vinder Melodi Grand PrixLeonora skal repræsentere Danmark ved Eurovision Song Contest med sangen 'Love Is Forever'.
Leonora jubler efter sejren.
Nu skal hun til Tel Aviv og repræsentere de danske farver ved Eurovision til maj.
Af Jens Grønbech23.
feb.
2019 kl.
21.
53Bemærk: artiklen er mere end 30 dage gammelLæs op- Vinderen af Dansk Melodi Grand Prix 2019 er Leonora!
Sådan lød det fra værterne Johannes Nymark og Kristian Gintberg, som lørdag aften kunne udråbe den 20-årige sangerinde fra Hellerup som vinder af Dansk Melodi Grand Prix 2019, der blev afholdt i Boxen i Herning.
Siddende på en gigantisk stol og med masser af charme sang Leonora sig til sejr med den enkle og finurlige popsang 'Love Is Forever' med 42 procent af stemmerne i finalen.
- Tusind, tusind mange gange tak, jublede hun fra scenen.
Se øjeblikket, hvor Leonora vinder Dansk Melodi Grand Prix:Leonora har ugen op til finalen været bookmakernes favorit til at vinde, og den spådom viste sig altså at holde stik, da hun triumferede foran Julie & Nina, der blev nummer to med 35 procent af stemmerne, og Sigmund, der med 23 procent af stemmerne endte på tredjepladsen.
Læs også:Årets største popfest: Se de vilde optrædener fra Dansk Melodi Grand PrixLeonora har dog ikke oplevet favoritværdigheden som et ekstra pres, siger hun.
- Jeg har egentlig bare set det som noget positivt, at andre også godt kunne lide sangen.
Det har været en slags medvind, lyder det fra den unge sangerinde, der glæder sig til at repræsentere Danmark i Eurovision Song Contest:- Det bliver sindssygt, siger hun.
Se også:Se det første interview efter sejren: Danmarks nye Grand Prix-darling helt rundt på gulvetHaft succes som skøjteløberLeonora Colmor Jepsen har optrådt med sine egne sange i årevis, men optrædenen i Dansk Melodi Grand Prix er hendes hidtil største.
Den 20-årige sangerinde er dog vant til at være i spotlightet og præstere sit bedste, når det virkelig gælder.
Se Leonora synge vindersangen igen efter sejren:Siden hun var syv år, har hun dyrket skøjteløb, og det har blandt andet resulteret i tre titler som junior-danmarksmester samt deltagelse i både de nordiske mesterskaber og VM for juniorer.
I dag skøjter Leonora ikke længere på eliteniveau, men hun arbejder i stedet som skøjtetræner og koreograf.
Fjerde sejr til Lise Cabble'Love Is Forever' er ikke alene en sejr for Leonora, men også for sangskrivertrioen bag nummeret; Lise Cabble, Emil Lei og Melanie Wehbe.
Mens de to sidstnævnte er debuterende sangskrivere i Grand Prix-sammenhæng, er det hele fjerde gang, at Lise Cabble står som afsender på en dansk Grand Prix-vinder.
Senest var i 2013, hvor hun var en af sangskriverne bag den senere Eurovision-vinder 'Only Teardrops'.
Nu får Lise Cabble altså muligheden for at sikre endnu en dansk sejr i Eurovision Song Contest, når Leonora skal fremføre 'Love Is Forever' foran hele Europa og Australien.
Leonora deltager i den anden semifinale torsdag den 16.
maj, hvor hun skal forsøge at synge Danmark til finalen lørdag den 18.
maj.
FacebookTwitterKopier linkEmner:Kristian Gintberg (studievært)|Melodi Grand Prix|Jyske Bank Boxen|Pop og rock|Australien




https://www.dr.dk/nyheder/kultur/demonstranter-kort-foer-stor-grand-prix-finale-danmark-boer-traekke-sig-fra

KulturDemonstranter kort før stor Grand Prix-finale: Danmark bør trække sig fra EurovisionDemonstrationer både for og imod dansk deltagelse i Eurovision i Israel finder sted i Herning lørdag aften.
En gruppe demonstranter er lørdag aften mødt op foran Boxen i Herning, hvor Dansk Melodi Grand Prix 2019 finder sted.
Af Christian Ellegaard og Video: Allan Hansen23.
feb.
2019 kl.
18.
52Bemærk: artiklen er mere end 30 dage gammelLæs opOmkring 50 demonstranter er lørdag aften mødt op foran Boxen i Herning.
Her afholdes årets danske Melodi Grand Prix, hvor den danske repræsentant til årets Eurovision Song Contest i Israel skal findes.
Men det er ikke alle, der er tilfredse med, at DR vælger at deltage i årets udgave af den traditionsrige musikkonkurrence.
Tæt på 30 demonstranter er lørdag aften mødt op for at deltage i en demonstration arrangeret af foreningerne Boykot Israel, Palæstina Aktion, Socialistisk Ungdomsfront og International Forum.
De ønsker, at Danmark trækker sig fra årets Eurovision Song Contest.
- Vi håber at dem, der ser med her i Danmark, vælger ikke at se det eller tage til Israel for at besøge det.
Vi håber, DR vil boykotte konkurrencen og ikke vise den i tv, siger 18-årige Rebecca Søndergaard, der er medlem af Socialistisk Ungdomsfront og demonstrationens talsperson.
Hun har en klar opfordring til aftenens kommende Grand Prix-vinder.
- Vi håber, at den deltager, der vinder i dag, enten vælger ikke at tage til Israel eller vælger at tage et palæstinensisk flag med ind på scenen.
Hør mere om, hvorfor demonstranterne er mødt op ved årets Grand Prix, her:DR: Vi deltager i IsraelSelvom demonstranterne ønsker, at Danmark skal trække sig fra årets konkurrence i Israel, så kommer en dansk boykot ikke på tale.
Det slår DR's underholdningsredaktør Jan Lagermand Lundme fast.
- For mig er det utrolig vigtigt at skille tingene ad.
EBU (arrangøren af Eurovision Song Contest) er en ikke-politisk organisation, og Eurovision Song Contest er heller ikke politisk.
Sådan skal det forblive.
Reglerne er, at hvis man vinder, så er man vært året efter.
Det er det, jeg forholder mig til, har han tidligere udtalt til dr.
dk.
Læs også:I morgen rammer det Danmark: Aktivister til kamp mod Melodi Grand Prix i IsraelMens demonstranterne, der ønsker en boykot, er samlet i den ene ende af pladsen foran Boxen i Herning, er der i den modsatte ende af pladsen mødt omkring 20 demonstranter op, blandt andet fra foreningen Med Israel For Fred og Dansk Zionistforbund.
De støtter op om dansk deltagelse ved Eurovision i Israel.
- Selvfølgelig skal Israel have lov til at have sådan en glædelig begivenhed her, som vi også har haft i Danmark og mange andre lande har haft - og nu er det deres tur, siger 43-årige Susanne Jensen, der selv bor i Herning.
- Melodi Grand Prix er noget, vi kan have på tværs af religion og politik, og så kan vi samles og glædes over musik.
Det skal Israel også have lov til, siger hun.
18-årige Rebecca Søndergaard var blandt de demonstranter, der lørdag var mødt op foran Boxen i Herning forud for aftenens Grand Prix-finale.
 Demonstranterne havde flere forskellige bannere og palæstinensiske flag med sig.
 Demonstranterne ønsker at Danmark og DR trækker sig fra årets Eurovision Song Contest, der denne gang afholdes i Israel.
 Demonstranter fra en moddemonstration var også mødt op.
De støtter op om den danske deltagelse i konkurrencen i Israel.
 Med sig havde demonstranterne israelske flag og højtalere, der spillede israelske Grand Prix-sange.
1 / 518-årige Rebecca Søndergaard var blandt de demonstranter, der lørdag var mødt op foran Boxen i Herning forud for aftenens Grand Prix-finale.
1 / 5Demonstranterne havde flere forskellige bannere og palæstinensiske flag med sig.
2 / 5Demonstranterne ønsker at Danmark og DR trækker sig fra årets Eurovision Song Contest, der denne gang afholdes i Israel.
3 / 5Demonstranter fra en moddemonstration var også mødt op.
De støtter op om den danske deltagelse i konkurrencen i Israel.
4 / 5Med sig havde demonstranterne israelske flag og højtalere, der spillede israelske Grand Prix-sange.
5 / 5Protester og demonstrationer i flere landeLige siden Israel sidste år vandt Eurovision Song Contest og dermed blev tildelt værtsskabet for årets konkurrence, har der i flere europæiske lande været demonstrationer og underskriftindsamlinger med ønsket om en boykot af Israel som Eurovision-værtsland.
I Island har mere end 27.
000 personer skrevet under på en opfordring til islandsk tv om at boykotte årets Eurovision, og både i Spanien og Frankrig troppede demonstranter op ved de lokale Melodi Grand Prix-finaler.
I efteråret opfordrede en række kendte danskere - herunder skuespillerne Jesper Christensen og Anne Marie Helger - sammen med 127 andre europæiske kulturpersonligheder ligeledes til en boykot af Eurovision Song Contest i Israel.
Eurovision Song Contest 2019 afholdes i Tel Aviv i Israel til maj.
Hvem der skal repræsentere Danmark afgøres om få timer, når Dansk Melodi Grand Prix 2019 ruller over skærmen klokken 20 på DR1 og DRtv.
FacebookTwitterKopier linkEmner:Anne Marie Helger (skuespiller)|Israel|Melodi Grand Prix|Demonstrationer|DR1




https://www.dr.dk/nyheder/udland/militaeret-affyrer-taaregas-mod-demonstranter-ved-venezuelas-graense

UdlandMilitæret affyrer tåregas mod demonstranter ved Venezuelas grænseEn nødhjælpskonvoj er blevet centrum for konflikten i Venezuela.
Nu har den også udløst krise med nabolandet Colombia.
Militæret affyrer tåregas for at fjerne demonstranter ved grænseovergangen mellem Venezuela og Colombia.
Af Nis Kielgast23.
feb.
2019 kl.
21.
35Bemærk: artiklen er mere end 30 dage gammelLæs opDer blev her til aften dansk tid brugt tåregas mod demonstranter ved en grænseovergang mellem Venezuela og Colombia.
Venezuelas militær er talstærkt til stede ved grænseovergangen, hvor de er blevet sat til at forhindre lastbiler med nødhjælp i at komme ind i landet.
Juan Guaidó, der i sidste måned udråbte sig selv til præsident, er til stede i området og opfordrer militæret til at lukke nødhjælpen igennem grænseovergangen.
Hæren har til gengæld fået ordre af præsident Nicolas Maduro om at forhindre nødhjælpen i at nå ind i landet.
Maduros regering nægter at tage imod de omkring 200 ton mad og medicin og betragter konvojen som et forsøg på at underminere regimet.
Demonstranter støder sammen med militæret i byen Urena i Venezuela.
Da Colombia støtter konvojen, førte det lørdag til en diplomatisk krise, hvor Maduro sagde, at han ville smide nabolandets diplomater ud.
- Tålmodigheden er opbrugt, jeg kan ikke bære det længere.
Vi kan ikke blive ved med at finde os i, at Colombias territorium bliver brugt til angreb mod Venezuela, sagde Maduro ifølge nyhedsbureauet Reuters i en tale.
Soldater deserterede på grænsenTidligere på dagen bragede militærlastbiler over broen ved grænsen og tvang demonstranter til at løbe for livet.
Som man kan se på videoen nedenfor, bankede den forreste bil ind i metalafspærringer, mens folk forsøgte at komme væk.
En kvinde blev såret, da hun fik en afspærring i hovedet.
Kort efter sammenstødet deserterede tre af de venezuelanske soldater på broen og overgav sig til de colombianske myndigheder.
Det blev mødt med glæde hos oppositionen.
- Velkommen på den rigtige side af historien.
Velkommen til de soldater, der i dag har flyttet sig over på den rigtige side af forfatningen, lød reaktionen fra Guaidó ifølge BBC News, da han efterfølgende talte til journalister i byen Cúcuta på den colombianske side af grænsen.
Ifølge Reuters planlægger demonstranterne nu at danne en menneskekæde for at transportere nødhjælpen over grænsen med håndkraft, nu da det ser ud til at være umuligt at køre lastbilerne ind i Venezuela.
FacebookTwitterKopier linkEmner:Nicolas Maduro (politiker)|Venezuela|Colombia|Soldater|BBC




https://www.dr.dk/nyheder/indland/turbulent-tid-slut-somaliske-boern-rart-faa-et-normalt-skema

IndlandTurbulent tid slut for somaliske børn: Rart at få et normalt skemaRaida håber at blive klar til prøverne i 8.
klasse efter tre måneders kaos i Nyborg.
Af Mette Richardt23.
feb.
2019 kl.
20.
07Bemærk: artiklen er mere end 30 dage gammelLæs opAbdullahi, Riyan og Raida Hussein glæder sig, til de skal i skole på tirsdag.
Efter tre måneders ufrivilligt fravær vender de nemlig tilbage til deres folkeskole i Nyborg, Birkehovedskolen.
- Jeg er ked af det, men samtidig glad.
Jeg er ked af det, fordi vi har ventet så lang tid, og det har ikke været let.
Men jeg er glad, fordi jeg kan fortsætte det gamle liv, siger Raida Hussein.
NYBORG-SAGEN KORTFamilien Hussein, som stammer fra Somalia, har fået inddraget deres opholdstilladelse af Udlændingestyrelsen efter tre år i Danmark.
Udlændingestyrelsen vurderer, at det nu er sikkert for familien at rejse tilbage til hjemlandet, men efter afgørelsen har familiens otte børn søgt asyl.
Derfor kan de nu - helt lovligt - blive boende i Nyborg, mens deres ansøgninger behandles.
I december fik de at vide, at de ikke længere måtte gå i skole, men siden er civile aktører trådt til for at hjælpe dem med at blive undervist.
En ny afgørelse fra Udlændinge- og Integrationsministeriet fastslår, at børnene har krav på at kunne gå i skole trods inddragelsen af opholdstilladelsen.
De tre søskende og deres familie fra Somalia fik i slutningen af 2018 besked om, at deres opholdstilladelse ikke ville blive forlænget.
Derfor blev de taget ud af folkeskolen som en følge af regler fra Udlændingestyrelsen.
Den første måned derefter gik børnene ikke i skole.
Men så trådte frivillige kræfter til, så de fik undervisning af lærere fra Nyborg Gymnasium.
I begyndelsen af februar skiftede de så skole igen.
Denne gang til en privat friskole, hvor en anonym velgører sørgede for deres skolegang.
Nu viser det sig så, at det var en fejl i første omgang at tage børnene ud af folkeskolen.
Den besked modtog Nyborg Kommune fra Udlændinge- og Integrationsministeriet forleden.
Dermed kan børnene genoptage skolegangen på Birkehovedskolen.
Raida, Abdullahi, Riyan Hussein kan nu komme tilbage til deres folkeskole.
Foto: Henrik MikaelsenHåber at klare prøverneDR Nyheder besøgte i dag familien Hussein, som udover de tre nævnte børn og deres forældre består af fem søskende.
Heriblandt to ældre søstre, der går i 10.
klasse, men ikke er omfattet af samme regler som de yngre søskende.
Jeg glæder mig til at se de gamle venner, men også til bare at have et normalt skema og fortsætte som før.
Raida Hussein, 8.
klasseDer var stor glæde i hjemmet, hvor børnene især så frem til genforeningen med klassekammeraterne.
- Jeg glæder mig til at se de gamle venner, men også til bare at have et normalt skema og fortsætte som før, siger Raida Hussein.
Raida går i 8.
klasse og håber, at fraværet ikke får betydning fremover og for de prøver, som venter hende i skolen.
- Jeg var lidt usikker og stresset over det, men tror godt, jeg kan nå at blive klar.
Jeg vil kæmpe for det, siger Raida.
Midt i den turbulente tid har Raida dog også fået noget godt med videre:- Det har været lidt kaos, men vi har mødt mange forskellige mennesker, så det har åbnet en verden til nye mennesker.
Og jeg har fået meget kærlighed og ros fra klassekammerater – det er jeg glad for, siger Raida.
Rektor: Man har svigtet børneneFamilien er særligt taknemmelige for den hjælp, de har fået af rektor på Nyborg Gymnasium, Henrik Stokholm.
Han var i dag på besøg hos familien og glæder sig lige så meget over udfaldet af denne sag.
Børnene sad hjemme en måned, før nogen hjalp dem.
Og de var heldige, at der var nogen der hjalp.
Myndighederne må selv finde ud af, hvor ansvaret skal placeres, men børnene har været gidsler i denne sag.
Henrik Stokholm, rektor på Nyborg Gymnasium- Det er dejligt for børnene, at de får stabilitet.
Jeg synes, man har svigtet de her børn, og forløbet har været uskønt.
- Børnene sad hjemme en måned, før nogen hjalp dem.
Og de var heldige, at der var nogen, der hjalp.
Myndighederne må selv finde ud af, hvor ansvaret skal placeres, men børnene har været gidsler i denne sag, siger Henrik Stokholm.
Han har måttet stå for skud, siden han tilbød børnene særundervisning og blev beskyldt for at lave sin egen udlændingepolitik af udlændinge- og integrationsminister Inger Støjberg (V).
Nu viser det sig dog trods vejledning fra Udlændingestyrelsen, at det var en fejl at tage børnene ud af skolen.
Inger Støjbergs svar til det er, at regeringen arbejder med en række stramninger på området, så der kommer klare linjer.
- For mig er det vigtigt, at vores lovgivning understøtter en effektiv udsendelse af udlændinge, som har fået inddraget eller nægtet forlængelse af deres opholdstilladelse, og som derfor ikke længere har ret til at opholde sig her i landet, udtaler Inger Støjberg.
Læs også:DF om 'rodet' Nyborg-sag: Forbyd børn at gå i almindelig skoleFacebookTwitterKopier linkEmner:Inger Støjberg (politiker)|Venstre|Nyborg|Folkeskolen (Danmark)|Udlændingepolitik




https://www.dr.dk/musik/hoj-kaution-pa-r-kelly-i-sag-om-sexoverfald

MusikHøj kaution på R.
Kelly i sag om sexoverfaldDen berømte amerikanske R&B-sanger kan blive midlertidigt løsladt mod kaution på en million dollar.
23.
feb.
2019 kl.
22.
03Bemærk: artiklen er mere end 30 dage gammelLæs opEn dommer i Chicago har beordret den amerikanske sanger R.
Kelly fængslet mod en kaution på en million dollar.
Læs også:Ny video og nye anklager: R.
Kelly melder sig selv til politietDet skete under den første fremstilling ved domstolen i Chicago.
Han er af anklagemyndigheden sigtet for at have forgrebet sig seksuelt på fire piger.
Tre af dem var mindreårige.
Den 52-årige Grammy-vinder og R&B-stjerne meldte sig selv fredag.
Han tilbragte derfor natten i en fængselscelle.
I retten mødte han op med hænderne bag nakken, mens han henvendt til dommeren sagde: "Hvordan går det".
Her fik han at vide, at han i kaution straks skulle overføre 1.
000.
000 dollar, hvis det var hans agt at blive løsladt.
'Foruroligende beskyldninger'Dommerne kaldte under gennemgangen beskyldningerne mod R.
Kelly for "foruroligende".
Han lod forstå, at der er et kautionsbeløb på 250.
000 dollar for hver af sigtelserne.
En anklager fortalte, at Kelly mødte en af de fire piger i forbindelse med en retssag i 2008.
Her stod han anklaget for pornografi.
Pigen havde han ved den lejlighed givet sin autograf.
Selve hans sexovergreb på hende skete mellem 2009 og 2010.
Hun havde afleveret en skjorte til politiet, som havde Kellys dna på sig, oplyste anklageren.
Kelly blev i øvrigt frikendt i sagen fra 2008.
Frisør var det fjerde offerTre af pigerne skal han have misbrugt seksuelt mellem 1998 og 2010, på tidspunkter hvor de var under 17 år.
Det fjerde offer var hans dengang 24-årige frisør.
Hun siger, at han tvang hende til oralsex i 2003.
Strafferammen for groft seksuelt overgreb går i USA op til syv år.
Hvis en dommer beslutter, at dommene kan lægges sammen, betyder det, at R.
Kelly risikerer en meget langvarig fængselsstraf.
R.
Kelly er en af de bedst sælgende kunstnere nogensinde.
Han er blandt andet kendt for hittet "I Believe I Can Fly".
Læs også:DR-redaktør efter boykot på danske radiostationer: Derfor spiller vi stadig R.
Kelly/ritzau/APAnklagerne mod R.
Kelly•1994: Den 27-årige R.
Kelly gifter sig med 15-årige Aaliyah.
Den unge kvinde havde dog opgivet på vielsesattesten, at hun var 18 år.
Efterfølgende blev ægteskabet annulleret.
•1996: Tiffanny Hawkins sagsøger R.
Kelly for 'personlige skader og følelsesmæssig pine', som blev påført hende under et tre år langt forhold med ham.
I retsdokumenter står der, at hun hævder, at de havde sex første gang, da hun var 15 år, og at forholdet sluttede, da hun fyldte 18 år.
•2001: R.
Kelly bliver sagsøgt af en praktikant ved navn Tracy Sampson, der hævder, at hun blev behandlet som et seksuelt objekt og kastet til side.
•2002: R.
Kelly betaler et ukendt beløb til to kvinder, der har hevet ham i retten.
Den ene anklager ham for at have gjort hende gravid, da hun var mindreårig, og tvunget hende til at få en abort.
Den anden anklager ham for at have filmet et samleje.
•2008: R.
Kelly bliver anklaget for 21 tilfælde af børnepornografi, der inkluderer samleje, oralsex, urinering og andre seksuelle handlinger.
Politiet i Chicago anklager ham for at filme hver akt og at lokke en mindreårig til at deltage i dem.
Han bliver aldrig dømt, da juryen ikke mener at kunne påvise, at kvinden i filmene er mindreårig.
•2002-2004: R.
Kelly bliver arresteret og anklaget for 12 yderligere tilfælde af produktion af børnepornografi.
Anklagerne bliver droppet, da en dommer er enig med R.
Kellys forsvarer, der mener, at politiet mangler tilstrækkelige beviser.
•2017: R.
Kelly bliver anklaget for at have en sexkult, hvor han lokker unge kvindelige musikere ind og holder dem fanget gennem streng kontrol.
•2019: Statsadvokaten i Chicago og myndighederne i Georgia går ind i sagen.
FacebookTwitterKopier linkEmner:R.
Kelly (musiker)|Chicago|Seksualitet|Anklagemyndigheden|USA




https://www.dr.dk/nyheder/indland/fagforbund-virksomheder-boer-betale-sexchikane-de-intet-kender-til

IndlandFagforbund: Virksomheder bør betale for sexchikane, de intet kender tilNi fagforeninger ønsker strammere regler for sexchikane på jobbet.
Arbejdsgivere stritter imod.
Hver tiende unge kvinde har oplevet sexchikane på jobbet i løbet af et år.
 Signe Heiredal © dr)Af Kåre Kildall Rysgaard og Signe Kammersgaard Müller23.
feb.
2019 kl.
17.
21Bemærk: artiklen er mere end 30 dage gammelLæs opHvis en køkkenchef gramser på og seksuelt chikanerer en kokkeelev, kan restauratøren slippe for bøde, hvis han ikke vidste, hvad der skete.
Sådan fungerer loven ifølge 3F i dag, hvor fagforeningen oplever, at det kan være meget vanskeligt at få virksomheden til at betale for erstatning efter sexchikane.
I stedet bliver det ofte kun krænkeren - i dette tilfælde køkkenchefen - der skal betale en godtgørelse.
De lande, hvor meget få eller ingen sager om seksuel chikane kommer til retten, er samtidig de lande, som har de største problemer.
Michael Rubenstein forsker i sexchikaneSeksuel chikane er udbredt, og hver tiende unge kvinde svarer, at de har oplevet at blive forulempet i løbet af et år på jobbet.
Alligevel når kun to-tre sager om sexchikane i gennemsnit retten om året.
Det viser tal fra Det Nationale Forskningscenter for Arbejdsmiljø og en analyse fra Aalborg Universitet.
Læs også:Blink, berøring eller 'go' røv': Hvor går dine grænser for sexchikane?
Forekomsten af seksuel chikane er så stor, at en arbejdsgiver bør være ansvarlig og ikke kunne slippe for bøde, hvis han ikke seriøst gør noget for at forhindre chikanen.
Det mener ni store fagforbund, der har ladet sig inspirere af engelsk lov, der giver arbejdsgivere et langt større ansvar.
- Der vil altid være en arbejdsgiver, som synes, det er dybt urimeligt, at de kan blive dømt for sexchikane, som de ikke kender til.
Men hvis det drejede sig om en tønde med gift, der stod åben i et hjørne og gjorde medarbejderne tossede, så er det arbejdsgivernes ansvar.
Uanset om han så ved det eller ej, siger Peter Lykke Nielsen, der er forretningssekretær for Hotel og Restauration i 3F.
Cirka 77.
000 personer har oplevet sexchikaneI februar udkom undersøgelsen 'Arbejdsmiljø og helbred i Danmark', som er sendt ud til mindst 50.
000 beskæftigede lønmodtagere.
Cirka hver 20.
kvinde og 1 ud af 50 mænd svarede, at de har været udsat for seksuel chikane på jobbet i løbet af det seneste år.
Da undersøgelsen er repræsentativ svarer det til, at omkring 77.
000 personer i løbet af sidste år har oplevet seksuel chikane i forbindelse med deres arbejde.
Kilder: Undersøgelsen 'Arbejdsmiljø og helbred i Danmark' gennemført af Det Nationale Forskningscenter for Arbejdsmiljø i 2018.
Han synes, at arbejdsgiveren på samme måde som med gifttønden burde være ansvarlig for arbejdsmiljøet, når det kommer til sexchikane.
Dansk Arbejdsgiverforening (DA) er uenige.
- Sexchikane er meget mere komplekst end en tønde gift.
Der er forskellige aktører og gruppedynamikker, og ting kan blive oplevet vidt forskelligt, siger Pernille Knudsen, som er viceadministrerende direktør i DA.
Læs også:Lolitadukke, sexsnak og tegning af tissemænd: Emma vil have retfærdighedAllerede i dag har arbejdsgiverne et ansvar i sager om sexchikane, siger hun.
Det er vigtigt, at der ikke bliver slækket på kravene til beviser i retssager.
- Det er ikke noget med, at arbejdsgiverne ikke har et ansvar i dag, men man skal kunne dokumentere, hvad der foregår, mener Pernille Knudsen.
England dømmer for sexchikaneEngland har i flere år haft en lovgivning, hvor virksomheden ikke slipper for ansvar i sager om sexchikane, medmindre den kan dokumentere, at der er gjort tilstrækkeligt for at forhindre og forebygge chikanen.
Har du været udsat for sexchikane?
Har du været udsat for sexchikane på jobbet, kan du kontakte Arbejdstilsynets hotline om mobning og seksuel chikane på arbejdspladsen på tlf.
70 22 12 80.
Når du kontakter hotlinen, er du anonym.
Åbningstiden er: Mandag-torsdag kl.
8-15 og fredag kl.
8-14.
Læs mere her på Arbejdstilsynets hjemmeside.
Hvis du er medlem af en fagforening, kan det også være en god idé at tage kontakt til din lokale afdeling.
Kilder: amid.
dk, 3F, FOA og HK.
Hvor kun et par sager om seksuel chikane når retten i Danmark om året, er der mange hundrede retssager årligt i England, skønner Michael Rubenstein.
Han forsker i seksuel diskrimination og har rådgivet Europakommisionen.
- De lande, hvor meget få eller ingen sager om seksuel chikane kommer til retten, er samtidig de lande, som har de største problemer, siger Michael Rubenstein efter at have undersøgt sexchikane og lovgivning i Europa.
Når mange sager kommer for retten i et land, viser det ifølge forskeren, at sexchikane tages alvorligt.
Retssager om sexchikane i DanmarkOmkring nytår blev det engelske parlament ifølge Michael Rubenstein enige om at stramme loven for sexchikane yderligere.
Bøderne er hævet til op til 20.
000 pund (cirka 170.
000 danske kroner).
Samtidig har engelske virksomheder fået endnu større forpligtigelse til at undgå seksuel chikane.
Det drejer sig både om klare regler for forebyggelse, gode muligheder for at klage og vejledning af medarbejdere.
Hvordan slår England ned på sexchikane?
I England er virksomheder ansvarlige for sexchikane, medmindre de aktivt kan bevise, at de har gjort noget for at forhindre og forebygge det.
Det gælder både, hvis sexchikanen er udført af kunder, borgere eller medarbejdere.
I Danmark kan virksomheder kun straffes, hvis de kendte til chikanen og ikke handlede, og virksomheden kan kun blive ansvarlig for ansattes sexchikane – ikke chikane fra fx kunder.
De ni fagforbund, som ønsker strammere regler i Danmark er: 3F, FOA, HK, LO, DJØF, IDA, HKKF, Tenisk Landsforbund og Serviceforbundet.
Kilde: Michael Rubenstein, rapport fra Aalborg Universitet, og rapport til det engelske parlamentVirksomheder har fokus på sexchikaneDansk Arbejdsgiverforening mener, det er svært at sammenligne Danmark med England.
Mange danske medarbejdere har en fagforening, som hjælper dem i sager om sexchikane.
Sagerne bliver derfor løst gennem forlig i stedet for i retssalen.
Læs også:Ofre dropper retssager om sexchikane: Den menneskelige pris er høj og pengene småI stedet for at gøre virksomhederne endnu mere ansvarlige i sexchikanesager, er løsningen blandt andet at tale mere om temaet, mener Pernille Knudsen.
- Det er trængt ind på mange arbejdspladser, at man skal være mere på forkant og tale om sexchikane og så gøre noget, siger hun.
Beskæftigelsesminister Troels Lund Poulsen (V) er heller ikke stemt for, at der skal færre beviser til for at dømme virksomheder i sexchikanesager.
- Det er et for drastisk skridt på nuværende tidspunkt at indføre omvendt bevisbyrde, hvor virksomheder skal frifinde sig selv, siger Troels Lund Poulsen.
Ministeren mener, at det er bedre at forhindre sexchikane på en anden måde.
Der er brug for at virksomhederne tænker sig grundigt om, så ministeriet arbejder på at præcisere vejledninger om sexchikane.
Samtidig hævede folketinget omkring nytår den gennemsnitlige godtgørelse for sexchikane fra 25.
000 kroner til 33.
000 kroner.
Hvad koster sexchikane?
•Regeringen hævede omkring nytår den gennemsnitlige godtgørelse for sexchikane fra 25.
000 kroner til 33.
000 kroner.
•Derudover kan virksomheder få en større bøde end krænker, hvis de bliver kendt skyldige.
Det skyldes, at virksomheden i nogle tilfælde skal betale mange måneders løn for uberettiget fyring efter sygdom og sexchikane.
•Det engelske parlament har vedtaget bøder helt op til 170.
000 kroner i de groveste sexchikanesager i England.
Kilde: Beskæftigelsesministeriet og det engelske parlamentFacebookTwitterKopier linkEmner:Arbejdsmiljø|England|Ligebehandling|Troels Lund Poulsen (politiker)|Venstre




https://www.dr.dk/nyheder/udland/pablo-escobars-bolig-revet-ned-medellin-oejner-nye-tider

UdlandPablo Escobars bolig revet ned: Medellín øjner nye tiderPablo Escobars bolig i Medellín blev fredag revet ned foran blandt andre narkobaronens ofres familier.
23.
feb.
2019 kl.
16.
23Bemærk: artiklen er mere end 30 dage gammelLæs opDen colombianske by Medellín, hvor den afdøde narkobaron Pablo Escobar grundlagde sit berygtede kartel, jævnede fredag Escobars tidligere residens med jorden ved en stor og følelsesladet ceremoni.
Myndighederne håber, at nedrivningen kan dæmpe noget af begejstringen for den berygtede narkokonge og i stedet sætte fokus på byens genoprejsning.
Medellín blev blandt andet kaldt for verdens farligste by, da den voldelige narkokrig buldrede løs under Escobars tid i spidsen for Medellinkartellet.
I alt 180 detonatorer blev fredag brugt til at sprænge Escobars Monaco-bygning i luften i Medellin, fortæller den ansvarlige ingeniør, Rogelio Gomez.
Der var en sikkerhedszone på 100 meter.
- 1500 personer, der boede i nærheden, blev evakueret af sikkerhedshensyn, lyder det fra ingeniøren, der stod i spidsen for nedrivningen.
Nedrivningen skete klokken 11.
53 lokal tid - 17.
53 dansk tid.
Omkring 1600 personer overværede den kontrollerede eksplosion.
Blandt dem var nogle af Escobars ofres familier, skriver nyhedsbureauet AFP.
/ritzau/APFacebookTwitterKopier linkEmner:Colombia|Narkokriminalitet|Kriminalitet|Medellin|Monaco




https://www.dr.dk/sporten/haandbold/championsleague/koebenhavn-haandbold-tager-storsejr-i-champions-league

ChampionsleagueKøbenhavn Håndbold tager storsejr i Champions LeagueBuducnost kunne ikke stille noget op over for København Håndbold, der vandt 31-20 i Champions League.
23.
feb.
2019 kl.
15.
41 | opdateret 24.
feb.
2019 kl.
18.
15Bemærk: artiklen er mere end 30 dage gammelLæs opKøbenhavn Håndbold tog lørdag sin første sejr i hovedrunden i kvindernes Champions League.
Det skete, da Buducnost fra Montenegro blev sendt hjem fra Brøndby Hallen med et nederlag på hele 20-31.
Med sejren har København Håndbold seks point efter otte kampe i gruppe 1.
Det rækker til en fjerdeplads, som giver adgang til den europæiske turnerings kvartfinaler.
Det var ikke givet, at den danske hovedstadsklub skulle have det så nemt lørdag.
Buducnost indtager således tredjepladsen i gruppen med ti point.
Københavnerne mangler at spille to gruppekampe.
Den ene af dem er mod Odense Håndbold, som i øjeblikket ikke ligger til at gå videre.
Fynboerne møder søndag franske Brest på udebane.
Anne Cecilie la Cour jubler efter en scoring mod Buducnost.
København Håndbold begyndte at trække fra cirka ti minutter inde i lørdagens kamp.
Her gik holdet fra 4-4 til 9-5 på cirka fem minutter, og så var fundamentet for sejren lagt.
Ikke tvivl om udfaldetVed pausen var det danske hold foran 16-9, og københavnerne var i kontrol.
Montenegrinerne havde især svært ved at håndtere det danske holds effektive kontraspil.
Buducnost fik efter en god periode i anden halvleg bragt forskellen ned på fire mål, men så skruede København bissen på og scorede ni gange i træk, før montenegrinerne igen fik målnettet til at blafre.
Det tog for alvor spændingen ud af kampen, og så gjaldt det for København bare om at få kørt sejren i hus og undgå skader.
Det lykkedes, og det danske hold kunne sætte to sikre point ind på kontoen.
København Håndbolds svenske stregspiller Linn Blohm blev med syv mål kampens topscorer.
Anne Cecilie de la Cour gjorde sig også bemærket med seks mål.
/ritzau/FacebookTwitterKopier linkEmner:Anne Cecilie la Cour (håndboldspiller)|København Håndbold|København|Håndbold|Odense Håndbold




https://www.dr.dk/nyheder/udland/venezuelanske-soldater-forlader-graensepost-i-utide

UdlandVenezuelanske soldater forlader grænsepost i utideTre soldater har forladt deres poster, mens hundredvis forsøger at få nødhjælp ind i landet.
Venezuelas militær forsøger at forhindre de mange forsamlede i at fjerne afspærringer og få nødhjælp ind.
Af Simon Vincensen23.
feb.
2019 kl.
15.
13Bemærk: artiklen er mere end 30 dage gammelLæs opTre venezuelanske soldater har forladt deres post nær grænsen til Colombia.
Det oplyser Colombias migrationsmyndigheder til Reuters.
Soldaterne har samtidig bedt colombianerne om hjælp.
Soldaternes desertering sker, mens Venezuelas militær forsøger at forhindre hundredvis i at fjerne afspærringer, der forhindrer amerikansk sponsoreret nødhjælp i at komme ind i landet.
To dræbt ved grænsen til BrasilienPå Twitter opfordrer Juan Guaidó, der i sidste måned udråbte sig selv til præsident, militæret til at lade nødhjælpen sive ind i landet.
- Lad nødhjælpen passere og stil jer på folkets side, skriver præsidenten blandt andet.
Ifølge flere internationale medier mistede to personer tidligere i dag livet i kampe mod venezuelas sikkerhedstyrker på landets sydlige grænse til Brasilien.
Samtidig viser tv-billeder fra grænsen til Colombia, at militæret bruger tåregas til at holde vrede venezuelanere på afstand.
Venezuelanere konfronterer militæret ved grænsen til nabolandet Colombia.
 Samtidig er der meldinger om demonstrationer flere steder i landet - her på grænsen til Colombia.
 Demonstranterne er vrede over regeringens beslutning om at holde nødhjælpen tilbage.
 Ifølge flere nyhedsbureauer forsøger venezuelanere at overtale militæret til at give slip på nødhjælpen.
1 / 4Venezuelanere konfronterer militæret ved grænsen til nabolandet Colombia.
1 / 4Samtidig er der meldinger om demonstrationer flere steder i landet - her på grænsen til Colombia.
2 / 4Demonstranterne er vrede over regeringens beslutning om at holde nødhjælpen tilbage.
3 / 4Ifølge flere nyhedsbureauer forsøger venezuelanere at overtale militæret til at give slip på nødhjælpen.
4 / 4Nyt forsøg senere i dagLørdag ventes oppositionen at gøre et forsøg på at få de omkring 200 ton mad og medicin ind, som præsident Nicolás Maduros regering nægter at tage imod.
- Vi tror, at det kommer ind, siger en af oppositionens ledere David Smolansky, ifølge Ritzau.
- Der vil være så mange mennesker samlet ved grænsen og i forskellige byer rundt om i landet, at det vil være umuligt at stoppe det, siger han.
Tidligt i morges dansk tid besluttede venezuelanske myndigheder at lukke grænsen til Colombia.
Det skete, efter Venezuelas oppositionsleder og selvudnævnte midlertidige præsident, Juan Guaidó, brød det rejseforbud, som præsident Nicolas Maduro har indført.
Ifølge nyhedsbureauet AFP deltog Guaidó ved et arrangement i den colombianske grænseby Cúcuta, hvor tusinder var mødt op til en støttekoncert for oppositionen i Venezuela.
- Militæret gjorde det her muligt, sagde Guaidó til de mange fremmødte.
FacebookTwitterKopier linkEmner:Nicolas Maduro (politiker)|Venezuela|Colombia|Soldater|Twitter




https://www.dr.dk/sporten/badminton/badmintonopvisning-i-spanien-alle-finalister-i-single-er-fra-danmark

BadmintonBadmintonopvisning i Spanien: Alle finalister i single er fra DanmarkViktor Axelsen og Anders Antonsen tørner sammen i finalen i Spanien.
Også damesinglefinalen bliver rent dansk.
Der kommer danske medaljer med hjem fra Spanien i denne weekend.
23.
feb.
2019 kl.
15.
47Bemærk: artiklen er mere end 30 dage gammelLæs opDet bliver to rent danske singlefinaler søndag ved badmintonturneringen Spain Masters efter at have nedlagt kinesere på stribe.
Turneringen rangerer på niveau 5 på World Touren.
Lørdag gik Viktor Axelsen videre til finalen, da hans modstander i semifinalen, Ren Pengbo, trak sig ved stillingen 4-5 i tredje sæt efter at have vredet kraftigt om på foden.
Her venter Anders Antonsen, som også måtte ud i tre sæt mod sin kinesiske modstander Zhao Junpeng for at sikre finalepladsen.
Både Axelsen og Antonsen vandt sikkert første sæt i deres respektive kampe for at gå i stå efter sidebyttet.
Læs også:Antonsen genspiller stadig kæmpe triumf på YouTube: ’Jeg vil vinde flere titler’Mens Antonsen måtte slide sig til en sejr på 21-17 i tredje sæt, så gjorde en skade til Ren Pengbo vejen til finalen noget kortere for Axelsen.
Ren Pengbo begyndte tredje sæt bedst og var foran 4-1.
Herefter vandt Axelsen fire point på stribe, men det sidste af dem kom i samme moment, som kineseren faldt til jorden.
Efter et hopsmash i forhåndssiden vred Ren Pengbo voldsomt om på den ene fod i landingen.
Axelsen løb hurtigt hen til den forpinte modstander, som efter at være blevet behandlet af lægen humpede fra banen.
Axelsen er seedet som nummer et, mens Antonsen er tredjeseedet.
Blichfeldt mod Kjærsfeldt i finalenOgså damesinglefinalen bliver et rent dansk anliggende efter to hårde tresætssejre for både Mia Blichfeldt og Line Kjærsfeldt - ligeledes mod to kinesiske modstandere.
Kjærsfeldt, som er seedet firer, vandt et dramatisk tredjesæt med 22-20 over topseedede Han Yue, mens andenseedede Blichfeldt slog tredjeseedede Cai Yanyan 21-13 i afgørende sæt.
Læs også:Danske badmintonstjerner godt fra start ved spansk turneringOpgøret mellem de to kvinder bliver samtidig en gentagelse af DM-finalen, hvor Kjærsfeldt trak det længste strå i tre sæt.
Tidligere lørdag røg den tredjeseedede danske herredouble, Mathias Boe og Carsten Mogensen, ud til et par fra Taiwan.
/ritzau/FacebookTwitterKopier linkEmner:Viktor Axelsen (badmintonspiller)|Spanien|Badminton|Taiwan




https://www.dr.dk/sporten/oevrig/tilbagevendt-norsk-langrendsstjerne-henter-vm-guld

Øvrig sportTilbagevendt norsk langrendsstjerne henter VM-guldNorske Therese Johaug løb sig til sin første VM-guldmedalje, siden hun vendte tilbage fra sin dopingkarantæne.
23.
feb.
2019 kl.
14.
24 | opdateret 23.
feb.
2019 kl.
16.
29Bemærk: artiklen er mere end 30 dage gammelLæs opDen norske langrendsstjerne Therese Johaug var urørlig i lørdagens skiathlon-konkurrence ved VM i østrigske Seefeld.
Guldmedaljen var Johaugs ottende ved VM, men den første siden hun vendte tilbage fra en 18 måneder lang dopingkarantæne i 2018.
- Det betyder utrolig meget.
Jeg har set frem til dette mesterskab i to år nu, siger Therese Johaug ifølge NTB.
Læs også:En solbrændt læbe blev til det største chok i norsk idræt nogensindeHun var suveræn i lørdagens løb.
Landsmanden Ingvild Flugstad Østberg var nærmeste konkurrent, men hun var næsten et minut efter.
Russiske Natalya Nepryayeva tog bronze.
Forbudt cremeJohaug blev i februar 2017 straffet med 13 måneders karantæne for at have anvendt det anabolske steroid clostebol.
Den norske atlet har selv forklaret sin positive dopingprøve med, at en creme, som hun brugte til at smøre sine solbrændte læber, indeholdt det forbudte stof.
En norsk landsholdslæge tog ansvaret for at have fejlinformeret langrendsstjernen, men Johaug fik alligevel karantæne.
Senere valgte Det Internationale Skiforbund (FIS) at anke til Den Internationale Sportsdomstol (CAS).
Therese Johaug på podiet.
Det var dårlige nyheder for Johaug, for CAS forlængede hendes straf fra 13 til 18 måneders karantæne, og af samme årsag gik hun glip af vinter-OL i Pyeongchang i 2018.
Panelet mente, at Johaug selv var ansvarlig for at tjekke emballagen til cremen grundigt.
Præsidenten for Det Norske Skiforbund, Erik Røste, under langrendsløberen guldmedaljen i lørdagens konkurrence.
- Hele Norge under virkelig Therese det her af hele hjertet.
Mange af os har set frem til det her.
At det lykkedes for hende i dag, er fantastisk, siger han ifølge NTB.
Det samme gør Johaugs manager, Jørn Ernst.
- Det var helt fantastisk at se.
Det var en lettelse.
Endelig nåede vi i mål.
Det kunne ikke være en bedre afslutning.
Nu er alt glemt, og det gik virkelig godt, siger han.
/ritzau/FacebookTwitterKopier linkEmner:Doping|Den Internationale Sportsdomstol|Norge|De Olympiske Lege|Skisport




https://www.dr.dk/nyheder/politik/flere-medlemmer-anklaget-overgreb-las-ungdomsparti-faar-ny-formand

PolitikFlere medlemmer anklaget for overgreb: LA’s ungdomsparti får ny formandSigne Bøgevald valgt som ny formand i Liberal Alliances Ungdom.
Hun lover at rydde op efter anklager om seksuelle krænkelser.
Signe Bøgevald har hidtil siddet i LAU's forretningsudvalg.
Nu er hun blevet valgt som formand for ungdomspartiet.
Af Nis Kielgast23.
feb.
2019 kl.
14.
54 | opdateret 23.
feb.
2019 kl.
15.
55Bemærk: artiklen er mere end 30 dage gammelLæs opOven på en dag, hvor flere medlemmer af Liberal Alliances Ungdom er blevet anklaget for seksuelle overgreb, har ungdomspartiet skiftet ud i toppen.
20-årige Signe Bøgevald blev valgt som ny formand på LAU's landsmøde i Høje Taastrup.
- Man skulle have reageret noget hurtigere og måske have været mere villige til at smide folk ud noget hurtigere, end tilfældet har været.
Carl Andersen, afgående formand for LAU- I dag har vi valgt en ny ledelse – en ledelse der kommer til at handle.
Også i den meget alvorlige sag, vi har om anklager om seksuelle krænkelser.
Sammen med den nye ledelse vil jeg rydde op og sikre en tryg kultur for alle.
Vi vil også gøre det i samarbejde med politiet og andre relevante myndigheder.
LAU skal være et godt og trygt sted at være, skriver hun på Facebook.
Formandsskiftet kommer i kølvandet på en række anklager om seksuelle overgreb, som bliver beskrevet i Information i dag.
Her anklager syv kvindelige medlemmer af Liberal Alliances Ungdom i anonyme vidnesbyrd mandlige medlemmer i ungdomspartiet for voldtægt, seksuelle krænkelser og tilnærmelser.
Sagerne om krænkelser i ungdomspartiet blev meldt til politiet torsdag.
Siden er der åbnet en efterforskning, bekræfter Københavns Politi.
Signe Bøgevald slog den siddende landsformand Carl Andersen med 101 stemmer mod 78.
Skulle have reageret hurtigereInden landsmødet havde Signe Bøgevad internt kritiseret, at forretningsudvalget, som hun også selv sad i, ikke havde gjort nok ved en henvendelse om et seksuelt overgreb.
Håndteringen af anklagerne blev ifølge den afgående formand et afgørende emne i formandskampen.
- Jeg må konstatere, at der har været en vilje til at få en anden ledelse til at håndtere de mange sager, der desværre er kommet frem de sidste par dage.
Vi tager afstand fra alle sagerne og synes, at det er helt grotesk, at det har fundet sted i foreningen.
Jeg ønsker den nye ledelse held og lykke med at opklare og gå videre med dem, siger Carl Andersen.
Den afgående formand Carl Andersen.
Han fortæller, at han var med til at smide et enkelt medlem ud på grund af anklager om overgreb, men han fortryder, at han og resten den tidligere ledelse ikke gjorde mere.
- Man skulle have reageret noget hurtigere og måske have været mere villige til at smide folk ud noget hurtigere, end tilfældet har været, siger Carl Andersen.
LAU får også ny næstformand.
Kort inden afstemningen trak den hidtidige næstformand Simon Overgaard sig.
Han afløses af Mads Kjær.
FacebookTwitterKopier linkEmner:Liberal Alliances Ungdom|Ledelse|Københavns Politi|Sædelighedsforbrydelser|Taastrup




https://www.dr.dk/sporten/fodbold/superliga/minut-minut-fc-nordsjaelland-faar-tre-vigtige-point-i-jagten-paa-top-seks






https://www.dr.dk/nyheder/indland/boerns-vilkaar-det-er-katastrofalt-ungdomsparti-ikke-har-reageret

IndlandBørns Vilkår: Det er katastrofalt, at ungdomsparti ikke har reageret Der er nogle voksne omkring de her børn og unge, der burde have handlet, siger Helle Tilburg Johnsen.
Ved ungdomspartiets landsmøde i Høje Taastrup i dag rettede tidligere formand Rasmus Brygger skarp kritik af ledelsen.
Han kalder sagerne, der bliver efterforsket af politiet, for "et massivt moralsk svigt".
Af Signe Mai Vilsbøll23.
feb.
2019 kl.
16.
37Bemærk: artiklen er mere end 30 dage gammelLæs opDet er "helt katastrofalt", at ledelsen i Liberal Alliances Ungdom ikke har reageret, hvis de har kendt til vidnesbyrd om seksuelle krænkelser og overgreb mod kvindelige medlemmer af ungdomspartiet.
Sådan lyder det fra vicedirektør i Børns Vilkår, Helle Tilburg Johnsen:- Når man har viden om, at børn eller unge mistrives eller lider overlast, så skal man hjælpe dem ud af situationen.
Og vidner til den slags, der bliver nævnt i denne her slags vidnesbyrd, har pligt til at underrette myndighederne, lyder det fra Helle Tilburg Johnsen.
Udtalelsen kommer i kølvandet på syv anonyme kvinders anklager om voldtægt, seksuelle krænkelser og tilnærmelser, de har oplevet i regi af ungdomspartiet.
På LAU's landsmøde i dag blev den hidtidige formand Carl Andersen afsat.
Den nye formand Signe Bøgevald blev valgt på et løfte om at få ryddet op og sikre en tryg kultur for alle i ungdomspartiet.
Læs også:Flere medlemmer anklaget for overgreb: LA’s ungdomsparti får ny formandEfter valget sagde Carl Andersen, at han fortrød, at ledelsen ikke havde reageret hurtigere.
Københavns Politi har åbnet efterforskningDe kvindelige partimedlemmers vidnesbyrd er blevet bragt af Information, der er blevet kontaktet af Rasmus Brygger, som var formand for ungdomspartiet indtil 2014.
Tidligere på ugen anmeldte han sagerne til politiet, og der er siden åbnet en efterforskning.
Det bekræfter Københavns Politi overfor DR.
Flere er blevet afhørt.
Ifølge Information har drengene og mændene været fra 16 år og op i 20'erne, mens hændelserne fandt sted.
Piger og kvinder, der er involveret i sagen, var mellem 14 og 21 år.
De kvindelige medlemmer beretter blandt andet om seks episoder med seksuelle overgreb og to episoder med seksuel chikane, som alle fandt sted i forbindelse med arrangementer i LAU.
Fire af episoderne handler om samme mand, som er i 20'erne og har en ledende position i organisationen, skriver Information.
Et massivt moralsk svigtVed ungdomspartiets landsmøde i Høje Taastrup i dag rettede Rasmus Brygger i en tale skarp kritik af ledelsen i Liberal Alliances Ungdom.
Han kalder sagerne for "et massivt moralsk svigt".
- At man lader unge piger stå fuldkommen alene efter så alvorlige hændelser, er et kæmpe svigt af det ansvar, man har som ledelse over for medlemmer – særligt når vi taler om mindreårige.
Hos moderpartiet Liberal Alliance har politisk ordfører Christina Egelund kontaktet Børns Vilkår med henblik på rådgivning.
I en mail til Information skriver ordføreren, at Liberal Alliance kommer til at insistere på handling fra ledelsen i ungdomspartiet.
Helle Tilburg Johnsen fra Børns Vilkår mener, at de syv vidnesbyrd kalder på en diskussion om og ændring af samværskulturen blandt unge.
- Det tyder på, at der foregår en del uhensigsmæssige ting.
I de situationer er det vigtigt, at folk ved, at de skal underette om den slags ting.
Og der er nogle voksne omkring de her børn og unge, der skal handle, hvis de har været vidne til det her, siger hun og tilføjer:- Hvis børn og unge ikke ved, hvad de skal gøre, kan de altid henvende sig til os.
Også selvom de er over 18 år.
FacebookTwitterKopier linkEmner:Børns Vilkår|Liberal Alliance|København|Christina Egelund (politiker)|Politi




https://www.dr.dk/nyheder/regionale/nordjylland/begravet-i-stoev-og-aeggebakker-mads-og-kollegerne-har-fundet-gammel

NordjyllandBegravet i støv og æggebakker: Mads og kollegerne har fundet gammel Ford C, som ikke er rørt i 56 årTelefonen bimler og bamler efter fund af en ældre Ford i en garage i Vendsyssel.
Af Klaus Videbæk og Christine Nørgaard23.
feb.
2019 kl.
14.
00Bemærk: artiklen er mere end 30 dage gammelLæs opGodt tre millioner biler drøner i dag rundt på de danske veje – men skal du spotte en Ford C, som den så ud i midten af 1935, så skal du være mere end almindelig vågen.
Der er kun registeret 38 af slagsen i Danmark, og forleden dukkede et eksemplar op i Vendsyssel, hvor den havde stået gemt og urørt i en garage i 56 år.
Det var indtil 28-årige Mads Andersen og kollegerne fra Sindal Autoophug fik den gravet fri af æggebakker, og hvad der ellers havde hobet sig op omkring den.
Ophugges skal den imidlertid ikke, og siden billeder af bilen blev lagt på Facebook i mandags, har telefonen bimlet og bamlet fra folk i både ind- og udland, der er interesserede i at købe den eller blot er nysgerrige.
Det højeste bud ligger på nuværende tidspunkt på 65.
000 kroner for bilen, der vel og mærke ikke har været i gang siden 1963.
Få historien om bilen og se flere billeder nedenfor.
Mads Andersen viser den fundne Ford C frem.
- Det er en pæn stand til en gammel bil.
Det er lidt sjovt, at du kan åbne de bagerste ruder, og klap-ud-bagagebærer er heller ikke noget, man ser hver dag.
Man kan også åbne forruden, og der er stoftag.
Det virker lidt specielt, siger han.
1 / 8- Så vidt jeg har fået at vide, så har ham, der har købt den i tidernes morgen heroppe omkring, haft et Morris Mini-værksted og været forhandler, og så har han købt den sammen med det og har nok ikke kunnet nænne at skille sig af med den igen.
Så tror jeg bare, han har parkeret den i garagen, og så er sønnen nok blevet træt af, at den har stået i vejen, fortæller Mads Andersen.
2 / 8Han gætter på, at de kan have gjort bilen klar til at køre på omkring 14 dage.
- Der skal skiftes diverse slanger og rør rundt omkring, måske nogle nye tændrør, tændkabler og bremser, og så måske en god vask og en, der kan sy et sæde eller to, griner han.
- Så tror jeg, at vi er ved at være der, hvor den kan komme ud og køre igen, siger Mads Andersen, der dog også godt vil have tjekket bilens ledninger.
- Det ville være synd, hvis der var noget, der gik ild i, fortsætter han.
3 / 8Ifølge Michael Deichmann fra Dansk Veteranbil Klub findes der 38 Ford C fra 1935 i Danmark.
Det er lidt færre end Ford Y, som blev præsenteret tre år før og er en anelse mindre.
4 / 8I Skandinavien gik de to biltyper under navnet Ford Junior, fortæller Michael Deichmann.
- Ford havde kæmpe problemer med de skatteregler, der var i Europa, og kunne simpelthen ikke sælge de der store amerikanske biler her.
Det er en lang historie om, hvordan den europæiske chef tryglede Henry Ford, Charles Sørensen og Willy Knudsen (der alle var en del af Ford, red.
) om at få lov at lave en lille bil.
I 1932 præsenterede de så Ford Y og i 1935 kom så Ford C, som var lidt større, siger han.
5 / 8Michael Deichman tør ikke gætte, hvad bilen kan komme til at koste.
- Den er det værd, som der er en, der vil give.
Man skal regne med, at man skal bruge en masse penge og en masse tid på den.
Man bliver ikke rig på det her, vil jeg sige.
Men man får en sjov bil, slår han fast.
6 / 8I 1953 blev bilen solgt på auktion for 4.
100 kroner.
7 / 8Ved Sindal Autoophug er Mads Andersen og kollegerne ikke sikre på, at de vil sælge bilen lige foreløbig.
Den giver god reklame for stedet, og man har i forvejen en lille samling af ældre biler, hvor den vil passe godt ind.
8 / 8FacebookTwitterKopier linkEmner:Jylland|Ford Motor Co.
|Facebook|Biler|Sindal




https://www.dr.dk/nyheder/udland/paa-troeffeljagt-ved-resterne-af-kalifatet

UdlandPå trøffeljagt ved resterne af IS-kalifatetPuk Damsgård er ved IS-kalifatets sidste bastion og fortæller om grænser, gråzoner og trøfler.
Af DR’s Mellemøstkorrespondent Puk Damsgård23.
feb.
2019 kl.
13.
38Læs opJeg har ikke været i bad i nogle dage.
Tøjet er det samme.
Syrisk ørkenstøv gør siderne i notesbogen ru og udtørrer mine øjne.
Den Leende Ko-æsken med ost er tømt og gammelt brød flyder i bunden af bilen, mens vi passerer en længere amerikansk konvoj med militært isenkram.
Syriens største oliefelt, Omar Oil Field, er nu centrum for koalitionen og SDF.
Engang bestyrede IS oliefeltet, hvor de tjente millioner på olien til deres stat i staten.
De er læsset med kasser påstemplet 'US Postal Service', våbenudstyr 'Do Not Touch', og soldater, der sidder højt bag tonede ruder på vej ud af Syrien, akkurat som præsident Donald Trump har lovet - omend nogle få hundrede amerikanske soldater alligevel forbliver i Syrien ifølge den seneste instruks.
Den synlige krig mod terrororganisationen Islamisk Stat er snart slut.
Jeg kørte i sporet af de sidste krampetrækninger.
'Journalisterne slås også'I Syriens Deir Ezzor-provins tæt på grænsen til Irak ligger landets største oliefelt.
Her tjente terrororganisationen millioner på det sorte guld, som den blandt andet eksporterede gennem Tyrkiet.
I dag udgør oliefeltet basen for koalitionens amerikanske styrker, de lokale Syriske Demokratiske Styrker (SDF) og hæren af journalister, der camperer - ofte i ugevis - for at følge slagets gang.
De amerikanske soldater holder sig langt fra medievirakken nogle kilometer væk.
De er sky og ønsker at være helt usynlige i den syriske ørken.
Det er de dog langt fra.
Et mediehold har været her så længe, at de har erhvervet sig en levende maskot.
En grå-rød papegøje bor i deres minibus.
Den tripper rundt i bilens forrude og følger journalisternes jagt på nyheder og registreringer af selv den mindste udvikling i IS-kalifatets endeligt - skarpt styret af SDF’s medieansvarlige soldater, der ser ud som om, de trænger til en ferie.
Fra krigen såvel som fra os.
På basen holder journalisternes biler parkeret.
Og et af medieholdene har været der så længe, at de nu holder papegøje i bilen.
- Journalisterne slås også - mod hinanden, kommenterer en soldat.
Vi bor i en bygning i to etager fyldt med nummererede værelser, der formentlig engang har været indkvartering for oliefeltets ansatte.
Fotograf Mads, fixer Mahmoud, chauffør Firas og jeg får tilkæmpet os fire madrasser i et værelse, hvor der på døren står 'The Fire Ward'.
Udenfor på gangen hober journaliststanden sig op om aftenen for at logge på den langsomme wifi-forbindelse.
- Nu har de skiftet kode igen, bemærker en fransk fotograf.
Badet med iskoldt vand og toiletterne er fælles og en mudret affære, og journalisthæren befinder sig i frivillig, kollektiv husarrest.
Ingen forlader basen alene og kun når vi får lov eskorteret mod den sidste IS-enklave i Baghouz et par timers kørsel gennem ørkenen mod syd.
Den udgør nu nogle få hundrede kvadratmeter.
Den er nærmest blot en lejr.
Vores hold på fire bor i dette værelse på basen, der er proppet med journalister.
Derfor er det luksus kun at være fire i et rum.
Dagen inden vores køretur i ørkenen er i omegnen af 2000 mennesker blevet evakueret fra IS-lommen.
De fleste er krigere og deres familier, og de er særdeles interessante for styrkerne og koalitionen i efterretningsøjemed.
Denne sidste IS-enklave har en anden karakter end tidligere sidste IS-forskansninger i storbyerne Mosul i Irak og Raqqa i Syrien.
For i takt med at det selvbestaltede kalifat skrumpede ind, rykkede IS-krigere videre mod landsbyerne langs Eufrat-floden i det østlige Syrien og sidder nu tilbage i Baghouz som kalifatets sidste fortabte men hårde kerne.
Hvem er de?
Og hvad ved de?
Talrige europæiske krigere og kvinder er strømmet ud den seneste tid, hvilket har genrejst debatten i vestlige nationer inklusiv Danmark om, hvad staterne stiller op med dem.
Tomme IS-lommerOm morgenen sætter vi mod Baghouz sammen med de andre medier - en bitter cocktail for journalister, fordi al autencitet forsvinder i det øjeblik en sværm af fotografer vælter ud for at filme det samme øjeblik.
De væsentlige, unikke og nærværende momenter oplever vi sjældent stående i en klump af kolleger.
Alligevel findes der stemninger, det usagte, det overraskende, det, som kameraet måske aldrig kan indfange, men som øjet og sindet optager.
Også på konvoj-road trip gennem et hjørne af Mellemøsten, der ofte har været utilgængeligt og en sort plet på kortet, der har spillet en afgørende rolle.
Ikke blot under IS-kontrol men op gennem nullerne under Irak-krigen, hvor syriske krigere krydsede grænsen for at bekæmpe de amerikanske styrker.
Konvojen hvirvler støvet op.
Den flade ørken fortsætter i det uendelige, og fra Syrien kan jeg se ind i Irak - på tværs af den grænse, der på kortet adskiller de to lande.
Men herude slynger de grusede veje sig gennem et øde landskab, der ikke indretter sig efter en statsgrænse eller lader sig tæmme og kontrollere, uanset hvor mange kontrolposter og soldater, der bevogter.
Selvom Irak har udstationeret 20.
000 soldater for at bevogte grænsen til Syrien er disse vidder umulige at kontrollere.
Mads lægger kameraet i støvet og går efter Mahmoud, hvis blik søger mod jorden.
Han har fundet sin lommekniv frem og leder efter vilde, syriske trøfler, der vokser under sandet.
DR's mellemøstkorrespondent, Puk Damsgård.
Vi suser forbi nogle få forkølede yderposter bestående af et par sandsække og soldater, der blot hænger ud.
Her er ingen landsbyer, boliger, ingen hyrder med deres dyr, intet.
Det er nemt at forestille sig, hvordan Islamisk Stat kunne transportere kampvogne, krigere, våben, forsyninger, oliepenge og know-how mellem deres to hovedbyer Raqqa i Syrien og Mosul i Irak.
IS-kalifatet bredte sig og udraderede den grænse, der i forvejen på lange stræk ikke eksisterer i ørkensandet, og som stadig inviterer et netværk af smuglere, grænseløbere og jihadister til at udnytte landskabet.
I IS-lommen i Baghouz befinder sig da også et væld af krigere fra Irak, ligesom IS-folk er nået ind i Irak og der fortsætte deres terrorvirksomhed.
De eneste spor af liv er krigens.
Nogen har efterladt en klapvogn midt i sandet.
Bluser og bukser ligger spredt.
En hjemmelavet IS-selvmordsbombebil rejser sig som en skulptur i en ørken, der ifølge syriske Mahmoud er “grønnere end jeg nogensinde har set den”.
Det har været en usædvanlig våd vinter, og gule blomster titter frem.
Flere steder langs ruten opdager jeg mælkebøtter.
Nogle få kilometer fra Baghouz i 'korridoren', som den bliver kaldt, holder lastbiler og venter på at køre IS-familier væk, der har indvilget i at lade sig evakuere.
SDF’s medieansvarlige råber til os, at vi ikke må tale med familierne, og at vi ikke må hægte os på transportvognene for at tale med dem, når de kører væk.
Soldater fra de Syriske Demokratiske Styrker, en alliance af kurdiske og arabiske militser, der med hjælp fra koalitionen har bekriget IS.
- Ellers tager vi jeres kamera, siger han.
Ifølge SDF har journalister netop gjort det dagen forinden.
Altså hængt sig op på siden af vognene og forsøgt at interviewe nogle mennesker ind gennem sprækkerne.
Men denne dag ankommer ingen fra IS-lommen.
De tomme transportvogne kører væk.
Mads lægger kameraet i støvet og går efter Mahmoud, hvis blik søger mod jorden.
Han har fundet sin lommekniv frem og leder efter vilde, syriske trøfler, der vokser under sandet.
Han finder dem, hvor overfladen er krakeleret og buler en anelse op, og pludselig er korridoren, der for ikke længe siden var IS-territorium og nu det sted, hvor IS-folk overgiver sig, omdannet til genstand for intensiv trøffeljagt.
Mahmoud Sheikh Ibrahim, vores fixer, er også god til at finde trøfler.
De vilde trøfler vokser i ørkenen, og lokale samler dem og sælger dem på markedet.
I de åbne vidder så tæt på en historisk begivenhed er der pludselig ikke noget at filme.
En journalist finder alligevel sin skudsikre vest i bilen.
'Press' står der på på brystet.
Han ifører sig den og taler til kameraet, mens andre går rundt med bøjede rygge og hiver trøfler op af jorden.
Da han er færdig med at redegøre for situationen, tager han den løgn af, han har iklædt sig foran kameraet.
Virkeligheden er åbenbart ikke altid god nok.
Den, hvor gråzoner er svære at begribe og forvirrer billedet af krigen.
Den, hvor spontan opstået trøffeljagt i sikkerhed findes en kort køretur fra en belejret IS-lomme i en konfliktzone.
Men tragedien og vanviddet eksisterer aldrig alene.
Da han er færdig med at redegøre for situationen, tager han den løgn af, han har iklædt sig foran kameraet.
Virkeligheden er åbenbart ikke altid god nok.
DR's mellemøstkorrespondent, Puk Damsgård.
Da vi kører tilbage i konvojen, ser vi, at lastbilchaufførerne, der skulle hente IS-familier, der aldrig kom, er stoppet.
De spadserer langt fra vejen med hovederne bøjet mod den gunstige trøffeljord.
I ingenmandsland findes også det første screeningcenter, hvor de omkring 2.
000 personer, der kom ud af IS-lommen dagen før, er ved at blive tjekket.
Jeg ser på afstand de lange rækker af sortklædte kvinder.
Vi må ikke komme tæt på.
Jeg får at vide, at amerikanerne er involveret i processen.
Herude - langt fra resten af verden - foregår den første registrering og tjek af nogle af de mennesker, der har boet længst tid i IS-kalifatet.
Hvem er de?
Og hvad ved de?
På et tidspunkt indhenter vi en konvoj bestående af, hvad der kunne minde om kvægtransporter.
Men bagerst i vognene kan jeg spotte mænd med tørklæder.
Det er dem, der har været igennem den første screening, siden de kom ud af Baghouz.
De er fulgt af militærvogne, der eskorterer dem, og længere fremme venter et specialteam af lokale styrker med ladte geværer.
I modsat retning mod screeningscenteret kører en amerikansk konvoj.
Hvide, armerede landcruisere med antenner beskyttet af de sandfarvede militærkøretøjer suser forbi.
Vi må ikke filme dem, som om de ejer den ørken, de er udstationeret i.
Men vidderne er vidne til historier, offentligheden sikkert aldrig får at høre.
Tilbage på basen spiller SDF-soldater fodbold i solnedgangen.
Andre varmer sig ved et bål.
På en måde har jeg oplevet utroligt meget i dag.
Bare ikke noget, jeg kan præsentere som en slagkraftig nyhed i fjernsynet.
FacebookTwitterKopier linkEmner:Donald Trump (politiker)|Irak|Islamisk Stat|Syrien|Islam




https://www.dr.dk/sporten/oevrig/2000-loebere-hyldede-henrik-joergensen-med-pandebaand

Øvrig sport2.
000 løbere hyldede Henrik Jørgensen med pandebåndIfølge arrangørerne var flere tusinde mødt op til et løb, hvor den afdøde løber Henrik Jørgensen blev mindet.
23.
feb.
2019 kl.
13.
00Bemærk: artiklen er mere end 30 dage gammelLæs opMaratonstjernen Henrik Jørgensen, der døde 26.
januar, satte et stort aftryk på dansk løbehistorie.
Det var klart for enhver før, under og efter et mindeløb i København lørdag formiddag, hvor flere tusinde var mødt op.
Her kan du høre Anna Holm, Henrik Jørgensens datter, fortælle om sin far.
De fik alle udleveret et pandebånd, som de løb rundt med i den danske hovedstad for at ære Henrik Jørgensen.
Det fortæller løbskoordinator Henrik Them.
- Henriks kendetegn var at løbe med pandebånd, så alle løberne har løbet med pandebånd.
Langt de fleste har hvidt pandebånd, mens der har også været mulighed for at løbe med grønt, gult og rødt pandebånd, siger Henrik Them.
Henrik Jørgensen døde af et hjertestop under en løbetur hjemme på Bornholm i en alder af 57 år.
Maratonstjernen, der blandt andet var kendt for sin imponerende træningsiver, markerede sig med flere store resultater i 1980'erne.
Livsbekræftende stemningKarrierens højdepunkt kom i 1988, da han vandt det prestigefyldte maratonløb London Marathon.
Han er stadig indehaver af den danske maratonrekord, der lyder på 2 timer, 9 minutter og 43 sekunder og blev sat 21.
april 1985.
Ved lørdagens mindeløb kunne alle møde op.
Hverken ved start- eller målstregen blev løberne registreret, men arrangørerne anslår, at flere end 2.
000 løb med i de københavnske gader.
- Der har været en stærk stemning.
Der var stor interesse for arrangementet, og flere end 2.
000 var mødt op for at hylde en løber og et menneske, der har gjort en kæmpe forskel for løbesporten.
Anna Holm (arkivfoto).
- Der var en meget livsbekræftende stemning, da løbet startede og ude på ruten.
Man ærer Henrik, siger løbskoordinatoren.
Før løberne blev sendt afsted, holdt familie og venner til Henrik Jørgensen taler, og der blev afholdt et minuts stilhed.
De mange løbere havde desuden mulighed for at købe et ekstra pandebånd.
Pengene går ubeskåret til Hjerteforeningen efter ønske fra familien.
/ritzau/FacebookTwitterKopier linkEmner:København|Them|Henrik Jørgensen (politiker)|Atletik|Hjerteforeningen




https://www.dr.dk/nyheder/udland/dansk-svensk-front-mod-orban-ungarsk-regeringsparti-skal-udelukkes-fra-partigruppe

UdlandDansk-svensk front mod Orbán: Ungarsk regeringsparti skal udelukkes fra partigruppeSvensk partileder vil udelukke Ungarns regeringsparti fra Det Europæiske Folkeparti.
Ifølge Ulf Kristersson er Viktor Orbáns politik en trussel mod Ungarns retsstat.
Af Simon Vincensen23.
feb.
2019 kl.
14.
44Bemærk: artiklen er mere end 30 dage gammelLæs opLederen af Sveriges næststørste parti, Moderaterne, Ulf Kristersson, vil udelukke Ungarns premierminister, Victor Orbáns, parti fra Det Europæiske Folkepartis Gruppe (EPP).
Det skriver han i en kronik i svenske Aftonbladet.
EPP er det største politiske parti af alle politiske institutioner i EU med flere end 70 nationale partier fra 40 lande.
Læs også:Konservativ EU-spidskandidat: Ungarn er som en teenager, man ikke smider udHvad er en gruppe i Europa-Parlamentet?
Langt størstedelen af europaparlamentarikerne sidder i politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater for at oprette en gruppe.
De Konservatives gruppe - Det Europæiske Folkeparti (EPP) - er i dag Europa-Parlamentets største med 217 mandater, heriblandt den konservative Bendt Bendtsen.
Derudover sidder den tyske kansler, Angela Merkels, parti også med, og det samme gør Moderaterne fra Sverige.
Kristersson: Vil presse på for at udelukke OrbánIfølge Ulf Kristersson har udviklingen i Ungarn længe gået den forkerte vej.
Læs også:Sverige langer ud efter Ungarn: Jeres politik minder om 1930'erne- Viktor Orbán har skridt for skridt tilbragt de sidste otte år med at gribe kraftigt ind i den ungarske retsstat.
Det handler blandt andet om en forværring af retsvæsnets uafhængihed, ytringsfriheden og beskyttelsen af minoriteter, skriver Kristersson.
Ifølge Kristersson vil han nu presse på for at udelukke Viktor Orbáns regeringsparti, Fidesz, fra EPP.
I den seneste tid er titusindvis af ungarere eksempelivs gået på gaden for at vise deres utilfredshed med en ny lov, som regeringen har vedtaget.
Den gør det muligt for virksomheder at kræve op til 400 timers overarbejde om året uden at betale for det i efterfølgende tre år, hvilket har mødt hård kritik.
Ungarns premierminister, Viktor Orbán, har længe været en torn i øjet på medlemslandene i EU.
Pernille Weiss: Har fået nok af OrbánUdmeldingen fra den svenske partileder kommer i en tid, hvor blandt andre Det Konservative Folkepartis spidskandidat til det kommende valg til Europa-Parlamentet, Pernille Weiss, har debatteret, om Ungarns gentagne regelbrud skal mødes med en udelukkelse fra EPP.
Og nu skal der ske noget.
Det skriver Pernille Weiss i dag i Altinget.
- Jeg mener simpelthen, at EPP’s ledelse nu bliver nødt til at skride til handling - med en alvorlig suspendering fra gruppen eller en decideret eksklusion, skriver Pernille Weiss.
Dermed har hun ændret holdning siden i onsdags, hvor hun over for DR Nyheder understregede, at det er bedre at have Fidesz med i den konservative gruppe frem for at vende dem ryggen.
- Men Orban nærmer sig i den grad den røde linje, sagde hun onsdag.
Ryborg: Fidesz er vigtige for EPPI tirsdags meddelte Europa-Kommissionens formand, Jean-Claude Juncker, at Viktor Orbáns Fidesz ikke længere hører til blandt resten af Europas konservative partier.
Læs også:EU-formand vil smide Ungarns regering ud af det konservative selskabOg netop Jean-Claude Juncker er i høj grad medvirkende til, at meldingerne om at ekskludere det ungarske regeringsparti kommer nu, siger DR's EU-korrespondent, Ole Ryborg.
- Viktor Orbán har i flere omgange provokeret de andre medlemmer.
Men den seneste grund er, at Fidesz har lavet en kampagne, der viser Jean-Claude Juncker sammen med den ungarsk-amerikanske milliardær George Soros, som længe har været en torn i øjet på Viktor Orban.
Ifølge Ungarns indvandringskritiske og EU-skeptiske premierminister prøver George Soros bevidst at undergrave Fidesz-regeringen og skabe en ny, global verdensorden, hvor folk frit kan rejse fra det ene land til det andet.
Og i reklamen bliver Jean-Claude Juncker beskyldt for at være styret af George Soros og for at ville lave ”eksperimenterende immigrationsprojekter med afrikanske lande”.
Har brug for stemmerneDermed ser fremtiden som medlem af EPP sort ud for Fidesz, men ifølge Ole Ryborg kompliceres beslutningen om at ekskludere partiet af mange faktorer - blandt andet EP-valget til maj, hvor gruppeformanden for EPP, Manfred Weber, håber på at efterfølge Jean-Claude Juncker som Europa-Kommissionens nye formand.
Og derfor overvejes det grundigt, om det kan betale sig at lade Fidesz 12 medlemmer forlade den kristenkonservative gruppe.
- Det er stemmer, man har brug for.
Derudover vil man være bekymret for, hvor Fidesz vil tage sine stemmer hen efter en eventuel udelukkelse.
Fra EPP's side er man ikke interesseret i at stå svækkede tilbage i forhold til andre politiske grupper i EU, siger Ole Ryborg.
FacebookTwitterKopier linkEmner:George Soros (erhvervsleder)|Jean-Claude Juncker (politiker)|Europa-Kommissionen|Ungarn|Valg og folkeafstemninger




https://www.dr.dk/nyheder/regionale/trekanten/forkastede-vejnavne-foerer-til-civil-ulydighed-sikke-noget-pjat

TrekantområdetForkastede vejnavne fører til civil ulydighed: ’Sikke noget pjat’  I Billund kæmper man med at navngive en ny vej, mens et ’og'-tegn giver anledning til civil ulydighed i Struer.
Det er vejskiltet her, som i princippet er ulovligt og sat op på trods af, at kommunen godt vidste, at det ikke er tilladt.
Af Rasmus Dyrberg Hansen og Mads Kruse Juhl23.
feb.
2019 kl.
13.
00Bemærk: artiklen er mere end 30 dage gammelLæs opAquavej, Stensgårdsvej eller Rasvej.
Tre navne, der ikke umiddelbart vækker anstød.
Men alle tre vejnavne er enten blevet afvist eller frarådet af Styrelsen for Dataforsyning og Effektivisering, der godkender danske vejnavne og har gjort det i de seneste ti måneder.
Og derfor står en færdig vej i Billund nu på anden måned uden navn, mens der igen skal bruges tid, penge og ressourcer på at indstille et nyt navn.
Aquavej går ikke, for sådan staver man ikke til ’akva’ ifølge dansk retsstavning, og de to andre bud frarådes, da det ene, ’Rasvej’, er tænkt som en forkortelse, og det andet indeholder navnet på en nulevende person.
Det er virksomheden ’Billund Aquaculture’, der holder til på vejen i Billund og har ønsket vejnavnene, og det er på den baggrund, at man har foretrukket stavemåden med ’q’.
- Det er en regel, at vejnavne skal leve op til dansk retskrivning, og ifølge dansk retskrivning staves ’akva’ med ’k’.
I forhold til navne kan det jo være, at man opkalder et vejnavn efter en nulevende person, som man finder agtværdig, og så kan eftermælet vise sig at være helt anderledes, siger Line Elikofer, der er kontorchef i Styrelsen for Dataforsyning og Effektivisering.
'Sikke noget pjat'Styrelsens interesse for vejnavne undrer formand for teknisk udvalg i Billund Kommune, Per Nyhus (DF).
- Jeg tænker umiddelbart ’sikke noget pjat’.
Det er vist at gå i lidt små sko hos den styrelse der, siger Per Nyhus.
Ud af 430 vejnavne har styrelsen afvist 11, siden den blev kontrolinstans for ti måneder siden.
Jeg synes lige, vi skal finde ud af, om proportionerne er skruet rigtigt sammen her.
Mads Gammelmark, kommunaldirektør, Struer KommuneNu er Billund Kommune gået i tænkeboks for at finde på nye vejnavne.
Også i Struer har man oplevet problematikken, da virksomheden Bang & Olufsen fik kommunens 'ja' til at navngive vejen, hvor virksomheden ligger, ’Bang & Olufsen Allé’.
- Der er også regler om, hvilke tegn, man må anvende – og man må ikke anvende ’&’-tegnet.
Så bestemte kommunen, at det skulle hedde det med almindelig stavning, altså o-g, siger kontorchef Line Elikofer, der understreger, at styrelsen bare sørger for, at loven bliver håndhævet.
I Struer bryder man loven med viljeMen Struer Kommune har ikke helt rettet sig efter loven og styrelsens ord.
Slår man op i vejregistret, er vejen ganske rigtigt registreret med o-g-stavemåden, men besøger man stedet, finder man et blåt vejskilt, hvor tegnet ’&’ er brugt.
Struer Kommunes kommunaldirektør, Mads Gammelmark, lægger sig fladt ned.
Jeg går ellers ikke ind for civil ulydighed, men jeg tænker, at den sunde fornuft må råde.
Mads Gammelmark, kommunaldirektør, Struer Kommune- Jeg tror, vi har fundet det, der hedder en pragmatisk, vestjysk løsning.
I vejregistret har vi registreret det med det korrekte navn, og så har vi sat skiltet op i Struer med ’&’-tegnet.
Jeg går ellers ikke ind for civil ulydighed, men jeg tænker, at den sunde fornuft må råde, siger Mads Gammelmark.
Det er vel civil ulydighed?
- Hvis du spørger en advokat, om Mads Gammelmark har ansvaret for, at loven er overtrådt i forhold til at have trykt et forkert blåt vejskilt i et eksemplar og sat det op på en lille vej i Struer, så må jeg nok sige, at det er vist rigtigt, siger Mads Gammelmark.
Kommunaldirektøren regner ikke med repressalier fra styrelsen, men han er parat til at tage diskussionen, hvis det kommer dertil.
- Jeg synes lige, vi skal finde ud af, om proportionerne er skruet rigtigt sammen her.
Hvis de tænker, at det er fuldstændig uacceptabelt, at der står sådan et vejskilt i Struer, så tror jeg, at vi sætter os stille og roligt ned og drikker noget kaffe med dem og hører, om de måske skal ændre den vejledning lidt, siger Mads Gammelmark.
Læs også:What do you think?
Borgmesterkandidat vil lokke udlændinge med engelske vejskilteFacebookTwitterKopier linkEmner:Dansk Folkeparti|Per Nyhus (politiker)|Struer Kommune|Struer|Lokalpolitik




https://www.dr.dk/sporten/golf/danske-golfkvinder-oejner-topplacering-i-australien

GolfDanske golfkvinder øjner topplacering i AustralienBåde Nanna Koerstz Madsen og Nicole Broch Larsen en del af topfeltet i Australian Ladies Classic Bonville.
Nanna Koerstz Madsen er bedst placerede dansker på niendepladsen.
23.
feb.
2019 kl.
11.
06Bemærk: artiklen er mere end 30 dage gammelLæs opPå Bonville Golf Resort i Australien kæmper to danske golfspillere med om topplaceringerne.
Før sidste runde er både Nanna Koerstz Madsen og en del af topfeltet i Ladies European Tour-turneringen Australian Ladies Classic Bonville.
Det står klart efter tredje runde, der blev spillet natten til lørdag dansk tid.
Nanna Koerstz Madsen er bedst placerede dansker på niendepladsen.
Hun lavede tre birdies og tre bogeys og gik tredje runde i par.
Nicole Broch Larsen.
Samlet er hun et slag under par, hvilket er fem slag dårligere end svenskeren Madelene Sagström, der fører turneringen før sidste runde natten til søndag dansk tid.
En plads under Madsen - på en delt tiendeplads - finder man Nicole Broch Larsen.
Efter en svag første runde og en stærk anden runde gik hun tredje runde i par.
Samlet er hun også i par før sidste runde.
Nanna Koerstz Madsen ligger på verdensranglistens 229.
-plads.
Nicole Broch Larsen er nummer 164.
/ritzau/FacebookTwitterKopier linkEmner:Australien|Golf




https://www.dr.dk/nyheder/viden/teknologi/hjaelp-forskerne-amatoer-opdager-hvid-dvaergstjerne-med-usaedvanlige-ringe

TeknologiHjælp forskerne: Amatør opdager hvid dværgstjerne med usædvanlige ringeVed hjælp af 'borger-forskere' har Nasa fundet en særlig stjerne af den type, Solen en dag bliver til.
Skiverne af støv omkring den hvide dværgstjerne er resterne af planeter og asteroider, som den har spist.
Det usædvanlige er, at den stadig er i gang med det tre milliarder år inde i dværgstadiet.
Af Søren Bjørn-Hansen23.
feb.
2019 kl.
12.
01Bemærk: artiklen er mere end 30 dage gammelLæs opOm milliarder af år svulmer Solen først op til kæmpestørrelse og ender så som en såkaldt hvid dværgstjerne.
Nu har en tilfældig deltager i Nasa-projektet "Backyard Worlds: Planet 9" fundet en særlig en af slagsen 145 lysår borte.
En hvid dværg, som er omkranset af ringe af støv og gas.
Læs også:Solen vil ende sine dage som en langsomt afkølende kæmpe-krystalOg det er usædvanligt for dens alder, forklarer professor i astrofysik Jørgen Christensen-Dalsgaard fra Aarhus Universitet.
- Det er specielt at finde så relativt gammel en hvid dværg med støvringe omkring, siger han.
Astronomerne mener da også, at det måske er den første hvide dværg med flere ringe, som vi har observeret.
For gammel til at have ringeDet særlige ved ringene er, at de stadig er der, forklarer John Debes fra Space Telescope Science Institute i Baltimore, som er en af astronomerne bag Nasas artikel om opdagelsen.
Hvide dværge er tunge stjerneresterHvide dværgstjerner er stjerner ligesom Solen, der har mistet meget af deres masse efter en periode som opsvulmede kæmpestjerner.
Milliarder af år inde i deres livscyklus, taber de opsvulmede stjerner de ydre dele.
Tilbage bliver kernen, som er på størrelse med Jorden - men med en masse, som er omkring halvdelen af Solens.
I teorien ville en teskefuld af en hvid dværg på Jorden veje lige så meget som en bil.
Stjernerne bruger derefter milliarder af år på at køle af og ender til sidst som udslukte krystaller.
Kilde: Nasa og Jørgen Christensen-Dalsgaard, AU- Den her hvide dværgstjerne er så gammel, at den proces, der fodrer materiale ind i ringene, må fungere på en tidsskala over milliarder af år, siger han til Nasa.
gov.
- De fleste modeller, forskerne har for at forklare ringe om hvide stjerner, virker kun op til en alder på 100 millioner år, så den her opdagelse udfordrer det, vi ved om, hvordan planetsystemer udvikler sig.
Burde have spist sine planeter for længstStjernen er tre milliarder år inde i sit liv som hvid dværg.
Og selvom det ikke er nogen alder for en hvid dværgstjerne - der først er helt afkølet efter op til 50 milliarder år - er det usædvanligt, at der stadig er planeter og andet i kredsløb, der kan slås i stykker og blive til støv, forklarer Jørgen Christensen-Dalsgaard.
- Det stof, vi ser i ringen omkring den hvide dværg, stammer fra planeter og asteroider, der er revet i småstykker, da de kom for tæt på stjernen, siger han.
- Sådan er det, når en stjerne når dertil i sin udvikling.
Sådan vil det også gå i vores solsystem.
Det specielle her er, at stjernen stadig er i gang med det så sent.
Solen ender sandsynligvis sine dage som en hvid dværg.
Og mange milliarder år senere krystalliserer dens kerne også.
(© Lærke Kromann/DR Viden)Solen ender sandsynligvis sine dage som en hvid dværg.
Og mange milliarder år senere krystalliserer dens kerne også.
(© Lærke Kromann/DR Viden)Solen spiser også os en dagSolen er lige nu midt i livet.
Men om cirka fem milliarder år bliver den til en rød kæmpestjerne, der sluger Merkur og Venus, mens Jorden er lige på vippen.
Derefter bliver Solen også til en hvid dværg.
Og begynder måske at fortære resten af solsystemets planeter - normalt indenfor nogle hundrede millioner år.
Det kan gå ud over de ydre planeter og Mars.
Eller også ender de måske i stabile baner omkring den afkølende stjerne.
Nogle planeter slipper måske helt fri af Solens greb.
- Det er svært at sige præcis, hvad der kommer til at ske.
Det afhænger af, hvor meget masse, Solen mister undervejs.
Men Jorden ligger lige på grænsen, siger Jørgen Christensen-Dalsgaard.
- Men lyset fra Solen er på det tidspunkt allerede i den ultraviolette ende og ikke behageligt for liv - hvis der skulle være noget tilbage på de ydre planeter til den tid.
Tysker opdagede stjernen på grynet billedeOpdagelsen af den særlige hvide dværg blev gjort af den frivillige borgerforsker Melina Thévenot fra Tyskland.
Hun udpegede stjernen som et interessant objekt for forskerne at se nærmere på.
Læs også:Uforklarlig kraft i vores solsystem: Forskere på sporet af den mystiske "Planet 9"Det gøres via projektet "Backyard Worlds: Planet 9", der leder efter store, men mørke objekter i nærheden af vores solsystem.
Og på et af billederne - taget af Wise-sonden - spottede en frivillig altså noget, der var for lysstærkt og for langt væk til at være denne type objekt.
Og det var den hvide dværg med den karakteristiske infrarøde stråling, der indikerer støvringe eller skiver.
Prøv selv om du kan spotte en stjerneProjektet Backyard Worlds går blandt andet ud på at lade frivillige kigge på små filmstriber af billeder, og lade menneskeøjne spotte usædvanlige ting, som computeralgoritmerne har overset.
- Det er vigtigt at involvere almindelige mennesker i takt med, at vi får mere og mere data, som vi professionelle ikke har tid til at gennemgå, siger Jørgen Christensen-Dalsgaard.
- Vi har standardiserede procedurer, der leder efter for eksempel exoplaneter.
Men de er begrænsede til det data, vi koder ind i dem.
Og det menneskelige øje er bedre til at se mange ting, som vores algoritmer misser.
Du kan selv prøve at finde objekter til forskerne her.
Det er måske lidt svært at se, hvad der sker på de grynede billeder.
Men du hjælper til gengæld forskerne med at forstå universet.
FacebookTwitterKopier linkEmner:Videnskab|NASA|Aarhus Universitet|Tyskland




https://www.dr.dk/nyheder/indland/lolitadukke-sexsnak-og-tegning-af-tissemaend-emma-vil-have-retfaerdighed

IndlandLolitadukke, sexsnak og tegning af tissemænd: Emma vil have retfærdighedEmma forlanger 335.
000 kroner i retten for chefs sexchikane.
Få andre tager kampen.
Af Kåre Kildall Rysgaard, Signe Kammersgaard Müller og Sarah Bach Boelsmand Golczyk23.
feb.
2019 kl.
11.
01Læs op- Efter fjorten dage kommer chefen ind i arbejdsrummet og siger: Hvad så fisser, hvordan går det?
Emmas stemme knækker over, og hun begynder at græde nærmest med det samme, hun begynder at fortælle.
Det er mere end et år siden, at hun fra sin nærmeste chef oplevede langvarig sexchikane, som endte med en sygemelding i flere måneder og en fyreseddel.
Efter mange samtaler med en psykolog føler Emma, at hun er videre, men stadig ikke helt sig selv.
Nu sidder hun om bordet sammen med sin datter, advokaten Maria Reimer fra HK og sagsbehandleren Jeannette Hahnemann og beretter, hvordan chefen gik over grænse efter grænse.
Derfor er Emma og virksomheden anonymDR har valgt, at virksomheden ikke bliver nævnt, indtil byretten i foråret har vurderet beviserne.
Sager om sexchikane kan ifølge eksperter være meget følsomme og minde om voldtægtssager.
Af hensyn til kvindens fremtidige job er hun derfor anonym, og ”Emma” er ikke hendes rigtige navn.
Hendes rigtige navn er redaktionen bekendt.
DR har været i kontakt med virksomheden, som ikke ønsker at udtale sig.
Det har derfor ikke været muligt at efterprøve alle beskrevne situationer.
Når redaktionen har valgt at skrive historien alligevel, skyldes det, at hver tiende unge kvinde har oplevet sexchikane i 2018.
DR vil gerne vise, hvor alvorlige konsekvenser sagerne kan have.
Forløbet om sexchikane er på mange måder helt almindeligt, fortæller advokaten, men på et punkt er sagen usædvanlig: I foråret skal byretten tage stilling til, om Emma har ret til 60.
000 kroner fra sin chef og 275.
511 kroner fra den tidligere arbejdsplads for sexchikane.
Det svarer til ni måneders løn for uberettiget afskedigelse og en godtgørelse.
Siden 1989 har der i gennemsnit været under tre retssager om sexchikane om året, fordi mange kvinder og mænd opgiver en retssag eller indgår forlig.
Læs også:Sexchikane på jobbet fører sjældent til dom: ’Ofrene bøjer nakken’Men Emma vil have retfærdighed, og da chefen grinede af mange situationer og afviste forlig, endte sagen i byretten.
Chefen talte meget om sexMen hvad førte til, at Emma en dag følte, hun havde mistet sig selv, og det meste af dagen lå i sengen med nedrullede rullegardiner og stort set kun rejste sig for at gå på toilettet?
Snart skal byretten ifølge stævningen tage stilling til flere situationer, hvor Emma følte sig chikaneret.
Læs også:Blink, berøring eller 'go' røv': Hvor går dine grænser for sexchikane?
Emma fortæller om det seksuelle sprog, hvor hun og en kollega blev kaldt for fisser.
De var ansat som ufaglærte og arbejdede blandt andet med at dække bord til møder.
En dag talte Emma om, at en kage ikke var færdigbagt, fordi den var våd indeni – og chefen drejede samtalen over på noget seksuelt, som han jævnligt gjorde det.
Hvis jeg ikke var med på legen, var jeg sart, gammel og surEmmaChefen fortalte også om sit sexliv og viste på mobilen et frækt billede af en kvinde i undertøj, som han skulle på date med.
Da kvinden ikke ønskede at se ham mere, blev han sur, og Emma husker, at han sagde:- Nu har jeg knaldet hende flere gange og den ene gang, så hun sprøjtede.
Det havde hun aldrig prøvet før.
Hvad fanden ville hun mere have?
Emma oplevede situationen som meget mærkelig og ubehagelig.
En anden dag stod Emma bøjet over en servicevogn med tallerkner og bestik, da hun mærkede et klap i numsen.
Chefen grinede og kom med et 'ha-ha-ha, hva´ så?
', inden han hastede videre.
Emma gik på toilettet og græd.
Først måneder efter fortalte hun sin datter og mand om klasket.
- Det var pinligt.
Jeg var flov over det, siger hun, mens stemmen bliver spinkel og knækker over.
Tissemænd og lolitadukkenDa Emma mødte en morgen, så hun to store sprøjtende tissemænd tegnet på metaldøren med en whiteboardtusch.
Emma og kollegerne mistænkte chefen for tegningerne, men fik et drillende ha-ha-ha-svar tilbage.
Det havde han ikke noget med at gøre.
Hvad siger loven om sexchikane?
Ligebehandlingsloven definerer seksuel chikane som adfærd med seksuelle undertoner, som krænker en persons værdighed.
Forskere taler om tre former for seksuel chikane:Kønskrænkende adfærd, for eksempel nedsættende bemærkninger om det modsatte køn.
Uønsket seksuel opmærksomhed, for eksempel uønskede kommentarer eller berøringer af seksuel karakter.
Tvang, for eksempel krav om sex for at opnå en forfremmelse, eller repressalier hvis man nægter seksuelle ydelser.
Kilde: Ida E.
H.
Madsen, seniorforsker ved Det Nationale Forskningscenter for ArbejdsmiljøEmma husker også lolitadukken med de store bryster, som chefen havde med på arbejde en dag.
Den befandt sig på et tidspunkt på mandetoilettet, hvor de ansatte grinede af dukken.
Om aftenen skulle Emma skifte tøj og åbnede det grå metalskab i omklædningsrummet.
Ud faldt lolitadukken, så hun forskrækket trådte et skridt tilbage.
Det var bare skægtDR har været i kontakt med virksomheden, som afviser at udtale sig, fordi sagen kører i retten.
Chefen har selv afvist et forlig.
Han arbejder ikke længere i virksomheden, men DR har ikke kunne få at vide hvorfor.
Emma oplevede, at chefen så mange situationer som om, det bare var skæg, leg og sjov.
- Hvis jeg ikke var med på legen, var jeg sart, gammel og sur, siger hun.
Det tog mange måneder at komme sig efter sexchikane og et år efter, følger Emma stadig ikke, at hun er helt sig selv.
Hun er dog frisk nok til at lede efter nyt arbejde.
Emma turde ikke sige opEmma arbejdede omkring halvandet år i virksomheden.
Hun er ufaglært og har ikke let ved at finde et andet job.
Hun ville gerne overleve og spekulerede på, om hun var sippet eller sart.
Det var ingen løsning at sige op, for så ville hun ryge i karantæne og miste sine dagpenge i tre uger.
Men til sidst kunne hun ikke mere og kom tudbrølende hjem fra arbejde.
Hun kunne ikke sove, var glemsom, trist og mistede lysten til at spise, mens tankerne myldrede rundt.
Så blev hun sygemeldt og senere fyret.
Sagen er anmeldt som arbejdsskade, og Emma har både været til læge og til psykolog.
Har du været udsat for sexchikane?
Har du været udsat for sexchikane på jobbet, kan du kontakte Arbejdstilsynets hotline om mobning og seksuel chikane på arbejdspladsen på tlf.
70 22 12 80.
Når du kontakter hotlinen, er du anonym.
Åbningstiden er: Mandag-torsdag kl.
8-15 og fredag kl.
8-14.
Læs mere her på Arbejdstilsynets hjemmeside.
Hvis du er medlem af en fagforening, kan det også være en god idé at tage kontakt til din lokale afdeling.
Kilder: amid.
dk, 3F, FOA og HK.
Sig nej til sexchikane i tideI dag ville Emma ønske, at hun havde haft flere kræfter og ikke bare havde taget imod, men sagt mere aktivt fra.
Hun skulle have sagt op eller sagt nej tidligere.
- Man skal ikke vente, til man knækker, mener hun.
Hun ser sig selv som loyal medarbejder og var bange for at gøre oprør mod chefen, som hun mærkede havde et hidsigt temperament.
Chefen burde dog tydeligt kunne se på hendes kropssprog, at han gik over grænsen, mener hun.
Emma har i dag genfundet så mange kræfter, at hun søger arbejde igen.
Men sexchikanen har chokeret hende, og i det næste job skal arbejdsmiljøet være i orden.
- Jeg skal aldrig, aldrig derud igen.
Jeg mistede mit selv, siger hun.
Cirka 77.
000 personer har oplevet sexchikane•I februar udkom undersøgelsen 'Arbejdsmiljø og helbred i Danmark', som er sendt ud til mindst 50.
000 beskæftigede lønmodtagere.
•Cirka hver 20.
kvinde og 1 ud af 50 mænd svarede, at de har været udsat for seksuel chikane på jobbet i løbet af det seneste år.
•Da undersøgelsen er repræsentativ svarer det til, at omkring 77.
000 personer i løbet af sidste år har oplevet seksuel chikane i forbindelse med deres arbejde.
Kilde: Undersøgelsen 'Arbejdsmiljø og helbred i Danmark' gennemført af Det Nationale Forskningscenter for Arbejdsmiljø i 2018.
FacebookTwitterKopier linkEmner:Arbejdsmiljø|Ligebehandling|Sundhed og velvære|Seksualitet|Det Nationale Forskningscenter for Arbejdsmiljø




https://www.dr.dk/nyheder/indland/mange-flere-koeber-ulovlige-pebersprays-paa-internettet

IndlandMange flere køber ulovlige pebersprays på internettetForbrugere har købt ulovlige pebersprays på nettet, fordi de ikke kender til reglerne, vurderer politi.
Peberspray blev lovligt fra 1.
januar 2019, men det gælder kun, hvis den er købt i Danmark.
23.
feb.
2019 kl.
09.
56Bemærk: artiklen er mere end 30 dage gammelLæs opDet er lovligt at købe og have en peberspray på natbordet eller under hovedpuden.
Men der er forskel på, hvor den er købt.
Og dermed kan køberen ende med at begå et lovbrud, hvis ikke vedkommende kender reglerne.
Københavns Politi og Toldstyrelsen har de seneste måneder oplevet en stor stigning i antallet af pebersprays, der er købt i udlandet.
Ifølge Toldstyrelsen har man den seneste tid oplevet flere hundrede sager.
Det er kun pebersprays, der er købt i Danmark, som er lovlige, og ifølge politikommissær Morten Westerdahl, der er leder af Sektion for Ulovlig Import hos Københavns Politi, er det ikke alle, der ved det.
- Det er vores indtryk, at mange ikke kender reglerne for køb af pebersprays og derfor har bestilt en peberspray via nettet, siger han.
- Men det er ulovligt, og derfor råber vi nu vagt i gevær, så folk er klar over, hvordan reglerne er indrettet.
Peberspray er et våbenDet er kun i hjemmet, at man må opbevare pebersprayen.
Som udgangspunkt straffes ulovlig indførsel eller besiddelse af en peberspray med bøde.
Det var regeringen med opbakning fra Dansk Folkeparti, der sent i 2018 vedtog loven.
Uden for Christiansborgs mure var der dog bekymring omkring ændringen.
Lige fra Politiforbundet og Det Kriminalpræventive Råd til detailhandlen og Dansk Kvindesamfund har bekymringen lydt, at flere tilgængelige våben bare giver mere eller grovere vold.
Forbundsformand i Politiforbundet, Claus Oxfeldt, sagde i december til DR, at en peberspray er et våben, der kræver uddannelse og træning at benytte.
Læs også:Politiforbund efterlyser uddannelse til købere af pebersprayFor hvis en borger vælger at angribe for eksempel en indbrudstyv med en peberspray, så kan tyvens reaktion være uforudsigelig.
/ritzau/FacebookTwitterKopier linkEmner:Claus Oxfeldt (fagforeningsleder)|Københavns Politi|Politiforbundet|Politi|København




https://www.dr.dk/nyheder/indland/politi-efterforsker-seksuelle-kraenkelser-i-liberal-alliances-ungdom

IndlandPoliti efterforsker seksuelle krænkelser i Liberal Alliances UngdomBeretningerne fra syv kvindelige medlemmer bliver fremlagt på ungdomspartiets landsmøde i dag.
Det er tidligere formand for Liberal Alliances Ungdom, Rasmus Brygger, der er gået videre med kvindernes vidnesbyrd.
Af Signe Vilsbøll og Ritzau23.
feb.
2019 kl.
09.
47 | opdateret 23.
feb.
2019 kl.
10.
33Bemærk: artiklen er mere end 30 dage gammelLæs opSyv kvindelige medlemmer af Liberal Alliances Ungdom (LAU) anklager i anonyme vidnesbyrd mandlige medlemmer i ungdomspartiet for voldtægt, seksuelle krænkelser og tilnærmelser.
Det skriver Information, der er i besiddelse af vidnesbyrdene.
Sagerne om krænkelser i ungdomspartiet blev meldt til politiet torsdag.
Siden er der er åbnet en efterforskning.
Det bekræfter Københavns Politi over for DR Nyheder.
Information har fået materialet af den tidligere formand for ungdomspartiet Rasmus Brygger.
Ifølge ham er der tale om fem forskellige mænd, hvoraf flere bestrider ledende positioner i ungdomspartiet.
Seks episoderDrengene og mændene var fra 16 år og op i 20'erne, da hændelserne skal have fundet sted.
Piger og kvinder var mellem 14 og 21 år, skriver Information.
I vidnesbyrdene beretter kvinderne om seks episoder med seksuelle overgreb og to episoder med seksuel chikane, som alle fandt sted i forbindelse med arrangementer i LAU.
Fire af episoderne handler om samme mand, som er i 20'erne og har en ledende position i organisationen.
Vi har haft samtaler med tillidsfolk om en kulturændring.
Carl Andersen, landsformand, LAUOver for Information forklarer Rasmus Brygger, at han har valgt at fortælle om sagerne, fordi der ikke er andre, der har gjort det.
- Jeg fornemmede, at der var sket mere end bare denne konkrete sag, og fordi jeg mener, at politiet skal involveres, lyder det fra den tidligere formand.
Rasmus Brygger er fortsat medlem af LAU og oplyser til Information, at vidnesbyrdene fra de syv kvindelige medlemmer vil blive offentliggjort på LAU's landsmøde i dag.
Formand er overrasketCarl Andersen, som i dag er landsformand for LAU, fortæller, at han er meget "rystet og overrasket".
- Vi har haft samtaler med tillidsfolk om en kulturændring, for det er en prioritet, at alle er sikre, siger han til Information.
Han understreger desuden over for avisen, at han og resten af ledelsen kun har kendskab til én sag, hvor man opfordrede til at gå til politiet.
I sit vidnesbyrd skriver kvinden dog ifølge Information, at hun ikke er blevet opfordret til at gå til politiet af ledelsen.
Information skriver, at avisen er bekendt med alle kvindernes identitet, men har kun været i kontakt med en af dem direkte.
Hun fortæller, at hun er blevet udsat for et seksuelt overgreb og ubehagelige tilnærmelser fra to ledende medlemmer i LAU.
Senest i december 2018.
Vidnesbyrd ryster moderpartiInformation kender kun identiteten på den ene af mændene og har forelagt den pågældende mand de i alt fire vidnesbyrd, der drejer sig om ham.
I en mail til avisen skriver han, at han ikke er blevet kontaktet af politiet, og at han ikke er blevet "ekskluderet" af LAU.
Hos moderpartiet Liberal Alliance er politisk ordfører Christina Egelund både dybt rystet og berørt over anklagerne.
Det skriver hun i en mail til Information, hvor hun ifølge avisen og understreger, at Liberal Alliance kommer til at insistere på handling fra ledelsen i ungdomspartiet.
DR Nyheder har kontaktet Rasmus Brygger, som ikke ønsker at stille op til interview.
På Facebook opfordrer han ledelsen i ungdomspartiet at trække sig fra deres poster:- Det er ikke nok, at I fortæller om denne sag 8 måneder efter.
Det øjeblik I har kendt til sagerne og ikke reageret, har I svigtet, skriver den tidligere formand på sin Facebook-profil.
FacebookTwitterKopier linkEmner:Liberal Alliance|Facebook|Politi|Christina Egelund (politiker)|København




https://www.dr.dk/nyheder/indland/uenige-sammen-man-kan-tit-komme-til-daemonisere-folk-der-har-en-anden-holdning

Uenige SammenSe temaIndlandUenige Sammen: 'Man kan tit komme til at dæmonisere folk, der har en anden holdning'På Københavns Professionshøjskole skal de studerende være 'Uenige Sammen'.
Du kan også være med.
Af Liv Krasnik23.
feb.
2019 kl.
09.
00Bemærk: artiklen er mere end 30 dage gammelLæs opKøbenhavns Professionshøjskole er en stille februar morgen dækket til af et tyndt vinterlag, der ligeså stille lægger sig som blanke vandpytter i skolegården på Vesterbro i København.
Her er mere end 20.
000 studerende fordelt på 21 videregående uddannelser og mere end 40 diplomuddannelser.
© DrVil du også være med?
Der skal være folketingsvalg i Danmark i de kommende måneder, og derfor inviterer DR dig til at være med til det, vi kalder 'Uenige Sammen’.
Den sidste søndag før valget kan du mødes med en, du ikke er enig med, men som bor i nærheden af dig.
Flere end 2.
800 har allerede tilmeldt sig, og du kan også være med.
Vær med her på dr.
dk/uenigesammenKøbenhavns Professionshøjskole er en af de 45 af landets uddannelsesorganisationer, der har tilmeldt sig DR’s nye satsning ’Uenige Sammen’ 28.
februar 2019.
En politisk dating-portalKort fortalt går ’Uenige Sammen’ ud på at tale med en, der ikke mener det samme som dig selv.
Ikke for at diskutere og overbevise hinanden om, at der er én holdning, der er den rigtige.
Tværtimod for at lytte, spørge ind og blive klogere på en, der har en anden politisk holdning.
Resultatet er en form for dating-portal for politiske modsætninger, der skal bidrage til at genskabe den konstruktive samtale mellem borgerne, og derigennem styrke sammenhængskraften i samfundet.
Denne idé præsenterer DR under navnet ’Uenige sammen’ og inviterer i første omgang landets gymnasiale professionsuddannelser, erhvervsskoler mv.
til dialogarrangementet 'Uenige Sammen' 28.
februar 2019.
Et tiltag som rektor på Københavns Professionshøjskole, Stefan Hermann, gerne vil støtte op om:- Det væsentlige for os er, at det både peger ud mod demokratiet og peger ind på demokratiet som en livsform og en måde at leve på.
Og dér synes jeg, at man som videregående uddannelse har et stort ansvar.
Fordi vi uddanner mennesker til at blive professionelle, og vi uddanner dem også med et vigtigt ansvar for, at de også er borgere, siger Stefan Hermann.
- Når man arbejder relationsprofessionelt, som mange er vores studerende gør, så skal du arbejde sammen med mange mennesker, hvis baggrund du ikke kender og ikke forstår.
Her er forståelse for uenighed utrolig vigtigt.
Den demokratiske ånd og uenigheden vil vi gerne støtte op om.
DR har spurgt elever hos Københavns Professionshøjskole, hvorfor det er vigtigt for dem at deltage i ’Uenige Sammen’.
Kim Koch Petersen, lærerstuderende, 22 år og bor i Nordvest i KøbenhavnKim Koch Petersen Hvor tit taler du om politik med dine venner?
- Det gør jeg ret ofte, næsten hver dag.
Hvis jeg ser noget i tv, hører noget i radioen eller læser noget spændende, så diskuterer vi og taler om, hvad folks holdninger er til det.
- Lige på læreruddannelsen er vi jo meget forskellige allesammen, så det er sjovt at diskutere, men jeg tror oftest, at jeg kommer til at tale med nogen, jeg er enig med.
Det er ikke et aktivt valg, jeg tror bare det på en måde er kutymen, fordi den omgangskreds, man går i, oftest er med nogen, man er enig med.
Det er ikke fordi, at jeg udelukker nogen fra mit liv, fordi jeg ikke er enige med dem.
Jeg tror bare ikke, at man aktivt opsøger de mennesker, man ved, er uenige i det, man mener.
Hvad ser du frem til ved Uenige Sammen?
- Noget af det, der er allervigtigst for politik, er, at der er et rum til at diskutere og debattere det.
Jeg oplever, at man skal være meget opsøgende, hvis man gerne vil finde de her fællesskaber, hvor man debatterer.
Og det er ærgerligt.
Alt, hvad du ser på Facebook, er for eksempel filtreret efter, hvad du selv mener, så jeg tror, det her er et forum, der kan bruges til at give et forskelligt syn på nogen holdninger.
- Jeg håber, at det her projekt kan appellere til nogen, som ikke til dagligt tager aktivt del i politik.
Man bliver nødt til at have et differentieret syn på virkeligheden og forstå andre menneskers holdninger.
Det kunne også være fedt, hvis det kunne få flere til at stemme, fordi man danner sig en holdning.
Jeg tror på projektet.
Amanda Horn, lærerstuderende, 38 år og bor på AmagerAmanda Horn Hvor tit taler du om politik med dine venner?
- Det gør jeg tit.
Det handler oftest om dagsaktuelle emner, men det handler også meget om skolen, nu hvor jeg er i gang med læreruddannelsen og selv har børn, der går i skole.
Der er mange besparelser og ændringer hele tiden, så det er et emne, jeg debatterer meget både med studiekammerater og venner.
Hvad ser du frem til ved Uenige Sammen?
- Det er vigtigt, at vi snakker om tingene, også med dem, vi er uenige med.
Og med sociale medier, hvor man kun er med i de grupper, man selv har valgt, er de fleste jo enige om verdenen.
Det kan nemt blive sådan, at man tror, at alle andre er enige med det, man selv synes.
- Det kunne være spændende at tale mere med folk, der har andre holdninger end mig.
For eksempel nu når dialogkaffe er blevet mere og mere populært, så synes jeg, at det her er en super spændende måde at gøre det på.
Man kan tit komme til at dæmonisere folk, der har en anden holdning, og især hvis det er en, der har en meget stærk holdning omkring noget, som man ikke er enig i.
Så bliver det tit mennesket, der er et dårligt menneske, i stedet for at tale om de ting, vi bør snakke om.
Mia Bentsen, lærerstuderende, 24 år, bor i SøborgMia Bentsen Hvor tit taler du om politik med dine venner?
- Det afhænger rigtig meget af, hvilken vennekreds jeg er i.
Jeg har en meget politisk interesseret vennekreds, hvor snakken falder naturligt.
Og så tror jeg, at det er en del af min hverdag som lærerstuderende, at man snakker om, hvad der sker i samfundet.
- Når den politiske samtale starter, er det enten fordi, at der er sket noget stort på dagen, eller også kan det være en notifikation, der hopper op på ens smartphone.
Uenige Sammen'Uenige sammen' afvikles på tilmeldte uddannelsesinstitutioner d.
28.
februar 2019.
Klik her for at tilmelde din skole her.
Herudover bliver eventet bredt ud til resten af befolkningen den sidste søndag inden det kommende folketingsvalg.
DR's satsning "Uenige Sammen" er lavet i samarbejde med det europæiske projekt My Country Talks, hvor medier over hele Europa på lignende måde har samlet borgere til samtaler to og to.
Du kan læse mere om My Country Talks her.
Hvad ser du frem til ved Uenige Sammen?
- Som udgangspunkt er det vigtigt, at man kan sætte sig ind i hinandens synspunkter for at nå et mål eller et resultat.
Man behøver ikke være enige, bare man kan forstå, hvor den anden kommer fra.
Ellers tror jeg, at der bliver skabt en cirkulær bevægelse, hvor man bare går i ring.
- Det er vigtigt at udforske sin horisont og udvide den.
Hvis man skal udfordres og have nye tanker og inputs, så bliver man nødt til at tale med én, der har en anden holdning end en selv.
Uanset hvad, så er det vigtigt at kunne sætte sig ind i andre menneskers livsverden, og deres synspunkter og holdninger.
Ikke fordi man skal være enige, men fordi jeg synes, at det er en menneskelig god egenskab og kvalitet, der er vigtig at lære.
Det håber jeg ’Uenige Sammen’ kan skabe rammerne for.
FacebookTwitterKopier linkEmner:København|Videregående uddannelser|Uddannelse|Facebook|Amager




https://www.dr.dk/nyheder/regionale/syd/mini-lufthavn-bestod-tour-de-france-test-600-mennesker-skal-lette-paa-50

Tour de France til DanmarkSe temaSyd- og SønderjyllandMini-lufthavn bestod Tour de France-test: 600 mennesker skal lette på 50 minutterLufthavnschef måtte ikke engang sige det til sin kone, at Danmark var i Tour-kikkerten.
Sønderborg Lufthavn er en af landets mindste lufthavne.
Alligevel er den valgt til at skulle fragte cykelryttere, hjælpere og pressefolk videre, når det danske Tour-eventyr slutter i Sønderborg i 2021.
(Foto: Keld M.
Hansen)Af Louise Mandrup (interview) og Asbjørn Møller23.
feb.
2019 kl.
11.
49Bemærk: artiklen er mere end 30 dage gammelLæs opPå en normal dag letter cirka 50 mennesker fra Sønderborg Lufthavn, men om 2,5 år skal 600 mennesker fordelt på seks fly sendes afsted fra den lille lufthavn på Als.
Tid det må tage: 50 minutter.
Sønderborg Lufthavn har nemlig bestået Tour De France-arrangørernes test og har fået til opgave at sende cykelryttere, officials og pressefolk afsted fra Danmark, når verdens største cykelløbs tredje etape slutter i Sønderborg i 2021.
- Jeg tror ikke helt, vi forstår, hvor stor en begivenhed det her er.
Hvor stor en mulighed det er for at eksponere Danmark.
Og Sønderjylland i særdeleshed, siger lufthavnschef, Christian Berg.
Lufthavnen blev vurderet i efteråretAllerede i efteråret besøgte Tour-arrangørerne Sønderborg Lufthavn.
Her så de nærmere på, hvordan lufthavnen håndterer blandt andet store fly og tåge.
Og om det var muligt at få 600 mennesker igennem på 50 minutter.
- De skal ikke have cykler og nærmest ingen bagage med.
Dét havde været en stor udfordring at håndtere indenfor tidsrammen.
Tid er den største faktor for dem, siger lufthavnsdirektøren.
De skal ikke have cykler og nærmest ingen bagage med.
Dét havde været en stor udfordring at håndtere indenfor tidsrammen.
Christian Berg, chef, Sønderborg LufthavnDer er knap syv kilometer fra Sønderborg til lufthavnen, så politiet bliver også involveret, når feltet skal fragtes fra mållinjen og ud til lufthavnen, fortæller lufthavnschefen.
Lufthavnen får også passagerernes pasoplysninger og andre nødvendige informationer i forvejen, så de nærmest kan gå direkte op i flyet.
Nyheden var tophemmelig i månederChristian Berg har længe vidst, at hans lufthavn var valgt til at skulle sende touren til et for offentligheden endnu ukendt sted i eller i nærheden af Frankrig.
Så forberedelserne har været i gang i flere måneder nu.
Men han er glad for, at nyheden nu endelig er officiel.
- Det har været forfærdeligt at skulle rende rundt med en hemmelighed, som ikke engang min hustru måtte involveres i.
En stor udvidelse af lufthavnen har længe været planlagt til at skulle gå i gang her i foråret.
Efter planen skal udvidelsen, der skal gøre lufthavnen fire til fem gange større, stå færdig i 2026, men Christian Berg vil lægge pres på for, at den nye lufthavn allerede står færdigt, inden sommeren 2021, når Touren kommer til Sønderjylland.
FacebookTwitterKopier linkEmner:Lufthavne|Sønderborg|Frankrig|Jylland|Cykelsport




https://www.dr.dk/nyheder/regionale/midtvest/ferie-i-autocamper-hitter-det-er-frit-man-vaelger-selv-hvor-man-vil-hen

Midt- og VestjyllandFerie i autocamper hitter: 'Det er frit.
Man vælger selv, hvor man vil hen'Salget af autocampere er steget 70 procent på et år, og på Skandinaviens største feriemesse fylder autocampere som aldrig før.
Det er især pensionisterne, der har fået lyst til at tage på ferie i autocamper.
Af Mette Skov-Jensen og Monica Jørgensen23.
feb.
2019 kl.
09.
27Bemærk: artiklen er mere end 30 dage gammelLæs opPå Skandinaviens største rejsemesse 'Ferie for Alle' i Herning fylder autocampere og tilbehør til autocampere for første gang hele tre udstillingshaller.
Interessen for at holde ferie i en autocamper er nemlig stærkt stigende, og tal fra European Caravan Federation viser, at der i 2018 er indregistreret 592 nye campere i Danmark.
Det er 70 procent flere i forhold til året før.
- Rejsemetoden tiltaler flere og flere.
Især 'det grå guld', der går med en drøm om det frie liv, hvor dét at være campist får flere nuancer end bare at bo på en campingplads, siger formanden for brancheforeningen Camping Branchen, Jesper Behrensdorff.
Vi tager også autocamperen, når vi skal til fest og overnatter i bilen.
Kristian Hvam, autocamperejerAutocamperejer: Det er et frit livDet kan ægteparret Ingelise og Kristian Hvam fra Hjerm nikke genkendende til.
De er kørt i deres autocamper til feriemessen denne weekend og er spændte på at se det nyeste udstyr til autocamperlivet.
- Det er frit.
Man vælger selv, hvor man vil hen.
Vi tager også autocamperen, når vi skal til fest og overnatter i bilen, siger Kristian Hvam.
Ægteparret Ingelise og Kristian Hvam har brugt 800.
000 kroner på deres autocamper, men det er så også parrets eneste bil.
Faktisk er autocamperen ægteparrets eneste køretøj, som også giver mulighed for at invitere venner eller familie med på tur.
- Vi kan slå en sænkeseng ned til to personer, og der er to enkeltsenge bag i bilen, så der er soveplads til fire personer, siger Ingelise Hvam.
Forhandler: Jeg vil have min del af kagenPå europæisk plan er salget af autocampere næsten på højde med salget af campingvogne.
Det forventer Jesper Behrensdorff fra Camping Branchen også vil ske herhjemme, og han kalder interessen for autocampere for uvurderlig for branchen.
Ikke mindst fordi finanskrisen i 2008 sendte salget af campingvogne brat nedad, så Camping Branchen i dag har under 50 medlemmer mod omkring 140 før finanskrisen.
Autocampere i DanmarkPrisen for en ny autocamper begynder typisk ved 500.
000 kroner.
I 2017 blev der indregistreret 347 nye autocampere i Danmark.
I 2018 er tallet 592 nye autocampere.
Pr.
31.
december 2017 var der ifølge European Caravan Federation indregistreret 16.
000 autocampere i Danmark.
- Vi ser det her som en ny forretningsmulighed i Danmark.
Prisen for en autocamper svarer til tre til fire campingvogne, så nu sælger stort set alle campingforhandlere også autocampere, siger Jesper Behrensdorff.
Det gælder blandt andet for Antons Campingcenter i Videbæk, der har solgt campingvogne siden 1969.
- Vores kunder, campingvognskunderne, er begyndt at søge den vej.
Vi har fulgt salgsstatistikkerne og set, at salget er steget år for år.
Den del af kagen vil vi også have, siger indehaver Thomas Kaspersen.
I slutningen af 2017 blev registreringsafgiften på autocampere sat ned fra 60 til 45 procent.
Det medvirker ifølge branchen også til danskernes stigende interesse for autocampere.
Læs også:Kristina og Michael bytter lejligheden ud med en campingvogn: "Vi føler os ikke hjemme indenfor”FacebookTwitterKopier linkEmner:Camping|Jesper Behrensdorff (politiker)|Erhverv|Herning|Videbæk




https://www.dr.dk/nyheder/udland/mindst-84-doede-af-drikke-hjemmebraendt-i-indien

UdlandMindst 84 døde af at drikke hjemmebrændt i IndienFlere af ofrene for forgiftet alkohol er kvindelige te-arbejdere, der netop havde fået deres ugeløn.
En patient behandles efter indtagelse af den forgiftede alkohol.
23.
feb.
2019 kl.
09.
39Bemærk: artiklen er mere end 30 dage gammelLæs opMindst 84 mennesker er døde og omkring 200 andre indlagt på hospitaler i det nordøstlige Indien, efter de har drukket hjemmebrændt alkohol.
Det oplyser sundhedsministeren i delstaten Assam.
- Hvert tiende minut får vi meldinger om dødsfald og tilskadekomne forskellige steder.
Indtil videre er omkring 200 mennesker indlagt, mange af dem i kritisk tilstand, siger sundhedsministeren, Himanta Biswa Sarma.
Han tilføjer, at læger fra andre områder er blevet hasteindkaldt for at hjælpe med at behandle de mange forgiftede ofre.
En del af de omkomne er kvinder, oplyser en lokal embedsmand.
Mange af de mennesker, der drak den hjemmelavede alkohol, var arbejdere fra en teplantage, som lige havde fået deres ugentlige løn.
Flere tilfældeEn polititalsmand oplyser til nyhedsbureauet AP, at ejeren af et lokalt bryggeri er blevet anholdt sammen med otte andre.
Politiet efterforsker, om andre er involveret.
- Vi vil ikke skåne nogen, der er involveret i at fremstille og distribuere den forgiftede alkohol, siger delstatens sundhedsminister.
Det er mindre end to uger siden, at over 100 mennesker døde et andet sted i det nordlige Indien, efter de havde drukket ulovligt produceret alkohol.
Det sker jævnligt, at indere dør af at drikke hjemmebrændt sprut.
Mange har ikke råd til at købe alkohol i butikkerne og skaffer det i stedet fra uregulerede producenter.
/ritzau/ReutersFacebookTwitterKopier linkEmner:Indien|Ulykker




https://www.dr.dk/sporten/oevrig/mens-vi-venter-paa-touren-her-er-de-syv-stoerste-sportsbegivenheder-paa-dansk-jord

Tour de France til DanmarkSe temaØvrig sportMens vi venter på Touren: Her er de syv største sportsbegivenheder på dansk jordDR Sportens Henrik Liniger vurderer syv store sportsbegivenheder i Danmark.
Af Niklas Brandt Pedersen og Henrik Liniger23.
feb.
2019 kl.
09.
03Bemærk: artiklen er mere end 30 dage gammelLæs opDe fleste eksperter er enige om, at Tour-starten i 2021 kommer til at toppe listen for de største sportsbegivenheder, vi nogensinde har afholdt i Danmark.
Men i de senere årtier har Danmark faktisk været rigtig dygtige til at tiltrække nogle af de allerstørste sportsgrene.
DR Sportens kommentator Henrik Liniger har i vilkårlig rækkefølge udvalgt de syv største i moderne tid og vurderet, hvor store de har været i Danmark, men også på verdensplan.
1VM i ishockey, Herning og København, 2018.
Anslået tilskuertal: 520.
000    1 / 2 1 / 2 2 / 2Hvor stor en begivenhed var det i Danmark?
- Det blev aldrig så stort, som det kunne have været, fordi danskerne lige nøjagtig ikke kom videre til kvartfinalen.
Så det nåede aldrig at eksplodere i dansk jubel.
Desuden foregik det også kun to steder i landet, så det var ikke sådan, at hele nationen følte sig involveret.
Hvor stor en begivenhed var det på verdensplan?
- Det er jo et VM, men NHL er bare større.
VM i ishockey er rigtig stort i Europa, og det er også relativt stort i Nordamerika, hvis ens hold ellers er blevet slået ud af NHL.
Men ishockey har også det problem, at der er ret flere store verdensdele, hvor sporten ikke er specielt udbredt.
2VM i landevejscykling, København, 2011.
Anslået tilskuertal: 250.
000 REUTERS/Denis Balibouse  REUTERS/Denis Balibouse  REUTERS/Denis Balibouse  REUTERS/Denis Balibouse  REUTERS/Denis Balibouse   1 / 6REUTERS/Denis Balibouse 1 / 6REUTERS/Denis Balibouse 2 / 6REUTERS/Denis Balibouse 3 / 6REUTERS/Denis Balibouse 4 / 6REUTERS/Denis Balibouse 5 / 6 6 / 6Hvor stor en begivenhed var det i Danmark?
- Det var godt nok en lokal begivenhed i Nordsjælland og København, men det var kæmpestort.
Jeg tror, at VM i cykling var med til at få øjnene op for, hvor store begivenheder Danmark rent faktisk kan afholde.
Det er min påstand, at de efterfølgende begivenheder som blandt andet VM i håndbold og ishockey ikke havde været så stor en succes, hvis ikke VM i cykling havde været så populært.
Hvor stor en begivenhed var det på verdensplan?
- Den er sådan mellemstor.
VM i cykling er en lille smule mere for feinschmeckere end Tour de France, fordi til VM i cykling er det rigtig meget cykelløbet, det kommer an på frem for landskabet.
Men cykelsport er efterhånden også ved at blive udbredt i rigtig mange dele af verden, så den er et stykke deroppe af, men ikke helt oppe i topklassen.
3VM i sejlsport, Aarhus Havn, 2018.
Anslået tilskuertal: 400.
000    1 / 2 1 / 2 2 / 2Hvor stor en begivenhed var det i Danmark?
- Det var en stor begivenhed i Aarhus.
Danmark er en sejlsportsnation, så derfor er det per definition en stor begivenhed.
Sejlsport på det niveau er ikke nogen folkelig sport, så det var ikke noget, der lagde land og rige øde.
Det er for de særligt indviede og interesserede, men for dem var det selvfølgelig kæmpestort, at det kom til Århus.
Hvor stor en begivenhed var det på verdensplan?
- Sejlsport er en verdenssport, og derfor er det en stor begivenhed, men igen kun for de særligt interesserede og indviede.
Der er store kredse, hvor man går meget op i sejlsport, og her var det en stor begivenhed.
4Uefa Cup-finale, Arsenal-Galatasaray, 2000, Parken i København.
Tilskuertal: 38.
919 Photo by Reinhard Krause REUTERS  Foto: Scanpix  Foto: Scanpix 1 / 3Photo by Reinhard Krause REUTERS 1 / 3Foto: Scanpix 2 / 3Foto: Scanpix 3 / 3Hvor stor en begivenhed var det i Danmark?
- Det er nok den største klubkamp, der er blevet spillet på dansk grund nogensinde.
Men jeg synes ikke, det var en særlig stor begivenhed i Danmark, for den foregik kun ét sted, en enkelt aften, og det var meget svært for danskerne at få billet til kampen.
I dansk sammenhæng var det mere sjovt og kuriøst, at det foregik i Danmark, og det satte kolorit på København i en dag eller to.
Hvor stor en begivenhed var det på verdensplan?
- På verdensplan var den stor.
Der er meget få sportsgrene som fodbold, der er udbredt på verdensplan.
En Uefa Cup-finale er en af årets fire største klubkampe, så at Danmark har lagt grund til den er kæmpestort.
Det var meget større internationalt, end det egentlig var i Danmark.
5Giro d’Italia-start, Midtjylland, 2012.
Anslået tilskuertal: Op mod 500.
000 Foto: Scanpix    Foto: Scanpix  Foto: Scanpix  REUTERS/Stefano Rellandini 1 / 5Foto: Scanpix 1 / 5 2 / 5Foto: Scanpix 3 / 5Foto: Scanpix 4 / 5REUTERS/Stefano Rellandini 5 / 5Hvor stor en begivenhed var det i Danmark?
- Det var en stor begivenhed, der kom til at fylde mere i Danmark, end jeg havde regnet med.
Det kom på bagkant af VM i cykling, og folk var klar til at se mere cykelløb her i landet.
Der var dog ingen danske ryttere i feltet, der kunne gøre sig gældende helt i front, så det blev ikke en rød-hvid folkefest, men der var godt nok mange tilskuere.
Hvor stor en begivenhed var det på verdensplan?
- I de år var Giro d’Italia det tredjestørste etapeløb i verden, men at få det til Danmark var stort.
Det rangerer nok en smule under VM i cykling.
6VM i håndbold, Herning og København, 2019.
Anslået tilskuertal: 900.
000 (inklusive kampe i Tyskland) REUTERS/Fabian Bimmer  REUTERS/Fabian Bimmer    REUTERS/Fabian Bimmer  REUTERS/Annegret Hilse 1 / 5REUTERS/Fabian Bimmer 1 / 5REUTERS/Fabian Bimmer 2 / 5 3 / 5REUTERS/Fabian Bimmer 4 / 5REUTERS/Annegret Hilse 5 / 5Hvor stor en begivenhed var det i Danmark?
- Det var en kæmpestor dansk begivenhed, og det gjorde endda ikke noget, at det kun blev afholdt to steder i landet.
Bare seertallene taler nærmest for sig selv.
Knap tre millioner seere til finalen gør, at det her i mine øjne er den største folkelige sportsbegivenhed i Danmark i moderne tid.
Hvor stor en begivenhed var det på verdensplan?
- De involverede siger det selv.
Håndbold er en nichesport.
Jeg tror ikke, at ret mange udenfor Skandinavien og dele af Vesteuropa har opdaget den her begivenhed.
Jeg talte selv med formanden for det britiske håndboldforbund, og han sagde, at briterne ikke aner, at det her har fundet sted.
Det har været en stor begivenhed i udvalgte lande, men på verdensplan har det været en meget lille begivenhed.
7Mike Tyson – Brian Nielsen, 2001, Parken i København.
Anslået tilskuertal: 22.
000   Foto: Scanpix  Foto: Scanpix  Foto: Scanpix   1 / 5 1 / 5Foto: Scanpix 2 / 5Foto: Scanpix 3 / 5Foto: Scanpix 4 / 5 5 / 5Hvor stor en begivenhed var det i Danmark?
- Det var kæmpestort.
For folk i min generation og ældre, så står Mike Tyson jo som den største bokser i min ungdom, hvor det for mine forældre nok nærmere var Muhammad Ali.
Så det var en enorm folkelig begivenhed at se en mand som Tyson oppe mod en helt almindelig dansker, som Brian Nielsen jo dybest set er.
Selvom billetterne var dyre og kampen kostede mange hundrede kroner at se i tv, så blev det faktisk en stor folkelig begivenhed.
Hvor stor en begivenhed var det på verdensplan?
- Mit kendskab til boksning er ikke helt i top, men jeg kan ikke forestille mig, at det var en kamp som særlig mange gik op i på verdensplan.
Som jeg husker det, så var Mike Tyson allerede på det her tidspunkt ved at være en smule forhenværende i USA.
Og Brian Nielsen sagde jo ikke rigtig nogen noget, så af de syv, vi har nævnt her, vil jeg mene, at det er den mindste begivenhed internationalt.
FacebookTwitterKopier linkEmner:København|Cykelsport|Sejlsport|USA|Aarhus




https://www.dr.dk/nyheder/kultur/gaming/foerst-da-mats-var-doed-forstod-foraeldrene-vaerdien-af-hans-gaming

GamingFørst da Mats var død, forstod forældrene værdien af hans gamingRobert og Trude sørgede over sønnens ensomme liv i kørestolen.
Men da Mats døde, tændte venner over hele Europa lys for ham.
© Lene Sæter & Andre Håker.
NRKAf Vicky Schaubert (NRK), Patrick Da Silva Sæther (foto), Andre Håker (grafik), Lene Sæter (grafik) og Oversat af: Christian Mejdahl Buhl23.
feb.
2019 kl.
09.
02Læs op- Vi var jo meget traditionelle.
Vi ville ikke have, at han skulle vende op og ned på døgnet og sådan, siger Robert Steen på 56.
Det er 23.
august 2018.
Robert sidder på en kaffebar et stenkast fra sit kontor på Oslo Rådhus og fortæller om sin søn.
Han siger, det gør ondt, men også godt at fortælle.
- Set i bakspejlet tænker jeg, at vi burde have interesseret os mere for den spilverden, han var så meget i.
I og med at vi ikke gjorde det, frarøvede vi os selv en mulighed, vi ikke forstod, vi havde, siger Robert.
Mats' far og de ukendte vennerKnap fire år tidligere stod Robert ved sønnens båre i Vestre Gravlunds Nye kapel og holdt mindetale for Mats.
Blandt dem som sad på kapellets blå stole og lyttede til Roberts ord – mellem familiemedlemmer og nogle få fra sundhedsvæsenet – sad der mennesker, familien ikke kendte.
Kun Mats' far Robert havde mødt dem.
Én gang.
Aftenen før.
Taget i betragtning at Mats knapt nok forlod kælderlejligheden i familiens hus de sidste år, var det lidt underligt, at der var ukendte folk til stede ved hans begravelse.
Endnu mere underligt var det, at Mats selv, som lå der i den hvide kiste, heller ikke havde mødt disse personer.
Størstedelen af de sørgende tænkte faktisk heller ikke på Mats som Mats.
De kendte ham som Ibelin; adelsmand, kvindeforfører og detektiv.
Nogle var kommet langvejs fra – nogle boede tættere på – og de græd for deres gode ven, som de havde mistet.
Senere ved bisættelsen skulle en af dem holde tale og fortælle, at i netop denne stund tændte folk over hele Europa lys for Mats og mindedes ham i sorg og kærlighed.
Mats' begrænsede tidDet stod skrevet i stjernerne, det lå kodet i hans dna: Den Mats, som i juli 1993 puslede rundt med en krone på hovedet til sin fire-års fødselsdag, skulle inden for fire år synke ned i den forhadte kørestol - og aldrig rejse sig fra den igen.
Mats på sin 4-års fødselsdag i 1993.
(© privat)Robert og Trude havde fået beskeden allerede i maj, to måneder før Mats fyldte fire.
På et lille kontor i Ullevål Sygehus' store murstensbygning havde de fået at vide, hvorfor deres dreng stadig faldt og slog sig.
Faldt ned fra gyngen.
Hvorfor han lod være med at klatre op ad stigen til rutsjebanen, når nu han elskede at rutsje ned.
Støttede sig på knæene som en gammel mand, når han rejste sig op.
Ikke løb om kap med de andre børn.
Lægerne fortalte Robert og Trude, at Mats havde Duchennes muskeldystrofi; en sjælden sygdom, som forsager muskelsvind hos drenge.
I Mats' gener var der opstået en fejlkode, som forhindrede hans muskler i at udvikle sig normalt.
Som i sidste ende ville ødelægge dem.
- Da vi havde lagt Mats i seng den aften, ringede vi til lægen, fortæller Robert.
- Vi havde fået lov til at ringe når som helst, hvis vi havde behov for mere information.
Trude sad ved siden af ham i sofaen.
En halv time inde i telefonsamtalen fortæller Robert, at han formåede at finde et lille lyspunkt:- Jeg sagde ind i røret: 'Men han dør i hvert fald ikke af det!
'Lægen i den anden ende tøvede et øjeblik.
Så hørte jeg ham sige: 'Nej, men erfaringerne har vist os, at disse patienter sjældent bliver mere end 20 år'.
Robert stopper op og siger så:- Han blev i det mindste 25 år.
Den maj-aften i 1993 i rækkehuset i Østensjø sydøst for Oslo – da fremtiden gik fra at være vage løfter om noget godt til at blive en trussel – prøvede Robert og Trude at forstå, hvad lægens ord indebar.
Mats skulle ikke leve et normalt liv.
Ikke dyrke idræt.
Ikke gå i byen og møde piger.
Ikke opleve verden eller bidrage til samfundet.
Han skulle dø ung.
Uden at have levet livet til fulde.
Det var dét, Robert og Trude troede, da Mats var i live: At han ville blive taget fra dem uden at få sat sit aftryk på verden.
De tog så grueligt fejl.
Om at skabe sig selv i nuller og et-tallerHvis vores dna bestemmer, hvem vi bliver, allerede før vi bliver født, hvilke muligheder har vi så for at vælge, hvem vi gerne vil være?
Mats fandt en vej og skabte sig selv på ny.
Omkring årtusindskiftet var familien Steen flyttet fra rækkehuset i Østensjø til en rullestolstilpasset bolig på Langhus i Akershus.
Selvom skolen gav 11-årige Mats lov til at spille GameBoy i frikvarteret, kunne selv Super Mario ikke jage følelsen af at være udenfor og anderledes bort.
Mats sad i kørestol og havde en hjælper med sig overalt.
Forældrene tænkte over, hvad han kunne bruge fritiden på, når klassekammeraterne spillede fodbold.
Måske kunne computerspil være noget for Mats?
Mats' far gav ham koden til familiens computer, og en ny verden åbnede sig for den 11-årige dreng.
- I løbet af de sidste år af sit liv spillede Mats mellem 15- og 20.
000 timer, sagde Robert i mindetalen.
- Det svarer til mere end et fuldtidsjob i over 10 år.
Men helt problemfrit var det dog ikke.
Robert fortæller:- Når nattevagten kom klokken 22 om aftenen, skulle Mats allerede være i sin seng.
Nattevagtens arbejdsbeskrivelse var at våge over Mats – ikke at lægge ham i seng.
Mats protesterede naturligvis, men gik modvilligt med til at gå tidligt i seng.
Mats var blevet en gamer, og gamere går ikke i seng klokken ti.
Så hvem var Mats, når han spillede i alle de timer?
Mats' karakter i 'World of Warcraft': Lord Ibelin Redmoore.
 © Blizzard Entertainment)Lord Ibelin Redmoore blev Mats hovedkarakter i spilverdenen.
Om Lord Ibelin Redmoore og Jerome Walker, hans anden karakter, skrev Mats:- Jerome og Ibelin er udvidelser af mig; de repræsenterer forskellige sider af mig.
Gennem Ibelin og Jerome kom Mats til at spille en vigtig rolle i andre menneskers liv.
Mats spillede mange forskellige computerspil.
Men i sidste ende drog han altid til Azaroth – et sted i spillet 'World of Warcraft'.
Det er en mystisk fantasyverden med kontinenter og lande, hav og skove.
Det er bjerge, søer og floder.
Klipper, sletter, landsbyer og storbyer.
Mats tilbragte mest tid i den del, der kaldes Eastern Kingdoms.
Et kort over spilverdenen i 'World of Warcraft': Azeroth.
 © Blizzard Entertainment)Som onlinespiller lærer du verden at kende bid for bid på samme måde, som du kender din fysiske verden.
Der vil være steder, som du planlægger at rejse til, landskab og byer du behersker – nogle bedre end andre – områder du vogter dig for, bydele du befinder dig godt i.
Din lokale pub, hvor du møder dine venner - nye som gamle.
Sådan er verden.
Sådan er Azeroth.
Her fandt Mats sin flok.
En stor kreds af gode venner.
Men den, som ikke rejser til Azeroth, ser ikke, hvor fint der er.
Det du ser, og det, du tror, du ser.
Næste gang Robert Steen, økonomiborgmester i Oslo, fortæller om sin søn, er det blevet november og fredag eftermiddag.
På sit kontor på Oslo Rådhus fortæller Robert, hvad han så:- Når jeg gik forbi Mats' kælderetage i dagtimerne, og gardinerne var trukket for … Den sorg husker jeg godt.
'Uff', tænkte jeg.
'Han er ikke kommet i gang med dagen endnu?
'.
- Jeg var trist, fordi den verden, han befandt sig i, var så begrænset, fortæller Robert.
Men den som ikke gamer selv, ser ikke alt.
- Vi troede jo, at alt bare handlede om spillet inde i spilverden.
Slut færdig.
Vi troede, det var en konkurrence, som skulle vindes, siger Robert.
Og så var der det med døgnrytmen:- Vi forstod ikke, hvor vigtigt det var for ham at være på nettet sent om aftenen og natten.
Men det er jo ikke om morgenen eller midt på dagen, at folk spiller.
Der er de fleste jo i skole eller på arbejde, siger Robert.
- Vi forstod det først efter, han var gået bort.
Helt til det sidste ønskede vi, at han skulle sove klokken 23.
00 som andre 'normale' folk.
Et tyveri i GoldshireLisette Roovers på 28 fra byen Breda i det sydlige Holland var en af Mats' tætte spilvenner.
Hun var også en af dem, som deltog i begravelsen.
Nu er hun i Norge for at besøge Kai Simon Fredriksen på 40, som også spillede sammen med Mats.
I Kai Simons sofa på Høybråten i det nordøstlige Oslo siger Lisette:- Jeg kendte Mats i mange år.
Det kom som et chok, da han døde, og det har formet mig.
Lisette var blot 15 år, da hun mødte den et år ældre Mats.
Eller for at være præcis: det var Lisettes karakter Rumour, som mødte Mats' karakter Ibelin.
Lisette Roovers og hendes karakter i 'World of Warcraft': Rumour.
Lisette fortæller:- Vi mødtes i Goldshire.
I dag er Goldshire ikke et dejligt sted, men dengang var Goldshire en hyggelig landsby, hvor du kunne støde på nye, interessante karakterer.
Jeg var på udkig efter nogen at lave rollespil med, og ved et bål sad der en håndfuld.
Blandt andre ham jeg senere skulle lære at kende som Ibelin.
Jeg - eller Rumour – var lidt impulsiv: Jeg hoppede frem fra en busk og snuppede Ibelins hat.
Jeg stod stille i et øjeblik, mens vi så på hinanden.
Så løb jeg afsted med hans hat uden at tænke på, hvor jeg løb hen, sige Lisette og smiler.
Det første møde skrev Mats også om i et blogindlæg, som han kaldte 'Love'.
- I denne anden verden kan pigen ikke se kørestolen eller det, som er anderledes.
Det, hun ser, er min sjæl, mit hjerte og personlighed.
Belejligt placeret i en smuk og stærk krop.
I den virtuelle verden ser alle karakterer heldigvis godt ud, skrev han.
- Mats var en god ven – af og til meget nær, fortæller Lisette.
- Vi skrev om alt, men han delte aldrig med mig, at han var syg.
Jeg troede, hans liv lignede mit.
Vi var for eksempel begge enige om, at vi hadede skolen.
Men én ting var Marts og Lisette ikke enige om:- Han skrev, at han hadede sne.
Jeg skrev, at jeg elskede sne.
Jeg forstod jo ikke, at han hadede sne, fordi han sad i kørestol.
Jeg kendte jo ikke til den kørestol.
Ud i byen – eller ind i Elwynn ForestLisette kunne godt lide at være i spilverdenen og beskriver en typisk aften:- Min søster gik i byen med sine venner.
Jeg blev hjemme og gamede.
Men Lisettes gaming gjorde hendes forældre urolige.
- Det tog overhånd.
Det gik ud over hendes lektier og venskaber, siger de.
- Vi var bekymrede.
Gamingen blev en kilde til konflikt, og forældrenes løsning var at begrænse Lisettes gaming.
- Det var hårdt for mig ikke at spille og være i kontakt med mine gaming-venner, fortæller Lisette.
Men Mats svigtede ikke deres venskab, selvom han ikke kunne mødes med hende i spillet.
Han holdt kontakten med Lisette gennem mails og sms'er og viste hende, at hun ikke var alene, og at hun var savnet.
- Han skrev faktisk et alvorligt brev til mine forældre, hvor han prøvede at få dem til at forstå, hvor vigtigt det var for mig at spille, fortæller Lisette.
- Han skrev, at han var bekymret for mig.
- Det brev har jeg gemt, tilføjer hun.
Virkelige venner – og de som ikke er detMats' far fortæller, at de vidste, at Mats skrev med en som hed Lisette:- Mats snakkede en del om de andre spillere – deres avatarer – men vi lagde ikke så meget i det.
Han snakkede blandt andre ganske meget om hende Rumour, fortæller Robert.
- Hun, eller Lisette, sendte også gaver til ham.
Blandt andet til hans fødselsdag.
Det, syntes vi, var rørende, og vi drillede ham lidt med det.
Så kan du ellers tro, at han rødmede, siger Robert.
- Så Lisette betragtede vi som en ven.
På grund af gaverne.
De var et håndgribeligt bevis på et ægte venskab, kan man sige.
Han tilføjer:- De andre, han havde kontakt med, kaldte vi ikke for venner.
Dem kaldte vi avatarer.
Robert stopper og siger:- Vores syn på venskab var virkelig traditionelt.
De, som kun var der digitalt, tænkte vi ikke på som venner.
At finde sit fællesskabI 'World of Warcraft' kan man enten spille alene eller slå sig sammen med andre spillere og danne en flok.
Mats var selv en del af en flok: Starlight.
Denne flok, eller guild, rummer omtrent 30 medlemmer.
- Ingen bliver tilfældigvis medlem af Starlight, fortæller Mats' far Robert.
- For at blive medlem skal du anbefales af en, som allerede er inde.
Og så skal du herefter være på prøve i 1-2 måneder.
Starlight har eksisteret i mere end 12 år og er fortsat en aktiv guild.
12 år er lang tid for sådan en gruppe.
Det er cirka halvdelen af Mats' liv.
Robert har forstået, at Starlight skiller sig ud i gaming-verdenen:- Den guild er speciel, fordi den har eksisteret så længe.
Det er nok en af årsagerne til, at venskaberne i Starlight stikker så dybt.
Kai Simon Fredriksen og hans karakter i 'World of Warcraft': Nomine.
Kai Simon Fredriksen på 40, eller Nomine, som han hedder i spillet, er leder af Starlight.
Hvert år på årsdagen for Mats' død arrangerer Starlight altid en mindestund for Ibelin, hvor gruppens medlemmer mindes deres kammerat.
Det gjorde de den første søndag, da Mats døde i 2014, og det har de gjort hvert år lige siden.
Før sidste forårs mindestund beskrev Kai Simon oplægget som følger:- Vi vil mindes Lord Ibelin Redmoore, og vores fokus vil være løb og svømning.
- Ibelin var en runner, forklarer Kai Simon.
- Altså en som løb – bogstaveligt talt.
Det var vigtigt for ham at kunne løbe, og det var vigtigt for ham at kunne dele oplevelsen af at løbe med andre.
Snakker Kai Simon om Mats nu eller om Mats' karakter?
Måske er det ikke vigtigt.
Måske var det sådan, det var: At mennesket og karakteren smeltede sammen.
Med kørestolen ind i AzerothI sommeren 2013 var Mats 24 år.
Han havde allerede levet fire år længere, end lægerne havde forudsagt.
Familien Steen var på sommerferie på Mallorca, mens Mats sad i kælderlejligheden på Langhus.
Denne sommer startede Mats sin blog 'Musings of life' – tanker om livet.
I et blogindlæg, som han kaldte 'My escape', skriver Mats om livet i Azeroth:- Derinde spiller mit handicap ingen rolle.
Mine lænker er brudt, og jeg kan selv vælge, hvem jeg gerne vil være.
Derinde føler jeg mig normal.
- Mats delte sin blog med medlemmerne i sin guild – én efter én – og sådan fik de at vide, hvordan deres medspillers situation var.
Lisette fortæller om, da hun læste bloggen:- Jeg blev slået helt omkuld.
Og jeg fik dårlig samvittighed over, at jeg af og til havde drillet ham i spillet og ikke altid havde været lige betænksom.
- Så tænkte jeg: Skal jeg begynde at opføre mig anderledes fra nu af?
Men jeg bestemte mig for at behandle ham som før.
Det havde han selv skrevet på sin blog, at han ønskede, siger Lisette.
- Og han var jo den samme.
Et frit territoriumI Starlight er hun Chit; en hård karakter.
I resten af sit liv er hun 65-årige Anne Hamill fra Salisbury i England, pensioneret psykolog og entusiastisk gamer.
Anne Hamill og hendes karakter i 'World of Warcraft': Chit.
Anne synes, det er fascinerende, hvordan fællesskabet i Starlight fungerer for dem, som falder udenfor i 'den virkelige verden'.
- I rollespillet møder vi hinanden uden fordomme.
Derfor opleves Starlight som trygt for dem, som oplever sig selv som anderledes.
- Onlinespil er en fantastisk arena til at møde andre mennesker og danne venskaber, siger Anne.
- Det giver dig mulighed for at opdage andres kvaliteter, uden at stereotyperne fra den fysiske verden står i vejen.
- Først når vi kender hinanden godt, deler vi ting som alder, køn, hudfarve og eventuelle handicap – hvis det føles rigtigt, siger Anne og tilføjer:- Jeg tror, at Mats var heldig at tilhøre vores tid sådan rent teknologisk.
Havde han været født 15 år tidligere, ville han ikke have fundet et fællesskab som Starlight.
En dyster forudsigelseOmtrent et halvt år, før han døde, var Mats væk fra 'World of Warcraft' i 10 dage.
Hans medspillere undrede sig over, hvor han var blevet af.
- 10 dage er en meget lang periode at være logget af.
For Mats var der jo altid, når man ville spiller eller manglede nogen at chatte med, siger Anne.
Da han var tilbage i spillet, fik de at vide, at han havde været indlagt på sygehuset.
Anne siger, at hun til sidst bestemte sig for at sige det, som hun gik og tænkte på:- Jeg skrev til ham: 'Kære Mats.
Du må sørge for, at der er nogen, der kan komme i kontakt med os, hvis der en dag sker noget med dig.
Så vi får noget at vide, selvom du ikke kan give os besked', fortæller Anne.
Det, hun bad om, var i virkeligheden, at han skulle give sit kodeord til nogen eller i hvert fald lægge en plan for, hvordan Starlight skulle få besked, hvis der skete ham noget alvorligt.
Hun skrev:- 'Du er vigtig for os'.
Mats svarede:- 'Det siger du bare, fordi du har fået at vide, at jeg sidder i kørestol'.
- Jeg svarede: 'Nej, Mats.
Du er vigtig for gruppen.
Du er fantastisk til at lytte.
Du er med til at løfte os og Starlight'.
Mats ventede lidt med at svare.
- Men jeg tror nok, at han forstod, hvad jeg mente, siger Anne.
På det tidspunkt var der blot et halvt år tilbage af hans liv.
Den 18.
november 2014 dør Mats.
Han var blevet hasteindlagt på sygehuset, og familien frygtede det værste.
Men lægerne mente, de havde afværget faren og havde sagt, at han snart kunne tage hjem.
- Vi blev hasteindkaldt til Ahus.
Han lå på fjerde etage længst nede af gangen.
Sekunderne var dyrebare.
Gangen var så lang.
De nåede det ikke.
Robert fortæller, de kom for sent.
Billedet, Robert tog af sin søn på dødslejet, viser en bleg, ung mand med mørkt, bølget hår.
Han har fine øjne, en nobel næse, og en mund præget af iltmasken, han havde haft på længe.
Det ligner, han sover.
For mange år siden tegnede Lisette denne tegning:Lisette Roovers tegning af hendes og Mats' karakterer i 'World of Warcraft'.
Ibelin holder rundt om Rumour.
Et stykke stof skjuler næse og mund.
- Det kom med posten, fortæller Robert.
- Nu hænger det på væggen derhjemme.
En pludselig frigørende tankeDagen efter Mats var død, sad Robert i huset på Langhus midt i det, han kalder et minikaos.
- Det var sådan, som det er i et hjem, hvor nogen et gået bort for nylig: Det ringer på døren, der kommer blomster, naboer kommer på besøg.
Vi græd.
Oven i alt det tænkte Robert også på, hvem der skulle have besked om det, der var sket med Mats.
Han tænkte på dem, Mats havde spillet med, og hvordan i alverden han skulle kunne få fat i dem.
- Før Mats døde, tænkte jeg aldrig på at få hans kodeord.
Men nu havde han brug for det.
- Det var på det tidspunkt, jeg kom ind på bloggen, fortæller Robert.
Mats havde nemlig givet sin far kodeordet til sin blog, så Robert kunne tjekke besøgsstatistikkerne og holde styr på, hvor mange der havde været inde at læse.
Anne Hamil, også kendt som Chit, har et klart råd til alle forældre:- Du ved ikke, hvem der spiller en rolle i dit barns liv, hvis du ikke kender deres digitale venner.
Sørg for at lave en aftale med dit barn om, hvordan du kan finde frem til de venner, de har på nettet i tilfælde af, at der skulle ske noget.
Ellers kan der være rigtig mange, som går rundt i det uvisse, hvis der sker noget, og deres ven bare forbliver logget ud.
Ved rejsens endeDet er blevet fredag aften på Oslo Rådhus.
Politikerne og de andre har sagt god aften, god weekend og er gået hjem.
Byens lys skinner som stjerner på en nattesort himmel udenfor økonomiborgmester Robert Steens kontorvinduer.
Mats Steens far Robert Steen.
Robert skrev blogindlægget om Mats' død hjemme i sofaen, dagen efter Mats var gået bort.
Dette sidste indlæg på Mats' blog bærer titlen: 'The journey has come to an end'.
Teksten handler om Mats' liv, og Robert afslutter således: 'Familien kan kontaktes på denne mail-adresse'.
- Jeg sad der i sofaen og skrev og græd.
Så trykkede jeg send.
Jeg vidste ikke, om der ville komme nogle svar.
Robert trækker vejret og fortsætter:- Så går der et par timer, og så kommer den første mail – en inderlig kondolence fra en af spillerne i Starlight.
Jeg læste mailen højt.
Den gjorde stort indtryk på mig.
Fra kondolence-mailene:- It is with heavy heart I write this post for a man I never met, but knew so well.
Robert fortsætter:- At vi havde fundet en kanal til Mats' venner, og at de svarede på den måde.
Det var …- He transcended his physical boundaries and enriched the lives of people all over the world.
Robert uddyber:- Jeg ville først og fremmest sige, at Mats var gået bort.
Og så begyndte de her historier at strømme ind.
- Mats' passing has hit me very hard.
I can't put into words how much I'll miss him.
Roberts stemme er trykket.
- Der begyndte at danne sig et helt samfund.
En lille flok, som kom fra en dimension, vi ikke havde haft nogen anelse om.
Der kom flere og flere mails i dagene efter, som vidnede om, hvilken betydning, Mats havde haft.
- I don't believe that one single person is the heart of Starlight.
But if one was, it would have been him.
Robert fortæller, at en ny fysisk virkelighed blev en del af den digitale.
Hvordan måler man et venskab?
Da Mats' gruppe, Starlight, fik at vide, at han var død, samlede medlemmerne penge ind i en fælles pulje, så de, der ikke havde råd, kunne rejse til Oslo og deltage i begravelsen.
Robert fortæller, at familien fik at vide, at der blev samlet penge ind i sønnens guild.
- Det var så stærkt.
Vi græd og græd af intens, følelsesmæssig glæde over at se, hvilket liv Mats faktisk havde levet.
Med ægte venner, kærester og folk som holdt så meget af ham, at de ville flyve fra et andet land til begravelsen af en, de aldrig havde mødt.
Det var stærkt, siger Robert.
Til begravelsen kom Lisette fra Holland, Anne fra England, Janina fra Finland, Rikke fra Danmark og Kai Simon fra Høybråten.
Aftenen forinden spiste Robert middag med gamerne og fik mere at vide om, hvem Mats havde været i det digitale samfund.
I dagene efter han døde og til denne middag aftenen før begravelsen, åbnede der sig et nyt rum for mig, siger Robert.
Anne fortæller, at spilvennerne fik at vide, at der ville blive vist en lille film med Mats under begravelsen.
- Vi diskuterede, om det ville være rigtigt af os at se den film, eftersom Mats altid havde holdt sin fysiske skikkelse skjult for os.
Men vi tog med, og vi så ham, som han var i virkeligheden.
Det gjorde ingen forskel for os, men det gjorde indtryk.
Far og søn: Robert og Mats Steen på taget af Operahuset i Oslo, juli 2012.
(© privat)Begravelsen startede klokken 14.
30 den 28.
november 2014 i Vestre Gravlunds Nye kapel.
I talen på vegne af medlemmerne i Starlight sagde Kai Simon Fredriksen, også kendt som guildleder Nomine, følgende:- Mens vi er samlet her i dag, tændes der lys for Mats i et klasseværelse i Holland.
I et callcenter i Irland brænder der et lys, på et bibliotek i Sverige er der tændt et lys, han mindes i en lille frisørsalon i Finland, på et kommunalt kontor i Danmark, mange steder i England.
Over hele Europa bliver Mats mindet af mange flere end blot dem, som havde mulighed for at komme her i dag.
[…]- Jeg mødte Mats i en verden, hvor det ikke spiller nogen rolle, hvem du er, hvilken krop du har, eller hvordan du ser ud i virkeligheden bag tastaturet.
Det, som betyder noget, er, hvem du vælger at være, hvordan du opfører dig overfor andre.
Det, som betyder noget, er det som findes her – han lægger sin hånd mod tindingen – og her: - han lægger hånden på hjertet.
Da kisten skulle bæres ud af kapellet, var Lisette en af de seks, som var med til at bære den.
Det var første gang, hun fysisk var i nærheden af ham.
- Jeg prøvede at lade være med at tænke over, hvor let kisten var.
Jeg havde kun set Mats i skikkelse af Ibelin Redmoore.
En stor og stærk karakter.
I kisten lå en person, som næsten ikke vejede noget.
- Mats' eftermæle vil være det aftryk, han efterlod i alle os, som kendte ham.
Han berørte så mange, siger Lisette.
At være – nogenHvad vil det sige at være et menneske i denne verden – og hvordan bliver du dette menneske?
På sin blog skrev Mats om den skærm, han sad foran i over halvdelen af den tid, han fik her på jorden:- It's not a screen, it's a gateway to wherever your heart desires.
Inkluderet i savnet og mindet: Mats' digitale identitet.
(© privat)Denne artikel er oprindeligt udgivet på nrk.
no.
Den er siden blevet oversat og udgivet på dr.
dk i et samarbejde med Nordvision.
FacebookTwitterKopier linkEmner:Oslo|World of Warcraft|Computerspil|Handicaps|England




https://www.dr.dk/nyheder/politik/aeldreminister-thyra-frank-naegter-svare-stiller-hun-op-til-valget

PolitikÆldreminister Thyra Frank nægter at svare: Stiller hun op til valget?
Selv om der senest skal være folketingsvalg om fire måneder, har Thyra Frank ikke en kreds.
(Arkivfoto) En storsmilende Thyra Frank (LA), da hun i november 2016 blev hentet ind til den nyoprettede post som ældreminister i Lars Løkke Rasmussen treparti-regering.
Med få måneder til valget vil hun ikke fortælle, om hun har i sinde at stille op til Folketinget.
Af Morten Henriksen og Rasmus Lindegård Hansen23.
feb.
2019 kl.
08.
00Bemærk: artiklen er mere end 30 dage gammelLæs opHøjst usædvanligt vil en af regeringens ministre – Liberal Alliances ældreminister Thyra Frank - ikke svare på, om hun vil stille op til det kommende folketingsvalg, der senest skal afholdes om fire måneder.
Thyra Frank har endnu ikke en opstillingskreds til Folketinget.
Og hun vil ikke svare på, om hun arbejder på at finde en kreds, eller om hun er på vej ud af politik.
Thyra Frank vil slet ikke stille op til interview, lyder det fra hendes særlige rådgiver i Ældreministeriet.
Jeg vil ikke påstå, at indsatsen har været prangende.
Jeppe Jakobsen, Dansk FolkepartiTavsheden undrer regeringens støtteparti, Dansk Folkeparti.
- Man har vel som politiker et ansvar for at svare på de spørgsmål, man bliver stillet.
Det er jo ikke et særligt svært svar at give, om man har tænkt sig at stille op eller ej, siger Dansk Folkepartis ældreordfører, Jeppe Jakobsen.
- Hvis man mener, at man skal have en fremtid i politik, så burde man da melde det ud.
Det vil jeg i hvert fald opfordre hende til, hvis hun har den ambition, siger han.
Var opstillet som spidskandidat, men kom ikke indVed folketingsvalget i 2015 var Thyra Frank opstillet som spidskandidat for Liberal Alliance i Nordjylland.
Men hun endte med at få færre stemmer end partifællen Christina Egelund, og dermed blev Thyra Frank ikke valgt ind i Folketinget.
Halvandet år senere - i 2016 - sørgede Liberal Alliances partileder, Anders Samuelsen, dog for, at Thyra Frank fik politisk comeback ved at gøre hende til ældreminister, da Venstre-regeringen blev udvidet med Liberal Alliance og Det Konservative Folkeparti.
Sædvanen på Christiansborg er, at ministre, der bliver hevet ind udefra, og som ikke er medlem af Folketinget, ret hurtigt finder en opstillingskreds for dermed at få et folkeligt mandat.
Det har i denne valgperiode været tilfældet med forsknings- og uddannelsesminister Tommy Ahlers (V), der ved det kommende folketingsvalg stiller op for Venstre på Østerbro i København.
Partileder Anders Samuelsen afviser at kommentere, om han ønsker, at Thyra Frank genopstiller til Folketinget for Liberal Alliance.
Samme melding lyder fra partiets politiske ordfører, Christina Egelund.
DF truede med fyringDansk Folkeparti har på forhånd sagt, at de ikke ønsker, at Liberal Alliance skal fortsætte i regeringen efter næste valg – og hvis Thyra Frank ikke bliver valgt ind i Folketinget, kan hendes politiske karriere dermed rinde ud om få måneder.
Læs også:DF: Thyra Frank skal til at bestille noget - ellers fyrer vi hende som ministerFor godt et halvt år siden var Dansk Folkeparti ude med skarp kritik af Thyra Frank.
Ældreministeren udrettede ifølge Dansk Folkeparti så lidt, at partiet direkte truede med at fyre hende som minister.
Hvis ikke Thyra Frank diskede op med nogle markante forslag til forbedringer for de ældre, ville Dansk Folkeparti afskedige hende, lød det uden omsvøb fra støttepartiet.
Siden har Thyra Frank dog kun haft et enkelt lovforslag til behandling i Folketinget - nemlig i torsdags.
Forslaget betyder, at enlige ældre vil få tilbudt et forebyggende hjemmebesøg, når de fylder 70 år – og ikke som i dag, når de fylder 75 år.
Selv om Thyra Frank altså kun har haft et enkelt lovforslag på programmet i dette folketingsår, har Dansk Folkeparti trukket fyringstruslerne tilbage.
Jeppe Jakobsen nøjes i dag med at fælde denne dom over Thyra Franks indsats som ældreminister.
- Jeg vil ikke påstå, at indsatsen har været prangende, siger ældreordføreren.
To andre af Liberal Alliances ministre har heller ikke nogen opstillingskreds: Kulturminister Mette Bock og undervisningsminister Merete Riisager.
Men begge har dog redegjort for deres politiske fremtid.
Merete Riisager forlader dansk politik efter det kommende folketingsvalg, mens Mette Bock går efter at blive valgt til Europa-Parlamentet for Liberal Alliance ved valget i maj.
FacebookTwitterKopier linkEmner:Anders Samuelsen (politiker)|Dansk Folkeparti|Folketinget|Valg og folkeafstemninger|København




https://www.dr.dk/musik/ny-video-og-nye-anklager-r-kelly-melder-sig-selv-til-politiet

MusikNy video og nye anklager: R.
Kelly melder sig selv til politietDen amerikanske R&B-sanger er igen i søgelyset efter anklager om seksuelle overgreb mod mindreårige.
Af Jens Andersen og Robin Patrick Stampe Seierby (Video)23.
feb.
2019 kl.
08.
59Bemærk: artiklen er mere end 30 dage gammelLæs opI går blev der udsendt en arrestordre på den amerikanske R&B-sanger R.
Kelly, der er anklaget for 10 tilfælde af seksuelle overfald, hvor tre af de fire ofre var mindreårige på gerningstidspunktet.
Den skandaliserede sanger og producer har nu selv meldt sig til politiet i Chicago i selskab med sin advokat, Steven Greenberg.
Den 52-årige sanger nægter sig fortsat skyldig i alle anklager.
- Mr.
Kelly er stærk, han har en masse støtte og han vil blive frikendt for alle anklager, lød det fra Steven Greenberg til den fremmødte presse, da R.
Kelly henvendte sig på en politistation i Chicago.
R.
Kelly selv udtalte sig ikke til pressen.
R.
Kelly bliver ført ind på 1st District Central Police Station i Chicago.
R&B-sangeren meldte sig selv efter de seneste beskyldninger.
 Medlemmer af pressen var til stede, da R.
Kelly meldte sig selv ved 1st District Central Police Station i Chicago, men R&B-sangeren havde ingen kommentarer til sagen.
 Advokat Michael Avenatti føler sig overbevist om, at de nye sager mod R.
Kelly vil føre til dom.
 Anklager i Cook County State, Kim Foxx, der håndterer sagen mod R.
Kelly, fortæller, at stjernen risikerer en fængselsdom på 70 år.
 R.
Kellys advokat, Steve Greenberg, føler sig overbevist om, at hans klient slipper for straf.
- Kvinderne lyver, siger han.
1 / 5R.
Kelly bliver ført ind på 1st District Central Police Station i Chicago.
R&B-sangeren meldte sig selv efter de seneste beskyldninger.
1 / 5Medlemmer af pressen var til stede, da R.
Kelly meldte sig selv ved 1st District Central Police Station i Chicago, men R&B-sangeren havde ingen kommentarer til sagen.
2 / 5Advokat Michael Avenatti føler sig overbevist om, at de nye sager mod R.
Kelly vil føre til dom.
3 / 5Anklager i Cook County State, Kim Foxx, der håndterer sagen mod R.
Kelly, fortæller, at stjernen risikerer en fængselsdom på 70 år.
4 / 5R.
Kellys advokat, Steve Greenberg, føler sig overbevist om, at hans klient slipper for straf.
- Kvinderne lyver, siger han.
5 / 5Centralt i sagen er en 42 minutter lang videooptagelse, der menes at stamme fra midten af 90'erne.
I videoen udfører R.
Kelly angiveligt diverse seksuelle handlinger med en blot 14-årig pige.
På optagelsen refererer både R.
Kelly og pigen selv til pigens kropsdele som '14-årige'.
Læs også:DR-redaktør efter boykot på danske radiostationer: Derfor spiller vi stadig R.
KellyOptagelsen er kommet advokat Michael Avenatti i hænde, og han har siden givet den videre til anklagemyndigheden i Chicago.
Avenatti har via sin Twitterprofil offentliggjort flere stillbilleder fra videoen, som Avenatti har modtaget fra en person fra R.
Kellys inderkreds, som advokaten beskriver som en 'whistleblower'.
Frikendt i lignende sagDet er langt fra første gang, at anklager om seksuelle forbrydelser har ramt R.
Kelly, hvis borgerlige navn er Robert Sylvester Kelly.
I den mest berømte sag fra 2002 blev R.
Kelly anklaget for 21 tilfælde af børnepornografi, men blev frikendt seks år senere.
Dengang var en videooptagelse også en del af beviserne mod R.
Kelly, der på den optagelse havde sex med og urinerede i munden på en angiveligt 14-årig pige.
Pigen på videooptagelsen kunne dog ikke identificeres, selvom anklagerne havde en klar idé, om hvem hun var, og havde flere vidner, der bekræftede pigens identitet.
Pigen selv og hendes nærmeste familie nægtede dog, at det var hende på videoptagelsen.
Dermed kunne hendes identitet og dermed alder ikke fastslås.
Advokat Michael Avenatti har flere gange understreget, at den 'nye' video ikke er den samme som i sagen fra 2002.
FacebookTwitterKopier linkEmner:R.
Kelly (musiker)|Chicago|Seksualitet|Anklagemyndigheden|Radikale Venstre




https://www.dr.dk/nyheder/indland/ofre-dropper-retssager-om-sexchikane-den-menneskelige-pris-er-hoej-og-pengene-smaa

IndlandOfre dropper retssager om sexchikane: Den menneskelige pris er høj og pengene småOmkring 77.
000 oplevede sexchikane på jobbet i 2018.
Færre end tre sager om året når retten.
Ofre for seksuel chikane tager sjældent kampen om erstatning og godtgørelse op i retssalene.
Det er for hårdt, og den økonomiske kompensation er for ringe, lyder forklaringerne.
 Signe Heiredal © (c) DR)Af Signe Kammersgaard Müller og Kåre Kildall Rysgaard23.
feb.
2019 kl.
07.
30Bemærk: artiklen er mere end 30 dage gammelLæs opEn butiksejer fastholder en ansat, berører hendes bryster og siger, at han gerne vil have sex med hende.
Da hun afviser, beskylder han hende for tyveri og bortviser hende.
En chef siger gentagne gange til en ansat, at han ’gerne vil i trusserne på hende’ og berører hende på arme, ryg, lænd og baller.
Til sidst konfronterer hun ham og optager deres samtale, hvorefter hun fortæller sin fagforening om episoderne.
Ofrene bøjer nakken og går ofte også rundt og spørger sig selv: ’Er det min egen skyld?
’Ilse I.
Werrenrath, konsulent i 3FDet er to eksempler ud af blot 76 sager om seksuel chikane på arbejdet, som er blevet behandlet i danske retssale fra 1989 til 2018.
Et forsvindende lille tal i forhold til det reelle omfang af sager på arbejdspladserne, mener både en ekspert og fagforeninger.
- Jeg er slet ikke i tvivl om, at der findes mange flere sager, siger Anette Borchorst, der er institutleder på Institut for Statskundskab på Aalborg Universitet.
Hun har gransket alle danske retssager om seksuel chikane på arbejdspladser siden 1989 og udgivet en bog om emnet.
Retssager om sexchikaneRetssag næsten værre end chikanenOp mod 77.
000 medarbejdere oplevede seksuel chikane på jobbet i det forgangne år, viser en ny undersøgelse fra Det Nationale Forskningscenter for Arbejdsmiljø (NFA).
Læs også:Blink, berøring eller 'go' røv': Hvor går dine grænser for sexchikane?
Der er flere forklaringer på, hvorfor så få ofre for sexchikane tager kampen op i retssalene.
- Der er en enorm skyld og skam forbundet med seksuel chikane, så ofrene bøjer nakken og går ofte også rundt og spørger sig selv: ’Er det min egen skyld?
’, siger konsulent i fagforbundet 3F, Ilse I.
Werrenrath.
Hun er specialiseret i sager om seksuel chikane på arbejdspladser og møder mange af de medlemmer, som har oplevet det.
Cirka 77.
000 personer har oplevet sexchikaneI februar udkom undersøgelsen 'Arbejdsmiljø og helbred i Danmark', som er sendt ud til mindst 50.
000 beskæftigede lønmodtagere.
Cirka hver 20.
kvinde og 1 ud af 50 mænd svarede, at de har været udsat for seksuel chikane på jobbet i løbet af det seneste år.
Da undersøgelsen er repræsentativ svarer det til, at omkring 77.
000 personer i løbet af sidste år har oplevet seksuel chikane i forbindelse med deres arbejde.
Kilder: Undersøgelsen 'Arbejdsmiljø og helbred i Danmark' gennemført af Det Nationale Forskningscenter for Arbejdsmiljø i 2018.
Anette Borchorst er enig i, at de menneskelige omkostninger ved at føre sagerne i retten er for høje.
- Nogle siger, at det er værre at komme igennem retssagen, end det er at blive udsat for selve chikanen, fordi alting bliver endevendt i retssagen, siger hun.
Seksuel chikane opstår ikke fra den ene dag til den anden.
Forholdet til for eksempel en chef kan tippe på et splitsekund og ende i en glidebane, hvor man ikke kan stoppe det, forklarer Ilse I.
Werrenrath.
- Man har en mega flink chef.
Men pludselig en dag tager den venskabelige tone en drejning.
Der falder en bemærkning, som ikke hører hjemme i venskabet, og man tænker: ’Hvad pokker skete der lige?
’, siger hun.
- Men det var nok bare en fejl, og man prøver at glemme det.
Men en dag sker det igen, og så går det lidt længere og lidt længere og lidt længere.
Pludselig er man et sted, hvor det er helt uholdbart.
Så kommer skyldfølelsen over, at man ikke har stoppet det for længst, og man spørger sig selv, om det i virkeligheden er ens egen skyld?
Forlig giver mulighed for at komme videreI de tilfælde, hvor ofrene for seksuel chikane alligevel ender med at fortælle om deres oplevelser til for eksempel deres fagforbund, starter sagerne med et forligsmøde, før man går i retten.
Her ender en del sager med forlig mellem den krænkede og arbejdspladsen.
Det er ofte grove sager, hvor arbejdsgiverne godt ved, at den er gal, og derfor tilbyder de at betale de krav, som er blevet stillet, uden at gå i retten.
- De krænkede siger næsten altid ja tak, for så falder pengene inden for 14 dage, og de kan komme videre med deres liv, frem for at det hele skal endevendes i en retssag, forklarer Ilse I.
Werrenrath fra 3F.
Det billede genkender Anette Borchorst fra Aalborg Universitet også fra sin forskning.
Og det kan være godt nok for den enkelte, at man kommer hurtigt videre.
Samtidig er det et problem, at der er så få sager, hvor retten får placeret et skyldsspørgsmål, for det er arbejdsgiverens ansvar at følge ligebehandlingsloven, siger hun.
Hvad siger loven om sexchikane?
Ligebehandlingsloven definerer seksuel chikane som adfærd med seksuelle undertoner, som krænker en persons værdighed.
Forskere taler om tre former for seksuel chikane:Kønskrænkende adfærd, for eksempel nedsættende bemærkninger om det modsatte køn.
Uønsket seksuel opmærksomhed, for eksempel uønskede kommentarer eller berøringer af seksuel karakter.
Tvang, for eksempel krav om sex for at opnå en forfremmelse, eller repressalier hvis man nægter seksuelle ydelser.
Kilde: Ida E.
H.
Madsen, seniorforsker ved Det Nationale Forskningscenter for ArbejdsmiljøAnette Borchorst peger også på, at godtgørelserne til ofrene for seksuel chikane er for lave.
Det betyder, at ofrene ikke tager sagerne i retten.
- Det er simpelthen ikke det værd økonomisk.
Og når det er for billigt at slippe afsted med seksuel chikane, har det heller ikke en præventiv effekt, siger hun.
Et enigt folketing hævede med virkning fra 1.
januar 2019 godtgørelserne til ofre for seksuel chikane fra et gennemsnitligt beløb på godt 25.
000 kroner til et gennemsnitlig beløb på godt 33.
000 kroner.
Det skete, efter at godtgørelserne have ligget på omtrent samme niveau siden slutningen af 1980’erne.
Men ifølge Anette Borchorst er det ikke nok.
Hun mener, at man burde sammenligne godtgørelserne for seksuel chikane med andre sager om kønskrænkelser, som hører hjemme under ligebehandlingsloven.
For eksempel sager om uretmæssig fyring under graviditet eller barsel.
Her ligger godtgørelserne typisk på mellem 6 og 12 måneders løn.
Måske flere sager på vejHos fagforeningen HK sidder advokat Maria Elisabeth Reimer med de sager, hvor medlemmerne ender med at tage kampen i retten.
I det nye års første måned har hun allerede modtaget fem sager, der skal stævnes for retten.
Derfor håber hun, at det er et tegn på, at flere sager fremover vil nå retssalene.
- De krænkede er måske blevet mere ’modige’ end tidligere, siger Maria Elisabeth Reimer.
Læs også:Lolitadukke, sexsnak og tegning af tissemænd: Emma vil have retfærdighedHun mener, at #MeToo-kampagnen, hvor krænkende handlinger blev synliggjort, kan have været med til at nedbryde tabuet omkring seksuel chikane og give ofrene mod på at videreføre sagerne.
- Fælles for de mennesker, som jeg fører sag for, er, at det er vigtigt for dem at sikre, at der skabes synlighed om problemet med seksuel chikane på arbejdspladsen.
Så ved andre, der udsættes for det samme, at de ikke står alene.
Har du været udsat for sexchikane?
•Har du været udsat for sexchikane på jobbet, kan du kontakte Arbejdstilsynets hotline om mobning og seksuel chikane på arbejdspladsen på tlf.
70 22 12 80.
•Når du kontakter hotlinen, er du anonym.
•Åbningstiden er: Mandag-torsdag kl.
8-15 og fredag kl.
8-14.
Læs mere her på Arbejdstilsynets hjemmeside.
•Hvis du er medlem af en fagforening, kan det også være en god idé at tage kontakt til din lokale afdeling.
Kilder: amid.
dk, 3F, FOA og HK.
FacebookTwitterKopier linkEmner:Arbejdsmiljø|Ligebehandling|3F|Retsvæsen|Arbejdstilsynet




https://www.dr.dk/nyheder/udland/trump-vil-nedlaegge-veto-med-demokratisk-resolution

UdlandTrump vil nedlægge veto med demokratisk resolutionPræsidenten erklærer, at han '100 procent' vil nedlægge veto mod resolution, der fordømmer nødretstilstand.
23.
feb.
2019 kl.
07.
12 | opdateret 23.
feb.
2019 kl.
07.
46Bemærk: artiklen er mere end 30 dage gammelLæs opDemokraternes resolution, der fordømmer Donald Trumps nødretstilstand, vil blive mødt med et præsidentielt veto.
Det siger USA's præsident til journalister i Det Hvide Hus i går aftes lokal tid, skriver nyhedsbureauet AP.
- Vil jeg nedlægge veto?
Ja, 100 procent, lød beskeden fra Trump.
Præsidenten erklærede i sidste uge, at han ville bruge nødretstilstanden til at skaffe finansiering til at bygge en grænsemur mod Mexico uden om Kongressen.
Månedlange budgetforhandlinger, der blandt andet resulterede i den længste nedlukning af statsapparatet i USA's historie, kunne ikke skabe enighed blandt Republikanere og Demokrater om at finde de 5,7 milliarder dollar, som Trump krævede.
Med nødretserklæringen bevæger Donald Trump sig ud i et vovet spil, mener jurister og forfatningseksperter, da grundlaget for erklæringen er en påstået krise langs den sydlige grænse.
Præsidenten mener, at illegal indvandring og narkotikasmugling konstituerer en national nødsituation.
Demokraternes lederskab i Repræsentanternes Hus, hvor partiet har flertal, meddelte fredag, at man vil fremsætte forslag om en resolution, der fordømmer beslutningen.
- Det er en sti, jeg ikke vil anbefale ham at følge, siger formanden for Repræsentanternes Hus, demokraten Nancy Pelosi, om Trumps mulige veto.
Uro i baglandetEn række kilder i Det Republikanske Parti siger dog til AP, at flere af partiets kongresmedlemmer er utrygge ved Trumps nødretstilstand og overvejer at stemme med Demokraterne.
Hvis to tredjedele af begge Kongressens kamre stemmer for resolutionen, trumfer det præsidentens veto.
Det demokratiske flertal i Repræsentanternes Hus forventes at vedtage resolutionen i næste uge.
En række republikanske senatorer har ligeledes indikeret, at de ikke støtter nødretstilstanden og kunne finde på at stemme for resolutionen, når den tages op i Senatet.
Her har Republikanerne flertal.
Foruden modstand i Kongressen har 16 stater også sagsøgt Trump-administrationen over nødretstilstanden.
Staterne mener, at nødretstilstanden giver Trump vidtgående og forfatningsstridige muligheder for at bruge anlægsmidler, der allerede er blevet udmøntet til staterne.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Sikkerhedspolitik




https://www.dr.dk/nyheder/indland/df-om-rodet-nyborg-sag-forbyd-boern-gaa-i-almindelig-skole

IndlandDF om 'rodet' Nyborg-sag: Forbyd børn at gå i almindelig skoleInddrages din opholdstilladelse, skal du bo og undervises på udrejsecenter, lyder det.
Sag om somalisk familie fra Nyborg har afsløret "huller i loven", mener Dansk Folkepartis Martin Henriksen.
Af Theis Lange Olsen23.
feb.
2019 kl.
07.
56Bemærk: artiklen er mere end 30 dage gammelLæs opHvis udlændinge mister deres opholdsgrundlag i Danmark, skal de omgående flytte ind på et udrejsecenter - og om nødvendigt må deres børn blive undervist her.
Sådan lyder det fra Dansk Folkepartis udlændingeordfører, Martin Henriksen, efter at det er kommet frem, at det var en fejl at hive tre somaliske børn i Nyborg ud af deres skole.
Beslutningen fra Nyborg Kommune om at sende børnene ud af folkeskolen blev ellers taget efter vejledning fra Udlændingestyrelsen.
Læs også:Tre somaliske børn kastet rundt på tre skoler: 'Det var en fejl'- Det er noget rod, og derfor har vi allerede foreslået regeringen, at der skal være mere klare regler på det her område, siger Martin Henriksen.
NYBORG-SAGEN KORTFamilien Hussein, som stammer fra Somalia, har fået inddraget deres opholdstilladelse af Udlændingestyrelsen efter tre år i Danmark.
Udlændingestyrelsen vurderer, at det nu er sikkert for familien at rejse tilbage til hjemlandet, men efter afgørelsen har familiens otte børn søgt asyl.
Derfor kan de nu - helt lovligt - blive boende i Nyborg, mens deres ansøgninger behandles.
I december fik de at vide, at de ikke længere måtte gå i skole, men siden er civile aktører trådt til for at hjælpe med med at blive undervist.
En ny afgørelse fra Udlændinge- og integrationsministeriet fastslår, at børnene har krav på at kunne gå i skole trods inddragelsen af opholdstilladelsen.
I slutningen af 2018 stod Abdullahi, Riyan og Raida Hussein sammen med deres to ældre søskende og forældre til at skulle rejse fra Nyborg og hjem til Somalia, da deres opholdstilladelse ikke blev forlænget.
DF: Flere opholdstilladelser inddragesEfter børnene blev taget ud af folkeskolen, kom der dog akut hjælp fra Nyborg Gymnasium, hvor frivillige lærere underviste dem.
I begyndelsen af februar skiftede de så skole igen.
Denne gang til en privat friskole, hvor en anonym velgører sørgede for deres skolegang.
Men det er hele essensen af problemet, at den proces sættes i gang, lyder det fra Martin Henriksen.
- De her personer og børnene burde have fået at vide, at de skulle overføres til et udrejsecenter, og hvis børnene skulle have undervisning, så skulle det foregå her.
Det skulle ruste dem til en ny tilværelse i Somalia.
- Men der sker det, at tingene trækkes ud.
Der er flere civile aktører og offentlige ledere som modarbejder det faktum, at de her folk skal sendes tilbage, siger DF-politikeren.
Han forudser, at der i nær fremtid vil være flere udlændinge i Danmark, der får inddraget deres opholdstilladelse.
- Vi må tage hånd om det, for der kommer flere situationer som den her i fremtiden.
Vi kommer til at inddrage flere opholdstilladelser.
Og så er det uholdbart, at folk, der har fået at vide, at de ikke skal være i Danmark, bare kan blive ved at gå i skole, siger Martin Henriksen.
Dansk Folkeparti ønsker også et forbud mod at søge asyl, når man har fået inddraget sin opholdstilladelse.
R: Hvor er det vildtSagen fra Nyborg får De Radikales udlændingeordfører, Sofie Carsten Nielsen, til at efterlyse værdighed i systemet.
- Hvor er det vildt, at der skal gå tre måneder, hvor kommunen hiver børene ud af skolen, før styrelsen finder ud af, at det er ulovligt.
- Vi ved, at det står i vores Grundlov, at børn har ret til at gå i skole.
Det skræmmer mig, at der skal gå så lang tid, siger Sofie Carsten Nielsen.
Hun mener, at der er et stærkt politisk pres for at være så hård som muligt, særligt i udlændingesager.
- Det er regeringens ansvar, at lov er lov, og lov skal holdes.
Vores retsprincipper gælder, uanset at der er nogen, der puster dem i nakken og siger, at nu skal vi være hårde, siger Sofie Carsten Nielsen.
Det har ikke været muligt at interviewe udlændinge- og integrationsminister Inger Støjberg (V), men hun meddeler i et skriftligt svar, at regeringen arbejder med en række stramninger på området.
- For mig er det vigtigt, at vores lovgivning understøtter en effektiv udsendelse af udlændinge, som har fået inddraget eller nægtet forlænget deres opholdstilladelse, og som derfor ikke længere har ret til at opholde sig her i landet.
- Jeg vil nu sætte et arbejde i gang for at se nærmere på mulige opstramninger på området, så vi sikrer, at reglerne understøtter et effektivt udsendelsesregime, udtaler Inger Støjberg.
FacebookTwitterKopier linkEmner:Dansk Folkeparti|Inger Støjberg (politiker)|Sofie Carsten Nielsen (politiker)|Nyborg|Udlændingepolitik




https://www.dr.dk/nyheder/udland/oppositionsleder-trodser-maduro-militaeret-gjorde-det-muligt

UdlandOppositionsleder trodser Maduro: Militæret gjorde det muligtVenezuela oplyser nu, at grænsen til nabolandet Colombia er lukket.
Oppositionsleder Juan Guaido fik angiveligt hjælp af militæret til at bryde rejseforbud.
23.
feb.
2019 kl.
06.
44 | opdateret 23.
feb.
2019 kl.
10.
49Bemærk: artiklen er mere end 30 dage gammelLæs opVenezuelas oppositionsleder og selvudnævnte midlertidige præsident, Juan Guaidó, brød fredag det rejseforbud, som præsident Nicolas Maduro har indført.
Ifølge nyhedsbureauet AFP deltog Guaidó ved et arrangement i den colombianske grænseby Cúcuta, hvor tusinder var mødt op til en støttekoncert for oppositionen i Venezuela.
- Militæret gjorde det her muligt, sagde Guaidó til de mange fremmødte.
Ifølge flere internationale medier har to personer mistet livet i kampe mod venezuelas sikkerhedstyrker på landets sydlige grænse til Brasilien.
Det faktum, at militæret har hjulpet oppositionslederen med at krydse grænsen, er endnu et tegn på, at den vigtige støtte til Maduro fra ledende hærchefer i det sydamerikanske land kan være vigende.
Præsident afviser nødhjælpFormålet med Juan Guaidós besøg i Colombia var at presse regeringen i Caracas til at acceptere humanitær nødhjælp til det kriseramte land, der i øjeblikket oplever en akut mangel på medicin og fødevarer.
Maduro har indtil videre nægtet at lade nødhjælpen krydse grænsen.
Guaidó har som modsvar opfordret venezuelanerne til at gå på gaden i protest.
Han har desuden sat et mål om få én million borgere til frivilligt at hjælpe med at bringe humanitær nødhjælp ind i landet.
Juan Guaidó er blevet anerkendt som Venezuelas legitime leder af en række lande, herunder USA, EU-lande samt flere af Venezuelas nabolande.
Deriblandt Colombia.
Guaidó og en samlet opposition mener, at Maduro og det regerende socialistparti snød ved sidste års præsidentvalg, og at Maduros anden valgperiode dermed er ugyldig.
Maduro har fortsat international støtte fra blandt andre Rusland og Kina.
Få timer efter Guaidós optræden ved koncerten fredag aften lukkede Maduros regering officielt grænsen til Colombia i staten Táchira, der ligger op til Cúcuta.
- På grund af de alvorlige og ulovlige forsøg fra den colombianske regerings side på at bryde med freden og Venezuelas suverænitet, har regeringen (i Venezuela, red.
) truffet beslutning om en fuldstændig lukning af alle broer og grænseovergange, der forener vores lande, lød beskeden fra Venezuelas vicepræsident, Delcy Rodriguez, på Twitter.
/ritzau/FacebookTwitterKopier linkEmner:Nicolas Maduro (politiker)|Venezuela|Colombia|EU|Militær




https://www.dr.dk/nyheder/regionale/hovedstadsomraadet/borgere-i-massiv-protest-politikere-vil-ophaeve-fredning-af

KøbenhavnBorgere i massiv protest: Politikere vil ophæve fredning af naturområderModstandere af ophævningen af en række naturområder i København har samlet over 17.
000 underskrifterEfter at det omstridte byggeri på det fredede område Amager Fælled sidste år blev lagt på is, vil politikerne i stedet bygge boliger på flere andre fredede naturområder.
Af Anne Sophie Flach og Kamilla Mærsk23.
feb.
2019 kl.
07.
01 | opdateret 25.
feb.
2019 kl.
08.
33Bemærk: artiklen er mere end 30 dage gammelLæs opEfter flere år med protester og politiske slagsmål om Amager Fælled i København, er kampen om byens grønne områder stadig højaktuel.
I de her dage er naturelskere nemlig på barrikaderne igen.
Det sker på grund af udsigten til, at et politisk flertal på Christiansborg vil tvangsophæve fredningen af en række naturområder i København.
Det er Københavns Kommune, der har bedt Folketinget ophæve fredningerne ved lov udenom fredningssystemet, så der kan blive bygget på de fredede områder.
Områderne skal sælges for at finansiere kommunens udgifter til metrobyggeriet.
Det drejer sig om blandt andet om Stejlepladsen ved Fiskerhavnen i Københavns Sydhavn.
Men det bekymrer de lokale, siger bestyrelsesmedlem i foreningen Fiskerhavnens Venner, Jan Mathisen.
- Vi vil ikke have, at der bliver bygget hernede, for det vil smadre det unikke, kulturelle miljø, der er.
Og vi tror ikke på, at man kan bygge 550 lejligheder på denne her grund, uden at det får negative konsekvenser, siger han.
Overborgmester: Vi vil lytte til borgerne i planlægningenI tirsdags afleverede Fiskerhavnens Venner over 17.
000 underskrifter til transport-, bygnings- og boligminister Ole Birk Olesen (LA), og fredag modtog overborgmester Frank Jensen (S) dem også.
Samtidig har en sammenslutning af lokale initiativer og organisationer under navnet Fredningsalliancen i morgen arrangeret en demonstration ved Christiansborg.
Ifølge Frank Jensen gør protesterne indtryk, men han understreger, at der kun er truffet en overordnet beslutning.
- Der er jo alene truffet beslutning om, at der skal bygges på Stejlepladsen - ikke om udformningen af byggeriet, siger han.
Derfor opfordrer Frank Jensen de lokale ved Stejlepladsen og andre modstandere til at komme med forslag til, hvordan man kan bygge boligerne uden at ødelægge områderne.
S: Fredninger er afgørende for metro og billige boligerForslaget om at ophæve fredningerne er et alternativ til det nu skrinlagte og meget omdiskuterede byggeprojekt på Amager Fælleds "strandeng".
Men modstanden får ikke Socialdemokratiets transportordfører, Rasmus Prehn, til at ryste på hånden.
- Jeg synes, at der lidt er gået protest for protestens egen skyld i det.
Han mener ikke, at man kommer udenom at ophæve fredede områder i København, hvis man vil have metro og billige boliger.
- For så er vi pludselig i en situation, hvor man ikke kan lande en løsning og vil kunne finansiere den grønne omstilling til mere metro, og hvor man ikke vil kunne finansiere de billige boliger, København har et skrigende behov for, siger han.
Transport-, bygnings- og boligminister Ole Birk Olesen (LA) stiller ikke op til interview, men skriver blandt andet i en mail, at han noterer sig kritikken.
Han skriver samtidig, at regeringen i oktober sidste år indgik en aftale med Dansk Folkeparti, Socialdemokratiet, De Radikale og Socialistisk Folkeparti om en erstatning for byggeriet på Ørestad Fælled Kvarter.
- Ved at friholde Ørestad Fælled Kvarter og ophæve fredninger på de andre arealer sikrer vi, at vi bibeholder de gode, grønne åndehuller i København, samtidig med at vi får mulighed for at bygge flere boliger i København.
Der er altså tale om, at et bredt flertal af Folketingets partier ønsker at ophæve fredningen af områderne, og da det er et lovforslag, der fortsat er under behandling, har jeg ikke yderligere kommentarer på nuværende tidspunkt.
FacebookTwitterKopier linkEmner:Frank Jensen (politiker)|København|Ole Birk Olesen (politiker)|Socialdemokraterne|Bolig




https://www.dr.dk/nyheder/viden/kroppen/svaert-ved-styre-din-brandert-forskere-finder-din-indre-bodega-daemon

KroppenSvært ved at styre din brandert?
Forskere finder din indre bodega-dæmonSignaler i hjernen styrer måske, hvor god du er til at stoppe drukturen, mens den stadig er god.
Sådan er det i hvert fald hos mus.
(Arkivfoto) Skal du altid lige have én til?
Så er signalerne et særligt sted i din hjerne måske forvirrede.
Det viser forsøg med mus.
Af Søren Bjørn-Hansen23.
feb.
2019 kl.
08.
30Bemærk: artiklen er mere end 30 dage gammelLæs opDe fleste kender en, eller er én af dem, hvor en druktur praktisk talt ikke har nogen naturlig ende.
De kan blive ved og ved og bliver ikke, som mange andre, advaret om af kroppen med træthed, kvalme eller dårligt humør, at nu er det tid til at sige nej til et shot mere og gå hjem.
Læs også:Sidste omgang: Er det usundt at drikke alkohol hver dag?
Og det kan der måske være en biologisk forklaring på.
Forskere ved blandt andet University of Califorania Santa Barbara har nemlig i mus lokaliseret en særlig "bremsemekanisme", der hjælper med at styre uhæmmet druk.
Neuroforsker Karen Szumlinski, der simpelthen forsker i druk, og hvordan det stresser hjernen, foreslår i sin nyeste forskning, at en særlig neurobiologisk mekanisme måske styrer den adfærd.
Signalsystem i hjernen siger stopHun har sammen med sit forskerhold fundet en mekanisme i en lille del af hjernen, som kaldes "bed nucleus of the stria terminalis" (BNST) - i øvrigt ikke noget, man skal forsøge at udtale midt i en brandert.
Ideen er, at mekanismen fornemmer alkoholens negative effekter og justerer lysten til at drikke - når altså den virker rigtigt.
Forsøg på mus viser, at når mekanismen ikke virker - ja, så forsvinder hæmningerne, og man fortsætter med at drikke.
- Hvis du bliver en smule nervøs af at blive lidt fuld, så gør BNST sit arbejde, siger hun i en pressemeddelelse.
BNST signalsystemet er blandt andet forbundet til amygdala, der styrer frygt og nervøsitet og andre centre som tager sig af belønning og motivation.
Noget udover tolerance styrerForsøgene viser ifølge Karen Szumlinski, at der er en sammenhæng mellem, hvor fulde vi er, og hvordan vi drikker efterfølgende.
- Selvom musenes adfærd fortæller os, at de er spritstive, føler de sig måske ikke sådan.
Eller måske føler de sig fulde, men oplever det ikke som noget negativt, siger hun.
- Deres opfattelse af deres berusede tilstand passer ikke med deres lyst til meget alkohol, og hvor meget de drikker.
Og det kan have noget at gøre med, hvordan deres BNST fungerer.
Læs også:Ondt i håret?
Det sker der i din krop, når du har tømmermændResultatet af forskningen passer ikke godt ind i den almindeligt accepterede idé om, at ens evne til at kunne holde til at drikke alkohol, er styret af ens alkoholtolerance, siger Karen Szumlinski.
Stillet et interessant spørgsmålOg der kan måske være noget om snakken, forklarer alkoholforsker ved Syddansk Universitet Janne Tolstrup.
- Det er ret interessant.
Vi kender allesammen nogen, der, når de begynder at drikke, ikke stopper igen.
Hvor vi andre holder inde, siger hun.
- Det er en hypotesegenererende undersøgelse, som stiller spørgsmålet: Kan det, at nogen ikke kan stoppe, måske forklares af de her signaler i hjernen?
Man kan forestille sig et lægemiddelIfølge Janne Tolstrup er forskningen mest interessant på længere sigt.
For hvis det forholder sig sådan, at et bestemt signalsystem i hjernen styrer det her, kan lægerne i teorien lave noget medicin, der kan ramme det.
- Vi kan lede efter det her system i mennesker.
Og ultimativt i sidste ende kunne vi udvikle lægemidler, der retter sig mod den mekanisme, siger hun.
- Hvis man kunne ramme noget, hvor man godt kan drikke socialt, men er i stand til at styre det, det ville være spændende.
Der har tidligere været midler på markedet, som forsøgte at styre lysten til druk.
Det slog aldrig an, forklarer Janne Tolstrup.
Biologien er i førersædetHun advarer håbefulde om at sætte næsen op efter en brandert-kur for hurtigt, for den nye forskning er stadig på musestadiet - og dermed er der lang tid til, at det kan blive afprøvet på mennesker.
Samtidigt minder hun om, at der nok er flere ting, der spiller ind i vores adfærd, når det kommer til alkohol.
Og at vi nogen gange må overgive os til biologien.
- Adfærd er ikke nødvendigvis noget, man styrer med sin vilje.
Ofte i mindre grad, end man tror.
Biologien sidder ofte i førersædet.
Den nye forskning er udgivet i The Journal of Neuroscience i sidste uge.
FacebookTwitterKopier linkEmner:Videnskab|Alkoholforbrug|Syddansk Universitet|Medicin|Californien




https://www.dr.dk/nyheder/udland/sudans-praesident-fyrer-samtlige-ministre-og-erklaerer-undtagelsestilstand

UdlandSudans præsident fyrer samtlige ministre og erklærer undtagelsestilstandOmar al-Bashir har sat sikkerhedsstyrker ind mod massive demonstrationer og afsat regeringen.
Sudans præsident, Omar al-Bashir, har erklæret undtagelsestilstand i landet.
23.
feb.
2019 kl.
06.
39Bemærk: artiklen er mere end 30 dage gammelLæs opSudans præsident, Omar al-Bashir, erklærer national undtagelsestilstand og afsætter landets regering.
Det skriver nyhedsbureauet AFP.
Undtagelsestilstanden er seneste forsøg fra den kontroversielle præsident på at stække flere ugers voldsomme demonstrationer mod hans styre.
Bashir, der blandt andet er eftersøgt af Den Internationale Straffedomstol i Haag for sin rolle i folkedrabet i Darfur, har siddet på magten i det afrikanske land siden et militærkup i 1989.
- Jeg annoncerer indførelsen af en undtagelsestilstand i hele landet i et år, sagde Bashir fredag i en tv-transmitteret tale fra præsidentpaladset i hovedstaden Khartoum.
Som et led i undtagelsestilstanden afsatte han samtlige ministre inklusive premierminister Motazz Moussa og guvernørerne i landets 18 provinser.
Voldsomme urolighederDer har været massive protester i og omkring hovedstaden og i flere byer siden 19.
december.
Præsidenten har flere gange bedt militæret om at gribe ind, og mange demonstranter har mistet livet.
Ifølge AFP startede protesterne på grund af en tredobling af brødpriserne i det forarmede land.
Det har dog udviklet sig til en generel protest mod Bashirs 30-årige styre, korruption, økonomisk stagnation og manglende borgerrettigheder.
- Vi opfordrer vores landsmænd til at fortsætte demonstrationerne indtil vores mål med den folkelige opstand er nået.
Vi kræver præsidentens afgang, lyder det fra landets største fagforening, der er en af hovedkræfterne bag demonstrationerne.
Sent fredag spredte de store demonstrationer sig til byen Omdurman, hvor sikkerhedspolitiet brugte tåregas mod demonstranter, siger vidner til nyhedsbureauet Reuters.
Sudan har i årtier været plaget af politisk ustabilitet og har været plaget af flere folkelige opstande og borgerkrige.
Ifølge menneskerettighedsorganisationer er regimet i Sudan ansvarlig for massive brud på menneskerettighederne.
Siden 1995 har FN opretholdt en række sanktioner mod landet.
/ritzau/FacebookTwitterKopier linkEmner:Sudan|Den Internationale Straffedomstol|Omar al-Bashir (politiker)|Demonstrationer|Sikkerhedspolitik




https://www.dr.dk/nyheder/udland/statsborgerskab-eller-statsloes-debat-om-hjemvendte-fremmedkrigere-deler-europaeiske

UdlandStatsborgerskab eller statsløs?
Debat om hjemvendte fremmedkrigere deler europæiske landeI Holland og Storbritannien går man andre veje end eksempelvis Danmark, Frankrig og Belgien.
Rundt om i Europa diskuterer man nu, hvad man skal stille op med de mange IS-krigere, der har overgivet sig til Syriske Demokratiske Styrker i Syrien.
Af Louise Brodthagen Jensen22.
feb.
2019 kl.
23.
29Bemærk: artiklen er mere end 30 dage gammelLæs opSkal fremmedkrigere, der er rejst til Syrien og Irak for at kæmpe for IS, have mulighed for at rejse tilbage til deres hjemland som almindelige statsborgere?
Nej, lyder det i Storbritannien.
Her har det britiske indenrigsministerium gjort klart, at den 19-årige Shamima Begum, som rejste ud for fire år siden, men nu gerne vil vende hjem, ikke længere er at betragte som britisk statsborger.
Sagen om Begum er et udtryk for de mange juridiske og moralske debatter, der foregår i nogle af de lande, hvis borgere de seneste år er draget til Syrien eller Irak for at kæmpe side om side med Islamisk Stat.
Og hvad man i de forskellige europæiske lande stiller op med de mange hundrede fremmedkrigere, som befinder sig i Syrien, er igen kommet på dagsordenen.
Sidste weekend krævede USA's præsident, Donald Trump, at landene skal hjemtage omkring 800 tilfangetagne IS-krigere, som USA - hvis ikke de europæiske allierede følger Trumps opfordring - er klar til at frigive, når de amerikanske styrker trækkes ud.
Om man kan fratage en borger statsborgerskabet, afhænger af, hvilke forpligtelser man har påtaget sig i det enkelte land.
Eva Ersbøll, seniorforsker, Institut for MenneskerettighederMen i kølvandet er fulgt adskillige politiske diskussioner, og eksemplet fra Storbritannien vidner om lille politisk vilje til blindt at følge den amerikanske præsidents opfordring.
Selvom Danmark ikke har pligt til at hjælpe de udrejste fremmedkrigere hjem - eller hente dem hjem, kan de med dansk statsborgerskab ikke nægtes indrejse, hvis de dukker op ved den danske grænse.
I Danmark skal det prøves ved en domstol, hvis man vil fratage danskere statsborgerskabet.
Og det kan kun gøres, hvis vedkommende ikke bliver statsløs.
Hvad siger konventionerne?
FN's StatsløsekonventionKonventionen fra 1961 om begrænsning af statsløse giver personer, der er født og opvokset i et land, ret til statsborgerskab i det pågældende land, såfremt disse personer ikke er dømt for alvorlig kriminalitet.
Den Europæiske StatsborgerretskonventionStaten skal give dansk statsborgerskab til børn født i Danmark, hvis de ellers ville blive statsløse.
Selvom regeringspartierne melder positivt ud over for et forslag fra Dansk Folkeparti, der vil tage det rødbedefarvede pas fra danskere, der er rejst til Syrien eller Irak for at kæmpe for Islamisk Stat, har justistsministeren foreløbig afvist.
Det britiske eksempel med den 19-årige kvinde er også ret unikt, siger seniorforsker Eva Ersbøll fra Institut for Menneskerettigheder.
Holland har ganske vist i 2017 vedtaget en regel om fratagelse af statsborgerskab fra udlændinge, der har tilsluttet sig en terrororganisation, men det kan ikke resultere i statsløshed.
Holland har påtaget sig de samme internationale forpligtelser til at undgå statsløshed som Danmark.
- Om man kan fratage en person statsborgerskab med statsløshed til følge afhænger af, hvilke internationale forpligtelser, det enkelte land har påtaget sig, siger hun.
Hun henviser særligt til FN's statsløsekonvention fra 1961 og den Europæiske Statsborgerretskonvention fra 1997.
Ifølge begge konventioner kan man ikke fratage en persons statsborgerskab, hvis det resulterer i, at personen bliver statsløs.
- Dog indeholder 1961-konventionen en bestemmelse om, at hvis en stat på tiltrædelsestidspunktet har en regel om fratagelse med statsløshed til følge på grund af illoyal opførsel over for staten, så kan staten afgive en erklæring om at ville beholde en sådan regel, forklarer hun og fortsætter:- Den mulighed har Storbritannien benyttet sig af ved ratifikationen af statsløsekonventionen, fordi de i forvejen havde sådan en regel.
Martin Henriksen (DF) er klar til udfordre de internationale konventioner.
Dansk Folkeparti har luftet tanken om en model, hvor man opsiger Danmarks forpligtelser i statsløsekonventionen.
Det kan imidlertid kun ske med ét års varsel, og dertil kommer, at Danmark – modsat Storbritannien – også er forpligtet af den europæiske konvention om statsborgerret, så det vil være meget vidtrækkende, mener Eva Ersbøll.
- Man har fra FN et generelt sigte om at afskaffe statsløshed op til 2024, så det spiller ind i en stor debat, hvis et land begynder at træde ud af konventioner, som har det vigtige sigte at undgå statsløshed, siger hun.
Og så kan det juridiske tovtrækkeri ellers begynde.
Men hvordan forholder man sig til problemstillingen i andre lande i Europa?
FrankrigIfølge den franske indenrigsminister, Christophe Castaner, er der ingen tvivl om de statsborgere, der er rejst til Irak og Syrien.
De skal retsforfølges i Frankrig.
Ligesom i Danmark og Belgien gælder det i Frankrig, at fratagelse af et statsborgerskab skal prøves ved en domstol.
Ifølge både den franske justitsminister, Nicole Belloubet, og indenrigsminister, Christophe Castaner, er der i Frankrig heller ikke så meget slinger i valsen.
- De er franske, før de er jihadister, har Castaner gentagne gange sagt og åbnet for, at de franske statsborgere, der har sluttet sig til IS, skal retsforfølges i Frankrig.
Måske knap så overraskende har den udmelding mødt stærk kritik fra Marie Le Pen, der er leder af det højrenationalistiske parti Rassemblement National (tidligere Front National, red.
).
På Twitter skrev hun for nyligt, at udrejste franskmænd, der har kæmpet på IS' side, ikke længere skal betragtes som franske statsborgere.
BelgienDen belgiske premierminister, Charles Michel, har luftet et alternativ til hente belgiske fremmedkrigere hjem.
Belgien er et af de europæiske lande, der menes at have haft flest indbyggere, der er draget til Syrien og Irak for at kæmpe for IS.
I alt menes 500 at være rejst ud.
Mandag sagde premierminister Charles Michel, at han helst så, at fremmedkrigerne bliver retsforfulgt i området og åbnede for muligheden for at oprette en særlig international domstol.
Mere klart er svaret fra justitsminister Kooen Geens, der i sidste uge udtalte, at man skal forsøge at opnå så bred støtte i Europa som muligt til at få IS-krigere hjem og retsforfølge dem.
StorbritannienDen 19-årige Shamima Begum var kun 15, da hun rejste til Syrien for at tilslutte sig Islamisk Stat.
I Storbritannien har det britiske indenrigsministerium besluttet at fratage den 19-årige Shamima Begum hendes statsborgerskab.
Den 19-årige forlod England for fire år siden og befinder sig i en flygtningelejr i Syrien med et ønske om sammen med sin baby at vende hjem.
De britiske myndigheder har begrundet beslutningen med, at Begum er berettiget til et statsborgerskab i Bangladesh, hvor hendes mor er fra - noget udenrigsministeriet i Bangladesh dog har afvist.
Begum har ifølge sin advokat intet andet statsborgerskab end det britiske, og den unge kvindes familie har besluttet at udfordre indenrigsministeriets beslutning, der er blevet kritiseret for at danne en farlig præcedens.
Den britiske indenrigsminister, Sajid David, har tidligere udtalt, at han ikke vil tøve i forhold til at forhindre, at britiske syrienskrigere, der har støttet terrornetværk, vender hjem.
TysklandDen tyske udenrigsminister, Heiko Maas (SPD), I Tyskland er det ikke muligt at fratage fremmedkrigere deres statsborgerskab, selvom det har været emne for offentlig debat længe.
Den tyske udenrigsminister Heiko Maas slog tidligere på ugen fast, at tyske statsborgere har ret til at vende hjem.
- Myndighederne skal undersøge i hvilken udstrækning, de er involverede i kamphandlinger, og så vil det resultere i retsforfølgelse af dem.
Hvis de øjeblikketligt kan blive pågrebet, kan de komme til Tyskland, lød det mandag ved et møde for EU's udenrigsminsitre.
Samtidig har indenrigsminister, Horst Seehofer, slået fast, at det også skal undersøges, om de tyske statsborgere eventuelt er efterlyst i andre lande.
Men opfylder man kravene, som stilles af de tyske myndigheder, er Tyskland også nødt til at hjemtage syrienskrigerne.
- Vi forventer, at lande i hele verden er klar til at tage kriminelle asylansøgere tilbage, som kommer fra Tyskland og er vurderet som en sikkerhedsrisiko her.
Så kan vi ikke omvendt sige, at vi ikke vil lade andre vende hjem til Tyskland, siger han til Deutsche Welle.
FacebookTwitterKopier linkEmner:Donald Trump (politiker)|Horst Seehofer (politiker)|Storbritannien|Tyskland|Flygtninge og asylansøgere




https://www.dr.dk/nyheder/udland/200-millioner-nigerianere-har-haardt-brug-et-ordentligt-valg

Af DR’s Afrika-korrespondentSøren BendixenUdland200 millioner nigerianere har hårdt brug for et ordentligt valgFor en uge siden blev Nigerias præsidentvalg udsat i 11.
time.
I dag sætter mange millioner mennesker endnu engang kurs mod valgstederne.
Hele verden følger med.
Dagens valg bliver afgørende for, om Nigeria kan vriste sig ud af den negative spiral.
23.
feb.
2019 kl.
06.
19Bemærk: artiklen er mere end 30 dage gammelLæs opFor en uge siden vågnede 200 millioner mennesker i Afrikas folkerigeste land, Nigeria, måbende op til nyheden om at præsidentvalget var blevet udskudt, blot fem timer før valgstederne skulle åbne.
Præcis en uge senere, forsøger man så igen.
Landets valgkommission melder alt klar, og der er hårdt brug for at få gennemført et ordentligt valg, der kan få stor betydning for fremtiden i Afrikas største økonomi.
Nigeria er Afrikas mest folkerige land.
Folk ønsker forandringerNigeria har Afrikas største befolkning, de rigeste mennesker, moderne musik og filmproduktioner, mest olie på det afrikanske kontinent, og samlet set, det afrikanske land, med den største økonomi.
Men det er også et land med flest fattige, enorm korruption, terror og interne spændinger.
200 millioner mennesker er afhængige af, at landets næste præsident kan skabe fred, stabilitet og fremgang, så bare en lille del af indbyggernes mange drømme kan indfries.
Læs også:3600 er døde efter vold mellem kristne og muslimer i NigeriaDa oliepriserne for få år siden var på sit laveste, gik det hårdt udover Nigerias økonomi.
Det er fra olieproduktion, man henter de fleste indtægter, og da de skrumpede, sendte det meget sorte skyer ind over Nigeria.
Nu oplever man igen en smule vækst, men det er langt fra nok.
Og i kombination med omfattende korruption, etniske spændinger og terrorbevægelsen Boko Harams hærgen er der et udtalt ønske om forandring til noget bedre.
Lokale børn leger her på en rørledning i Harcourt i den sydlige del af landet.
 Nigeria har Afrikas største befolkning, største olieproduktion og største økonomi.
 Men det er også et land med enorm korruption, terror og interne spændinger.
 Der bor 200 millioner mennesker i landet i dag.
FN forventer, at det tal vil blive fordoblet om 30 år.
1 / 4Lokale børn leger her på en rørledning i Harcourt i den sydlige del af landet.
1 / 4Nigeria har Afrikas største befolkning, største olieproduktion og største økonomi.
2 / 4Men det er også et land med enorm korruption, terror og interne spændinger.
3 / 4Der bor 200 millioner mennesker i landet i dag.
FN forventer, at det tal vil blive fordoblet om 30 år.
4 / 4De gamle mænds klubDen nuværende præsident Buhari overtog posten i 2015.
Dengang var et af de vigtigste løfter at få bugt med den omfattende korruption, og bekæmpelse af terrorbevægelsen, Boko Haram, hvilket på ingen måde er sket.
I lange perioder har præsidenten befundet sig i udlandet på grund af sygdom.
Til tider har han været så meget væk, at der gik rygter om, at han var død.
Og på trods af, at den aldrende og syge præsident heller ikke har fået gang i økonomien, så er hans vigtigste valgslogan alligevel:- En stemme på siddende præsident Muhammadu Buhari vil løfte Nigeria til "næste niveau".
Mange vil nok have svært ved at gennemskue, hvilket niveau han taler om, og det er ikke svært at finde kritikere af den siddende præsident.
Hovedudfordreren, Atiku Abubakar, har da også gjort spørgsmålet om, hvorvidt der overhovedet er sket noget under den nuværende præsident, til sit vigtigste slogan.
- Det vigtigste spørgsmål ved dette valg er, om "du er bedre stillet i dag, end du var fire år siden?
" Er vi rigere eller fattigere?
Derfor er vores primære fokus på at få Nigeria til at fungere igen, lyder det fra Atiku Abubakar.
Kampen står mellem den nuværende præsident, Muhammadu Buhari (tv), og hovedudfordreren, Atiku Abubakar (th).
To ældre og upopulære mændDe to kandidater er henholdsvis 76 og 72 år, og ingen af dem virker særligt populære hos landets unge befolkning.
De bliver da også udfordret af yngre kandidater.
Politikere, der mener, at befolkningen har fortjent bedre end mere af det samme.
Ungdomsarbejdsløsheden er på over 50 procent, og Nigeria er et af de afrikanske lande, hvor mange har søgt ud, eksempelvis mod Europa, i jagten på et bedre liv.
I år 2050 vil der formentlig være 1,73 milliarder indere, 1,46 milliarder kinesere, men også 411 millioner nigerianere.
I dag er landet Afrikas suveræne nummer ét, når det gælder indbyggere, med lige omkring 200 millioner.
Men om 30 år vil det tal altså være fordoblet, hvis man skal tro FN's befolkningsfremskrivninger, og det bliver dermed også hele verdens tredjemest folkerige land.
USA vil på det tidspunkt være henvist til fjerdepladsen med 398 millioner indbyggere.
Hele verden følger medAlene derfor ser udenlandske forretningsfolk længselsfuldt mod Nigeria og følger med i dagens valg.
Kan man sælge varer til blot en mindre del af en så stor befolkning, vil der være store penge at tjene.
Hvis man kigger på danske virksomheder, er det dog ikke Nigeria, der står øverst på den danske liste over afrikanske samarbejdspartnere, men derimod lande som Sydafrika, Egypten og Algeriet.
Dansk eksport af varer og tjenester er i omegnen af 1,5 milliarder kroner.
Og når man tager i betragtning, at landet har Afrikas største økonomi og flest indbyggere, er det ikke prangende, hvis man spørger i Dansk Industri.
I dag er det kun en mindre del af dansk erhvervsliv, der handler med Nigeria.
Mange fravælger på Nigeria som eksportmarked på grund af høje handelsbarrierer og en mangelfuld infrastruktur, siger Peter Thagesen, underdirektør i DI.
- Landet har ellers hårdt brug for udenlandske investeringer og tættere handelsrelationer.
Derfor er det vigtigt, at Nigeria kommer i gang med at investere i bedre infrastruktur og forbedre erhvervsklimaet, understreger han.
Der er i alt 73 kandidater på stemmesedlerne til valget, der er det sjette valg i landet i de seneste 20 år.
Dengang gik Nigeria fra at være et militærdiktatur til at blive en demokrati.
 De to hovedkandidater er henholdsvis 76 og 72 år, men de er ikke særligt populære blandt de unge.
 Ungdomsarbejdsløsheden er på over 50 procent, og Nigeria er et af de afrikanske lande, hvor mange har indbyggere har søgt ud, eksempelvis Europa, i jagten på et bedre liv.
 Millioner af nigerianere er lige nu begyndt at stemme.
1 / 4Der er i alt 73 kandidater på stemmesedlerne til valget, der er det sjette valg i landet i de seneste 20 år.
Dengang gik Nigeria fra at være et militærdiktatur til at blive en demokrati.
1 / 4De to hovedkandidater er henholdsvis 76 og 72 år, men de er ikke særligt populære blandt de unge.
2 / 4Ungdomsarbejdsløsheden er på over 50 procent, og Nigeria er et af de afrikanske lande, hvor mange har indbyggere har søgt ud, eksempelvis Europa, i jagten på et bedre liv.
3 / 4Millioner af nigerianere er lige nu begyndt at stemme.
4 / 4Akut moderniseringsbehovPeter Thagesen ser dagens valg som afgørende, ikke bare for danske virksomheder, men også for landets 200 millioner indbyggere.
- Nigerias udvikling er blevet holdt tilbage af omfattende korruption og et ensidigt fokus på oliesektoren.
Det kan derfor ikke undre, at den unge befolkning skriger på en ny kurs for Nigeria, siger han.
Uanset udfaldet af præsidentvalget står Nigeria over for et akut behov for at modernisere økonomien, så landet bliver mindre følsomt i forhold til udsving på oliemarkedet.
- Vores forventning er, at det er en proces, som vil åbne nye muligheder for danske virksomheder, der kan bidrage med nye viden og teknologi, siger DI-underdirektøren.
Millioner af nigerianere bor i Nigerias største by, Lagos.
De venter nu på at finde ud af, hvem der bliver deres næste præsident.
Store forventninger til næste præsidentMillioner af nigerianere er lige nu begyndt at stemme.
Der bliver uden tvivl ting, der ikke kommer til at gå helt efter bogen, ligesom der i opløbet til dagen i dag har været begivenheder, der ikke hører til ved et stort, demokratisk valg.
Mest mærkværdigt, var naturligvis at valget i sidste øjeblik blev udsat.
Valgsteder er blevet brændt af.
En massakre i en mindre by i det nordlige Nigeria har kostet mindst 130 mennesker livet.
Den nuværende præsident valgte for en måned siden at suspendere præsidenten for landets højesteret.
Beskyldninger fra oppositionen om at den siddende præsident forsøger at stjæle valget.
Alt sammen begivenheder, der måske er utrolige, set med danske øjne, men i Nigeria kan virke som dagens orden.
Hovedkandidaterne har indgået en "fredsaftale" hvor de lover at kæmpe for et fredeligt valg, og at de grundlæggende vil acceptere resultatet, og indtil videre ser den aftale faktisk ud til at holde.
Det bliver med stor sandsynlighed den nuværende præsident Buhari eller Abubakar, der vinder, på trods af at ingen af dem virker synderligt populære.
Uanset hvem af dem, det bliver, vil der til gengæld være meget store forventninger til, at den næste leder hurtigt begynder at levere.
FacebookTwitterKopier linkEmner:Afrika|Mette Frederiksen (politiker)|Nigeria|Valg og folkeafstemninger|Erhverv




https://www.dr.dk/nyheder/kultur/fuldstaendig-verruckt-millioner-af-tyskere-sikrer-dansk-hitmager-flot-grand-prix-sejr

Melodi Grand PrixFuldstændig verrückt: Millioner af tyskere sikrer dansk hitmager flot Grand Prix-sejr - igen!
Den danske sangskriver Thomas Stengaard har for andet år i træk skrevet vindersangen i det tyske Melodi Grand Prix.
Laurita Spinelli og Carlotta Truman i duoen S!
sters skal repræsentere Tyskland i årets Eurovision Song Contest.
Sejren kom i hus efter en nervepirrende afstemning.
Af Jens Grønbech23.
feb.
2019 kl.
07.
33Bemærk: artiklen er mere end 30 dage gammelLæs op- Det er jo fuldstændig verrückt!
Sådan lyder reaktionen fra den danske sangskriver Thomas Stengaard, efter han fredag aften vandt det tyske Melodi Grand Prix, 'Unser Lied für Israel', som en af sangskriverne bag sangen 'Sister'.
Sangen, der fremføres af duoen S!
sters, var på ingen måde blandt forhåndsfavoritterne og var både af flere bookmakere og eksperter spået til en sidsteplads i den tyske finale.
Men det gik altså stik modsat, og det danskskrevne bidrag skal nu repræsentere Tyskland ved Eurovision Song Contest i Tel Aviv i Israel til maj.
En flot sejr i sig selv - men en sejr, som endda er ekstra bemærkelsesværdig for Thomas Stengaard.
Det er nemlig andet år i træk, han står bag Tysklands Eurovision-bidrag.
Thomas Stengaard fik sit gennembrud med duoen The Benefits og har siden skrevet numre til blandt andre Dúné, Cisilia og Carpark North.
(© PRIVATFOTO)Således stod han også bag sidste års tyske vindersang 'You Let Me Walk Alone', der blev sunget af Michael Schulte, og som opnåede en imponerende fjerdeplads ved Eurovision - Tysklands næstbedste placering siden årtusindeskiftet.
Læs også:Danmark har 2 vinderchancer i aften: Dansker står bag Tysklands Eurovision-hit- Jeg er meget beæret over at skulle være med i Eurovision igen.
Jeg havde slet ikke troet på, det kunne lade sig gøre, og jeg har været ekstremt nervøs hele ugen, hvis jeg skal være helt ærlig.
- Der har ligget rigtig meget arbejde i det her nummer, og det har virkelig trukket tænder ud.
Så at det hele lykkes, og at den så oven i købet går hen og vinder.
.
.
det er den vildeste følelse, lyder det fra Thomas Stengaard, der også var en af sangskriverne på Emmelie de Forests Eurovision-vinder 'Only Teardrops' fra 2013.
Troede ikke selv på sejren'Sister' vandt årets tyske finale efter en tæt afstemning, der dog resulterede i toppoint fra både den internationale fagjury og de millioner af tyske tv-seere, der så med.
Ikke noget, der ligefrem lå i kortene, da Thomas Stengaard stod ud af sin seng i Berlin fredag morgen.
Om sangenSynges af duoen S!
sters, der består af Laurita Spinelli og Carlotta Truman.
Er skrevet af Thomas Stengaard, Laurell Barker, Marine Kaltenbacher og Tom Oehler.
Skal repræsentere Tyskland i Eurovision Song Contest i Tel Aviv til maj.
Det ene af de to medlemmer i duoen havde nemlig kæmpet med sygdom hele ugen op til showet, og de havde således kun optrådt med playback under alle prøverne.
- Jeg havde slet ikke hørt dem synge den live, før de stod på scenen på live-tv, så jeg var meget spændt, siger Thomas Stengaard, der faktisk også havde en finger med i spillet på en af de andre sange i den tyske finale.
- Jeg havde faktisk en fornemmelse af, at det var den anden sang, jeg havde med, der måske ville kunne blande sig i toppen, hvis det var, siger han med et grin.
Lyt til Thomas Stengaards anden sang, 'Wear Your Love' med Aly Ryan, der blev nummer fire i finalen.
Flotte resultater at leve op tilTil maj er det altså tredje gang, at Thomas Stengaard får en af sine sange præsenteret for millioner af seere verden over.
Og med en første- og en fjerdeplads på sit Eurovision-cv er der da også noget at leve op til, erkender han.
Men skulle det ikke gå helt så godt, som det plejer, så er der da én formildende omstændighed, siger han.
- Så er det jo altid noget, jeg er en dansker, der har skrevet for Tyskland.
Så har jeg da ikke vanæret mit eget land.
Hvem der skal repræsentere Danmark i årets Eurovision Song Contest afgøres lørdag aften, når Dansk Melodi Grand Prix 2019 afholdes i Boxen i Herning.
Se med på DR1 og på DR TV fra klokken 20.
Læs også:Ekspertens bud: Disse tre sange kan vinde Melodi Grand Prix i aftenFacebookTwitterKopier linkEmner:Emmelie de Forest (musiker)|Melodi Grand Prix|Tyskland|DR1|Pop og rock




https://www.dr.dk/nyheder/indland/fem-forrygende-fund-historisk-guld-i-den-danske-muld

IndlandFem forrygende fund: Historisk guld i den danske muld Se ekspertens bud på de seneste års mest spektakulære fund.
Der bliver gjort så mange fund, at det kan være svært at danne sig et overblik.
Peter Vang Petersen, som er inspektør på Nationalmuseet, giver dog sit bud på de mest spektakulære.
Af Mark Lindved Norup22.
feb.
2019 kl.
22.
28Bemærk: artiklen er mere end 30 dage gammelLæs opDen danske muld er et historisk skatkammer, som begejstrede amatørarkæologer konstant er på jagt i.
Senest har et kærestepar med deres metaldetektorer fundet et halssmykke i guld på en mark lige uden for Gørding ved Esbjerg.
Smykket, der er formet som en slange, menes at være fra 900-tallet, og det er et bevis på datidens kunsthåndværkeres formidable evner.
Faktisk bliver der fundet så meget danefæ i jorden under vores fødder, at det næsten er umuligt at danne sig et komplet overblik.
Peter Vang Petersen, som er inspektør på Nationalmuseet, giver her sine bud på fem af de seneste års mest spektakulære fund.
Ravelg"Elgfigur" af rav fundet af Torben Toft Heidelberg på Næs Strand ved Korsør.
(© Nationalmuseet)Det blev fundet af en mand, der gik tur med sin hund på stranden, og først troede han, at han var stødt på et stykke affald i form af en bideskinne til små børn.
Læs også:Ravsamler fra Korsør finder ekstremt sjælden rav-elgRavfiguren formodes at være fra Allerødtiden, og den har derfor ca.
13.
000 år på bagen.
Den fremskredne alder gør det samtidig til det ældste kendte kunstværk fundet i Skandinavien.
Fundet er bevis på vores forfædres fascination af rav, og så giver den lille figur et prægtigt glimt af en nordeuropæisk kunsttradition, der ikke stod tilbage for istidens folk i sydligere egne af Europa.
FlintøkseFlintøkse fundet af Tage Pinnerup og Henrik Hansen ved Dybkær mellem Skive og Viborg.
(© Nationalmuseet)Det er ikke altid amatørarkæologer med metaldetektorer, der finder de mest interessante ting.
Til tider råder tilfældet også.
I en mose ved Dybkær mellem Skive og Viborg blev to store flintøkser gravet op med en rendegraver.
Maskinen ødelagde heldigvis ikke den største af økserne, som måler 50,5 centimeter.
Det er den længste, vi kender fra Danmark og - så vidt vi ved - verdens længste flintøkse.
FenrisulvenFundet af Andrew Smith ved Gudum i Vestsjælland.
(© Nationalmuseet)Et herligt dyrehoved, som er af høj håndværksmæssig kvalitet.
Det er fra vikingetiden, og det forestiller formentlig Fenrisulven med guden Tyrs hånd i munden.
Han ofrede sin hånd for at få ulven lænket.
I kan forestille jer, hvordan et par blodskudte granat- eller emaljeindlagte øjne har gjort billedet endnu mere gyseligt.
GuldskatFundet af Marie Aagaard Larsen, Kristen Dreiøe og Poul Nørgaard Pedersen ved Fæsted vest for Ribe.
(© Nationalmuseet)Tre amatørarkæologer gjorde i 2016 et helt unikt fund på en mark i Vejen i Sydvestjylland.
Med metaldetektorer fandt de det, der skulle vise sig at være Danmarkshistoriens største guldskat fra vikingetiden.
Læs også:Historisk fund: Amatører falder over Danmarks største vikingeguldskatFørst fandt de syv armbånd, og under de senere udgravninger på stedet blev det ved med at vælte frem med arkæologiske lækkerier.
Smykkerne i mange forskellige former er nedgravet i 900-tallet og har formentlig tilhørt kredsen omkring Gorm den Gamle.
KrucifiksFundet af Dennis Fabricius Holm ved Avnslev Kirke på Nordøstfyn.
En fredag i marts 2016 gjorde en borger et interessant fund med sin metaldetektor ved en kirke på Fyn.
Et lille hængesmykke af guld - 4,1 cm højt - i form af en mand med udstrakte arme som Kristus på korset dukkede op af mulden.
Det skal dateres til første halvdel af 900-tallet, og det gør det til et af de ældste kristne kors fra Danmark og ældre end Jellingstenen.
FacebookTwitterKopier linkEmner:Historie|Jylland|Nationalmuseet|Kunsthåndværk|Esbjerg




https://www.dr.dk/nyheder/udland/trump-vil-lade-400-soldater-blive-i-syrien

Krigen i SyrienSe temaUdlandTrump vil lade 400 soldater blive i SyrienDonald Trump har ikke ændret mening om USA's indsats i Syrien, selv om 400 soldater nu forbliver i landet.
Donald Trump vil lade 400 amerikanske soldater forblive i Syrien, og det glæder blandt andet Syriens Demokratiske Styrker (Arkivfoto).
22.
feb.
2019 kl.
22.
45Bemærk: artiklen er mere end 30 dage gammelLæs opDen amerikanske præsident, Donald Trump, vil lade omkring 400 amerikanske soldater forblive udstationeret i Syrien.
Det bekræfter højtstående embedsmænd fra Det Hvide Hus ifølge nyhedsbureauerne Reuters og dpa.
Tidligere forlød det, at 200 amerikanske soldater skulle blive i Syrien - men det tal er nu altså fordoblet.
At 400 amerikanske soldater forbliver i landet betyder dog ikke, at præsident Trump har ændret holdning om den amerikanske indsats i landet.
Det siger han fredag aften dansk tid.
De 400 tropper forbliver i Syrien i to forskellige områder.
Det ene er en sikkerhedszone nær den nordøstlige grænse til Tyrkiet.
Det andet område er ved den amerikanske militærbase i Tanf nær grænsen mod Irak og Jordan.
Skal sørge for at IS ikke genopstårDet sker blandt andet for at sørge for, at den militante gruppe Islamisk Stat (IS), der stort set er besejret i Syrien, ikke genopstår.
Beslutningen skaber glæde hos den ansvarlige for udenrigsanliggender hos Syriens Demokratiske Styrker (SDF), Abdel-Karim Omer.
- Det er en god beslutning i forhold til at imødekomme trusler fra Tyrkiet om at rykke ind i området, siger han ifølge dpa.
SDF, der ledes af den kurdiske YPG-milits, er truet af angreb fra Tyrkiet, der mener, at YPG arbejder sammen med den tyrkisk-kurdiske organisation PKK.
Den regnes som en terrororganisation.
USA's tilstedeværelse i Syrien har været med til at beskytte kurderne.
Den 20.
december sidste år erklærede Trump sejr over IS og meddelte, at man ville trække de amerikanske tropper ud af det krigshærgede land.
Trump har senere modificeret udtalelsen om, at IS er besejret.
Planerne om at trække de omkring 2000 amerikanske soldater, der er i Syrien, ud, kom som en overraskelse for mange.
/ritzau/ReutersFacebookTwitterKopier linkEmner:Donald Trump (politiker)|Islamisk Stat|Syrien|Tyrkiet|Soldater




