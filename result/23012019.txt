https://www.dr.dk/nyheder/udland/nancy-pelosi-stikker-en-kaep-i-hjulpet-pa-trumps-state-union-tale

UdlandNancy Pelosi stikker en kæp i hjulpet på Trumps 'state of the union'-talePræsidenten vil alligevel holde talen på et alternativt sted.
I et brev til præsident Donald Trump afviser formanden for Repræsentanternes Hus, Nancy Pelosi, at præsidenten kan holde traditionsrig tale i huset.
23.
jan.
2019 kl.
23.
41Bemærk: artiklen er mere end 30 dage gammelLæs opDet har længe været planen, at USA's præsident, Donald Trump, på tirsdag vil træde op på talerstolen i Repræsentanternes Hus og afgive præsidentens årlige tale om landets tilstand til medlemmerne af Kongressen.
Talen er også kendt under navnet 'State of the Union'.
Men det kommer ikke til at ske på tirsdag, hvis ikke præsidenten sørger for finansiering af hele statsapparatet inden da.
Det skriver formanden for Repræsentanternes Hus, Nancy Pelosi, i et åbent brev.
Pelosi skriver, at demokraterne, der har flertal i Repræsentanternes Hus, ikke vil vedtage de nødvendige formelle tilladelser.
Dele af statsapparatet i USA er for 33.
dag lukket, fordi landets to store partier, der har et flertal i hvert sit kammer, ikke kan blive enige om et budget.
Pelosi vil dog gerne lægge talerstol til talen, så snart hele statsapparatet igen er i drift, skriver hun.
- Jeg ser frem til at byde dig velkommen til "Huset" på en dato, som vi begge kan blive enige om, når statsapparatet er åbnet på ny, skriver hun.
Vil holde talen alligevelPelosis brev er det seneste svar i en udveksling af beskeder mellem hende og Donald Trump.
Først anmodede Pelosi om at få talen udskudt eller leveret på skrift.
Men det lader ikke til at stoppe præsidenten, der umiddelbart efter Pelosis udmelding, siger, at han agter at holde talen alligevel.
- Det er en skændsel, siger Trump under et møde om grænsesikkerhed, der bliver afholdt i Det Hvide Hus, skriver Reuters.
Ifølge nyhedsbureauet vil præsidenten holde talen et andet sted til et "alternativt arrangement".
/ritzau/APFacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus




https://www.dr.dk/sporten/haandbold/vm-herrer/den-ubesejrede-landstraener-jacobsen-vi-spiller-til-tider-fremragende

VM herrerDen ubesejrede landstræner Jacobsen: ’Vi spiller til tider fremragende håndbold’Nikolaj Jacobsen var meget glad for den danske indsats i anden halvleg mod Sverige, hvor Danmark også fik kørt sejren hjem.
Nikolaj Jacobsen glæder sig sammen med Jannick Green over den ottende sejr ud af otte mulige.
Af Frederik Palle23.
jan.
2019 kl.
23.
15Bemærk: artiklen er mere end 30 dage gammelLæs opOtte sejre i otte kampe.
Det er vist svært at sætte en finger på den resultattavle, og det kan landstræner Nikolaj Jacobsen da heller ikke.
I dag så han sit landshold gå ud og dominere Sverige markant i anden halvleg oven på en besværlig første halvleg, hvor der stod 13-13 ved pausen.
- Jeg synes, at vi spiller fremragende håndbold i anden halvleg.
I stort set alle angreb tilspiller vi os rigtig gode chancer.
Vi får varieret tingene godt og spillet bredt.
Samtidig er både Lasse Svan og Magnus Landin stensikre ude på fløjen i dag.
Vores streg kommer også til mange fine chancer, forklarer Nikolaj Jacobsen.
Danmark vinder over Sverige 30-26 og har dermed sikret sig en plads i semifinalen som gruppevindere.
Det var i højere grad takket være spillere, som normalt ikke bærer holdet.
Både Nikolaj Markussen og Morten Olsen kom nemlig ind og lavede vigtige aktioner.
Læs også:Mikkel Hansen brændte mere end normalt: ’Jeg var en smule overtændt’- Jeg har ikke været nervøs for, at de nok skulle kunne gå ind og spille en afgørende rolle.
Det har mere haft noget at gøre med, at Rasmus Lauge og Mikkel Hansen har spillet fremragende.
Det har givet noget mindre tid til afløserne, siger Nikolaj Jacobsen.
Med semifinalen foran sig kan landstræner Jacobsen nu se tilbage på de otte sejre hjemme i Danmark med et smil.
Spillet har til tider været helt i top, og sjuskefejlene har været minimale.
Læs også:SE KAMPEN PÅ 1 MIN Danmark slider svenskerne ned og stryger i semifinalen- Jeg synes, at vi har spillet noget virkelig godt håndbold gennem næsten hele turneringen.
Jeg har været rigtig glad for det udtryk, som holdet er kommet med.
Vi har formået at komme og vise, at vi virkelig vil det her og dermed få det danske publikum med os, forklarer Nikolaj Jacobsen.
Danmark og Nikolaj Jacobsen møder Frankrig på fredag klokken 17.
30, mens den anden semifinale er mellem Norge og Tyskland.
FacebookTwitterKopier linkEmner:Lasse Svan (håndboldspiller)|Magnus Landin (håndboldspiller)|Sverige|Håndbold|Frankrig




https://www.dr.dk/nyheder/indland/test-din-viden-hvor-haardt-straffer-vi-i-danmark

IndlandTest din viden: Hvor hårdt straffer vi i Danmark?
Hvor godt har du styr på det danske retssystem?
Tag testen her.
Hammeren falder tungere i Danmark end tidligere, viser en gennemgang af afsagte domme for vold, voldtægt og pædofili fra 2011 til 2017.
Af Sean Coogan23.
jan.
2019 kl.
22.
15Bemærk: artiklen er mere end 30 dage gammelLæs opForbrydelser som vold og voldtægt straffes langt hårdere i dag end tidligere.
Det viser nye tal fra Justitsministeriet, som har gennemgået de afsagte domme for vold, voldtægt og pædofili fra 2011 til 2017.
For eksempelvis grov vold er straffelængden steget med 25 procent.
Men, hvor hårdt straffer vi egentlig personfarlig kriminalitet herhjemme?
Det kan du få en idé om, når du har svaret på spørgsmålene i denne test.
FacebookTwitterKopier linkEmner:Vold|Kriminalitet|Retsvæsen|Justitsministeriet




https://www.dr.dk/sporten/haandbold/vm-herrer/mikkel-hansen-braendte-mere-end-normalt-jeg-var-en-smule-overtaendt

VM herrerMikkel Hansen brændte mere end normalt: ’Jeg var en smule overtændt’Det var ikke den bedste dag for Mikkel Hansen, der dog alligevel endte som Danmarks topscorer mod Sverige.
Mikkel Hansen havde ikke sin bedste dag mod Sverige, men han formåede alligevel at lande seks scoringer.
Af Frederik Palle23.
jan.
2019 kl.
22.
43Bemærk: artiklen er mere end 30 dage gammelLæs opHan har næsten bare skudt bolden ind efter behag ved denne VM-slutrunde, men i dagens opgør mod Sverige havde Mikkel Hansen det markant sværere.
De fire første skud på mål endte med afbrændere.
- For mit eget vedkommende var det måske en lille smule overtændt i starten med et par skud, som jeg ikke får scoret på.
Hvis jeg havde grunden til det, så havde jeg nok ikke været overtændt, forklarer Mikkel Hansen.
Danskeren når dog alligevel at score seks mål i kampen og blive den danske topscorer, og oven i det lavede han også nogle flotte oplæg.
Så trods en ikke optimal dag, så endte verdensstjernen alligevel med at få en afgørende indflydelse på den danske 30-26-sejr.
Læs også:SE KAMPEN PÅ 1 MIN Danmark slider svenskerne ned og stryger i semifinalen- Det var en hård kamp, hvor vi kommer lidt efter i første halvleg, men vi kommer stille og roligt tilbage.
Det var også dejligt, at der kom nogle udefra og bidrog her til aften.
Jeg synes både, at Nikolaj Markussen og Morten Olsen kom ind med nogle gode ting, siger Mikkel Hansen.
- Man giver aldrig op, når man spiller i sådan en kulisse, men vi var pressede i forskellige momenter i kampen.
Jeg synes, at vi viste en masse vilje til at vinde kampen, og det er det, vi gerne vil have, som kendetegner os, forklarer han.
Læs også:VIDEO Sikke et drømmemål!
Gullerods svirp med håndleddet imponerer ved VMNu venter Frankrig på fredag.
Det er første gang, at Danmark ikke spiller på hjemmebane ved denne VM-slutrunde, da kampen skal spilles i Hamburg.
Der venter derfor formentlig et meget tæt opgør.
- Jeg tror, at det bliver en spændende kamp.
De har rigtig mange dygtige spillere, men det har vi altså også.
Jeg har ikke set så meget med dem endnu, men det kommer vi til de næste par dage, siger Mikkel Hansen.
I den anden VM-semifinale mødes Tyskland og Norge.
FacebookTwitterKopier linkEmner:Sverige|Tyskland|Frankrig|Hamborg|Mikkel Hansen (håndboldspiller)




https://www.dr.dk/sporten/haandbold/vm-herrer/kroghs-karakterer-landin-broedrene-styrede-danmark-i-semifinalen

VM herrerKROGHS KARAKTERER Landin-brødrene styrede Danmark i semifinalenDanmarks anden halvleg mod Sverige var holdets bedste under VM, vurderer Lars Krogh Jeppesen.
Af Michael Sten Jensen i Lyon23.
jan.
2019 kl.
23.
04Bemærk: artiklen er mere end 30 dage gammelLæs opDet var ved at blive en smule kritisk, da Sverige flere gange skød sig foran i kampen om en plads i semfinalen ved VM i håndbold.
Danskerne ville det dog anderledes i en proppet Boxen, og derfor endte det med en komfortabel dansk sejr på 30-26.
Læs også:SE KAMPEN PÅ 1 MIN Danmark slider svenskerne ned og stryger i semifinalenEt par danskere ramte ikke dagen, men det var der så heldigvis andre, der gjorde, vurderer DR Sportens håndboldekspert Lars Krogh Jeppesen.
1Nikolaj Jacobsen - 7Fik for alvor løst den svenske defensiv i anden halvleg, hvor Danmark spillede med fart og langt større beslutsomhed.
Fem-ét-forsvaret var også en god disposition, og det samme var tilbagetrækningen til et seks-nul-forsvar ved svenskernes syv-mod-seks-spil.
Jeg synes dog, at Mikkel Hansen burde have haft en pause i første halvleg, og det samme gælder Rasmus Lauge.
Dejligt at se, at landstræneren fik gang i Morten Olsen og Nikolaj Markussen, der begge virkede klar på deres roller og bidrog med gode aktioner.
2Niklas Landin - 10Niklas Landin skræmte de svenske skytter.
Det er efterhånden blevet sådan med Niklas Landin, at når modstandernes skytter møder ham, så taber de 10-15% tro på egne evner.
Den danske keeper er aggressiv, hurtigt ude af målet, og på trods af en beskeden redningsprocent på 35 en kæmpe faktor på det danske hold.
Han står så autoritært, og fik fuldstændig psyket den normalt træfsikre Niclas Ekberg, så han var en skygge af sig selv.
Folk er efterhånden ved at være bange for ham, og jeg er vild med det.
3Lasse Svan Hansen - 10Den danske højre fløj skulle ikke bruge meget plads for at passere en ellers storspillende Andreas Palicka i det svenske mål.
Spiller med kæmpe mod og selvtillid, hvilket lover godt for den kommende semifinale.
Er lige, hvor han skal være.
Fire mål på fire forsøg.
4Mads Mensah Larsen - 7Stærk kamp i den danske defensiv, hvor han igen og igen vandt kampen med den store, svenske stregspiller Andreas Nilsson.
Gode aktioner på ydersiden af højre back i offensiven, hvor han viste stort mod, og var med til at gøre det danske angrebsspil mere alsidigt.
Ét mål på tre forsøg.
5Nikolaj Markussen - 7Nikolaj Markussen greb chancen i aftenens kamp.
Lykkedes ikke med alt, men han havde modet, og det er vigtigt, at han får succesoplevelser.
Var dog til tider udfordret i defensiven, men Nikolaj Markussen fik for alvor vist landstræneren, at han er klar, når Mikkel Hansen skal have pause.
Godt at se.
6Henrik Toft Hansen - 7God kamp, hvor Henrik Toft var forudseende og bold-erobrende.
Man kunne se, at han kan gå hen og blive en vigtig brik i den danske defensiv.
De to klodsede udvisninger trækker ned.
Dygtig i sine dueller og scorer på sine to chancer.
7Henrik Møllgaard - 7Spillede hele kampen i den danske defensiv, hvor han slap rigtig godt fra sine aktioner og udfyldte sin rolle.
Bliver dog i perioder stadig for defensiv, hvor han overlader for meget initiativ til skytterne.
8Magnus Landin - 12Magnus Landin spillede sin landskamp nummer 50, og det gjorde han med manér.
Bedste landskamp af Magnus Landin i hans jubilæumskamp nummer 50.
Træfsikker i offensiven med fem mål på fem forsøg, og samtidig styrede han den danske defensiv, hvor han var forudseende og fik brudt rytmen i det svenske angrebsspil.
Intet mindre end fremragende.
9Rasmus Lauge - 4Var forvandlet i anden halvleg, hvor han kom med den gennemslagskraft, som han har vist hele turneringen.
I første halvleg manglede han dog tempo, men fik virkelig spillet sig op efter pausen.
10Mikkel Hansen - 4Mikkel Hansen ramte ikke dagen mod Sverige.
Første halvleg var langt under dét, som Mikkel Hansen kan præstere.
Han manglede fart og tog i flere situationer forkerte beslutninger i forhold til at afslutte eller lade være.
Da han kom på banen i anden halvleg, var han som forvandlet og bidrog med flere gode, fine aktioner, hvor farten fra hans skud og gennembrud blev altafgørende.
Altid stort overblik.
Seks mål på 13 forsøg samt fire assists.
11Anders Zachariassen - 4Brugte for mange skud til at lave sine to mål, men skal have stor ros for at komme frem til chancerne.
Hans sammenspil med både Rasmus Lauge og Mikkel Hansen er et stærkt våben fremadrettet.
Vanvittig eksplosiv, og Anders Zachariassen kommer til at blive en vigtig spiller for det danske angreb.
12Nikolaj Øris - 7Nikolaj Øris scorede tre mål i første halvleg.
Scorede de tre første mål i kampen, hvor han var direkte i sit spil.
Forsvandt dog en smule ud af opgøret efterfølgende.
Fremadrettet må Øris gerne søge flere dueller, når han føler, at han har dagen.
13Morten Olsen - 7Greb chancen, da han kom på banen.
Dirigerede og satte spillet godt op.
Markerede sig med en af sine signaturafslutninger; en underhånd i toppen af målet.
Fik bevist over for landstræneren, at han sagtens kan være et alternativ til Rasmus Lauge, når han skal have pause.
14Casper U.
Mortensen - UB15Simon Hald - UB16Johan Hansen - UB17Jannick Green - UBFacebookTwitterKopier linkEmner:Casper U.
Mortensen (håndboldspiller)|Henrik Møllgaard (håndboldspiller)|Henrik Toft Hansen (håndboldspiller)|Håndbold|Sverige




https://www.dr.dk/nyheder/indland/voldsmaend-straffes-haardere-men-virker-de-strengere-straffe

IndlandVoldsmænd straffes hårdere: Men virker de strengere straffe?
Fire fagfolk svarer på, hvad hårdere straffe gør ved ofre og gerningsmænd.
Det giver meget uhensigtsmæssige afsoningsforhold, hvis man bare lukker folk med domme på 5-10 år inde bag en låst dør og smider nøglen væk, lyder det fra Fængselsforbundet.
)Af Maja Lærke Maach23.
jan.
2019 kl.
22.
15Bemærk: artiklen er mere end 30 dage gammelLæs opSiden 2011 er kriminelle blevet dømt langt hårdere i sager om vold, voldtægt og pædofili, viser en ny opgørelse fra Justitsministeriet.
Det skyldes ifølge Dommerforeningen, at domstolene i langt højere grad er begyndt at efterleve de strafskærpelser, som politikerne har vedtaget.
- Vi følger regeringens og Folketingets ønsker.
I dag straffer vi hårdere for stort set alle forbrydelser, end vi gjorde tidligere, siger Michael Sjöberg, der er formand for Dommerforeningen til Kristeligt Dagblad.
Men hvem gavner de hårdere straffe, og virker det overhovedet præventivt?
Det har DR Nyheder spurgt en række personer med kendskab til retsområdet om.
1JustitsministerenJustitsminister og formand for Det Konservative Folkeparti Søren Pape Poulsen.
Justitsminister Søren Pape Poulsen (K).
- Jeg er rigtig glad for det, for vi ønsker at føre en stram retspolitik, hvor vi tager hensyn til ofrene.
Der skal være en konsekvens ved at bryde samfundets regler.
- De hårdere straffe skal sende et signal om, at du og jeg kan være trygge, og at du bliver taget seriøst som offer.
Vores samfund bliver mere trygt, og vi får færre forbrydelser.
- For mig er det vigtigste, hvilken betydning det har for danskerne.
De her mennesker er væk fra gaden og kan ikke rende og skyde, når de sidder i fængsel, og så kan du og jeg være trygge.
2JuraekspertenKøbenhavns Byret, hvor civilsagen mellem den danske Formel 1-kører Kevin Magnussen og hans tidligere manager Dorte Riis Madsen begynder, mandag den 25.
juni 2018.
Parterne har forsøgt at nå et forlig i sagen, hvor manageren har stævnet Magnussen for uberettiget at opsige hendes kontrakt, men forliget er ikke lykkedes.
Stævningen kan løbe op i hele 20 millioner kroner.
.
 Linda Kjær Minke, lektor ved juridisk institut ved Syddansk Universitet.
- Forskning viser, at strengere straffe har ingen eller en decideret negativ kriminalpræventiv effekt.
Risikoen for tilbagefald til kriminalitet er højere, såfremt der idømmes strengere straffe.
- For nogle år siden forelagde man en række danskere nogle konkrete sager, hvor de skulle dømme.
Undersøgelsen viste, at befolkningen faktisk dømte mildere end domstolene.
For befolkningen ønskede at gøre det, der var sket, godt igen, og at vedkommende ikke begik kriminalitet igen.
3Offer-rådgiverenModelfoto for overgreb fotograferet søndag den 21.
oktober 2018.
Helle Hald, advokat med 20 års erfaring i at bistå voldsofre i retten – og medlem af foreningen Hjælp Voldsofre.
- For nogle voldsofre har længden af straffen til gerningsmanden betydning.
Men det betyder allermest, at der sker en hurtig efterforskning, at sagerne kommer hurtigt for retten, og at der fældes dom, så det slås fast, at de har været udsat for for eksempel vold eller voldtægt.
- For ofre, hvor et overfald eller overgreb har haft alvorlige psykiske eller fysiske konsekvenser, dér betyder det noget, at straffen afspejler, hvad det er, de har været udsat for.
4FængselsmandenVestre fængsel hvor Kundbypigen sidder i dag Bo Yde Sørensen, forbundssekretær i Fængselsforbundet.
- Det er godt nok, at de er taget ud af deres kriminalitet i den tid, de sidder inde.
Problemet er, at i fængslet er de taget ud af samfundets normale gænge.
Der skal vi forsøge at give dem et så normalt liv som muligt.
Det er svært at opnå, hvis du kun omgås de andre kriminelle, fordi personalet ikke har tid.
- Kan vi hjælpe dem til at blive svejsere, eller hvad de har evner indenfor i stedet for at fortsætte som voldsmænd eller røvere, så har samfundet vundet rigtig meget.
Men i øjeblikket har vi kun tid til at give dem noget at spise, lukke døren og hjælpe dem på WC.
Det bliver du ikke et bedre menneske af, hvis du skal sidde inde i ti år.
- Når strafskærpelserne begynder at slå igennem, er det et problem, at vi ikke har personale nok til at drive fængslerne.
Det giver meget uhensigtsmæssige afsoningsforhold, hvis man bare lukker folk med domme på 5-10 år inde bag en låst dør og smider nøglen væk.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Kriminalitet|Retsvæsen|Folketinget




https://www.dr.dk/nyheder/indland/efter-absurde-kraenkelser-nu-skal-retningslinjer-paa-universitet-aendres-igen

IndlandEfter 'absurde krænkelser': Nu skal retningslinjer på universitet ændres igenKøbenhavns Universitet indførte nultolerance - men nu vil man revidere retningslinjerne for krænkende adfærd.
De personer, der ikke identificerer sig som mænd eller kvinder, kan føle sig stødt over, at eksempler på statistik kan være opdelt over de to køn, lød det i evalueringen fra en studerende på Biologi-studiet.
Grafik: Aslak Elias Kelkka © DRAf Flemming Brandt23.
jan.
2019 kl.
21.
08Bemærk: artiklen er mere end 30 dage gammelLæs opI sommer blev retningslinjerne for krænkende adfærd på Københavns Universitet ændret, så der nu er indført nultolerance overfor krænkelser.
Krænkelser betyder ifølge retningslinjerne, at et andet menneskes værdighed krænkes og kan både være af fysisk og psykisk art.
Samtidig er det medarbejderens eller den studerendes oplevelse af at have været udsat for krænkende adfærd, der er udgangspunktet.
Men efter et par opsigtsvækkende sager, som har fået medarbejderne til råbe vagt i gevær, skal retningslinjerne nu tages op til revision.
Det blev besluttet i dag efter et møde i Hovedsamarbejdsudvalget på universitetet.
Krænkelser på højere undervisningsanstalterSagen om mexicaner-festen på KUTre studerende klager over et udklædningstema i forbindelse med en fest ved studiestarten på jurastudiet.
De studerende mener, at udklædningstemaerne 'mexicaner' og 'indianer' 'går ind i stereotyper, der for nogle personer kan virke anstødende og krænkende'.
Prodekan ved juridisk fakultet Stine Jørgensen kræver, at aktiviteterne stopper.
Det er ikke før sket, at studerende har klaget over arrangementerne under studiestart.
Sagen om Den Danske Sang (er en ung blond pige)Det faldt en kvindelig underviser med anden etnisk baggrund end dansk for brystet, at undervisere på Handelshøjskolen i København (CBS) sang 'Den danske sang er en ung blond pige' ved et internt møde tilbage i 2017.
Underviseren følte sig krænket og ikke-inkluderet over sangvalget.
Episoden førte til, at sangen ifølge viceinstitutleder på CBS’ Department of Management, Politics and Philosophy, Mads Mordhorst, ikke længere skal synges i lignende sammenhænge.
Ledelsen og de otte fællestillidsrepræsentanter på universitet, som sidder i udvalget, er blevet enige om, at man vil gennemføre en grundig gennemgang af retningslinjerne.
Der er dog ikke sat nogen deadline, for hvornår de reviderede retningslinjer skal være på plads, men det bliver formentlig tidligst til næste sommer, fortæller fællestillidsmand og medlem af udvalget, professor Allan Randrup Thomsen.
- Vi skal tilpasse dem til det virkelige liv, og så må det tage den tid, det tager.
Vi har givet os selv den frihed, at der ikke er nogen tidsfrist.
Begge sider og hver enkelt medlem af udvalget skal kunne godkende de nye retningslinjer.
Alt vil blive gennemvendt, fastslår Allan Randrup Thomsen.
Flere spektakulære sagerBeslutningen om at revidere retningslinjerne efter så kort tid, kommer efter flere spektakulære sager.
I begyndelsen af semestret på jurastudiet blev der afholdt en fest med et udklædningstema, hvor man eksempelvis skulle møde op som 'indianer' eller 'mexicaner'.
Det fandt nogle af de nye studerende på universitetet krænkende.
Læs også:'Latterligt og absurd': Tillidsfolk vil have politik om krænkelser skrevet omI et andet tilfælde blev en underviser i det tidlige efterår forment adgang til at undervise i efterårssemestret og at vejlede specialestuderende i dette semester, fordi en lille gruppe studerende på et af hans hold havde klaget over ham.
De mente, at han havde ytret sig kønsdiskriminerende og racistisk.
KU's retningslinjerHerunder er et uddrag af, hvordan Københavns Universitet definerer krænkede adfærd i sine retningslinjer:"Københavns Universitet har nultolerance over for mobning, seksuel chikane og andre adfærdsformer, som krænker medarbejdere og studerende.
""Krænkende adfærd betyder, at et andet menneskes værdighed krænkes og kan være af både fysisk og psykisk art.
Krænkende adfærd kan være mobning, seksuel chikane og overgreb af enhver art og kan forekomme i både fysisk, verbal og skriftlig form - herunder elektronisk form.
""Krænkende adfærd er også krænkelser med baggrund i f.
eks.
etnicitet, religion, køn, seksualitet, alder eller handicap.
""Det er medarbejderens eller den studerendes oplevelse af at have været udsat for krænkende adfærd, der er udgangspunktet.
"Senest har en underviser i biologi modtaget en evaluering fra en studerende, som mente, at hans eksempler med mænd og kvinder i statistikundervisningen var upassende.
For de personer, der ikke identificerer sig med et af de to køn, kan føle sig stødt.
Dekanen på det Natur- og Biovidenskabelige Fakultet fastslog dog, at de studerende på biologi fortsat vil blive undervist i de to køn.
Retningslinjer kunne misbrugesUnderviserne på universitetet havde inden dagens møde givet udtryk for, at de nuværende retningslinjer for krænkelser kunne misbruges til at chikanere den enkelte underviser, hvis man af en eller anden grund ikke brød sig om ham eller hende.
Sana Mahin Doost, forkvinde for Danske Studerendes Fællesråd, har overfor DR fastslået, at hun er positivt indstillet overfor en dialog om retningslinjerne.
Efter hendes mening skulle retningslinjerne primært handle om, hvor man går hen, og hvordan man håndterer det, hvis man som studerende oplever seksuelle overgreb eller chikane.
Retningslinjerne blev indført, efter at en undersøgelse viste, at 1.
194 ud af 150.
000 adspurgte studerende havde oplevet uønsket seksuel adfærd, chikane eller krænkelser under deres studietid.
FacebookTwitterKopier linkEmner:Københavns Universitet|Uddannelse|Videregående uddannelser|Danske Studerendes Fællesråd




https://www.dr.dk/nyheder/udland/britiske-influencere-gaar-med-til-stoppe-skjult-reklame

UdlandBritiske influencere går med til at stoppe skjult reklameMeldingen kommer efter særligt fokus fra de britiske konkurrencemyndigheder.
Den britiske sangerinde Rita Ora er blandt kendisserne, som lover mere gennemsigtighed i sine opslag på sociale medier.
Af Sean Coogan23.
jan.
2019 kl.
21.
29Bemærk: artiklen er mere end 30 dage gammelLæs opNår sangerinden Rita Ora deler et billede på det sociale medie Instagram, så dukker det op i nyhedsoverblikket hos de mere end 14 millioner personer, som følger hende.
De skal fremover ikke være i tvivl om, hvorvidt der er tale om reklame, når hun skaber opmærksomhed om et produkt på de sociale medier.
16 influencere navngivetEn influencer er en person, som har indflydelse i kraft af, at mange mennesker følger deres aktiviteter på internettet.
De 16 online-kendisser, der er blevet navngivet af de britiske konkurrencemyndigheder er:- Sangerinden Rita Ora- Skuespilleren Michelle Keegan- Forfatteren og modellen Alexa Chung- Sangerinden Ellie Goulding- Realitystjernen Camilla 'Milly' Macintosh- Designeren og modellen Rosie Huntington-Whiteley- Videobloggeren Zoe Sugg- Realitystjernen Mario Falcone- Modellen Iskra Lawrence- Realitystjernen Alexandra 'Binky' Felstead- Realitystjernen Holly Hagan- Modebloggeren Dina Torkia- Realitystjernen Megan McKenna- Videobloggeren James Chapman- Realitystjernen Chloe Sims- Realitystjernen Louise Thompson- Derudover er der sendt advarselsbreve til et antal uidentificerede kendisser, som opfordres til at revidere deres opslag på sociale medier.
Kilde: BBCHun er nemlig en af de såkaldte influencere, der er gået med til at oplyse, hvis hun har modtaget gaver eller lån, når hun reklamerer for et produkt, skriver BBC.
Læs også:Youtubere kan skjule reklamerne, men "det er nemt at se" for elever i femteAftalen med den britiske sangerinde og mindst 15 andre online-kendisser er indgået med de britiske konkurrencemyndigheder, CMA, der har influencere i deres søgelys.
Risikerer fængselDe britiske konkurrencemyndigheder oplyser ikke, om de 16 navngivne influencere har brudt forbrugerlovgivningen, men fortæller, at de alle er gået med til at ændre deres praksis efter en undersøgelse, beretter BBC.
Bryder de lovgivningen, risikerer de ifølge det britiske medie store bøder eller op til to års fængsel.
Omtale af produkter på de sociale medier kan booste produkter, men også vildlede, lyder det fra konkurrencemyndighederne, som har undersøgt britiske influencere siden august.
- Du bør kunne se, så snart du ser et opslag, om der er en form for betaling eller belønning involveret, så du kan beslutte dig for, om noget virkelig er værd at bruge dine hårdt tjente penge på, siger den administrerende direktør i CMA, Andrea Coscelli, til The Guardian.
Ifølge det britiske medie kan influencere få flere hundredetusinder kroner for blot et enkelt opslag på sociale medier.
Det kan eksempelvis være opslag om bestemte tøjmærker, biler eller ferieophold.
I Danmark er skjult reklame forbudt ifølge markedsføringsloven.
Den fastslår, at det skal være tydeligt for modtageren, hvis der er kommercielle interesser bag en omtale.
FacebookTwitterKopier linkEmner:Storbritannien|BBC|Virksomhedsdrift|Instagram|The Guardian




https://www.dr.dk/nyheder/udland/maduro-udviser-usas-diplomater-under-kupforsog-i-venezuela

UdlandMaduro udviser USA's diplomater under kupforsøg i VenezuelaVenezuela bryder diplomatiske forbindelser med USA, efter at Donald Trump har udvist støtte til kupmager.
Nicolas Maduro taler fra præsidentpaladset til sine tilhængere, mens oppositionen forsøger at afsætte ham.
23.
jan.
2019 kl.
21.
44Bemærk: artiklen er mere end 30 dage gammelLæs opVenezuelas præsident, Nicolas Maduro, har erklæret, at alle amerikanske diplomater har 72 timer til at forlade landet.
Det siger han ifølge nyhedsbureauet Reuters til tilhængere foran præsidentpaladset i hovedstaden, Caracas.
Afbrydelsen af de diplomatiske forbindelser sker, efter at oppositionslederen, Juan Guaidó, et andet sted i hovedstaden har erklæret Maduro afsat og udråbt sig selv til midlertidig præsident.
USA har omgående erklæret sin støtte til Guaidó.
Det samme har en række lande inklusiv Canada, Brasilien og Argentina.
Modsat har Maduro stadig støtte fra Mexico og Bolivia.
Maduro anklager oppositionen i landet for at forsøge at begå et kup.
Ifølge nyhedsbureauet AFP er uropoliti gået til angreb på demonstranter, der har blokeret en vej i en forstad til Caracas.
Der er i den forbindelse blevet brugt tåregas og gummikugler, skriver AFP på baggrund af beretninger fra bureauets journalister på stedet.
/ritzau/FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|USA|Caracas




https://www.dr.dk/sporten/haandbold/vm-herrer/se-kampen-paa-1-min-danmark-slider-svenskerne-ned-og-stryger-i

VM herrerSE KAMPEN PÅ 1 MIN Danmark slider svenskerne ned og stryger i semifinalenDanmark  vandt onsdag aften med 30-26 over Sverige.
Fredag er der VM-semifinale mod Frankrig.
23.
jan.
2019 kl.
22.
02 | opdateret 23.
jan.
2019 kl.
22.
25Bemærk: artiklen er mere end 30 dage gammelLæs opMed en 30-26-sejr over Sverige spillede håndboldlandsholdet sig i semifinalen.
Modstanderen bliver Frankrig.
Den danske håndboldfest fortsætter, og Nikolaj Jacobsens mænd kan se frem til en VM-semifinale i Hamburg efter en 30-26-sejr over Sverige - holdets ottende i lige så mange kampe.
Danmark møder Frankrig på fredag, mens den anden semifinale kommer til at stå mellem Tyskland og Norge.
Sveriges EM-sølvvindere slutter med en knapt så attraktiv kamp om femtepladsen lørdag.
Det danske hold kunne tåle et nederlag på fire overskydende mål, og selv om Sverige i første halvleg førte 12-9, kom billetten til semifinalen aldrig for alvor i fare.
Kampen knækkede midt i anden halvleg, da Danmark havde knoklet sig til en tremålsføring, og roen og sikkerheden havde indfundet sig i angrebsspillet.
Indtil da havde det været præcis så tæt og jævnbyrdigt, som det som regel er, når de to naboer mødes i vigtige håndboldkampe.
Holdene skiftedes til at have overtaget, og pausestillingen 13-13 var et passende billede af en intens første halvleg mellem to hold, der kender hinanden til bevidstløshed.
Det danske formåede at håndtere, at profilerne Mikkel Hansen og Rasmus Lauge for anden kamp i træk kom tungt i gang og havde svært ved at sætte sig igennem.
Hansen måtte endda en tur på bænken mod slutningen af første halvleg, hvor Nikolaj Markussen kom ind og fyrede sine skud af fra øverste etage.
Men med danske øjne tilhørte første halvleg helt entydigt Landin-brødrene.
I målet tog Niklas fra start humøret fra sin klubkammerat Niclas Ekberg, der blev skiftet ud efter fire afbrændere.
Lillebror Magnus føjede endnu en stor VM-præstation til samlingen med brølstærkt forsvarsspil og stensikre afslutninger fra venstre fløj.
Det var også en halvleg, hvor danskerne skulle slide hårdt for målene mod et velforberedt svensk forsvar, der havde en stærk Andreas Palicka bag sig.
Billedet var det samme fra anden halvlegs start, hvor svenskerne indledningsvis havde initiativet, og hvor det var Danmark, der konstant skulle sørge for, at hullet ikke blev for markant.
Ti minutter inde i anden omgang bragte Rasmus Lauge dog danskerne foran 19-18.
Og da Mikkel Hansen kort efter udnyttede et straffekast, begyndte det at se svært ud for svenskerne, der skulle bruge en sejr på tre mål for at komme i semifinalen.
De blågule skød sig trætte på Niklas Landin, og festen blev total, da den i denne turnering sjældent benyttede Morten Olsen kom på banen til et jubelbrøl fra lægterne.
De sidste minutter blev én stor klappefest i den midtjyske sportshøjborg, der igen vil være fyldt til sidste plads på søndag, hvor der er finale og bronzekamp.
Den ene af kampene med dansk deltagelse.
/ritzau/FacebookTwitterKopier linkEmner:Niklas Landin (håndboldspiller)|Rasmus Lauge (håndboldspiller)|Sverige|Frankrig|Håndbold




https://www.dr.dk/nyheder/politik/efter-kupforsoeg-danmark-bakker-op-om-venezuelas-oppositionsleder

PolitikEfter kupforsøg: Danmark bakker op om Venezuelas oppositionslederUdenrigsminister Anders Samuelsen oplyser, at man presser på for, at EU melder samlet ud.
Af Emil Søndergård Ingvorsen23.
jan.
2019 kl.
22.
49 | opdateret 24.
jan.
2019 kl.
06.
37Bemærk: artiklen er mere end 30 dage gammelLæs opDanmark tager nu officielt stilling til den politiske situation i Venezuela, hvor oppositionsleder og formand for Venezuelas nationalforsamling, Juan Guaido, har erklæret sig selv som midlertidig præsident.
Og Danmark har valgt at bakke op om oppositionslederen, skriver udenrigsminister Anders Samuelsen på Twitter.
- Nyt håb i Venezuela.
Danmark støtter de legitime demokratisk valgte institutioner - ikke mindst den lovgivende forsamling og dermed Juan Guaido.
Presser på for, at EU melder samlet ud, skriver udenrigsministeren på Twitter.
Oppositionsleder Juan Guaido erklærede sig selv som midlertidig præsident i landet under en demonstration i går.
Blå bog - Juan GuaidóIndtil for få dage siden var lederen af oppositionen i Venezuela, Juan Guaidó, et forholdsvis ukendt ansigt på den internationale politiske scene.
Det ændrede sig onsdag, da han foran tusindvis af venezuelanere udråbte sig selv til Venezuelas præsident.
Her kan du læse mere om den 35-årige ingeniør og politiker:Navn: Juan Gerardo Guaidó Márquez.
Født: 28.
juli 1983 (35 år).
Opvokset: Delstaten Vargas.
Søn af: Faren var pilot, og moren var lærer.
Nationalitet: Venezuelaner.
Uddannelse: Er oprindeligt uddannet ingeniør fra Andrés Bello Catholic University i Venezuela.
Har derudover en master i offentlig administration fra George Washington University i USA.
Karriere:* Var i 2009 med til at starte partiet Popular Will.
* Blev den 5.
januar 2019 taget i ed som formand for Venezuelas nationalforsamling.
Civilstand: Gift med Fabiana Rosales.
Sammen har de en datter på et år.
Bopæl: Caracas.
Kilder: Latin American Post, New York Times, The Guardian.
Juan Guaido erklærede sig selv som midlertidig præsident i landet under en demonstration tidligere i dag.
- Jeg sværger at overtage alle beføjelser fra præsidentembedet og sikre en ende på denne tilranelse af magten, lød det fra den 35-årige oppositionsleder, da han afsagde en symbolsk ed foran de mange fremmødte.
Læs også:Oppositionsleder erklærer sig selv som midlertidig præsident i VenezuelaErklæringen fandt sted under den omfattende demonstration i hovedstaden, hvor titusindvis er samlet for at protestere mod landets siddende præsident, Nicolas Maduro.
Folket i Venezuela har modigt stillet sig op imod Maduro og hans regime og krævet frihed og retssikkerhedUSA's præsident, Donald TrumpGuaido ønsker ifølge Reuters at indtage en midlertidig rolle som præsident og beder om støtte fra landets militær.
Formålet er at udløse et nyt præsidentvalg.
USA erklærede omgående sin støtte til Guaidó.
Nægter at sende diplomater hjemVenezuelas siddende præsident, Nicolas Maduro, har allerede reageret hårdt på, at oppositionslederen vil overtage hans post.
Ligeledes har Venezuelas forsvarsminister, Vladimir Padrino, skrevet på Twitter, at Juan Guaido ikke har militæret bag sig.
I første omgang har Nicolas Maduro erklæret, at alle amerikanske diplomater skal forlade landet inden 72 timer.
Men natten til torsdag dansk tid meddeler den amerikanske udenrigsminister, Mike Pompeo, at USA ikke har tænkt sig at følge Maduros ordre og trække landets diplomater hjem.
USA følger nemlig kun anvisninger fra Juan Guaidó og ikke Nicolas Maduro, lyder begrundelsen fra Mike Pompeo.
Den store utilfredshed med den siddende præsident Nicolas Maduro skyldes blandt andet, at Venezuelas økonomi har været i frit fald i flere år under hans ledelse.
Flere lande bakker op om GuaidoDanmark og USA er ikke de første nationer, som bakker op om oppostionslederen.
Det samme gør en række lande inklusive Canada, Brasilien og Argentina.
Også EU støtter ham, siger EU's udenrigschef, Federica Mogherini ifølge Ritzau.
Hun opfordrer på vegne af EU til, at der igangsættes en proces for "frie og troværdige valg" i Venezuela.
- Folket i Venezuela beder om demokrati og muligheden for selv at bestemme deres skæbne, udtaler Mogherini på vegne af de 28 medlemslande.
Modsat har Maduro stadig støtte fra Mexico og Bolivia.
FacebookTwitterKopier linkEmner:Anders Samuelsen (politiker)|Donald Trump (politiker)|Venezuela|EU|EU-forhold




https://www.dr.dk/nyheder/indland/samarbejde-med-airbnb-bekymrer-kan-skaevvride-lejemarkedet-og-presse-priserne

IndlandSamarbejde med Airbnb bekymrer: Kan skævvride lejemarkedet og presse priserneDet vækker langt fra glæde alle steder, at Aarhus Kommune er gået sammen med Airbnb.
Airbnb vil fremover blive vist på Visitaarhus' hjemmeside.
Af Emil Søndergård Ingvorsen23.
jan.
2019 kl.
21.
02Bemærk: artiklen er mere end 30 dage gammelLæs opDet kan ramme både studerende og andre lavindkomstgrupper, at VisitAarhus og udlejningstjenesten Airbnb i dag har meddelt, at de vil begynde et samarbejde om at øge turismen og promovere byen.
Sådan lyder bekymringen fra Sana Mahin Doost, der er forkvinde i Danske Studerendes Fællesråd, efter at projektet - der er det første af sin slags i Danmark - blev præsenteret i formiddags.
- Vi kan godt være bekymrede for, at man ender med at skævvride lejemarkedet og boligmarkedet generelt, når man laver sådan nogle initiativer, siger hun og fortsætter:Om VisitAarhus og AirbnbVisitAarhus er Aarhus’ officielle turistorganisation, der har til formål at medvirke til at udvikle turismen i Aarhus-området og at markedsføre området som ferie- og rejsemål.
VisitAarhus er en erhvervsdrivende fond, som skal bidrage til, at positionere og udvikle Aarhus som en viden- og oplevelsesby.
Airbnb blev grundlagt i 2008 og er en onlineportal, der giver folk mulighed for at udleje deres hjem til andre og tjene penge på det, eller omvendt leje sig ind hos private i stedet for eksempelvis hoteller.
Airbnb er til stede i 191 lande.
Kilde: VisitAarhus og Airbnb- Når flere vælger at udleje deres boliger gennem for eksempel Airbnb, så kan det være med til at presse priserne.
Målet med samarbejdet er ifølge Aarhus Kommune, at Airbnb skal sidestilles med hoteller og andre aktører i Aarhus.
Aftalen betyder også, at Airbnb fremover kommer til at blive vist på VisitAarhus' hjemmeside og vil indgå i turitsorganisationens salg af Aarhus udadtil.
Læs også:Leif lejer børnenes gamle værelser ud: Håber nyt samarbejde gør Airbnb mere legitimHos Danske Studerendes Fællesråd giver dette dybe panderynker.
Forkvinde Sana Mahin Doost slår fast, at hun ikke er imod privat udlejning af huse og lejligheder, men alligevel mener hun, at kommunens nye forhold til Airbnb kan være kritisabalt.
- Vi mener, at det er problematisk, at man vælger at blåstemple Airbnb på denne her måde, fordi man kan være med til at presse priserne i vejret.
Det kan ramme de studerende og lavindkomstgrupperne hårdest, da det er dem, som er mest udsatte på boligmarkedet i forvejen, siger hun.
Problematisk over for lejerneHos Danmarks største organisation for lejere, LLO, er man heller ikke begjstreret for Aarhus Kommunes beslutning om at samarbejde direkte med Airbnb.
- Huslejeniveauet i Aarhus er om muligt endnu højere end i København, så hvis det her kommer til at betyde, at du tager boliger ud af regnestykket i Aarhus, og laver dem om til hoteludlejning, så vil det være med til at presse priserne yderligere op.
Det er problematisk, siger landsformand Helene Toxværd.
- Jeg synes, at det kalder på refleksion over, hvad man som by mener, at man skal bruge sine boliger til.
Er det korttids-hoteludlejning, eller er det udlejning til folk, der har brug for det, fortsætter hun.
Hvad tænker du om det signal Aarhus Kommune sender, når de indgår et direkte samarbejde med Airbnb?
- Jeg bliver bekymret på de ganske almindelige beboeres vegne.
Hvis man ser rundt i Europa, ser man mange steder, at man fra det offentliges side prøver at begrænse korttidsudlejning.
Det gør man også herhjemme, men det her burde afstedkomme noget refeksion, siger landsformanden.
Her er reglerne for Airbnb-udlejning•Man må leje sin bolig ud 70 dage om året via Airbnb.
Kommuner kan dog give dispensation til, at man må udleje op til 100 dage om året.
•Værelser ser dog ifølge Skatteministeriet ud til at blive undtaget denne regel, så de kan udlejes uden begrænsninger.
•Man må tjene op til 28.
000 kroner skattefrit om året på boligudlejning.
•Airbnb har ingået en aftale med Skat, så de giver Skat oplysninger om udlejerne.
FacebookTwitterKopier linkEmner:Airbnb|Aarhus Kommune|Aarhus|Bolig|København




https://www.dr.dk/nyheder/udland/fem-personer-draebt-af-skud-i-bank-i-florida

UdlandFem personer dræbt af skud i bank i FloridaEn bevæbnet mand har onsdag skudt og dræbt fem personer i en bank i Sebring i Florida.
Politiet undersøger banken, hvor angrebet fandt sted.
Af Emil Søndergård Ingvorsen23.
jan.
2019 kl.
21.
09 | opdateret 24.
jan.
2019 kl.
06.
44Bemærk: artiklen er mere end 30 dage gammelLæs opDet rapporterer amerikanske medier.
Den formodede drabsmand, der er identificeret som en 21-årig mand fra Sebring, har overgivet sig til politiet.
Ifølge politiet kontaktede manden selv myndighederne og oplyste, at han affyret skud.
Hændelsen fandt sted i en filial af banken SunTrust.
En indsatsstyrke blev sendt til stedet, hvorefter den bevæbnede mand overgav sig.
Han er nu i politiets varetægt.
Politiet har ikke oplyst noget om et muligt motiv.
- Vi har mindst fem ofre.
Folk, som meningsløst blev dræbt, siger Sebrings politichef, Karl Hoglund, på et pressemøde ifølge nyhedsbureauet Reuters.
- I dag har været en tragisk dag for vores lokalsamfund.
Vi har lidt et betydeligt tab som følge af en meningsløs forbrydelse, tilføjer han.
Guvernør tilfældigt i områdetIdentiteten på de fem dræbte personer er ikke offentliggjort.
Det er uvist, om der er sårede personer i forbindelse med skyderiet, der fandt sted lige efter middagstid lokal tid.
Guvernøren i Florida, Ron DeSantis, var tilfældigvis i området onsdag i tjenstlig øjemed og begav sig til Sebring, da nyheden om skyderiet kom frem.
- Det er helt klart, at dette er en person, som meget hurtigt bør stilles til ansvar, siger DeSantis om den anholdte mand.
Der bor omkring 10.
000 mennesker i Sebring.
Byen ligger cirka 150 kilometer syd for Orlando.
I 2017 blev næsten 40.
000 mennesker i USA dræbt i masseskyderier eller anden form for våbenvold.
Til trods for problemets omfang er forsøg fra politisk side på at stramme våbenlovgivningen gang på gang mislykket som følge af modstand fra våbenlobbyen National Rifle Association og dens støtter.
/ritzau/FacebookTwitterKopier linkEmner:Florida|CNN|Kriminalitet|Politi|USA




https://www.dr.dk/nyheder/udland/fra-roed-badedragt-til-gul-vest-pamela-anderson-er-ny-frontfigur-i-frankrigs-sociale

UdlandFra rød badedragt til gul vest: Pamela Anderson er ny frontfigur i Frankrigs sociale oprør Frankrigs sociale oprørsbevægelse har fået en helt særlig talskvinde, nemlig den amerikanske skuespiller Pamela Anderson.
Pamela Andersen på den røde løber i New York 2016.
Af Stéphanie Surrugue23.
jan.
2019 kl.
20.
49Bemærk: artiklen er mere end 30 dage gammelLæs opNogle gange kommer hjælpen som bekendt fra uventet hold.
Således har den franske oprørsbevægelse De Gule Veste fået sig en ny forkæmper.
Skuespillerinden Pamela Anderson, der med jævne mellemrum bruger Twitter og franske medier til at sprede budskabet om social ulighed i Frankrig.
Med reference til sin verdensberømte tv-rolle som letpåklædt livredder i serien Baywatch har Pamela Anderson sågar delt en fotocollage af sig selv på Twitter, hvor der på fransk står: ”Pamela Anderson.
Fra rød badedragt til gul vest”.
(© (c) Twitter)Den 51-årige skuespiller bor i Sydfrankrig og er kæreste med den franske fodboldspiller Adil Rami, der spiller for storklubben Olympique de Marseille.
Nu har hun så kastet sig ind i kampen for større social lighed i Frankrig, hvor De Gule Veste har demonstreret i snart tre måneder.
Blandt andet kritiserer Pamela Anderson i en række tweets præsident Emmanuel Macron for at udvise ”foragt for fattige”.
- Præsident Macron har lanceret en "national debat" om #DeGuleVeste, men det første han gør, er at fornærme arbejderklassen ved at sige, at de "fjoller rundt".
Foragten for de fattige lader til at være den eneste succes i denne "nationale debat" indtil videre, skrev skuespilleren på Twitter i fredags.
Pamela Anderson - som har flere end 2,6 millioner følgere på Twitter, Instagram og Facebook - har også taget De Gule Veste i forsvar efter flere voldelige demonstrationer i december måned:- Jeg hader vold.
Men hvad er de her menneskers vold og de brændende luksusbiler sammenlignet med den strukturelle vold, som udøves af de franske og internationale eliter?
Delt og diskuteretDen amerikanske skuespillers indspark i debatten bliver delt og diskuteret af tusinder af franskmænd på de sociale medier, hvor De Gule Veste hylder hende som en heltinde, mens Pamela Anderson velvilligt lader sig interviewe af aviser og tv-stationer.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereMadame Anderson har også delt sin analyse af årsagerne til De Gule Vestes opståen:- Den kommer fra de stigende spændinger mellem eliten i byerne og de fattige i yderområderne, spændingerne mellem den politik, som Macron repræsenterer, og de 99 procent, der har fået nok af ulighed, ikke bare i Frankrig, men i hele verden, skriver hun på Twitter.
Kendisser i gule vesteDe Gule Veste har fået støtte af flere andre berømtheder, blandt andet den franske skuespillerinde Brigitte Bardot, som på Twitter har delt et billede af sig selv og sin hund iført gule trafikveste, ledsaget af ordene: ”Med jer!
”(© (c) Twitter)Tv-værten Partick Sebastien, komikeren Franck Dubosc og rapperen Kaaris er også blandt de franske ”célébrités”, der offentligt støtter de Gule Veste.
Hvad angår Pamela Anderson, så er det langt fra første gang, den amerikanske skuespiller blander sig i den franske samfundsdebat.
Hun er ivrig dyresagsforkæmper og havde i 2016 foretræde for det franske parlament, hvor hun fremførte sine argumenter mod tvangsfodring af gæs i forbindelse med produktion af den franske nationalspise foie gras.
Pamela Andersen da hun gæstede en pressekonference i Assemblé Nationale i 2016 i protest mod tvangsfodring af ænder til foie gras.
Nu gælder det så De Gule Veste, men foreløbig har hverken det franske parlament eller den franske præsident, Emmanuel Macron, svaret på Madame Andersons kritik.
FacebookTwitterKopier linkEmner:Brigitte Bardot (skuespiller)|Emmanuel Macron (politiker)|Frankrig|Twitter|Vold




https://www.dr.dk/nyheder/kultur/film/melvin-er-danmarks-mest-hypede-komiker-nu-har-han-faaet-sin-egen-tv-serie

BingeSe temaFilm og serierMelvin er Danmarks mest hypede komiker.
Nu har han fået sin egen tv-serieKomikeren Melvin Kakooza lever nemt op til den hype, han er blevet ramt af det seneste år, mener serieekspert.
- Personligt blev min ellers voksende interesse for stortalentet et kort øjeblik overskygget af brændende jalousi, fortæller DR's serieekspert, om sin frustration, da Kakooza spontant fejrede sin fødselsdag med de to amerikanske comedygiganter Dave Chapelle og Jon Stewart.
(© The Night Agency)Af Kasper Lundberg23.
jan.
2019 kl.
20.
30Bemærk: artiklen er mere end 30 dage gammelLæs opDet er sjældent, at en komiker er blevet så hurtigt hypet i Danmark, som Melvin Kakooza er blevet det inden for det sidste års tid.
Ud over, at hans navn lander perfekt mellem at være dejligt nemt at udtale, huske og lyde som 'bazooka', handler det om et kæmpe talent og en villighed til at tænke comedy stort og ikke snævert som ren standup.
Der er ingen komikerforfængelighed at spore, når han stiller op i 'Go' Morgen Danmark' til et interview om at komme fra Uganda eller siger ja til at spille over for en snotdum, bondeknoldsracistisk Lars Hjortshøj i sin nye komedieserie 'Sunday'.
Den 28-årige Kakooza har grebet chancen med stor selvsikkerhed og integritet ved at varme op for Tobias Dybvad på hans seneste danmarksturné og samtidig være med til at skrive serien 'Sunday', hvor han spiller hovedrollen.
Ikke som sig selv, men som en ret blåøjet kenyaner, der kommer til Fredericia for at spille fodbold.
Det er en vellykket måde at sætte sig selv i scene på og bruge mange af hans egne oplevelser med at stikke ud i et kridhvidt lokalmiljø, uden at man allerede på forhånd bliver træt.
Her kommer tre gange, Melvin Kakooza levede op til sin status som dansk comedys helt store håb lige nu.
1Da han vandt DM i standup i 2017DM i Stand-up har været afholdt siden 1992, hvor Lars Hjortshøj blev den første vinder.
(© Mew/DM i Stand-up)Melvin Kakooza var oppe imod andre stjernefrø som Natasha Brock, Jacob Taarnhøj og Jonas Brøndum, men han leverede bundsolide fem minutters historier om dansk-afrikansk identitet.
Han lægger ud med en af verdenshistoriens mest effektive åbningsjokes, hvor han kortslutter vittighedsstrukturen og laver en joke på kun én sætning.
Hans krop og hans hudfarve bliver setuppet til hans punchline, hvor den første linje, der kommer ud af munden på ham, er 'det bliver på dansk, bare rolig'.
Fra det sekund har han publikum i sin hule hånd, når han blandt andet leger med betydningen af udtrykket 'det mørke Jylland'.
Selvom han påstår, at han var nervøs, er det umuligt at mærke, og han står med en autoritet på scenen, der får alle til at glemme, at han var kommet ind fuldstændig fra højre i comedymiljøet.
Titlen som vinder af DM sætter ham i kategori med stjerner som Ruben Søltoft, Jonatan Spang og Lars Hjortshøj.
DM i standup 2017 kan ses på TV2 PLAY.
2Da han fik sin egen komedieserieMelvin Kakooza er både med til at skrive og spiller selv hovedrollen i den nye serie 'Sunday'.
Flere af seriens historier stammer fra hans egen opvækst.
(© YouSee)De danske streamingtjenester har kastet sig ud i at betale for produktionen af egne serier og satser i flere tilfælde på dansk komik.
Og gudskelov for det!
Det har allerede givet os den ekstremt velovervejede næsten-rigtig-voksen-komedie '29' og den lille terapiperle 'Misbrug, angst og andre sjove ting'.
Melvin Kakooza er den altoverskyggende stjerne i sin nye serie 'Sunday', hvor han spiller titelrollen som hurtigløberen fra Kenya, der bliver købt til at spille på det lokale fodboldhold i Fredericia.
Det er en meget klassisk præmis for masser af jokes om at have brun hud i et hvidt lokalmiljø.
Men skal man forstå Kakoozas standup ret, så kommer flere af historierne fra hans egen opvækst, inklusive nogle ekstreme pinagtigheder omkring de afrikanske dyr i Givskud Zoo.
Serien stråler, når perspektivet vendes den anden vej, og 'Sunday' bliver en prisme for observationer om Danmark.
Det er ret sjovt, når 'Anders' lyder som 'anus' i hans udtale, og det er virkelig, virkelig sjovt, når han genialt tørt dekonstruerer 'det sagde hun også i går'-jokes; 'So you are joking about basic information, you got from somebody else?
Not funny at all.
''Sunday' kan ses på YouSee Comedy.
3Da han fejrede sin fødselsdag med Dave Chapelle og Jon Stewart- Dave Chapelle og Jon Stewart brugte deres nat på at fejre min fødselsdag!
Og gjorde den legendarisk!
!
Skrev Melvin Kakooza på Facebook til billedet her fra hans fødselsdag i oktober sidste år af ham selv og Dave Chapelle.
(© Melvin Kakooza)Da de to amerikanske comedygiganter Dave Chapelle og Jon Stewart var i Danmark for at optræde i Royal Arena 13.
oktober sidste år, skete der noget aftenen før, der var fantastisk for de involverede og dybt frustrerende for os andre med dyre billetter til showet.
Der begyndte at florere tweets om, at de to legender havde indfundet sig på det meget mindre Comedy Zoo i København.
Her gav de et spontant show for et overrasket, begejstret og forvirret publikum, der bare havde regnet med at se en håndfuld danske komikere på scenen - blandt andre Melvin Kakooza.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
For at det ikke skulle være løgn, kunne vi andre Chapelle- og Stewart-fans sidde med vores 500-kroners billetter brændende i lommen og følge med i hele forløbet på de sociale medier.
Først hvordan de giver en længere og meget mere intim oplevelse på den lille comedyklub.
Derefter, hvordan de bliver hængende og hygger sig med de andre komikere, og til sidst tager de guddødemig med i byen for at fejre Kakoozas fødselsdag.
Personligt blev min ellers voksende interesse for stortalentet et kort øjeblik overskygget af brændende jalousi.
Læs også:Hollywood elsker dem: Se disse 4 'hemmelige' serier før dine vennerFacebookTwitterKopier linkEmner:Jonatan Spang (skuespiller)|Lars Hjortshøj (komiker)|Humor|TV 2 (tv-kanal)|Fredericia




https://www.dr.dk/nyheder/penge/ekspropria-hvad-noget-derfor-maa-kommunen-tage-dit-hus-med-tvang

PengeEkspropria-hvad-for-noget?
Derfor må kommunen tage dit hus med tvangDet er et voldsomt indgreb, når stat eller kommune inddrager vores ejendom, siger professor.
Striden om Skovgårdsvej i Vejen Kommune blussede for alvor op, da Martin Lund Madsen i efteråret sidste år blokerede den nyanlagte vej med halmballer og grusbunker.
 DR)Af Alexander Hecklen23.
jan.
2019 kl.
20.
01 | opdateret 24.
jan.
2019 kl.
14.
46Bemærk: artiklen er mere end 30 dage gammelLæs opI går vedtog Vejen Kommune en ny tvungen afståelse - en såkaldt ekspropriation - der skal bane vejen for, at biler igen kan benytte en vej, som landmand Martin Lund Madsen holder fast i.
Det dækker ordet 'ekspropriation' overEkspropriation betyder tvungen afståelse af ejendomsret.
I Danmarks Riges Grundlov (§73, stk.
1) står:Ejendomsretten er ukrænkelig.
Ingen kan tilpligtes at afstå sin ejendom, uden hvor almenvellet kræver det.
Det kan kun ske ifølge lov og mod fuldstændig erstatning.
Det vil med andre ord sige, at hvis et byggeri - for eksempel at vejbyggeri - er af almen interesse for landets borgere, har det offentlige ret til at ekspropriere den jord, der skal bruges til arbejdet.
Grundejeren, der bliver eksproprieret, har ret til erstatning.
Kilde: VejdirektoratetKommunen mener, at han skal vinke farvel til sin jord til fordel for en landevej.
Men Martin Lund Madsen fortsætter sin blokade af Skovgårdsvej med halmballer og grusbunker.
Sager om ekspropriation behøves ikke at ende i retten, men der er ingen tvivl om, at det er den store hammer i værktøjskassen, der tages frem, når en kommune vælger at inddrage et privatejet hus, en mark eller et andet areal.
Det fortæller juraprofessor ved Københavns Universitet Helle Tegner Anker.
- Ekspropriation er et voldsomt indgreb i forhold til private ejere og privat ejendom, siger hun.
Tre ting skal være opfyldtDet er kun staten eller kommunerne, der kan tvinge en privat ejer til at opgive sin ejendom, og en række juridiske forudsætninger skal være opfyldt.
Indgrebet er reguleret i Grundlovens paragraf 73, som opstiller tre betingelser for, hvornår man kan ekspropriere, forklarer juraprofessoren.
Først og fremmest skal overtagelsen være begrundet med en anden lov, som en kommune eller staten vil bruge til at foretage eksproprieringen med.
- Der skal være en bestemmelse i lovgivningen, som siger, at den pågældende myndighed kan ekspropriere til det pågældende formål, siger Helle Tegner Anker.
Disse love kan kommunerne bruge ved ekspropriation:•Lov 2014-12-27 nr.
1520 Vejloven (VL)•LBKG 2017-06-23 nr.
966 Miljøbeskyttelsesloven (MBL)•LBKG 2017-01-26 nr.
125 om vandforsyning mv.
•LBKG 2017-05-22 nr.
523 om varmeforsyning•LBKG 2017-06-27 nr.
934 Naturbeskyttelsesloven•Lovbekendtgørelse 2017-01-26 nr.
127 Lov om vandløb•Lov om private fællesveje•Lovbekendtgørelse 2017-01-19 nr.
78 om kystbeskyttelse•Lovbekendtgørelse 2017-01-26 nr.
123 om beskyttelse af de ydre koge i Tøndermarsken•Lovbekendtgørelse 2016-10-03 nr.
1228 om byfornyelse og udvikling af byer•Kilde:Ekspropriationsudvalget, Betænkning nr.
1569Hvis en kommune eksempelvis vil overtage dit hus for at bygge eller udvide en vej, så skal der ifølge loven også betales for overtagelsen, og kommunen skal også kunne argumentere for, at inddragelsen kommer resten af samfundet til gavn, fortæller professoren.
- Der skal gives fuld erstatning, og som tredje betingelse skal det være af hensyn til almenvellet.
Det vil sige, at der skal være nogle almene samfundsinteresser, der kan begrunde en ekspropriation, siger hun.
Du kan klage over afgørelsenHvis man som såkaldt 'lodsejer' ikke er enig i kommunens afgørelse om ekspropriation, er der to veje at gå.
Man kan klage over, at man slet ikke mener, at afgørelsen er lovlig.
Så vil sagen typisk ende i en byret, og derfra kan den ankes videre op i det juridiske system og i sjældne tilfælde ende helt i Højesteret.
- Det er så selve ekspropriationsbeslutningen og spørgsmålet om, om det er en lovlig beslutning, siger Helle Tegner Anker.
Tidslinje - seks års strid om Skovgårdsvej•2012: Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune og Banedanmark laver en løsning, hvor der anlægges en ny 1,4 km lang vej, Skovgårdsvej, i forbindelse med en nye jernbanebro.
Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
•2015: Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kr.
samt yderligere 100.
000 kr.
for sagkyndig bistand under sagens behandling.
I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
•2017: I juni vinder Banedanmark sagen i landsretten, men Martin Lund Madsen er ikke tilfreds.
Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
•2018: I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
Landmanden har tilbudt kommunen at købe hans ejendom, men han siger, at kommunen har afvist at forhandle med ham.
Så nu forventer han, at kommunen fjerner vejen.
Borgmester Egon Fræhr (V) bekræfter, at man ikke ønsker at købe hele hans mark, men kun dele af grunden.
Det skyldes ifølge kommunen, at loven om ekspropriation ikke giver mulighed for at erhverve hele Martin Lund Madsens ejendom på 190 hektar.
Man kan dog også nøjes med at klage over erstatningen, forklarer hun.
- Det kan godt være, at kommunen er kommet med et erstatningsforslag, og måske siger lodsejer, at det er fint, så går man ikke videre.
- Men hvis der ikke er enighed, eller der ikke er et erstatningsforslag, så skal sagen for det, der hedder en taksationskommission, som tager stilling til erstatningsspørgsmålet, forsætter hun.
Sagen behøves dog ikke at stoppe her.
Hvis man stadig er uenig med erstatningen, kan man tage sagen videre.
- Derefter kan det påklages til det, der hedder en overtaksationskommission og videre op i domstolssystemet, hvis vi taler om kommunale ekspropriationer, forklarer Helle Tegner Anker.
Opdateret: Faktaboks er opdateret med uddybende oplysninger om sagen.
FacebookTwitterKopier linkEmner:Egon Fræhr (politiker)|Venstre|Banedanmark|Vejen|Landbrug




https://www.dr.dk/sporten/fodbold/england/eftersoegning-af-fodboldspiller-er-nu-bjaergningsaktion

EnglandEftersøgning af fodboldspiller er nu bjærgningsaktionChannel Islands Air Search siger, at eftersøgningen efter angriberen Sala ikke længere er en redningsmission.
Et portræt af Emiliano Sala pryder indgangen til FC Nantes træningsanlæg.
23.
jan.
2019 kl.
19.
20Bemærk: artiklen er mere end 30 dage gammelLæs opEftersøgningen af fodboldspilleren Emiliano Sala er ikke længere en redningsaktion, men en bjærgningsaktion.
Det siger myndighederne onsdag, skriver Sky News.
Læs også:Myndighederne leder videre efter forsvundet Premier League-spillerEmiliano Sala, en 28-årig argentinsk fodboldspiller, der netop havde skrevet under med den walisiske klub Cardiff, forsvandt sammen med piloten David Ibbotson over den engelske kanal mandag aften.
Siden da har myndighederne eftersøgt flyet og de savnede personer.
Onsdag har myndighederne dog øjensynligt mistet troen på, at de savnede kan findes i live.
Læs også:Bekræftet: Premier League-spiller var ombord på forsvundet flyKystvagten Channel Islands Air Search siger til Sky News, at der ikke længere er tale om en redningsmission, men en bjærgningsmission.
Objekter fundet i vandetOmkring klokken 18 dansk tid fortæller myndighederne, at man har indstillet onsdagens eftersøgning, da det er blevet mørkt.
Der vil senere blive truffet en beslutning om, hvorvidt der skal søges videre torsdag.
Tirsdag fortalte politiet på kanaløen Guernsey, at der var fundet objekter i farvandet, og at chancerne for, at nogen havde overlevet et eventuelt flystyrt, var små.
En fan af Nantes holder et magasin med Emiliano Sala på forsiden.
Ifølge AFP har argentinske medier berettet, at Emiliano Sala sendte bekymrende beskeder til sin familie fra flyet, da det var på vej fra Frankrig mod Storbritannien.
- Jeg er på et fly, og det ser ud som om, at det er ved at falde fra hinanden.
- Jeg er så bange, lød dele af beskederne ifølge AFP.
Cardiff er i chokTirsdag gennemførte britiske myndigheder en større redningsaktion, hvor fly og helikoptere gennemsøgte et område på 3000 kvadratkilometer efter flyet eller en eventuel redningsbåd med de savnede i.
- Vi leder efter ting, vi ikke forventer at finde.
Hvis der havde været noget på overfladen, så tror jeg, vi ville have fundet det på den første aften, hvor vejret var virkelig godt, sagde direktør for Channel Islands Air Search John Fitzgerald til Reuters tidligere onsdag.
AS Monaco and FC Metz afholdte ét minuts stilhed for Emiliano Sala tirsdag.
Den 28-årige argentiner var på vej til Wales, efter at han i lørdags blev købt fri af sin kontrakt med FC Nantes for et beløb svarende til cirka 127 millioner kroner.
Han havde netop underskrevet en tre og et halvt år lang kontrakt med Premier League-klubben Cardiff.
Tirsdag udtalte Cardiff City F.
C.
's administrerende direktør, Ken Choo, at klubben er "i chok" over situationen.
/ritzau/FacebookTwitterKopier linkEmner:Storbritannien|Cardiff|Sky News|Fodbold|Ulykker




https://www.dr.dk/nyheder/penge/stil-spoergsmaal-daniel-paa-19-blaeste-loever-bagover-hvor-kommer-viljen-fra






https://www.dr.dk/sporten/haandbold/vm-herrer/video-sikke-et-droemmemaal-gullerods-svirp-med-haandleddet-imponerer-ved

VM herrerVIDEO Sikke et drømmemål!
Gullerods svirp med håndleddet imponerer ved VMMagnus Gullerud scorede et meget flot mål for Norge i den vigtige mellemrundekamp mod Ungarn.
Af Frederik Palle23.
jan.
2019 kl.
19.
14 | opdateret 23.
jan.
2019 kl.
19.
18Bemærk: artiklen er mere end 30 dage gammelLæs opDer har allerede været mange flotte mål ved denne VM-slutrunde, men Magnus Gullerud fra Norge imponerede med et af de bedste i dagens opgør mod Ungarn.
Læs også:Svenskerne tog fusen på Danmark for et år siden: Vidste ikke, hvem de stod overforHan fik et indspil til stregen af Sander Sagosen, og på en eller anden mærkværdig måde lavede Magnus Gullerod et svirp med håndleddet, som sendte bolden op i målhjørnet.
FacebookTwitterKopier linkEmner:Norge|Ungarn




https://www.dr.dk/nyheder/udland/oppositionsleder-erklaerer-sig-selv-som-midlertidig-praesident-i-venezuela

UdlandOppositionsleder erklærer sig selv som midlertidig præsident i VenezuelaUSA støtter Juan Guaido og opfordrer landets militær til at gøre det samme.
Juan Guaido taler i Caracas tidligere i dag.
Af Maya Nissen23.
jan.
2019 kl.
19.
16 | opdateret 23.
jan.
2019 kl.
20.
39Bemærk: artiklen er mere end 30 dage gammelLæs opOppositionsleder og formand for Venezuelas nationalforsamling, Juan Guaido, har i dag erklæret sig selv som midlertidig præsident.
Det skriver nyhedsbureauet Reuters.
- Jeg sværger at overtage alle beføjelser fra præsidentembedet og sikre en ende på denne tilranelse af magten, lød det fra den 35-årige oppositionsleder, da han afsagde en symbolsk ed foran de mange fremmødte.
Erklæringen fandt sted under en omfattende demonstration i hovedstaden, hvor titusindvis er samlet for at protestere mod landets siddende præsident, Nicolas Maduro.
Læs også:27 soldater anholdt efter mislykket kupforsøg i VenezuelaGuaido ønsker ifølge Reuters at indtage en midlertidig rolle som præsident og beder om støtte fra landets militær.
Formålet er at udløse et nyt præsidentvalg.
 DR Nyheder)Opfordring til militæretDen amerikanske præsident, Donald Trump, skrev i en udtalelse få minutter efter, at USA anerkender Guaidos krav på magten i Venezuela.
USA er klar til at bruge "sin fulde økonomiske og diplomatiske styrke" på at genoprette Venezuelas demokrati, lyder det.
- Folket i Venezuela har med stort mod talt imod Maduro og hans regime og krævet frihed og respekt for retsstaten, lyder det ifølge CNN i en udtalelse fra Det Hvide Hus.
Efterfølgende har USA's udenrigsminister, Mike Pompeo, opfordret Venezuelas militær og politi til at støtte den demokratiske proces og beskytte landets borgere.
Han opfordrer samtidig Nicolas Maduro til at træde tilbage.
- Det venezuelanske folk har lidt længe nok under Maduros katastrofale diktatur.
Vi opfordrer Maduro til at træde tilbage til fordel for en legitim leder, der afspejler folkets vilje, siger han ifølge Reuters.
Den samme melding lyder fra Chile, Peru, Brasilien, Paraguay og Colombia, som alle støtter op om Guaidos midlertidige lederskab.
Også Organisationen for Amerikanske Stater (OAS), som er en sammenslutning af 35 lande i Nord- og Sydamerika, støtter op om Guaido som midlertidig præsident.
Det skriver generalsekretær Luis Almagro, på Twitter.
Titusindvis af demonstranter på gaden i Venezuala i dag.
 Demonstrationen finder sted på opfordring af oppositionsleder Juan Guaido.
 Her ses Juan Guaido  Juan Guaido, da han i dag afsagde en ed og erklærede sig selv som midlertidig præsident i Venezuela.
1 / 4Titusindvis af demonstranter på gaden i Venezuala i dag.
1 / 4Demonstrationen finder sted på opfordring af oppositionsleder Juan Guaido.
2 / 4Her ses Juan Guaido 3 / 4Juan Guaido, da han i dag afsagde en ed og erklærede sig selv som midlertidig præsident i Venezuela.
4 / 4Økonomi i frit faldDen store utilfredshed med landets præsident skyldes blandt andet, at Venezuelas økonomi har været i frit fald i flere år under Maduros ledelse.
Det har betydet, at civilbefolkningen har været hårdt ramt af hyperinflation og mangel på helt basale nødvendigheder som mad, vand og benzin.
Dagens protester finder sted på Juan Guaidos opfordring, efter Nicolas Maduro, som har siddet på posten siden Hugo Chavez' død i 2013, tidligere på måneden blev svoret ind til endnu en præsidentperiode på seks år.
Maduro vandt i foråret 2018 et præsidentvalg, som oppositionen opfordrede til boykot af, og som efterfølgende fik skarp kritik af omverdenen.
I de seneste dage har særligt USA eskaleret kritikken af Maduros styre.
Nicolas Maduro har siddet på præsidentposten siden 2013, hvor han vandt valget efter Hugo Chavez' død.
Forinden sad Maduro som udenrigsminister i Chavez' socialistiske regering.
Kupforsøg afværgetFor få dage siden måtte regeringsstyrker slå et muligt kupforsøg i deres egen hær ned, da 27 soldater fra Nationalgarden gjorde oprør ved en vagtpost i hovedstaden Caracas.
Ifølge regeringen forsøgte soldaterne at stjæle våben, men oppositionen opfordrede efterfølgende andre soldater til at følge deres eksempel:- Vi beder jer ikke at sætte gang i et militærkup, vi beder jer ikke om at skyde.
Vi beder jer bare om ikke at skyde på os, sagde Juan Guaido ifølge BBC.
Også i går var landet plaget af uroligheder, og fire personer har, ifølge flere internationale medier, mistet livet under sammenstød i nat.
Dagens protester falder sammen med en historisk dag for Venezuela, da det er årsdagen for det militærkup, som i 1958 væltede diktatoren Marcos Perez Jimenez.
FacebookTwitterKopier linkEmner:Mike Pence (politiker)|Mike Pompeo (politiker)|Venezuela|Twitter|Valg og folkeafstemninger




https://www.dr.dk/sporten/oevrig/vejle-vil-vaere-parasportens-hovedstad-i-danmark

Øvrig sportVejle vil være parasportens hovedstad i Danmark Vejle Kommune dedikerer 2019 til at være parasportens år.
Vejle Kommune vil gøre år 2019 til parasportens år.
Af Michael Sten Jensen i Lyon23.
jan.
2019 kl.
19.
17Bemærk: artiklen er mere end 30 dage gammelLæs opVejle Kommune har store ambitioner på parasportens vegne, og det kommer til udtryk i 2019.
To internationale arrangementer er allerede på plads.
Til marts er der paradressur på dressurcentret Blue Hors, og når kalenderen rammer august, er der EM i kørestolsrugby.
Læs også:Stinna Tange er årets danske paraatletDe to turneringer er årets flagskibe for Vejle Kommune, men begge events vil blive fulgt op af en række aktiviteter, der skal hjælpe med parasportens udbredelse.
Dan Arnløv Jørgensen (K), viceborgmester i Vejle samt formand for Kultur- og Idrætsudvalget, har da heller ikke små ambitioner for parasporten.
- Målet for Vejle Kommune er, at vi vil være de bedste til parasport i hele Danmark.
Vi vil have flere mennesker med handicap gjort idrætsaktive, og vi vil sørge for, at alle i Vejle Kommune har mulighed for at bevæge sig og dyrke idræt, siger Dan Arnløv Jørgensen.
Stinna Tange blev ved dagens pressemøde kåret som årets para-atlet.
(Arkivfoto) Fantastisk udstillingsvindueEn udmelding, som glæder John Petersson, formand for Parasport Danmark.
- Det betyder rigtig meget.
Vi kan holde fantastiske stævner og give vores atleter en optimal mulighed for at være på hjemmebane foran mange tilskuere.
Det er et fantastisk udstillingsvindue for parasporten.
- Det vigtigste er, at vi får flere og flere til at dyrke idræt.
Det er sundt og godt især for personer med et handicap, fordi det kan kompensere for deres handicap i flere tilfælde, siger John Petersson.
FacebookTwitterKopier linkEmner:Dan Arnløv Jørgensen (politiker)|Vejle Kommune|Handicapsport|Vejle|Parasport Danmark




https://www.dr.dk/nyheder/penge/19-aarig-med-millionomsaetning-giver-sig-selv-2000-kroner-i-loen

Penge19-årig med millionomsætning giver sig selv 2.
000 kroner i lønDaniel Johannesen arbejder 70-80 timer om ugen - og selvom omsætningen er til det, er madrassen ikke foret med pengesedler.
© (c) DRAf Sola Kruchov Sørensen23.
jan.
2019 kl.
20.
00Læs op19-årige Daniel Johannesen har altid haft store armbevægelser - i vandet at forstå.
Den unge mand fra Horsens er tidligere elitesvømmer og har brugt oceaner af træningstid i bassinet.
Ifølge ham selv har han nemlig aldrig været den bedste, men han har altid kæmpet for at være med blandt de bedste.
- Jeg er altid kommet bagfra og har kæmpet mig op.
Jeg kæmpede længe for at komme med til DM, og efter fire-fem år lykkedes det.
Men sidste år indså jeg, at jeg ikke kunne blive den bedste til svømning mere.
Jeg var ikke stor nok, rent fysisk, siger Daniel Johannesen.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
Vil altid gerne være bedstDet var medvirkende til, at han lagde badebukser og svømmehætte på hylden - lige ved siden af de store armbevægelser.
Det er nemlig kun i vandet, den unge østjyde fører sig frem på den måde.
Til hverdag er han blot en helt almindelig mand, som for et år siden var i gang med sit sidste år i gymnasiet.
Og her stopper det almindelige så også.
Jeg får mindre udbetalt, end da jeg var på SU (.
.
.
) Men jeg har ikke brug for mere.
Jeg bor hjemme, og jeg kan købe en frysepizza i Bilka til en tyver.
Daniel JohannesenSom blot 17-årig startede Daniel sin egen virksomhed i begyndelsen af 2017, og i oktober lancerede han sin webshop, Watery.
dk, som sælger svømmeudstyr og badetøj.
Det var hans eget og svømmevennernes behov for at have ét sted at købe alt udstyr, der i første omgang fik ham på ideen, og det var hans kampgejst fra svømmebassinet, der gav ham lysten til at arbejde rigtig mange timer i den nystartede virksomhed.
- Jeg vil altid gerne være den bedste til det, jeg laver, og det betyder, at man skal arbejde for tingene.
Sådan var det til svømning, og sådan er det med Watery.
Det er ikke 'bare' et arbejde for mig.
Bor hjemme og spiser frysepizzaDet første års tid gik Daniel i 3.
G, han svømmede syv til otte gange om ugen, og så havde han sin egen virksomhed, som allerede i første regnskabsår havde en omsætning på lige godt en million kroner.
I 2018 steg det til 4,5 millioner.
Men selvom millionerne strømmer ind i Watery, påvirker det ikke den unge østjyde.
- For mig handler det ikke om pengene.
Det handler om at bygge noget op og se det vokse.
Det er selvfølgelig nødvendigt at tjene penge for at drive en forretning.
Men jeg geninvesterer en stor del af min omsætning i varer, for jeg vil hellere bruge penge på virksomheden end mig selv, lyder det fra 19-årige Daniel.
Han tager 2.
000 kroner ud i løn til sig selv om måneden, og dermed er der ikke kommet flere penge på privatkontoen, siden han var ung gymnasieelev.
Tværtimod.
- Jeg får mindre udbetalt, end da jeg var på SU, og jeg får også betydeligt mindre end mine kammerater, som arbejder.
Og det på trods af, at jeg arbejder fire gange så meget.
Men jeg har ikke brug for mere.
Jeg bor hjemme, og jeg kan købe en frysepizza i Bilka til en tyver, siger den unge jyde.
Daniel Johannesen er med i sæson fire af 'Løvens hule', hvor hans gåpåmod og initiativ tager løverne med storm:Har en seng på kontoretOg selvom virksomheden fortsætter med at vokse, har han ikke tænkt sig at ændre på det.
- Jeg har ikke planer om at tage flere penge ud til mig selv lige foreløbig.
Og hvis det betyder, at jeg skal bo hjemme tre-fire år endnu, så gør jeg det.
Det vil min mor nok heller ikke have noget imod, griner Daniel.
Som udgangspunkt holder jeg fri i weekenden, hvor jeg er sammen med vennerne og fester og den slags.
Så det er kun i hverdagene, jeg går glip af Fortnite og Netflix.
Daniel JohannesenI dag har Watery en fuldtidsansat og tre freelancere, som arbejder omkring 14 timer om ugen hver med webudvikling, markedsføring og regnskab.
Dertil kommer Daniels egen arbejdsindsats, som løber op i lidt mere end fuldtid.
- Hver anden dag går jeg hjem fra kontoret sådan ved 20-21-tiden, og hver anden dag bliver jeg hængende til 3-4 stykker om natten, hvis jeg da ikke bliver og sover.
Jeg har en seng på kontoret, og nogle gange er det bare lettere at blive, smiler han.
Når Daniel vælger at tage hjem i sin egen seng for at sove, er det iøvrigt på cykel - dag og nat.
For selvom han har kørekort, så har han hverken råd til bil eller benzin.
Daniel var kun 17 år, da han startede Watery.
I Danmark kan man kun starte virksomhed, når man er over 18 år, og derfor måtte hans far stifte virksomheden for ham.
Holder fri hver weekendSelvom arbejdsugen altså med lethed kan komme op på 70-80 timer, rører det ikke den unge iværksætter.
- Jeg føler det ikke som arbejde.
Jeg synes, det er sjovt, og det tænder en gnist i mig.
Det er jo også kun i hverdagene, det foregår sådan.
Som udgangspunkt holder jeg fri i weekenden, hvor jeg er sammen med vennerne og fester og den slags.
Så det er kun i hverdagene, jeg går glip af Fortnite og Netflix, siger Daniel.
Vil være Nordens største om fem årDet er langt fra første gang, Daniel Johannesen har prioriteret noget fra.
Siden han som seksårig begyndt at svømme og begyndte at bruge mere og mere tid på det, har han haft klare mål.
Iværksætteriet har altid ulmet.
Han sparede sine konfirmationspenge op, fordi han havde en idé om at bruge dem på noget stort.
I første omgang blev de sat i banken og efterfølgende i aktier, og i 2017 havde han 50.
000 til at skyde ind i Watery.
De sidste 100.
000 lånte han af sin far.
Det var dog ikke hjemmefra, han havde drømmen om det selvstændige liv.
Daniels mor er tidligere elitesvømmer og i dag økonomiassistent.
Hans far er læge.
De støtter ham begge, og nu hvor han har opfyldt sit løfte til sin mor om at gennemføre gymnasiet, nyder han at være en fri mand.
- Jeg kæmpede igennem den sidste tid på gymnasiet, fordi min virksomhed tog mere og mere tid.
Og jeg kæmpede også med at holde mig vågen i timerne, fordi jeg arbejdede om natten.
Men det har været det hele værd.
Jeg har lært noget, som jeg aldrig ville kunne lære, om jeg så gik ti år i gymnasiet, forklarer han.
Daniel er med i sæson fire af 'Løvens hule', og hans drive og engagement imponerer de fem erhvervsfolk.
 DR)- Nu skal jeg bare fortsætte med at få Watery til at vokse.
Jeg havde et mål om, at vi efter to år var Danmarks største inden for svømmeudstyr.
Det er vi på varer, men ikke helt på omsætning endnu.
Det er vi snart.
Og målet er så, at jeg om fem år er Nordens største med en omsætning på omkring 100 millioner.
Men endnu engang slår den unge mand fast, at pengene ikke er den primære drivkraft.
- Jeg synes, det er fedt at udvikle sig.
Og som jeg også tidligere har sagt at se noget vokse.
At gå fra at have en kunde om dagen til måske 40-50 stykker.
Og at se en glæde hos de kunder, man har hjulpet.
Det er monster-motiverende og giver et kæmpe kick.
FacebookTwitterKopier linkEmner:Bilka|Netflix|Virksomhedsøkonomi|Erhverv|Horsens




https://www.dr.dk/sporten/haandbold/vm-herrer/minut-minut-danmark-banker-sverige-og-brager-i-vm-semifinalen






https://www.dr.dk/sporten/haandbold/vm-herrer/norsk-sejr-over-ungarn-saetter-pres-paa-danmark

VM herrerNorsk sejr over Ungarn sætter pres på DanmarkDer var ingen ungarsk hjælp til Danmark i Boxen.
Norge vandt overbevisende med 35-26.
Sander Sagosen og Norge havde ingen problemer med at nedkæmpe Ungarn.
23.
jan.
2019 kl.
20.
15Bemærk: artiklen er mere end 30 dage gammelLæs opDet danske håndboldlandshold får ingen hjælp til at sikre sig adgang til VM-semifinalerne.
Norge kunne ellers have ydet Danmark ufrivillig hjælp med pointtab mod Ungarn, men VM-sølvvinderne fra 2017 rystede ikke på hænderne og vandt overbevisende 35-26.
Læs også:VIDEO Sikke et drømmemål!
Gullerods svirp med håndleddet imponerer ved VMNu skal danskerne selv gøre jobbet færdig mod Sverige senere onsdag aften i en kamp, der også har afgørende betydning for nordmændene.
Ser man bort fra kampen mod Danmark, har Norge spillet et fint VM og havde heller ingen problemer med et ungarsk hold i en stærkere udgave end tidligere i turneringen.
Tidliger GOG-fløj imponeredeDen ungarske trup har været præget af skader og barselsorlov, men har haft godt af to kampfri dage, og landstræner István Csoknyai kunne endelig råde over langt hovedparten af sine profiler.
Selv med det tunge skyts kørt i stilling havde Ungarn dog svært ved at følge med, når nordmændene skruede tempoet i vejret, som de har for vane.
Den tidligere GOG-fløj Magnus Jøndal indledte med et amokløb på det ungarske forsvar og lavede fem mål på de første ti minutter.
Magnus Jøndal var igen skarp for Norge.
Siden tog holdkammeraterne over, og Norge havde et lille forspring i stort set hele den velspillede første halvleg, der sluttede 16-13 til Christian Berges mænd.
Kampen blev reelt afgjort i begyndelsen af anden omgang, da tekniske fejl og dårlige afslutninger fra de ungarske spillere gav Norge en række kontramål og en klar føring.
Allerede efter 41 minutter tog Csoknyai sin tredje og sidste timeout.
Da var hans tropper bagud 16-25, og spillet var reelt ude.
Læs også:Træt dansk trup?
Sveriges syv har over tre timer mindre i beneneDermed er kampen om de to semifinalepladser stadig et nordisk trekantsdrama, hvor både Danmark, Sverige og Norge er i spil.
Danmark kan tåle et nederlag på højst fire mål mod Sverige.
Langt de fleste scenarier sender også Norge videre, men nordmændene må vente lidt med at booke hotel i Hamburg, hvor semifinalerne spilles på fredag.
/ritzau/FacebookTwitterKopier linkEmner:Norge|GOG Håndbold|Sverige|Jyske Bank Boxen|Håndbold




https://www.dr.dk/nyheder/politik/airbnb-samarbejde-i-aarhus-faar-ros-fra-christiansborg-flere-byer-vil-foelge-trop

PolitikAirbnb-samarbejde i Aarhus får ros fra Christiansborg: Flere byer vil følge tropDet er positivt, at Airbnb bidrager til fællesskabet, lyder det fra Horesta.
De to politiske ordførere Nicolai Wammen (S) og Britt Bager (V) regner med, at samarbejdet mellem VisitAarhus og Airbnb vil komme både turisterne og danskerne til gode.
(© Henning Bagger)Af Thomas Klose Jensen23.
jan.
2019 kl.
19.
30Bemærk: artiklen er mere end 30 dage gammelLæs opDet nye samarbejde mellem Visitaarhus og onlineportalen Airbnb får opbakning på Christiansborg.
Her glæder både Venstre og Socialdemokratiet sig over, at de to parter nu sammen fremover vil forsøge at øge turismen og promovere Aarhus.
- Den her regering har haft som klar målsætning, at Danmark skal være førende nation hvad angår deleøkonomi, og derfor var Danmark også et af de første lande, der lavede en skatteaftale med Airbnb.
At Aarhus nu formaliserer arbejdet gør mig selvfølgelig bare glad, siger politisk ordfører i Venstre, Britt Bager.
Ordføreren, der selv har boet i Aarhus, mener samarbejdet vil være til gavn for både danskere og turister.
Samme holdning har politisk ordfører i Socialdemokratiet Nicolai Wammen, der som bekendt har en fortid bag sig som borgmester i netop Aarhus.
Om VisitAarhus og AirbnbVisitAarhus er Aarhus’ officielle turistorganisation, der har til formål at medvirke til at udvikle turismen i Aarhus-området og at markedsføre området som ferie- og rejsemål.
VisitAarhus er en erhvervsdrivende fond, som skal bidrage til, at positionere og udvikle Aarhus som en viden- og oplevelsesby.
Airbnb blev grundlagt i 2008 og er en onlineportal, der giver folk mulighed for at udleje deres hjem til andre og tjene penge på det, eller omvendt leje sig ind hos private i stedet for eksempelvis hoteller.
Airbnb er til stede i 191 lande.
Kilde: VisitAarhus og Airbnb- Det er en rigtig god aftale, som vil betyde, at der kan komme flere turister og besøgende til Aarhus, og det er til gavn for erhvervslivet og i øvrigt også for alle turistattraktionerne – ikke kun i Aarhus, men i hele Jylland, siger han.
- Jeg tror da, at der er andre byer, der vil følge efter.
Bidrager til fællesskabetDet er første gang, at en dansk turistorganisation indgår et formelt samarbejde med Airbnb.
Ligesom andre af Visitaarhus' samarbejdspartnere vil udlejningsplatformen derfor også betale til fællesskabet, der skal være med til at betale for at promovere byen.
Der er årligt 1,4 millioner overnatninger i Aarhus, og heraf er 200.
000 af dem gennem Airbnb.
Visitaarhus håber på at kunne blive klogere på denne gruppe gennem det nye samarbejde.
Sidste år indgik regeringen, Socialdemokratiet, Dansk Folkeparti og De Radikale en aftale, der satte loft over, hvor mange dage private må udleje deres boliger gennem Airbnb.
Samtidig indgik skatteministeren og Airbnb en aftale om automatisk indberetning af lejeindtægter for danske Airbnb-udlejere.
Brancheorganisation er positivHoresta - brancheorganisationen for hotel-, restaurant- og turisterhvervet - er blandt de organisationer, der har været skeptiske over Airbnbs rolle på det danske marked.
Alligevel er der glæde over, at Visitaarhus har indledt et samarbejde med onlineportalen, der lever af at formidle udlejningstilbud.
- Det er positivt, at det er lykkedes VisitAarhus at få Airbnb til at bidrage kontant til markedsføringen af byen – det gør rigtig mange hoteller i dag, og Airbnb er en stor international formidler af udlejning, som lige nu udgør en femtedel af markedet, og derfor er det helt naturligt, at de bidrager, siger politisk direktør i Horesta, Kirsten Munch, der også forventer, at Airbnb nu vil bidrage i andre danske byer.
Det betyder dog ikke, at alt er fryd og gammen mellem udlejningsportalen og brancheorganisationen.
Ifølge Horesta har den politiske aftale fra i sommer nemlig vist sig svær at kontrollere.
- Man har meget svært ved at kontrollere den udlejning, der foregår, og dermed også den skat, som bliver betalt.
Og det loft, som man har sat for den private udlejning er mildest talt blevet gennemhullet, så nej, vi er ikke tilfredse med der, hvor vi er lige nu, siger Kirsten Munch.
- Vi konkurrerer gerne, men det skal være på lige vilkår.
FacebookTwitterKopier linkEmner:Aarhus|Airbnb|Britt Bager (politiker)|VisitAarhus|Turisme




https://www.dr.dk/sporten/haandbold/vm-herrer/traet-dansk-trup-sveriges-syv-har-over-tre-timer-mindre-i-benene

VM herrerTræt dansk trup?
Sveriges syv har over tre timer mindre i beneneDe syv svenskere med mest spilletid kan have en fordel frem for Hansen og co.
Magnus Landin er den dansker, der har spillet mest under VM.
Af Lars Brøndum23.
jan.
2019 kl.
19.
02Bemærk: artiklen er mere end 30 dage gammelLæs opBraget i Boxen i aften mellem Danmark og Sverige bliver en kamp, hvor alle faktorer spiller ind, når pladsen i semifinalen skal sikres.
På ét parameter har de gulblusede muligvis en fordel.
Nemlig væsentligt færre kampminutter i benene, hvis man kigger på de syv spillere på hver position, som har fået mest spilletid i hver trup.
Samlet set har Nikolaj Jakobsens foretrukne syv spillet i 29 timer og 46 minutter i løbet af de hidtidige VM-kampe.
Det samme tal blandt de foretrukne syv hos den svenske træner Kristján Andrésson er 26 timer og 7 minutter – altså samlet cirka en halvleg mindre pr.
spiller.
Landin trækker læssetEt nærmere kig på de enkelte positioner på de to hold viser, at det specielt er på venstre fløj, højre fløj og centerpladsen, den danske træner har trukket store veksler på Magnus Landin, Lasse Svan og Rasmus Lauge, der hver især har spillet cirka en time mere end deres svenske modstykke på samme position.
Læs også:Dansk VM-debutant valgte harpiks over fodboldstøvlerHeldigvis er det ikke sikkert, de mange minutter til de danske spillere er et skidt for kampens udfald - i hvert fald ikke, hvis man spørger DR Sportens håndboldekspert Lars Krogh Jeppesen- Nu er vi her, hvor det hele afgøres, og vi kan ryge ud på én dårlig halvleg.
Men selv om nogle spillere har mange minutter i benene, er de så rutinerede, at de nok skal sige til, hvis de får brug for 10 minutter på bænken, siger Lars Krogh Jeppesen og fortsætter:- Vi så eksempelvis mod Egypten, at Mikkel Hansen og Rasmus Lauge begge så tunge ud i første halvleg, men hævede sig i 2.
halvleg.
Så mod Sverige forventer jeg ikke, de ekstra spilleminutter til danskerne får nogen betydning.
Albin Lagergren er spilleren med flest minutter i benene for det svenske landshold.
Faktisk kan de mange minutter omvendt være en direkte fordel for Danmark, fordi deres sammenspil er bedre, fortæller han.
- Samspillet mellem Rasmus Lauge og Mikkel Hansen er jo bedre end nogensinde.
Jeg er af den opfattelse, at jo flere minutter man sammen har på banen, desto bedre er man til at spille hinanden gode, og desto mere sammenspillet er man, lyder det fra Lars Krogh Jeppesen.
Om det bliver antal spilleminutter, samspil, rutine eller noget helt fjerde, der gør udfaldet i aften kan ses på TV2 og høres i Liga på P3.
Kampen starter kl 20.
30.
https://www.
dr.
dk/live/sporten/haandbold/live-vm-danmark-sverigeFacebookTwitterKopier linkEmner:Lasse Svan (håndboldspiller)|Magnus Landin (håndboldspiller)|Sverige|TV 2 (tv-kanal)|Håndbold




https://www.dr.dk/nyheder/regionale/hovedstadsomraadet/koebenhavns-lufthavn-faar-voksevaerk-det-lugter-simpelthen-af

KøbenhavnKøbenhavns Lufthavn får vokseværk: 'Det lugter simpelthen af prut.
.
.
'Staten er klar til at skyde 2,5 milliarder kroner i Københavns Lufthavn.
To nye togperroner og 2000 flere parkeringspladser er en del af planen, når Transportministeriet sætter en udvidelse af Københavns Lufthavn i udbud i 2020.
Af Kristoffer Poulsen23.
jan.
2019 kl.
17.
38Bemærk: artiklen er mere end 30 dage gammelLæs opKøbenhavns Lufthavn skal have 2000 nye parkeringspladser og to nye perroner på tog-stationen, lyder hovedpunkterne i en ny plan, som er en del af regeringens hovedstadsudspil.
Det skriver Børsen.
Både parkeringspladser og perroner skal gøre Københavns Lufthavn attraktiv for flyselskaber at flyve fra, fordi det bliver nemmere for passagererne at bruge lufthavnen.
Og netop fordi flere folk skal have mulighed for komme til og fra lufthavnen, er en velfungerende infrastruktur vigtig, mener Transportminister, Ole Birk Olesen (LA).
- I fremtiden får Københavns Lufthavn mange flere rejsende både ind og ud af landet, og det er en stor vækstmotor for hele hovedstadsregionen, og derfor er der også behov for at Københavns Lufthavns togstation kan tage sin del af de folk, der skal til og fra Lufthavnen, siger Ole Birk Olesen.
Godt for flyselskaberneRegeringens plan bliver også godt modtaget hos SAS, hvor kommunikationschef Mariam Skovfoged siger, at udvidelsen af lufthavnen har betydning for, at SAS kan blive ved med at vokse.
- Det skal være let at komme til, fra og rundt i en lufthavn, og derfor er hele infrastrukturen vigtig.
Både når man er et flyselskab, men også når man er kunde og flypassager, siger hun.
Læs også:Københavns Lufthavn runder 30 millioner rejsende på et årSå selvom pengene skal bruges på infrastrukturen uden om lufthavnen, vil det også styrke flyselskaberne, fordi det er med til at lokke kunder til, mener Mariam Skovfoged.
- Det er vigtigt, at vi kan blive ved med at vokse og skabe tilgængelighed for danskerne, så hvis der bliver investeret yderligere i infrastrukturen, så er det noget, der kommer os alle sammen til gode, siger hun og fortsætter.
- Infrastrukturen vil være med til at øge passagergrundlaget, fordi passagererne i højere grad vil vælge Københavns Lufthavn frem for andre, siger hun.
NabogenerMen selvom der er mange positive reaktioner på udvidelsen af Københavns Lufthavn, er der også naboer, der ikke synes, at det hele er lutter lagkage.
I de seneste 25 år har Mie Kurtsdatter boet i lufthavnsparken i Kastrup, som ligger lige op af Københavns Lufthavn.
- Umiddelbart er det jo ikke et problem, at man forbedrer infrastrukturen, så folk kan tage toget og komme af med deres biler, men det er også et spadestik i retning af, at der kommer flere fly i luften, siger hun.
Det bekymrer hende.
For med den flytrafik, der allerede er nu, oplever hun støj og gener med luftforurening.
- Når vinden er i syd, bliver flyenes brændstof blæst ind over Kastrup.
Og det er jo fossilt brændstof, og man kan lugte, hvor det kommer fra, så der lugter simpelthen af gammel prut i gaderne, siger Mie Kurtsdatter.
Men at flytrafikken bliver øget i takt med bedre infrastruktur og udvidelser af lufthavnen er nok ikke til at komme udenom.
I hvert fald ikke, hvis man spørger transportministeren.
- Københavns Lufthavn har planer om at udvide selve lufthavnen, så der bliver plads til mere flytrafik, men vi tager ansvar for den del, der handler om at få folk til og fra lufthavnen, siger Ole Birk Olesen.
FacebookTwitterKopier linkEmner:Københavns Lufthavne|Liberal Alliance|Lufthavne|Ole Birk Olesen (politiker)|Kastrup




https://www.dr.dk/nyheder/udland/top-demokrat-vil-stoppe-shutdown-med-milliarder-de-ma-bare-ikke-bruges-pa-en-mur

UdlandTop-demokrat vil stoppe shutdown med milliarder: De må bare ikke bruges på en murForslaget går på, at Donald Trump får de 5,7 milliarder, han ville have brugt på grænsemuren mod Mexico.
James Clyburn, der en af to demokrater i Kongressen, er villig til at indgå et kompromis med præsident Donald Trump (Arkivfoto).
)23.
jan.
2019 kl.
18.
20Bemærk: artiklen er mere end 30 dage gammelLæs opEfter flere uger med en lukning af dele af statsapparatet i USA forsøger ledelsen i Det Demokratiske Parti i Repræsentanternes Hus sig muligvis med et nyt bud på et kompromis, der skal løse den politiske uenighed.
I grove træk foreslår topdemokraten James Clyburn, at demokraterne går med til at give USA's præsident, Donald Trump, de 5,7 milliarder dollar, som præsidenten ønsker at bruge på grænsen til Mexico.
Pengene skal dog komme med den betingelse, at præsidenten ikke må bruge dem på sit valgløfte: En mur på grænsen til Mexico.
James Clyburn er det, der kaldes en indpisker, for demokraternes gruppe i Repræsentanternes Hus.
Han er dermed nummer tre i partiets hierarki i det kammer af Kongressen.
Siden januar har Demokraternes haft et flertal i Repræsentanternes Hus.
Modsat har Republikanerne, som Trump tilhører, flertal i Senatet.
Foreslår droner, røntgenskannere og flere vagterFor at vedtage et budget skal det godkendes af et flertal i hver af de to kamre og af præsidenten.
Men demokraterne og republikanerne kan ikke blive enige om et budget for dele af statsapparatet, der derfor har været lukket i 33 dage.
Donald Trump har krævet, at et budget indeholder 5,7 milliarder dollar til at forstærke kontrollen langs USA's grænse til Mexico.
Det skal blandt andet ske ved at opføre en mur på dele af strækningen.
Det har demokraterne nægtet.
James Clyburn åbner nu for, at Donald Trump kan få pengene.
De skal bare ikke bruges på en mur.
Clyburn selv nævner brug af droner, røngtenskannere og flere grænsevagter som mulige tiltag, pengene kan bruges på.
Læs også:Rekordlang 'shutdown' i USA: Om to uger vil den have kostet mere end Trumps murTidligere har demokraterne tilbudt et kompromis med 1,3 milliarder dollar til øget kontrol ved grænsen.
Donald Trumps seneste kompromistilbud indeholdt 5,7 milliarder dollar til en "stærk og gennemsigtig stålbarriere".
Til gengæld vil han udskyde deportationer af personer, der er kommet illegalt til landet som mindreårige.
Det fremgår ikke, om udskydelsen af deportationerne indgår i Clyburns forslag.
/ritzau/ReutersFacebookTwitterKopier linkEmner:Donald Trump (politiker)|USA|Repræsentanternes Hus|Mexico




https://www.dr.dk/musik/8-aar-siden-vandt-han-melodi-grand-prix-nu-er-esben-tilbage-som-sangskriver-i-storbritannien

MusikFor 8 år siden vandt han Melodi Grand Prix.
Nu er Esben tilbage som sangskriver - i StorbritannienEsben Svane sikrede Danmark en femteplads i Eurovision 2011.
Nu har han en sang med i Storbritanniens Grand Prix.
Esben Svane har skrevet en sang til Storbritanniens Grand Prix sammen med den danske Eurovision-vinder Lise Cabble.
(© Esben Svane)Af Kasper Madsbøll Christensen23.
jan.
2019 kl.
18.
30Bemærk: artiklen er mere end 30 dage gammelLæs op- Jeg troede, at jeg var færdig med Melodi Grand Prix.
Så klare er ordene fra sangskriver og producer Esben Svane, der sammen med gruppen A Friend in London sikrede Danmark en flot femteplads ved Eurovision Song Contest i 2011 med nummeret 'New Tomorrow'.
Lyt til 'New Tomorrow', mens du læser videre.
A Friend In London - New TomorrowMen hans forhold til den store musikkonkurrence er alligevel ikke helt afsluttet.
Hans sang 'Sweet Lies' er nemlig blevet udtaget som en af sangene i Storbritanniens udgave af Melodi Grand Prix – derovre kaldet 'Eurovision: You Decide' – der finder sted 8.
februar.
Danskere også med i TysklandDet er ikke kun i Storbritannien, danske sangskrivere har sange med i andre landes nationale Melodi Grand Prix'er i år.
Således har den tidligere forsanger i A Friend in London, Tim Schou, en sang med i Tysklands Melodi Grand Prix.
Her har også sangskriveren Thomas Stengaard - der var med til at skrive 'Only Teardrops' - to sange med.
Den tyske Grand Prix-finale, 'Unser Lied für Israel', afholdes fredag den 22.
februar.
- Efter den sangskrivercamp, hvor den blev skrevet, var jeg vildt deprimeret, fordi jeg følte mig så dårlig, fortæller Esben Svane.
- Jeg er stadig i gang med at blive en god producer, og de andre på campen er nok kommet længere end mig, så når vi sad dér om aftenen og skulle spille, så fik jeg bare virkelig lavt selvværd.
- Derfor er det også helt vildt specielt, at 'Sweet Lies' er kommet med!
Lyt til 'Sweet Lies' her.
Stigmatisering af Melodi Grand PrixEsben Svane har brugt tiden efter Eurovision 2011 på at udgive en ep, holde foredrag, afvikle en talent-camp for unge sangskrivere og erhverver sig stadig som selvstændig sangskriver, musikproducer og kunstner.
Han fortæller, at han har været varsom med at deltage i Melodi Grand Prix igen.
- Jeg har brugt syv år på at opbygge min integritet som sangskriver og vise, at jeg ikke bare er trommeslager i et popband, der har været med i Melodi Grand Prix.
- Der kan godt være en stigmatisering omkring konkurrencen, hvor folk dømmer det, hvis man har været med.
'Sweet Lies' er blevet til i samarbejde med svenske Maria Broberg og den danske Eurovision-vinder Lise Cabble – kvinden bag Emmelie de Forests 'Only Teardrops', der sikrede Danmark Eurovision-sejren i 2013.
Emmelie de Forest holder vindertrofæet efter Eurovision-sejren i 2013.
Til højre for hende ses en glad Lise Cabble, der skrev sangen sammen med Julia Fabrin Jakobsen og Thomas Stengaard.
Stresset sangskriverprocesSamarbejdet med Lise Cabble har været specielt for Esben Svane.
- Jeg har så sindssygt meget respekt for Lise – både som person og sangskriver.
Hun har været igennem hele gamet både som artist og sangskriver og med både op- og nedture, så hun har en kæmpe plads i mit hjerte.
Han støttede sig også til sin erfarne kollega, da 'Sweet Lies' blev til.
- Jeg sad som producer og styrede egentlig slagets gang, men sad og ventede på, at Lise skulle reagere på sangen.
Men hun sad bare der uden at sige noget.
Teamet skulle præsentere et bud på en færdig sang efter otte timer, men efter de første tre var alle foreløbige idéer kasseret.
- Dér begyndte jeg at stresse!
Lyt til 'Only Teardrops', mens du læser videre.
Emmelie de Forest - Only TeardropsPludselig kom Lise Cabble dog teamet til undsætning.
- Lige pludselig begyndte Lise så at spille noget på et keyboard, og så opstod der noget - og så gik det helt vildt stærkt derfra.
Ud over Eurovision-sejren med 'Only Teardrops' er Lise Cabble blevet nummer fem i konkurrencen to gange.
Først med Aud Wilkens 'Fra Mols til Skagen' i 1995 og siden med A Friend in Londons 'New Tomorrow' i 2011 – med Esben Svane som trommeslager.
A Friend in London til Eurovision 2011.
I forgrunden ses forsanger Tim Schou, mens Esben Svane spiller trommer bagerst i billedet.
Sangen sikrede sig en femteplads - blandt andet med de maksimale 12 point fra Holland, Island og Irland.
Skriver ikke specifikt til Grand PrixLise Cabble bekræfter, at det ikke var let at få bragt 'Sweet Lies' til verden.
- Faktisk var vi rigtig længe om at komme på idéer - vi sad bare og blev mere og mere blege.
Men så kom det lige pludselig.
Nogle gange handler det om at vente til den gode idé kommer.
Og det gjorde den!
Nogle gange handler det om at vente til den gode idé kommer.
Og det gjorde den!
Lise Cabble, sangskriver- Og det var skidehyggeligt at skrive med Esben.
Han er skidedygtig!
Lise Cabble har i år både sange med i Sverige og Litauen.
I Litauen røg 'Doing the Loop' ud i en indledende runde, mens sangen 'Chasing Rivers' skal stå sin prøve i Sveriges første af hele fem indledende Grand Prix-semifinaler, lørdag den 2.
februar.
Hun skriver dog ikke specifikt til Melodi Grand Prix, siger hun.
- Jeg sidder og ikke og tænker: 'Nu skal jeg skrive en Grand Prix-vinder'.
Jeg skriver bare sange, jeg godt kan lide, og som jeg synes er gode.
Det er ikke til at sige, om det havner i Grand Prix eller et helt andet sted.
Det er bare med at lave noget fedt materiale med nogle fede mennesker.
- Men det er selvfølgelig rigtig, rigtig fedt at have en sang med i Storbritannien.
Det bliver skidespændende.
'Eurovision: You Decide' finder sted fredag den 8.
februar.
Dansk Melodi Grand Prix finder sted lørdag den.
23.
februar.
Sidste år blev Storbritannien repræsenteret af SuRie, der sang 'Storm' ind på en 24.
plads i Eurovision-finalen.
Danmark blev nummer ni med Rasmussen og 'Higher Ground'.
FacebookTwitterKopier linkEmner:Emmelie de Forest (musiker)|Melodi Grand Prix|Storbritannien|London|Pop og rock




https://www.dr.dk/nyheder/regionale/fyn/gymnasierektor-kritiseret-gratis-undervisning-til-asylboern-nu-bakker-syv

FynGymnasierektor kritiseret for gratis undervisning til asylbørn: Nu bakker syv andre rektorer opDer er fuld opbakning til rektor på Nyborg Gymnasium, som offentligt er blevet kritiseret for at undervise udvisningstruede somaliske børn på gymnasiet.
Henrik Stokholm har fået mange kommentarer i den offentlige debat, efter at han har slået dørene op for fem somaliske børn på Nyborg Gymnasium, så de fortsat kan modtage undervisning, selvom de har mistet deres opholdstilladelse.
Af Anne Mette Dam Thrane, Henrik Mikaelsen, Trine Søgaard Rødkær og Christina Vibe Jensen23.
jan.
2019 kl.
18.
49Bemærk: artiklen er mere end 30 dage gammelLæs opNu er det gået for vidt.
Det mener rektorerne på syv fynske gymnasier, som har skrevet et fælles læserbrev i Fyens Stifstidende, der giver fuld opbakning til rektor på Nyborg Gymnasium Henrik Stokholm.
Han er offentligt blevet kritiseret for at undervise udvisningstruede somaliske børn fra Nyborg på gymnasiet.
Sagen kortDen somaliske Hussein-familie i Nyborg, der består af en mor, far og deres otte børn, får afslag på forlængelse af opholdstilladelse fra Udlændingestyrelsen.
Børnene søger om asyl i Danmark.
Nyborg Gymnasium modtager besked fra Nyborg Kommune om, at de skal melde de to søskende på 16 år, Ruwayda Abdisalan Hussein og Roda Abdisalan Hussein, ud af gymnasiet.
Samtidig bliver de seks yngre søskende meldt ud af folkeskole og daginstitutioner.
Rektor på Nyborg Gymnasium åbner dørene for undervisningslokaler på gymnasiet.
En række frivillige lærere underviser dagligt fem af familiens somaliske børn, som ellers ville gå i 0.
, 6.
, 8.
og 10.
klasse.
Rektorer bakker opBlandt andet har udlændinge- og integrationsminister Inger Støjbjerg (V) udtalt, at rektoren laver sin egen udlændingepolitik.
- Den sag er gået alt for vidt.
Han gør, hvad han egentlig skal, nemlig at tilbyde unge mennesker noget skolegang, siger rektor i Middelfart, Christian Alnor.
Han afviser samtidig beskyldningerne om, at Henrik Stokholm driver sin egen udlændingspolitik.
- Paragraf 76 i Grundloven siger, at alle børn har ret til at gå i folkeskolen.
Rektor på Katedralskolen, Lone Bjørndal Thomsen, som også er en af forfatterne bag læserbrevet, har ikke noget imod, at man debatterer emnet.
Men hun ærgrer sig over den drejning, debatten har fået.
- Det er helt galt, når der bliver sagt ting, som ikke er ordentlige; hvor man nærmest ender med at gå efter manden i stedet for efter sagen, siger Lone Bjørndal Thomsen.
Otte somaliske søskende har mistet retten til at gå i skole, efter deres forældre har mistet deres opholdstilladelse.
Nu bliver fem af familiens otte børn undervist af frivillige på Nyborg Gymnasium.
Rektor på Nyborg Gymnasium bakkes op af andre fynske rektorer.
På billedet ses Abdullahi, Riyan og Raida Hussein på 6, 12 og 15 år.
Rektor på Nyborg Gymnasium er glad for de øvrige fynske gymnasierektorers opbakning.
- Det er dejligt, at de fleste af mine fynske kollegaer støtter mig i gym-fyn-regi.
Det gør mig selvfølgelig glad, og det styrker mig i, at det er den rigtige beslutning, jeg har taget, siger Henrik Stokholm.
Som kolleger til rektor ved Nyborg Gymnasium kan vi kun støtte, at alle børn har ret til undervisning, og vi tager skarpt afstand fra de personlige angreb, der i løbet af debatten er blevet rettet mod Henrik Vestergaard Stokholm.
Uddrag af læserbrev i Fyens Stiftstidende, d.
23.
januar 2019Henrik Stokholm er overrasket over den udvikling, debatten har taget.
- Jeg er med på, at når man agerer i sådan en sag her, så vil det give noget kritik, og det har jeg det fint med.
Men jeg synes kritikken er blevet skinger og er blevet præget af en høj grad af valgkampsretorik.
For mig handler det grundlæggende om, at nogle børn går i skole, siger han.
Ikke et politisk statementDe syv opbakkende rektorer mener ikke, at der er tale om et politisk statement fra Henrik Stokholm, når han tilbyder undervisning til de somaliske børn.
De mener, at han følger lovgivningen.
Men det er udlændingeordfører Martin Henriksen (DF) ikke enig i.
- Når udlændingemyndighederne kommer og - på baggrund af de regler, som et flertal i Folketinget har vedtaget - siger, at her er der nogle personer, som vi vurderer kan vende tilbage til hjemlandet, så skal man ikke modarbejde det.
Rektor på Nyborg Gymnasium mener, at han blot passer sit arbejde, og understreger, at det er en meget kompleks sag.
- Jeg er chokeret over, at det er mig, der bliver beskyldt for at bryde og fortolke love, for jeg synes jo bare, jeg gør det, jeg er sat i verden for, siger Henrik Stokholm.
Frygter langsigtede problemerViceborgmesteren i Nyborg Kommune, Carsten Kudsk (DF), bakker Martin Henriksen op.
Han frygter, at det kan give langsigtede problemer, at Nyborgs rektor tilbyder undervisning.
- Hvad så med andre situationer, hvor folk lige pludselig vælger at blive boende, er der så også andre mennesker, der går ind og siger, at så går vi også ind og betaler alle udgifter?
Og så begynder vi at få en skridning i, at man simpelthen ikke vil følge de regler, vi lægger op til, siger han.
Henrik Stokholm er overrasket over Carsten Kudsks udmelding.
- Hvis han vil bruge det i sin valgkamp, så må han jo gøre det.
Jeg forholder mig bare til de her pigers skolegang, siger rektoren.
Læs også:Somalisk familie står til udvisning trods mønstereksempel på integrationFacebookTwitterKopier linkEmner:Carsten Kudsk (politiker)|Dansk Folkeparti|Martin Henriksen (politiker)|Nyborg|Gymnasiale uddannelser




https://www.dr.dk/sporten/haandbold/vm-herrer/kroatien-klager-officielt-over-dansk-par-men-dommer-duoen-er-upaavirket

VM herrerKroatien klager officielt over dansk par: Men dommer-duoen er upåvirketDen kroatiske lejr har nu officielt klaget over to danske VM-dommere.
Her kan du se de 10 episoder.
Af Arnela Muminovic23.
jan.
2019 kl.
18.
16Bemærk: artiklen er mere end 30 dage gammelLæs opDe danske VM-dommere Mads Hansen og Martin Gjeding er forsidestof i de kroatiske medier i disse dage, efter duoen mandag aften dømte mellemrundekampen mellem Tyskland og Kroatien.
Den kroatiske lejr var rasende på danskerne efter opgøret, hvor de følte sig bortdømt.
Især en situation kort før tid fik Balkan-temperamentet til at koge over, og det medførte hårde beskyldninger mod Hansen og Gjeding fra den kroatiske træner Lino Cervar og flere andre repræsentanter fra holdet.
Se situationen her:Men det var ikke kun den ene episode, som danskerne vurderede helt forkert i kampen.
Ifølge kroaterne var der hele 10 situationer i opgøret, hvor Balkan-nationen følte sig bortdømt, og som fik stor indflydelse på kampens resultat.
Derfor har det kroatiske håndboldforbund indsendt en officiel klage til det internationale forbund, og som bevismateriale har de indsendt en video med de 10 episoder, som det kroatiske håndboldforbund også har lagt på deres officielle Facebook-side.
- De fejl var afgørende for, at vi tabte.
Vi vil gerne undgå, at det her sker igen i fremtiden, og derfor har vi indsendt klagen.
Det her er et nederlag for håndbolden, siger præsidenten for det kroatiske forbund, Tomislav Grahovac, til de kroatiske medier.
Se de 10 episoder her:Dermed er det en sag og mediestorm, der ikke ser ud til at stoppe lige foreløbigt.
Men det er ikke noget, som fylder det helt store hos Mads Hansen og Martin Gjeding.
- Vi vil selvfølgelig helst undgå, at der bliver talt om os, når kampen er slut.
Det er ikke os, der skal være i fokus.
Men når man siger ja tak til dette job, så er det er en præmis, at aktører kan være utilfredse med vores beslutninger.
Virvaret påvirker dog hverken mig eller Martin synderligt, siger Mads Hansen og tilføjer:- Hvis vi på forhånd ikke brød os om, at der var nogen, der ikke altid var enige i de afgørelser, vi træffer – så skulle vi have lavet noget helt andet.
Læs også:IHF åbner sag mod Kroatien efter raseri mod danske dommereDuoen erkendte efter opgøret over for TV2 Sport, at den meget omtalte episode få minutter før tid, hvor Kroatien blev straffet med en angrebsfejl, var en fejlkendelse fra danskernes side.
Det fastholder Hansen og Gjeding også i dag og understreger samtidigt, at parret ikke fokuserer på alt det, der foregår i medierne.
Det vigtigste for dem er at lære af deres fejl.
- Vi er selvfølgelig meget ærgerlige over, når vi laver fejl, der får stor betydning.
Vi er ekstremt ærekære omkring vores job, ligesom spillerne og trænerne er for deres.
Det ærgrer os da meget, at vi er endt i denne situation.
- Men for os handler det ene og alene om, hvad vi kan gøre bedre i næste kamp – uanfægtet, hvad der sker omkring os.
Vi holder udelukkende fokus omkring den næste opgave, siger han.
Kroaternes cheftræner, Lino Cervar, var meget hård i sin kritik af den danske dommerduo.
Men kan du forstå, at kroaterne har reageret, som de har gjort?
- Jeg har fuld forståelse for, at elitesport er fyldt med følelser og passion.
Jeg har den fuldeste respekt for, at alle ønsker at yde den bedste præstation på banen.
Men den konkrete situation har jeg ikke en holdning til.
Selvom det danske par ikke føler sig påvirket af hele virvaret, så indrømmer Mads Hansen dog, at det betyder meget for dem, at præsidenten for det internationale håndboldforbund, Hassan Mustafa, hurtigt var ude i medierne og støtte duoen.
Læs også:Kroaterne hudfletter dansk dommerpar: ’De burde ende i fængsel’- Det betyder rigtig meget.
Jeg ville da lyve, hvis jeg sagde, at det ikke betød noget.
Jeg er selvfølgelig meget glad for, at en forkert afgørelse ikke er ensbetydende med, at vi ikke har opbakning fra det internationale håndboldforbund, siger han.
Mads Hansen og Martin Gjeding ved endnu ikke, om de får flere kampe ved denne slutrunde.
Det bliver afgjort efter aftenens kampe, om danskernes præstationer har været gode nok til at blive belønnet med flere opgør på den allerstørste scene.
--------FacebookTwitterKopier linkEmner:Kroatien|Håndbold|Facebook|TV 2 Sport|Tyskland




https://www.dr.dk/nyheder/indland/omstridte-dyr-i-danmark-generer-fiskeriet-og-irriterer-i-haven

IndlandOmstridte dyr i Danmark: Generer fiskeriet og irriterer i havenSælerne skaber problemer for torskefiskeriet på Bornholm.
Men de er ikke alene om at skabe debat.
Bævere, dræbersnegle og mårhunde er nogle af de dyr i danske natur, som skaber debat.
Af Mette Richardt23.
jan.
2019 kl.
17.
31 | opdateret 24.
jan.
2019 kl.
19.
10Bemærk: artiklen er mere end 30 dage gammelLæs opDe ser nok så søde ud, men for fiskerne på Bornholm er sælerne blevet en skræk.
Ifølge dem spolerer sælerne fiskeriet, og dyrene er derfor blevet omdrejningspunkt for en høring i Folketinget i dag.
Ifølge forskningsinstitutionen, DTU Aqua, er sælerne et kæmpe problem for fiskeriet i den østlige del af Østersøen.
Sælernes primære fødekilde er torsk.
En gråsæl spiser ca.
3,8 kg.
torsk om dagen.
Det løber op i 1.
370 kg.
torsk pr.
sæl om året.
Desuden skader sælerne torsken og overfører leverorm.
Torskefiskeriet er så presset, at det bornholmske fiskeri risikerer at lukke, hvis ikke der sættes ind over for problemet.
Her får du et overblik over de dyr i den danske natur, som de senere år er blevet en gene for nogle.
Sælgråsæl Hvor: Bornholm, Kattegat, Anholt, Læsø, Limfjorden, Vadehavet, Rødsand syd for Lolland.
De 300 kilo gør gråsælen til Danmarks største rovdyr.
Men for mange fiskere har rovdyret været et stigende problem de senere år.
De oplever, at deres garn bliver ødelagt, at fiskene bliver skambidt og at der kommer parasitter i torsken.
Gråsælen var frem til 1900-tallet udbredt og almindelig i Danmark, men på grund af jagt blev arten næsten udryddet her igen.
Og selvom sælerne blev totalfredet i 1967, er de først de senere år vendt tilbage.
Til gengæld breder de sig nu hurtigt.
I 2017 blev der talt 221 individer i den danske del af Vadehavet.
Det var 50 procent flere, end der blev talt året før.
Seniorforsker ved Naturhistorisk Museum i Aarhus Thomas Secher Jensen har dog tidligere udtalt til både TV2 og Videnskab.
dk, at det fra et naturmæssigt synspunkt er positivt, at sælen er vendt tilbage, og ifølge ham, kan den ikke reelt gå ind og regulere fiskebestanden.
Gråsæler opholder sig helst i uforstyrrede kystområder.
BæverBÆVER Hvor: Vestjylland, Nordsjælland, Nationalpark Thy.
Bæveren uddøde i Danmark for mere end 1.
000 år siden, men i 1999 blev arten genindført.
18 bævere blev sat ud i i Flynder Å-systemet ved Klosterheden mellem Holstebro og Lemvig.
Der er i dag mindst 200 bævere i området.
Bestanden vokser fra år til år og spreder sig via vandløb og åer til andre områder.
Bæverne har været udskældt af private jordejere, som har oplevet skader.
De bygger dæmninger og fælder træer, men da bæverne er fredede, er myndighederne ikke forpligtet til at betale erstatning for skader, de forvolder.
Ifølge lodsejer Find Andersen-Fruedahl fra Møborg har bæverne fældet massevis af træer og forårsaget store oversvømmelser.
Derfor kræver han mindst 300.
000 kroner i erstatning fra Miljøstyrelsen, som er myndighed på området.
Men han får ikke nogen erstatning, har landsretten for nylig afgjort.
Ifølge Miljø- og Fødevareministeriet er bæveren med til at genoprette noget af den natur, som er forsvundet fra Danmark, nemlig de mange skovsumpe, småsøer, det døde ved i skovene og lysningerne i tætte krat.
Det giver bedre levevilkår for mange truede plante- og dyrearter, lyder det.
Ulv(ARKIV) Ulv Skandinavisk Dyrepark.
Ulvedebatten blusser op igen i Norge.
Et særligt jagthold er blevet nedsat til at opspore og skyde en ulv, der på et par uger har taget livet af over 100 får.
Det skriver Ritzau, torsdag den 21.
juni 2018.
.
 Hvor: Vest- og Midtjylland.
I 2012 blev ulven set i Danmark for første gang i 200 år.
Ulvene er kommet hertil fra Tyskland.
I 2017 ynglede ulve for første gang i Danmark.
I løbet af foråret og den tidlige sommer sidste år er antallet af ulve i Danmark faldet fra ni til fem.
To af dem er døde, mens to andre er udvandret til Slesvig-Holsten.
Forskerne kan ikke med sikkerhed sige, hvor mange ulve der præcis er i Danmark, da de kan være vanskelige at spore i naturen.
Ulven vækker både frygt og glæde hos danskerne, og den er især blevet udskældt for at angribe husdyr som eksempelvis får.
En række politiske partier ønsker at regulere ulven.
Enten ved at indhegne den, skyde den eller helt ophæve fredningen.
Ifølge Danmarks Naturfredningsforening er ulve er naturens naturforvaltere i forhold til krondyr og rådyr.
De tager de svageste og sørger dermed for at holde bestandene af disse arter sunde.
Vildsvinrkiv- SE RUTZAU Ulven kommer men vildsvin er her allerede BV.
: ARKIVFOTO.
Ifølge ny statistik blev 200 vildsvin skudt i 2012.
Vildsvin meget tæt på Danmark - arkivfoto af vildsvin i Lille Vildmose.
Vildsvin i stort tal er kommet over Kieler-kanalen og fortsætter nordpå.
Der er nu set vildsvin i Leck lige syd for Tønder, og det kommende år vil vildsvin trænge ind i Danmark.
Så klar var meldingen, da danske og tyske politikere i miljøudvalget under den grænseoverskridende organisation Region Sønderjylland-Schleswig tirsdag mødtes i Haderslev, skriver JydskeVestkysten.
-Store vildsvinebestande bevæger sig, og øger jægerne ikke jagten på dem, vil bestanden fordobles på fem-ti år, sagde Heiko Schmüser fra Kiel Universitetet.
Der er endda set eksempler på, at hvor der for få år siden var 100 vildsvin i et område, er der nu 1000.
Direktør Thomas Secher Jensen fra Naturhistorisk Museum i Århus ser gerne vildsvin i danske skove.
Han peger på, at den største risiko for svinepest ikke kommer fra vildsvin, men fra turister, der smider affald i naturen.
(.
 Hvor: Jylland.
Der er omkring 50-100 vildsvin i Danmark.
I maj sidste år var 35 vildsvin pludselig dukket op i et område ved Gatten i Himmerland, hvor der normalt ikke er vildsvin.
Naturstyrelsen tror, at vildsvinene var sat ulovligt ud.
I Danmark er det ulovligt at sætte vildsvin ud i naturen uden en tilladelse.
Det er tilladt at skyde vildsvin døgnet rundt.
Et vildsvinehegn er ved at blive opført ved den dansk-tyske grænse for at forhindre, at afrikansk vildsvinepest spreder sig til danske svinebesætninger.
Ifølge Danmarks Naturfredningsforening er vildsvinenes roderi i skovbunden med til at øge mangfoldigheden og afveksling i naturen ved at øge antallet af blomsterarter i skovbunden.
MårhundDen første Mårhund blev fredag d.
19 august, lukket ud i området ved Overgård ved Mariager fjord.
Brian Kjølhede (Med Kasket) som arbejder for naturstyrelsen vestjylland, medbragte en stiriliseret og GPS mærket Mårhund fra det vestjydske.
Jægerforbundets forskningschef Carsten Riis Olesen fik æren af at sætte den 3 måneder gamle mårhund han fri, med formålet at søge sammen med det kuld som man ved er i området.
Jægerforbundet og Naturstyrelsen står i den kommende tid for at uddanne en snes jægere som skal varetage arbejdet med det omfattende arbejde der ligger i at lokalisere og fange de uønskede Mårhunde.
Foto Flemming Højer Hvor: Jylland, muligvis Fyn.
Mårhunden er en invasiv art.
Den er indvandret fra andre lande og blev registreret første gang i 1980 ved Vejle.
Bestanden er steget kraftigt de seneste 20 år, og det vurderes, at der er op mod 3.
000 mårhunde i landet.
Der blev i efteråret afsat en pulje på 200.
000 kroner til bekæmpelse af mårhunden i Danmark.
Mårhunden udgør en trussel mod fugle og små pattedyr, fordi de ikke er vant til det altædende rovdyr.
Mårhunden kan også være bærer af rabies samt en farlig bændelorm.
I november sidste år satte miljøminister Jakob Ellemann-Jensen (V) en Judas-marhund ud på Fyn for at finde frem til rovdyret.
Ifølge biolog og naturvejleder Morten D.
D.
Hansen opfører mårhunden sig præcist som de andre danske rovdyr - hverken bedre eller værre.
- Men selvfølgelig har mårhunden en betydning ude i naturen, det skal man heller ikke underkende, men det er ikke en betydning, der er specielt negativ.
Det er simpelthen ikke dén, der er årsagen til, at Danmarks natur er i krise.
Det er det bare ikke, sagde Morten D.
D.
Hansen tilbage i november.
DræbersneglIberisk skovsnegl ( Dræbersnegl ), Arion lusitanicus.
Have i Ålsgårde.
Hvor: Hele landet.
Den iberiske skovsnegl er også kendt som dræbersneglen.
Den blev set i Danmark for første gang i 1991 og har bredt sig med stor hast.
Dræbersneglen er enhver haveejers mareridt, når foråret er på vej.
Den kan rasere en have på kort tid.
Dræbersnegle er stort set altædende.
De spiser især bløde plantedele, men også ådsler og ekskrementer.
Dræbersneglene sniger sig frem i tusmørket og kaster sig over køkkenhaven og prydsplanter.
Dræbersneglens værste fjende er tørke og enkelte andre dyr.
Bl.
a.
pindsvin og grævlinge tager fuldvoksne dræbersnegle, mens tudser, frøer og firben spiser de mindre snegle.
Kilder: Miljø- og Fødevareministeriet, Danmarks Naturfredningsforening.
Rettelse: Artiklen er blevet opdateret med flere nuancer for og imod de dyr, der skaber debat i Danmark, så det klarere fremgår, på hvilken måde de enkelte arter har en værdi for naturen.
FacebookTwitterKopier linkEmner:Jakob Ellemann-Jensen (politiker)|Miljø- og Fødevareministeriet|Venstre|Jylland|Havebrug




https://www.dr.dk/nyheder/politik/fiskeriminister-udvider-undersoegelse-af-udskaeldt-styrelse

PolitikFiskeriminister udvider undersøgelse af udskældt styrelseEn fisker kan på forkert grundlag have fået sildekvoter for en million kroner.
Fiskeriminister Eva Kjer Hansen (V) kalder sagen alvorlig.
Af Thomas Klose Jensen23.
jan.
2019 kl.
17.
44Bemærk: artiklen er mere end 30 dage gammelLæs opFiskeriminister Eva Kjer Hansen (V) har netop orienteret Folketinget om endnu en kritisabel sag på fiskeriområdet.
- Jeg har fortalt dem, at jeg simpelthen er forarget over den manglende moral, der tilsyneladende har været i forvaltningen på visse områder.
At vi nu har opdaget en ny stærkt kritisabel sag, hvor der tilsyneladende ikke er sket en forvaltning i overensstemmelse med de regler, som gælder på området.
Derfor har jeg nu udvidet undersøgelsen, der er sat i gang, så vi kommer til bunds i den her konkrete sag, siger hun.
- Og det vi så skal have afdækket er, hvordan det kunne komme så vidt, at der har været mulighed for at sidde og administrere for eget forgodtbefindende og altså ikke i overensstemmelse med reglerne.
GenerationsskiftesildGenerationsskiftesildOrdningen med generationsskiftesild blev indført i 2003.
Baggrunden var, at yngre fiskere, der etablerede sig som ejere eller medejere af et fartøj, kunne få tildelt 200 tons sild i en 3-årig periode og dermed kunne tjene penge til køb af flere silderettigheder eller købe sig til en større ejerandel af fartøjet.
De 200 tons tildeles fiskeren personligt, og derfor kan kvoten kun fiskes af fartøjet, så længe den yngre fisker er ejer eller medejer af fartøjet.
Ansøgeren må ikke være over 45 år på tidspunktet for ansøgningens indsendelse.
Ansøgeren skal etablere sig som ejer eller medejer af et fartøj i det år, hvor silden må fiskes.
Ansøgeren må ikke på forhånd have ejerandel i fartøjet.
Ejerandelen skal udgøre mindst 500.
000 kr.
og mindst 10 procent i forhold til fartøjets forsikringsværdi.
Ansøgeren må ikke i forvejen have etableret sig som ejer eller medejer af et fartøj, hvor den pågældende ejerandel har udgjort mere end 1.
000.
000 kr.
i forhold til forsikringsværdien.
Kilde: FiskeriministerietDer er ifølge ministeren tale om en sag om generationsskiftesild, der fandt sted i 2016, hvor den daværende Landbrugs- og Fiskeristyrelse har optrådt kritisabelt i sin administration.
Generationsskiftesild er kort fortalt en ordning, der sikrer, at nye fiskere får tildelt sildekvoter og dermed kan få adgang til sildefiskeri - altså et generationsskifte.
- Det er en konkret sag, hvor det ser ud til, at en fisker uberettiget har fået nogle generationsskiftesild, hvor der tilsyneladende ikke er orden i dokumentation og ikke har været fyldestgørende sagsbehandling i forhold til den dispensation, siger Eva Kjer Hansen.
- Vi taler om kvoter, som svarer til måske en værdi af omkring en million kroner om året.
Ministeren ønsker dog ikke at gå i detaljer med indholdet i sagen, men forklarer, at sagen ligger både tidsmæssigt og indholdsmæssigt tæt op af de tidligere sager om kritisabel administration.
Hun ønsker heller ikke at kommentere på, hvilke konsekvenser sagen kan få.
- Det er alt for tidligt at sige noget om, hvorvidt der er noget ansættelsesretsligt, der kan følges op på – eller for den sags skyld strafferetsligt.
Men den her sag ligner de øvrige sager, vi har set tidligere, siger Eva Kjer Hansen.
- Den nye sag vedrører et område, som hidtil ikke er blevet undersøgt og derfor ikke er indgået i Rigsrevisionens arbejde eller i Kammeradvokatens undersøgelse, og nu skal vi så bare have undersøgt det her område nærmere, siger hun.
Udvider undersøgelseFiskeriområdet har været genstand for stor debat gennem de seneste par år og er af flere omgange blevet kritiseret.
Det skete senest i efteråret 2018, hvor Kammeradvokatens eftersyn af Landbrugs- og Fødevarestyrelsens sagsbehandling i en række specifikke sager havde været mangelfuld og fejlbehæftet.
Konklusionen var, at forvaltningskulturen på området havde været meget kritisabel.
Kritikken fik Eva Kjer Hansen til indlede tjenstlige forhør mod to medarbejdere, og igangsætte en undersøgelse af området – mere specifikt, hvordan dispensationer til trawlfiskeri i Limfjorden har været administreret.
Den undersøgelse har ministeren besluttet at udvide til også at gælde tildelingen af såkaldte generationsskiftesild.
Genopretning igangsatKammeradvokatens eftersyn blev bestilt som en reaktion på Rigsrevisionens beretning om kvotekoncentrationen i dansk fiskeri, der blev udgivet i august 2017.
Rigsrevisionen fandt, at Miljø- og Fødevareministeriets forvaltning af kvoteejerskab havde været meget kritisabel og ikke havde understøttet Folketingets intention om, at kvoterne ikke måtte koncentreres på for få hænder.
Konsekvensen heraf blev, at to ledende medarbejdere blev flyttet fra området, der blev oprettet en selvstændig Fiskeristyrelse adskilt fra Landsbrugs- og Fiskeristyrelsen, hvori der blev indsat en ny ledelse.
Derudover fik området også tilført ekstra midler til at ansætte flere personer, særligt jurister.
- Vi er i gang med oprydningen og genopretningen, og så er det jo, at der kommer flere lig ud af skabene, som vi så tager fat på, siger Eva Kjer Hansen.
Fem sager politianmeldtFiskeristyrelsen har ifølge ministeriet indgivet fem politianmeldelser vedrørende en række sager, hvor Kammeradvokaten på baggrund af Rigsrevisionens beretning om tilskud på fiskeriområdet har vurderet, at der er grundlag for mistanke om strafbare forhold.
Sagerne er indberettet til Det Europæiske Kontor for Bekæmpelse af Svig (OLAF).
Ministeriet vil i det videre arbejde også undersøge, om der er flere sager med grundlag for mistanke om ulovligheder.
Landbrugs- og Fiskeristyrelsen blev oprettet i 2011, men blev i 2017 splittet op, så der i dag er Landbrugsstyrelsen og Fiskeristyrelsen.
FacebookTwitterKopier linkEmner:Eva Kjer Hansen (politiker)|Fiskeristyrelsen|Landbrugsstyrelsen|Erhvervsfiskeri|Jylland




https://www.dr.dk/sporten/haandbold/vm-herrer/nordmaendene-haaber-paa-dansk-vm-hjaelp-vi-holder-jo-jomfru-ane-gade-i

VM herrerNordmændene håber på dansk VM-hjælp: 'Vi holder jo Jomfru Ane Gade i live'Slår nordmændene Ungarn, vil de følge det dansk-svenske opgør særdeles tæt.
Onsdag byder på et skandinavisk drama om pladserne i VM's semifinaler.
Af Peter Kobbersmed23.
jan.
2019 kl.
17.
24 | opdateret 23.
jan.
2019 kl.
17.
53Bemærk: artiklen er mere end 30 dage gammelLæs opNår billetterne til VM-semifinalerne onsdag aften bliver endeligt fordelt, kan matematikken bag blive særdeles kompliceret.
I Norge regner man selv med at snuppe en sejr mod Ungarn, og derefter bliver øjnene stift rettet mod opgøret mellem Danmark og Sverige.
Læs mere om de mulige scenarier herTager Danmark point i opgøret, følges vi med nordmændene videre til semifinalerne, mens en svensk sejr på tre eller fire mål sender Norge ud i kulden.
Større svensk sejr vil sende Danmark væk fra semifinalepladsen.
Derfor bliver der i både danske, svenske og norske medier spekuleret i usportslige aftaler mellem Danmark og Sverige, hvilket naturligvis bliver afvist af aktørerne selv: Alle går på banen for at vinde.
- Vi forsøger at spekulere så lidt som muligt på de forskellige scenarier.
Vores mål er at vinde kampen med så mange mål som muligt, siger den svenske målmand Mikael Appelgren og bakkes op af sin danske keeper-kollega.
Læs også:OVERBLIK Sådan kommer Danmark i VM-semifinalen- Vi har en målsætning, og det er, at vi skal slå svenskerne.
Hvis vi står til sidst og ikke er nede med et par stykker, så kan vi måske begynde at overveje de andre scenarier, men vores målsætning er uden tvivl at vinde kampen, siger Niklas Landin.
Ifølge den danske landstræner kan kampens forløb være med til at ændre på især svenskernes tilgang.
- Vi skal være klar på, at svenskerne nok vil satse noget mere på et tidspunkt, fordi de skal op og vinde med et antal mål.
Læs også:Svenskerne tog fusen på Danmark for et år siden: Vidste ikke, hvem de stod overfor- Vores mål er at slå Sverige.
Det er måske godt at have det scenarie til sidst, (at Danmark kan tåle et 4-måls nederlag, red.
) men ellers er det ikke noget, vi beskæftiger os med, forklarer Nikolaj Jacobsen.
Nordmænd i Jomfru Ane GadeSelvom alle håber, at spillerne selv formår at afgøre tingene på banen uden mistænkelige boldtab eller målmandsaktioner, kan Norge og Sveriges VM-skæbne i sidste ende blive afgjort af lodtrækning.
Hvis Sverige slår Danmark 29-27, og Norge samtidig vinder 29-25, har vi balladen.
I det scenarie har Norge og Sverige lige mange point og identiske målscorer – både indbyrdes og samlet, og dermed kan lodtrækning helt ekstraordinært komme på tale.
Det er usandsynligt, men i Norge bliver der ikke desto mindre holdt et vågent øje med opgøret mellem Danmark og Sverige.
Læs også:Bengan Boys forvandlede snus og bajere til et dynasti med svensk medaljerusNordmændene satser selv på at klare paragrafferne mod Ungarn, og derefter håber de på en dansk håndsrækning.
Journalisten Stig Nygård udtrykker i en blog hos norske TV2 det således:- Jeg er temmelig overbevist om, at danskerne ordner dette for Norge.
Man må ikke glemme, at de er vældig glade for os nordmænd.
Det er trods alt os, som holder Jomfru Ane Gade i Aalborg i live i store dele af året, og de slipper for at snakke engelsk til os, for at vi kan forstå dem.
Om Danmark giver Norge en hjælpende hånd på bekostning af Sverige, kan du se klokken 20.
30 på TV 2.
Du kan også følge opgøret mod svenskerne i LIGA på P3 eller på dr.
dk/sporten.
FacebookTwitterKopier linkEmner:Niklas Landin (håndboldspiller)|Norge|Sverige|Aalborg|TV 2 (tv-kanal)




https://www.dr.dk/sporten/oevrig/stinna-tange-er-aarets-danske-paraatlet

Øvrig sportStinna Tange er årets danske paraatlet24-årige Stinna Tange Kaastrup blev i september dobbelt verdensmester i paradressur.
Stinna Tange vandt i 2016 også "Kulturministerens Handicapidrætspris''.
23.
jan.
2019 kl.
17.
30Bemærk: artiklen er mere end 30 dage gammelLæs opStinna Tange Kaastrup, der i september vandt to guldmedaljer ved verdensmesterskaberne i paradressur, er årets danske paraatlet 2018.
Det skriver idrætsforbundet Parasport Danmark i en pressemeddelelse.
Læs også:Powerchair hockey og judo er blandt de nominerede til parasportsprisDen 24-årige fynbo fik onsdag overrakt prisen, der formelt hedder Pressalits Keep Living-pris, ved et pressemøde i DGI Huset i Vejle onsdag.
- 2018 har været et fantastisk år og kulminationen på tre og et halvt fantastiske og succesfulde år med Horsebo Smarties (Tange Kaastrups hest, red.
), og det her er en perfekt afslutning på det, sagde prismodtageren onsdag.
Personlig rekord og guldStinna Tange Kaastrup, der er født uden ben, har længe vist højt niveau på den internationale paradressurscene, men 2018 var året, hvor hun for alvor markerede sig som en del af verdenseliten.
Læs også:Karl Vilhelm Nielsen vinder årets idrætsprisVed VM i Tryon i den amerikanske delstat North Carolina i september tog hun, trods udfordringer med varmen, to individuelle guldmedaljer, ligesom hun satte ny personlig rekord i kür-disciplinen.
Præstationen gjorde, at Stinna Tange Kaastrup i efteråret blev nomineret til Det Internationale Rideforbunds (FEI) pris som verdens bedste ridesportsatlet på tværs af alle discipliner og altså ikke kun inden for paradressur.
Daniel Wagner vandt prisen som Årets Para-atlet sidste år.
- Vi har haft mange fornemme danske parasportspræstationer på den internationale scene i 2018.
- Stinna Tange Kaastrups præstation ved VM i Tryon stikker dog ud som den allerstørste, siger elitechef i Parasport Danmark Michael Møllgaard.
Prisen for årets danske paraatlet er blevet uddelt siden 2002.
Sidste år vandt atletikudøveren Daniel Wagner.
/ritzau/FacebookTwitterKopier linkEmner:Daniel Wagner (paraatlet)|Stinna Tange Kaastrup (paraatlet)|Danske Gymnastik- og Idrætsforeninger|Handicapsport|USA




https://www.dr.dk/nyheder/regionale/bornholm/boern-af-udsendte-soldater-moedes-i-faellesklub-plads-til-snak-leg-og

BornholmBørn af udsendte soldater mødes i fællesklub: Plads til snak, leg og tårerDer er godt gang i et af landets få tilbud for børn af veteraner.
Victoria Van Sabben har været i Klub Veteran Kids siden maj måned sidste år.
Her kan hun tale med andre børn om, hvordan det er at have en mor eller far, der har været udsendt som soldat.
 DR Bornholm)Af Dorte Langemark og Morten Søgård Volff23.
jan.
2019 kl.
17.
05Bemærk: artiklen er mere end 30 dage gammelLæs opDet er ikke nemt at være barn til en forælder, som har været udsendt i det danske forsvars tjeneste.
For når far eller mor trækker i uniformen, er det ikke til at sige, om han eller hun også kommer helskindet hjem både fysisk og psykisk.
Derfor mødes 12 børn én gang om måneden i ”Klub Veteran Kids” i Rønne på Bornholm, som er den eneste klub i landet, hvor børn af veteraner mødes i faste, hjemlige rammer for at dele ud af deres følelser og oplevelser med en far eller mor, som har været udsendt.
Victoria Van Sabben er kommet i klubben sammen med sine to søskende lige siden klubbens begyndelse sidste år, og hun har været glad for at tale om de gange, hvor hendes fars udsendelser fylder lidt for meget i hendes unge liv:- Jeg synes, det er et rigtig godt tilbud, da det er rart at snakke med nogen, som ved, hvordan jeg har det derhjemme, siger 15-årige Victoria Van Sabben.
For når Victorias far trækker i uniformen, tager fra hjemmet på Bornholm og går i krig i Danmarks tjeneste, kommer følelserne op i hende og hendes søskende:- Min lillebror forstår det ikke ligeså godt som mig og min søster, så han bliver ikke nær så ked af det som mig og min søster.
Vi er lidt mere til den følsomme side, når han rejser, siger hun.
Plads til snak, leg og tårerNetop følelserne kan være omdrejningspunktet, når Victoria mødes med de andre soldaterbørn i klubben den første tirsdag i hver måned.
Besøget i klubben er uformelt, og der indbydes både til leg og fællesspisning såvel som en skulder at græde på, når følelserne hober sig op.
Og Victoria Van Sabben er overbevist om, at det har gjort en forskel ikke kun for hende, men også for de 11 andre børn, der besøger klubben regelmæssigt:- Jeg ved, at de andre børn er meget glade for klubben.
Der er jo nogle af dem, som er enebørn, der ikke rigtig har nogen i familien, som de har lyst til at tale med om det, og de har måske heller ikke lyst til at tale om det med veninderne i skolen, siger hun.
’Her er så godt’Familieplejen på Bornholm og øens lokale veteranforening Bornholms Veteran Forum begyndte allerede i 2017 at samle penge ind til klubben.
Rundt omkring i landet var der nemlig masser af tilbud til soldaterveteraner, men der manglede et fast klubtilbud til børnene på Bornholm, siger leder af Klub Veteran Kids Pernille Pedersen:- Der er rigtig meget fokus på vores veteraner, og i de senere år har der også været fokus på familien, men vi fandt ud af, at vi manglede børnene, siger Pernille Pedersen.
Derfor gik man også i gang med at finde penge til klubben, og det lykkedes med hjælp fra blandt andet flere legater og fonde, og det betød, at klubben kunne lukke de første børn ind i maj sidste år.
Klubben begyndte med to grupper af børn dengang, og siden da er der kommet flere til, så man i dag har tre grupper, der mødes for at lege, tale og græde sammen, og Pernille Pedersen er ikke et sekund i tvivl om, at klubben har været en succes for børnene:- Alle børnene siger, ’kan vi ikke mødes mere end én gang om måneden, fordi her er så godt?
’- Alle mødrene og fædrene siger også, at det er godt, siger hun og understreger, at der er plads til flere i klubben.
Der er også legetøj til de mindste soldaterbørn i Klub Veteran Kids.
 DR Bornholm)Børnene risikerer at lukke om sig selvHos Forsvaret ved man, hvor vigtigt det er, at soldaterbørn får mulighed for at snakke om deres forælders udsendelse.
Her sidder militærpsykolog Mette Petri, der har rejst rundt omkring i landet for at afholde samtalegrupper for børn af veteraner.
I grupperne har hun lyttet med, når børn har åbnet op for, hvordan det er at leve med en forælder, der har fået ar på sjælen efter sin udsendelse.
Der er nogle forældere, der har haft så voldsom en oplevelse under udsendelsen, at de kommer hjem med angst eller PTSD, hvilket godt kan få forælderen til at reagere voldsomt, og det præger altså barnet, siger Mette Petri:- Hvis et barn vokser op i en familie, hvor der måske er meget vrede, så lærer barnet ret hurtigt at undgå at gøre far eller mor vred.
Mange børn fortæller, at de ikke rigtig tør at fortælle, hvordan de har det, så hvis man ikke kan vise sine vrede, frygt eller smerte, så bliver man ikke trøstet eller anerkendt, siger hun.
Når der ikke bliver taget hånd om de negative følelser, så risikerer barnet at lukke om sig selv, og så står han eller hun pludselig alene med sine problemer, og det betyder også, at barnet kan blive ensomt, alt imens han eller hun forsøger at holde følelserne skjult bag en facade.
Og det får altså konsekvenser i det lange løb, siger Mette Petri:- På længere sigt gør det, at de får en dårlige trivsel og har svært ved at åbne sig op og vise tillid til andre, siger hun.
Derfor er det også vigtigt, at børnene får talt om deres følelser.
Klub Veteran Kids har i øjeblikket 12 børn tilknyttet klubben.
 DR Bornholm)Mette Petris egne erfaringer fra samtalegrupperne viser i hvert fald, at når veteranbørnene mødes med andre børn og får talt følelserne og oplevelserne igennem, så får de også mulighed for at slå hul på facaden.
Børnene får dermed en erkendelse af, at de ikke er de eneste børn, som har de samme udfordringer, siger hun:- Det gør jo, at de får en øget selvtillidsfølelse, og at de får en oplevelse af, at de ikke er alene i verden, siger militærpsykologen.
FacebookTwitterKopier linkEmner:Bornholm|Forældre og børn|Rønne




https://www.dr.dk/nyheder/udland/zimbabwes-militaer-og-politi-anklaget-systematisk-tortur-mod-demonstranter

UdlandZimbabwes militær og politi anklaget for ”systematisk tortur” mod demonstranterMindst 12 meldes dræbt og hundredvis anholdt efter mere end uges uroligheder.
En mand fremviser sine skader fra sammenstød med politiet på et hospital i Harare, Zimbabwe, den 18.
januar.
Af Maya Nissen23.
jan.
2019 kl.
17.
26Bemærk: artiklen er mere end 30 dage gammelLæs opEn fordobling af benzinpriserne blev for over en uge siden dråben, der fik bægeret til at flyde over for Zimbabwes befolkning.
Siden da har særligt Zimbabwes hovedstad, Harare, været plaget af protester og sammenstød mellem demonstranter og politi.
Myndighederne har slået hårdt ned på protesterne.
Så hårdt faktisk, at Zimbabwes Menneskerettighedskommission har anklaget landets soldater og politistyrker for "systematisk tortur".
Det skriver de i en rapport, som blev udgivet i går.
Læs også:Diktatur, inflation, ingen brød og benzin: Årelang frustration udløser bål og brand i ZimbabweTab af liv og brud på menneskerettighederIfølge kommissionen bliver torturen rettet mod mænd, som har befundet sig i eller omkring områder, der har været afspærret, eller områder, der var sat i brand og ødelagt af demonstranter.
Rapporten beskriver, hvordan betjente har brugt unødvendig vold overfor demonstranter ved blandt andet at slå dem gentagne gange på ryg, fødder og ben med politistave og næver, mens de lå på jorden.
Protester i Harare, Zimbabwe, sidste mandag.
- Indsættelsen af hæren i forsøget på at undertrykke civile protester har ført til tab af liv og alvorlige fysiske skader og andre overtrædelser af menneskerettighederne, og alligevel fortsætter regeringen med at indsætte disse styrker, står der i rapporten.
Kommissionen anklager også myndighederne for at anholde mænd og drenge, der er bosat i og omkring føromtalte områder uden at efterforske, om de rent faktisk har medvirket.
En brøkdel af de faktiske ofrePoliti, menneskerettighedsorganisationer og læger i området oplyser, at mindst 12 personer har mistet livet, og at mere end 300 er blevet såret i urolighederne.
Det er dog formentlig kun "en brøkdel af det faktiske antal ofre", oplyser organisationen Zimbabwes læger for menneskerettigheder til nyhedsbureauet AP.
Samtidig er mere end 600 blevet anholdt, heriblandt flere børn, skriver AP.
Blandt de anholdte er adskillige ledende medlemmer af landets fagforeninger og opposition, som er anklaget for at opfordre til opstand.
Det er ikke kun benzinpriserne, som Zimbabwes befolkning er utilfreds med.
Prisstigningen sker som led i regeringens forsøg på at rette op på landets kuldsejlede økonomi – en indsats, der til befolkningens store frustration endnu ikke har båret frugt.
Et forræderi mod "det nye Zimbabwe"Landets præsident, Emmerson Mnangagwe, vandt magten i 2017, efter daværende diktator Robert Mugabe blev tvunget fra posten.
Han fastholder, at uberettiget brug af vold er "uacceptabelt og et forræderi mod det nye Zimbabwe".
Præsidenten forlod Zimbabwe umiddelbart efter, at prisstigningerne blev offentliggjort, for at tage på officielle besøg i Rusland og Asien.
Han er nu vendt hjem og opfordrer til national dialog.
- Jeg inviterer ledere fra alle politiske partier såvel som religiøse og civile ledere til at sætte vores uenigheder til side og forene os.
Det, der samler os, er stærkere end det, der skiller os ad.
Lad os sætte gang i en national dialog.
Lad os sætte økonomien først.
Lad os sætte folket først, skrev præsidenten i et af en række af tweets mandag aften.
Endnu en krise venter Zimbawe på fredag.
Her vil omkring 500.
000 offentligt ansatte nemlig nedlægge arbejdet.
Det oplyser en talsmand for Civil Service Apex Council til nyhedsbureauet AP.
Arbejdsnedlæggelsen sker, efter at lønforhandlinger mellem de offentligt ansatte og staten er brudt sammen.
FacebookTwitterKopier linkEmner:Robert Mugabe (politiker)|Zimbabwe|Tortur|Kriminalitet|Twitter




https://www.dr.dk/sporten/haandbold/vm-herrer/minut-minut-norge-udskyder-dansk-vm-semifinale-med-sejr-over-ungarn






https://www.dr.dk/sporten/formel1/dansk-racertalents-2019-saeson-ligger-fast-et-skridt-naermere-formel-1

Formel1Dansk racertalents 2019-sæson ligger fast: Ét skridt nærmere Formel 1Den 17-årige racerkører Christian Lundgaard skal i 2019 køre i Formel 3-klassen.
Christian Lundgaard (højre) har nu styr på sin 2019-sæson.
Her er han sammen med sin far, Henrik (venstre), der også er racerkører.
Af Rasmus Dalgaard23.
jan.
2019 kl.
15.
20Bemærk: artiklen er mere end 30 dage gammelLæs opDer er ikke kun fart på racerkøreren Christian Lundgaard, når han sidder i en racerbil.
Også i hans karriere går det meget hurtigt, og nu er den 17-årige dansker kommet et skridt nærmere den store drøm om et sæde i Formel 1.
2019-sæsonen ligger nu fast, og den byder på ræs i FIA Formel 3-klassen, også kaldet F3, hvor han skal fortsætte med at repræsentere Renault med sin plads på Art Grand Prix-teamet.
Det er Lundgaards tredje sæson hos Renault Sport Academy, som er Renaults talentprogram, og danskeren er glad for, at samarbejdet fortsætter.
- Renault viser, at holdet har en masse tiltro til mig, og jeg er glad for alle de muligheder, Renault har givet mig.
Renaults struktur og støtte har været vigtig, og jeg håber, at jeg kan betale tilbage med sejre og podiepladser, siger Christian Lundgaard i en pressemeddelelse.
Læs også:VIDEO Ny kontrakt styrker drømmen om Formel 1: Legende har et godt øje til dansk stortalentChristian Lundgaard sluttede i 2018 som nummer to samlet i Formel Renault Eurocup.
Desuden blev han bedste ungdomskører, og titlen som Rookie champion blev sikret efter fire sejre.
Han bevarede muligheden for samlet sejr helt indtil sæsonens sidste heat.
Hos Renault Sport Academy er der også store forventninger til det unge stjernefrø, fortæller Mia Sharizman, der er direktør for akademiet.
- På trods af Christians unge alder har han vist, at han er et helt unikt talent og blandt Danmarks kommende stjerner, siger han.
- Næste skridt er at køre Formel 3, og vi tror på, at han har evnerne til at nå helt til tops på den internationale scene.
F3 køres sammen med Formel 1Skal danskeren en dag sidde i et Formel 1-sæde, så er der kun plads til topplaceringer for at nå gennem nåleøjet.
Det er svære odds, men danskeren føler, at han er klar til at tage skridtet videre.
- Formel 3 bliver en udfordring, men det er en, jeg ser frem til at tage op.
Især med udsigten til at vise mig frem ved otte Formel 1-løb.
Jeg kan ikke vente, siger han.
Læs også:Talentet - Familien Lundgaards Kamp | DRTVSerien afvikles sammen med Formel 1 i otte weekender begyndende med det spanske grand prix i maj.
Den komprimerede sæson slutter med det russiske grand prix i oktober.
Christian er født i Hedensted og blev en del af Renault Sport Akademi i 2017.
I sit debut år blev han dobbelt mester efter sejre i to serier - NEZ Formel 4 og det spanske Formel 4 mesterskab.
FacebookTwitterKopier linkEmner:Renault|Motorsport|Christian Lundgaard (racerkører)|Formel 1|Hedensted




https://www.dr.dk/nyheder/indland/oeresundsbroen-lukkede-gange-paa-48-timer-har-intet-vaaben-mod-isen

IndlandØresundsbroen lukkede to gange på 48 timer: Har intet våben mod isenFor anden dag i træk var Øresundsbroen spærret på grund af is.
Frostvejret giver problemer med isklumper på Øresundsbroens pyloner og kabler.
Af Nis Kielgast23.
jan.
2019 kl.
16.
23Bemærk: artiklen er mere end 30 dage gammelLæs opBilister måtte igen holde i kø og vente ved Øresundsbroen i dag, fordi der var risiko for at blive ramt af nedfaldende is.
Fra klokken 13 til 14 var der lukket i begge retninger på hovedfærdselsåren mellem Sverige og Danmark.
- Vi observerede, at der var nedfaldende is fra pyloner og kabler ude på forbindelsen.
Det er ret store isklumper, der kan falde af fra en meget stor højde, så det er ikke uden risiko, hvis man kører på vejen og bliver ramt af sådan en, siger Ulla Eilersen, der er sikkerhedschef på Øresundsbroen.
For en del år siden havde vi samme problem, og vi kiggede på forskellige løsninger, blandt andet varmetråde.
Men det skal ske ret ofte, før det kan svare sig at have den slags systemer.
Ulla Eilersen, sikkerhedschef på Øresundsbroen.
I går eftermiddag var broen lukket i tre kvarter i den ene retning af samme grund.
Når isen falder, har de ansvarlige på broen intet andet middel end at lukke for trafikken og væbne sig med tålmodighed.
- Vi kan ikke rigtig gøre noget for at afhjælpe det, for vi kan ikke komme op og gøre noget ved det.
Så vi afventer, at det går i sig selv igen.
Enten ved at det hele falder af eller ved, at vejret ændrer sig, så det enten fryser fast igen eller stopper med at blæse ud på vejbanen, siger Ulla Eilersen.
'Vi har ingen mulighed for at fjerne is'Nu er vi jo i Danmark, hvor det ikke er helt usædvanligt med sne og is.
Hvordan kan I blive overraskede og støde ind i dette her problem?
- Vi kan jo ikke rigtig gøre noget ved vejret.
Vi kan ikke forhindre is og sne i at sætte sig på pylonerne, når det sner, som det gjorde i forgårs.
Hvorfor fjerner I ikke sneen?
- Pylonerne er jo 200 meter høje.
Det er 150 meter over kørebanen, og kablerne går ud derfra.
Vi har ikke nogen mulighed for at fjerne sneen der.
I Canada har man også haft dette her problem, og der har man løst det ved at lade nogle metalkæder kurre ned af kablerne for at slå isen af.
Har I overvejet af gøre sådan?
- For en del år siden havde vi samme problem og kiggede på forskellige løsninger blandt andet med varmetråde.
Men det skal ske ret ofte, før det kan svare sig at have den slags systemer.
Jeg kan forestille mig, at Canada er noget mere udsat, end vi er.
Det er trods alt ganske få gange, det er sket hos os.
Det er jo en stor investering, og det skal også vedligeholdes, så det fungerer, når det skal bruges.
Så det er ligesom bladene på jernbanerne i efteråret.
En risiko ved vinteren, som man bare må leve med?
- Det er fuldstændig korrekt.
Ja, det er det.
FacebookTwitterKopier linkEmner:Øresundsbron|Vejret|Canada|Trafik|Sverige




https://www.dr.dk/nyheder/udland/dykkere-leder-efter-spor-i-so-i-norsk-kidnapningssag

UdlandDykkere leder efter spor i sø i norsk kidnapningssagSiden 31.
oktober sidste år har den norske kvinde Anne-Elisabeth Hagen været forsvundet fra sit hjem.
Politiet leder efter spor i sagen om den forsvundne kvinde, der menes at være blevet bortført.
23.
jan.
2019 kl.
15.
55Bemærk: artiklen er mere end 30 dage gammelLæs opFlere dykkere har i dag været i søen Langvannet i Lørenskog øst for Oslo.
Her leder de efter spor, som kan knyttes til det, som politiet formoder er en bortførelse af den norske kvinde Anne-Elisabeth Hagen.
Det skriver det norske nyhedsbureau NTB.
- Vi leder ikke efter Anne-Elisabeth Hagen i vandet, men efter relevante spor, som kan knyttes til sagen.
- Dykkere fra Oslos brand- og redningsafdeling vil søge i dagtimerne i dag og de næste dage, oplyser Christian Berge, overbetjent i politidistrikt Øst, til NTB.
Krav om løsesum i kryptovaluta68-årige Anne-Elisabeth Hagen forsvandt fra sit hjem i Lørenskog 31.
oktober sidste år.
Siden har politiet ikke fået livstegn.
De norske myndigheder afslørede onsdag den 9.
januar, at de efterforsker en sag om bortførelsen af Anne-Elisabeth Hagen.
Hun er gift med milliardæren Tom Hagen, som er en af Norges rigeste med en anslået formue på 1,3 milliarder danske kroner.
Ifølge politiet er der fremsat alvorlige trusler og krav om løsepenge i form af kryptovalutaen monero.
/ritzau/FacebookTwitterKopier linkEmner:Oslo|Norge|Bortførelser|Politi




https://www.dr.dk/nyheder/penge/korrespondent-meget-usaedvanligt-samarbejde-med-airbnb

PengeKorrespondent: Meget usædvanligt samarbejde med AirbnbMens andre europæiske byer er bekymrede for Airbnb, vælger Aarhus at byde platformen indenfor.
Håbet er, at samarbejdet skal få flere turister til byen.
For eksempel for at opleve kunstmuseet Aros, som ses her på billedet.
Af Nis Kielgast23.
jan.
2019 kl.
16.
43Bemærk: artiklen er mere end 30 dage gammelLæs opI Barcelona er folk gået på gaden i protest mod udlejningsplatformen Airbnb.
Og i Amsterdam har bystyret halveret antallet af dage, man må leje ud gennem Airbnb.
Om Visitaarhus og AirbnbVisitaarhus er Aarhus’ officielle turistorganisation, der har til formål at medvirke til at udvikle turismen i Aarhus-området og at markedsføre området som ferie- og rejsemål.
VisitAarhus er en erhvervsdrivende fond, som skal bidrage til, at positionere og udvikle Aarhus som en viden- og oplevelsesby.
Airbnb blev grundlagt i 2008 og er en onlineportal, der giver folk mulighed for at udleje deres hjem til andre og tjene penge på det, eller omvendt leje sig ind hos private i stedet for eksempelvis hoteller.
Airbnb er til stede i 191 lande.
Kilde: Visitaarhus og AirbnbMen i Aarhus går man nu den modsatte vej og satser på et tæt samarbejde med platformen, der er blevet verdens førende udlejningsportal for private.
Airbnb bliver fremover en del af turistorganisationen Visitaarhus på lige fod med byens hoteller, og det er et meget usædvanligt skridt, vurderer DR Nyheders erhvervskorrespondent, Jakob Ussing.
- Det er virkelig usædvanligt i lyset af, hvor meget opstand, der har været i andre europæiske byer.
Nu ser vi en dansk kommune og turistorganisation gå i den stik modsatte retning og ikke bare byde dem velkommen, men ligefrem lave et fælles samarbejde om at trække endnu flere turister til Aarhus, siger han.
© drDR’s erhvervskorrespondent Jakob UssingJakob Ussing er erhvervskorrespondent i DR Nyheder.
Han dækker alt fra danske virksomheder til globale giganter – og fra internationale begivenheder til de danske erhvervshistorier, der har størst betydning herhjemme.
Læs mereDer er årligt 1,4 millioner overnatninger i Aarhus, og heraf er 200.
000 af dem gennem Airbnb.
Formålet med samarbejdet er at få endnu flere turister lokket til.
Vi er ikke så trætte af turisterI store turistbyer som Amsterdam, Berlin og Barcelona har en del af protesterne gået på, at de mange Airbnb-turister fortrængte almindelige borgere fra beboelseskvarter, larmede og hævede ejendomspriserne.
Men det bliver næppe tilfældet i Aarhus.
Det er klart, at den private udlejning via Airbnb er en konkurrent til hotellerne, uanset hvordan man vender og drejer det.
Men omvendt betyder det nye samarbejde, at Airbnb skal være med til at skyde penge i promoveringen af Aarhus som turistdestination.
Jakob Ussing, DR's erhvervskorrespondent- Vi har ikke så mange turister i Danmark, at befolkningen er rasende over det og går på gaden.
Tværtimod er der nok mange kommuner som Aarhus, der godt kunne tænke sig flere turister, siger Jakob Ussing.
Samtidig blev der sidste år indgået en aftale mellem Airbnb og de danske skattemyndigheder for at sikre, at der bliver betalt korrekt skat, når almindelige mennesker lejer deres bolig ud til turister via Airbnb.
- Hvis der ikke var styr på skattebetalingerne, ville det have været svært for en kommune at gå ud og promovere et samarbejde med en privat virksomhed på denne her måde.
Den danske skatteaftale med Airbnb betyder, at det er blevet meget lettere for Aarhus, siger Jakob Ussing.
Aftalen betyder, at Airbnb fra 2021 automatisk vil indberette, hvor meget brugerne tjener på udlejning til myndighederne.
Og allerede fra 1.
juli i år vil Airbnb give de danske skattemyndigheder adgang til informationerne.
Kan godt bekymre hotellerneDen private udlejning bliver ofte betragtet som en konkurrent til hotelbranchen.
I Aarhus mener borgmester Jacob Bundsgaard (S) dog ikke, at Airbnb-samarbejdet vil være et problem for hotelejerne, hvis Airbnb bliver en endnu større spiller i byen.
Læs også:Aarhus går i seng med Airbnb: Vil sidestille private udlejere med hotellerDet betyder dog ikke, at hotellerne kan føle sig sikre på ikke at miste gæster, vurderer erhvervskorrespondenten.
- Det er klart, at den private udlejning via Airbnb er en konkurrent til hotellerne, uanset hvordan man vender og drejer det.
Men omvendt betyder det nye samarbejde, at Airbnb skal være med til at skyde penge i promoveringen af Aarhus som turistdestination, og det vil også kunne komme hotellerne til gavn, siger Jakob Ussing.
Samtidig kan Airbnb-værterne løse nogle af byens kapacitetsproblemer.
- I byer som København og Aarhus kan man generelt sige, at der er plads til flere turister, end der kommer.
Men der er også nogle højsæsonsperioder, hvor der godt kan være pres på hotellerne: Store festivaler eller begivenheder, hvor det kan være svært at finde et værelse - sågar via Airbnb, siger Jakob Ussing.
FacebookTwitterKopier linkEmner:Aarhus|Airbnb|Jacob Bundsgaard (politiker)|Socialdemokraterne|Turisme




https://www.dr.dk/nyheder/regionale/oestjylland/leif-lejer-boernenes-gamle-vaerelser-ud-haaber-nyt-samarbejde-goer

ØstjyllandLeif lejer børnenes gamle værelser ud: Håber nyt samarbejde gør Airbnb mere legitimVisitaarhus og Airbnb vil samarbejde om at øge turismen .
Af Kasper Thulstrup, Emma Lichscheidt og Tobias Sydradal (video)23.
jan.
2019 kl.
15.
08Bemærk: artiklen er mere end 30 dage gammelLæs opDet er godt nyt, at den private udlejningsportal Airbnb nu har indgået et samarbejde med den officielle turistorganisation i Aarhus, Visitaarhus.
Det mener Leif Andersson fra Aarhus, der selv er flittig udlejer af værelser via Airbnb.
- Jeg synes, det er en kanon løsning.
Det gør også Airbnb lidt mere legitim, siger han.
VisitAarhus og Airbnb vil fremover samarbejde om at øge turismen og promovere Aarhus som en attraktiv rejsedestination.
Det betyder, at Airbnb bliver en del af Visitaarhus på lige fod med andre partnere som eksempelvis byens hoteller.
62-årige Leif Andersson har gennem to år udlejet to værelser i kælderen ud til blandt andet håndværkere, studerende og turister i længere perioder ad gangen.
Han anslår, at han sidste år lejede værelser ud i omkring 100 dage.
Han nyder, at der er liv i huset, efter at børnene er flyttet ud.
- Jeg synes, det er hyggeligt at have gæster fra hele verden boende.
Det er noget andet end at bo på hotel, synes jeg.
Det har en anden kvalitet, siger han.
Politikere regulerede Airbnb-udlejning sidste årAirbnb har ellers ikke været lige populær hos alle, og sidste år indgik regeringen, Socialdemokratiet, Dansk Folkeparti og De Radikale en aftale, der satte loft over, hvor mange dage private må udleje deres boliger gennem Airbnb.
Fakta om regler for udlejning via AirbnbMan må leje sin bolig ud 70 dage om året via Airbnb.
Kommuner kan dog give dispensation til, at man må udleje i 100 dage om året.
Værelser ser dog ud til at blive undtaget denne regel, sådan så værelser kan lejes ud uden begrænsninger.
Man må tjene op til 28.
000 kroner skattefrit om åretAirbnb har ingået en aftale med Skat, så de giver Skat oplysninger om udlejerneSamtidig indgik skatteministeren og Airbnb en aftale om automatisk indberetning af lejeindtægter for danske udlejere.
Med det nye samarbejde føler Leif Andersson, at han fremover kan være stolt, når han lejer værelserne ud.
- Det har lidt under, at det har været lidt suspekt i nogens øjne, så det bliver mere legitimt, og jeg kan godt lide den måde, man med Airbnb deler ressourcer på, siger han.
Leif Andersson er klar til at blive Aarhus-ambassadørAftalen mellem Visitaarhus og Airbnb betyder, at udlejningsportalen betaler til fællesskabet og samtidig også forpligter sig til at dele data med Visitaarhus om, hvem der besøger byen, hvor længe de opholder sig og så videre.
Modsat får Airbnb mulighed for at nyde godt af Visitaarhus’ platforme og bliver en del af turistorganisationens promovering af byen udadtil.
Desuden tilbyder Visitaarhus at uddanne Airbnb-udlejerne til ”Aarhus-ambassadører” på samme måde, som også eksempelvis hotelpersonale uddannes, så de kan være med til at promovere byen.
Noget, Leif Andersson gerne ser sig selv som.
- Når de kommer her, vil jeg gerne fortælle dem om byen, og om hvad de kan opleve her.
Jeg føler mig som en repræsentant for byen, siger han.
Han håber, han omvendt også kan give noget tilbage til byen.
- Det kan være, Visitaarhus også kan lære noget af os; den vej kan det jo også gå, siger han.
FacebookTwitterKopier linkEmner:Airbnb|VisitAarhus|Aarhus|Turisme|Udlejningsvirksomhed




https://www.dr.dk/nyheder/regionale/syd/lukning-af-vuc-syd-vil-koste-over-100-millioner

VUC SydSe temaSyd- og SønderjyllandLukning af VUC Syd vil koste over 100 millionerVUC Syd har fået politisk opbakning til at sikre fremtidig undervisning.
VUC Syd skal blandt andet sælge og udleje bygninger for at sikre fremtiden.
 DR)Af Sofie Lewring23.
jan.
2019 kl.
15.
13Bemærk: artiklen er mere end 30 dage gammelLæs opUddannelsesinstitutionen VUC Syd i Sønderjylland skal fortsætte, men bliver markant mindre, og både banker og staten skal give en økonomisk håndsrækning for at bevare skolen.
Det fremgår af den endelige redegørelse om VUC Syds fremtid, der er blevet afleveret af skolens midlertidige styre til Undervisningsministeriet.
VUC Syd har brug for en genstart og en ny fortælling.
Laust Joen Jakobsen, Formand for det midlertidige styre på VUC SydEn lukning af VUC Syd vil koste mere end 100 millioner kroner og kan ikke betale sig.
I stedet skal skolen udføre en stribe omfattende tiltag, lyder anbefalingen.
Hvis anbefalingerne bliver fulgt, har skolen en fremtid, mener formanden for den midlertidige ledelse på VUC Syd Laust Joen Jakobsen.
- VUC Syd har brug for en genstart og en ny fortælling.
Jeg tror på, vi kan lave nogle gode uddannelsestilbud, hvis vi får nogle helt centrale brikker på plads, siger han.
Anbefalingen er, at VUC Syds bygninger i Sønderborg og Aabenraa skal udlejes delvist, mens alle bygninger i Haderslev, Gram og Tønder skal sælges.
I Tønder skal undervisningen i stedet flyttes til andre skoler, mens hovedsædet skal flyttes fra Haderslev til Aabenraa.
Derudover skal banken låse renten fast og give fuld afdragsfrihed på alle VUC Syds lån i fem år, for at institutionen kan overleve.
Fremtiden afhænger af bankerneSagen kortEt massivt brug af offentlige midler, fusk med medarbejdertilfredshedsundersøgelser og mundkurv til de ansatte er bare nogle af en lang række skandalesager, som VUC Syd er blevet kritiseret for.
Det er Styrelsen for Undervisning og Kvalitet, der tidligere har fremsat alvorlig kritik af skolen.
Skolen er blandt andet blevet kritiseret for ødsel brug af offentlige midler efter en række dyre studieture for medarbejdere, bestyrelsen og den øverste ledelse.
Skolen er også blevet kritiseret for leasing af seks BMW'er til medarbejdere, køb af dyre Apple-armbåndsure og køb af designermøbler.
Skolen har oplevet elevflugt, og sidenhen har skolen været ude i store fyringsrunder.
i 2018 blev bestyrelsen smidt ud af skolen, og Styrelsen for Undervisning og Kvalitet har indsat et midlertidigt styre for uddannelsesinstitutionen, VUC Syd.
Den endelige redegørelse omkring VUC Syds fremtid er i dag blevet fremlagt for Folketingets undervisningsudvalg.
På mødet var der politisk opbakning til redegørelsen, fortæller Jesper Petersen (S), der er valgt til Folketinget i Haderslev.
Dog afhænger VUC Syds fremtid ikke kun af staten.
- Det afhænger også af de kreditorer, hvor VUC Syd har lånt alt for mange penge til at bygge alt for stort, siger han.
VUC Syd har lånt penge af bankerne Realkredit Danmark og Jyske Bank.
Ifølge socialdemokratiets Jesper Petersen er det bankerne, der skal være villige til at give endnu bedre vilkår på de lån, der er i forvejen.
- Ellers har bankerne magten til at lukke VUC Syd og lade dem gå konkurs, siger han.
Undervisningsminister Merete Riisager (LA) har ikke ønsket ikke at kommentere sagen efter mødet i dag.
Professor: Optimistisk planMinisteriets opbakning er afgørende for, at VUC Syd kan forsætte som selvstændig institution, vurderer Per Nikolaj Bukh, der er professor i økonomistyring ved Aalborg Universitet.
- Hvis man politisk føler, at det er den rigtige løsning og vil stille med den likviditet, der skal til.
Så har VUC Syd en plan liggende, som faktisk kan lade sig gøre, siger han.
Planen for VUC Syd er meget optimistisk og meget krævende at gennemføre, vurderer professor Per Nikolaj Bukh.
Skolen bevarer tilbud til undervisning, selvom flere bygninger enten skal sælges eller udlejes.
Derfor vil den fremsatte løsning ikke få direkte konsekvenser for VUC Syds kursister.
Skolen med de mange skandalerSkandalen omkring VUC Syd tog for alvor fart i 2017, da det kom frem, at den tidligere ledelse havde haft et massivt overforbrug af offentlige midler.
Samtidig med at skolens elevtal er faldet drastisk, har skolen været nødt til at fyre flere underviserne af flere omgange og sælge ud af skolens inventar og biler.
Det var Styrelsen for Undervisning og Kvalitet under undervisningsministeriet, der indsatte et midlertidigt styre for VUC Syd i september sidste år.
Baggrunden var, at den tidligere bestyrelse havde bragt VUC Syds videreførelse i fare.
Den midlertidige ledelse fik blandt andet til opgave at skabe overblik over institutionens økonomi.
DR Syd har forsøgt at få en kommentar fra den tidligere bestyrelsesformand for VUC Syd, borgmester i Haderslev Hans Peter Geil (V).
Han var formand, da skandalerne for alvor begyndte at rulle, men det er ikke lykkedes at få en kommentar.
FacebookTwitterKopier linkEmner:H.
P.
Geil (politiker)|Jesper Petersen (politiker)|Liberal Alliance|Haderslev|Økonomi




https://www.dr.dk/sporten/haandbold/vm-herrer/svenskerne-tog-fusen-paa-danmark-et-aar-siden-vidste-ikke-hvem-de-stod

VM herrerSvenskerne tog fusen på Danmark for et år siden: Vidste ikke, hvem de stod overforDe danske håndboldherrer tabte lidt overraskende til Sverige i EM-semifinalen sidste år.
Rasmus Lauge efter semifinalen mellem Danmark-Sverige i Arena Zagreb fredag den 26 januar 2018.
Hovederne var tunge i den danske lejr efter semifinalen.
Af Frederik Palle23.
jan.
2019 kl.
15.
26Bemærk: artiklen er mere end 30 dage gammelLæs opDanmark var på papiret klare favoritter mod Sverige i EM-semifinalen for et år siden.
Men efter to gange 30 minutter samt to gange fem minutters forlænget spilletid, så stod der 35-34 til Sverige på måltavlen.
Hvis man spørger to af Danmarks største profiler, så var en af hovedårsagerne til nederlaget sidste år, at den danske forberedelse ikke var god nok.
Læs også:Danmark kan gå videre med nederlag: ’Vores mål er at slå Sverige’- Det overraskede os måske en smule sidste år, hvor vi forberedte os på en del spillere, som ikke rigtig dukkede op inde på banen, forklarer Rasmus Lauge.
- Forhåbentlig er det den her gang spillere, som vi har forberedt os godt og grundigt på.
Jeg håber, at det vil gøre det en lille smule lettere, siger Mikkel Hansen.
De danske veje til VM-semifinalen1.
Danmark vinder eller spiller uafgjort med Sverige2.
Danmark taber med maksimalt fire mål mod Sverige3.
Danmark taber med fem mål mod Sverige, men scorer 27 eller flere mål4.
Ungarn slår NorgeSelvom svenskerne ligesom sidste år også er ramt af forskellige skader, så mener Mikkel Hansen, at forberedelsen til kampen mod Sverige har været nemmere denne gang, da det ikke er afgørende positioner, som er skadet.
- Det er en lille smule anderledes denne gang, da vores forberedelse forhåbentlig er bedre.
De har ikke fået en masse forskellige skader på nøglepositioner, som gør, at de lige pludselig spiller med to-tre stykker, som vi ikke har forberedt os virkelig meget på, som det var sidste år, siger Mikkel Hansen.
- Jeg har svært ved at tro, at vi på nogen måde kan overraske dem.
Kim Andersson, bagspiller fra SverigeRasmus Lauge er dog stadig bekymret for, at modstanderne kan komme med noget, som Danmark ikke forventer, og han ser nogle sammenligninger med situationen for et år siden.
- Vi forsøger så vidt muligt at forberede os på dem som hold, og hvordan de spiller forsvars- og angrebsmæssigt.
Systemet for svenskerne ændrer sig ikke så meget, uanset hvem der spiller, forklarer Rasmus Lauge.
Læs også:Svenskerne før storkamp: Danmark er fyldt med verdensstjernerMen spørger man den svenske veteran Kim Andersson, så bør Danmark ikke være bekymret for nogle overraskelser.
Det, mener han, slet ikke er muligt så sent henne i en VM-slutrunde medmindre, at danskerne slet ikke er klar på, at Sverige kan spille bedre, end de gjorde mod Norge mandag.
De danske topscorere ved VM1.
Mikkel Hansen 47 mål2.
Rasmus Lauge 30 mål3.
Magnus Landin 22 mål4.
Anders Zachariassen 19 mål5.
Nikolaj Øris 17 mål- Jeg har svært ved at tro, at vi på nogen måde kan overraske dem.
Vi har allerede spillet ret mange kampe ved den her turnering, så det har jeg meget svært ved at se, forklarer Kim Andersson.
Læs også:Kroaterne hudfletter dansk dommerpar: ’De burde ende i fængsel’- Men vi har lidt her fra kampen mod Norge, som vi skal have gjort bedre, og det kan måske være en overraskelse for danskerne, at vi kan gøre tingene lidt bedre, end vi gjorde mod Norge, siger han.
Danmark møder Sverige i aften klokken 20.
30.
Det er en kamp, som TV 2 viser, men den kan også lyttes til i LIGA på P3 eller følges herinde på dr.
dk/sporten.
FacebookTwitterKopier linkEmner:Rasmus Lauge (håndboldspiller)|Sverige|Norge|Håndbold|TV 2 (tv-kanal)




https://www.dr.dk/nyheder/regionale/fyn/tour-de-france-maa-cykle-over-storebaelt-ikke-postnord

Tour de France til DanmarkSe temaFynTour de France må cykle over Storebælt - Ikke PostnordPostnord Danmark Rundt ville gerne afprøve en potentiel Tour de France-etape over Storebælt, men fik nej af Ole Birk Olesen (LA).
Nyborg må se langt efter de her scener.
De bliver alligevel ikke startby i årets udgave af Postnord Danmark Rundt.
Af Allan Christiansen og Henrik Mikaelsen23.
jan.
2019 kl.
16.
31Bemærk: artiklen er mere end 30 dage gammelLæs opI år ville Postnord Danmark Rundt rigtig gerne gøre Nyborg til startby på årets 4.
etape af det traditionsrige cykelløb.
Ruten skulle bringe feltets ryttere over Storebæltsbroen, men her klodsede transportminister Ole Birk Olesen (LA) bremserne i.
Man vil kun gøre en untagelse, hvis Tour de France afvikler løb i Danmark.
Det fremgår af mails som ministeren har sendt til DR.
Derfor blev Nyborg forbigået, da puslespillet om årets etaper skulle lægges.
Ruten ville ellers være en oplagt lejlighed til at afprøve muligheden for en kommende Tour de France-etape, mener løbsdirektør for Postnord Danmark Rundt, Jesper Worre.
- Det er velkendt, at der arbejdes hårdt, også fra regeringens side, på at lokke Tour de France til Danmark inden for de næste par år.
En tur over Storebælt havde været en god generalprøve.
Det er velkendt, at der arbejdes hårdt, også fra regeringens side, på at lokke Tour de France til Danmark inden for de næste par år.
En tur over Storebælt havde været en god generalprøve.
Jesper Worre, Løbsdirektør, PostNord Danmark Rundt19 minutter blev for megetBeregninger, som transportministeriet selv har godkendt, viser, at den bilist, som først bliver trukket ned i fart på grund af løbet, skal bruge 19 minutter mere på strækningen over broen.
Det er hensynet til ferietrafikken over Storebælt, der i sidste ende fik transportministeren til at nedlægge veto og dermed aflive planen om en etape af cykelløbet på Fyn i år, fortæller Jesper Worre.
- Jeg synes, det er en forkert beslutning, siger næstformand i erhvervs- og udviklingsudvalget Martin Stenmann (S) i Nyborg Kommune.
Netop nu er kommunen i fuld gang med at udarbejde en samlet cykelstrategi, og derfor ville man bruge Postnord Danmark Rundt-etapen til at sætte fokus på den nye strategi.
Derfor er kommunen frustreret over, at ministeren endnu en gang sætter en kæp i hjulet.
- Det var også forkert i 2017, da han sagde nej til, at man kunne løbe over broen.
Den beslutning skal vi blive ved med at udfordre, når det i det her tilfælde betyder, at Nyborg ikke får lov til at være en del af Postnord Danmark Rundt, mener Martin Stenmann (S).
Også folketingsmedlem Jan Johansen (S) melder sig nu i kampen for at få kørt transportministeren ind.
I næste uge vil han konfrontere Ole Birk Olesen (LA), når der er spørgetime i Folketinget.
FacebookTwitterKopier linkEmner:Jan Johansen (politiker)|Liberal Alliance|Ole Birk Olesen (politiker)|Frankrig|Cykelsport




https://www.dr.dk/nyheder/regionale/oestjylland/aarhus-united-har-samlet-en-million-kroner-ind-nok-til-komme-af-dhfs

ØstjyllandAarhus United har samlet en million kroner ind: Nok til at komme af DHF's sorte listeKlubben blev i december sat på håndboldforbundets sorte liste og skulle finde 600.
000 kroner.
Aarhus United håber at kunne indsamle halvanden million kroner fra virksomheder og private for at have penge nok til resten af sæsonen.
 Af Bente Hansen og Emma Lichscheidt23.
jan.
2019 kl.
14.
58Bemærk: artiklen er mere end 30 dage gammelLæs opDen seneste måned har kvindehåndboldholdet Aarhus United ikke kun kæmpet på håndboldbanen.
For selvom kvindernes elitehåndboldhold ligger til at komme i slutspillet som det første Aarhus-hold i ti år, så er økonomien ikke fulgt med de gode sportslige resultater.
Klubben blev i december sat på Dansk Håndbold Forbunds sorte liste og må derfor ikke skrive kontrakter med nye spillere eller forlænge aftaler med de nuværende spillere.
For at komme af den sorte liste skulle klubben finde 600.
000 kroner inden den 24.
januar, altså i morgen, og nu har klubben formået at samle omkring en million ind, fortæller bestyrelsesformand i klubben Mads Winther.
- Nogle gange er det jo sådan, at patienten næsten skal dø, før man sætter ind med intensiv overvågning og behandling, siger han.
Han fortæller, at mange forskellige har bidraget til at få økonomien i den rette retning.
- Vi har sat alle sejl til, vi har været ude at trykke mulige nye sponsorer på maven, og så har vi opfordret den menige aarhusianer, by-elskeren, håndbold-elskeren til at se, om de har et par småkroner eller lidt mere end det, siger han.
Selvom pengene er nok til at komme af den sorte liste, har klubben selv sat som mål at indsamle halvanden million kroner fra virksomheder og private for at have penge nok til resten af sæsonen.
Det mål er altså ikke nået endnu, men klubben kæmper videre de næste måneder med støttearrangementer.
Allerede på lørdag håber Mads Winther, at mange også vil støtte både sportsligt så vel som økonomisk, når holdet møder Ringkøbing.
- Vi skal lægge i kakkelovnen til, at der kommer en fuld stadionhal igen lørdag og støtter os dér, siger han.
Ekspert: Håndbold har det svært i storbyerneFodbolden er stadig den største modstander, når håndboldklubber er på sponsorjagt, fortæller Rasmus Storm, der er analyse- og forskningsleder hos Idrættens Analyseinstitut i Aarhus.
- Først og fremmest kræver det ikke lige så meget at have et håndboldhold i den bedste række, rent økonomisk, siger han.
Ifølge ham stortrives fodbolden i de store byer, mens håndbolden i stedet er provinsbyernes sport.
- Her har håndbolden mulighed for at vinde frem, og så kommer der et samlingspunkt, man kan samles om.
Så i provinsbyerne er håndbolden et fyrtårn, mens der i de store byer er mange flere tilbud, forklarer han.
Aarhus United har kæmpet for at få økonomien til at hænge sammen længe, men bestyrelsesformand Mads Winther tror, at opsangen fra DHF har fået klubben til at yde en endnu større indsats for at sikre økonomien fremadrettet.
- Det er hårdt arbejde at slå på tromme, men det tyder på, at det er det, der er brug for, siger han.
FacebookTwitterKopier linkEmner:Aarhus United|Dansk Håndbold Forbund|Håndbold|Aarhus|Økonomi




https://www.dr.dk/sporten/haandbold/vm-herrer/overblik-saadan-kommer-danmark-i-vm-semifinalen

VM herrerOVERBLIK Sådan kommer Danmark i VM-semifinalenDanmark står med et godt udgangspunkt før dagens afgørende VM-kampe.
Få overblikket her.
Niklas Landin og holdkammeraterne kan fjerne mange spekulationer ved selv at tage point fra Sverige i onsdagens opgør.
Af Peter Kobbersmed23.
jan.
2019 kl.
14.
25Bemærk: artiklen er mere end 30 dage gammelLæs opFør dagen er omme, ved vi, om Danmark skal spille semifinale ved VM i håndbold.
Smider Norge point mod Ungarn, når de to mandskaber mødes klokken 18.
00, er Danmark allerede videre blandt turneringens fire bedste hold.
Stillingen i Danmarks gruppeDanmark - 8 point (+27)Sverige - 6 point (+15)Norge - 6 point (+13)Ungarn - 3 point (-1)Egypten - 1 point (-13)Tunesien - 0 point (-41))Men slår Norge som forventet Ungarn, ser scenarierne ud som følger:Danmark går videre, hvis…… kampen mod Sverige vindes eller slutter uafgjort.
… kampen mod Sverige tabes med højst fire mål.
… kampen mod Sverige tabes med fem mål, men Danmark scorer 27 mål eller flere.
Læs også:Danmark kan gå videre med nederlag: ’Vores mål er at slå Sverige’Danmark går ikke videre, hvis…… kampen mod Sverige tabes med 6 mål eller flere.
… kampen mod Sverige tabes med 5 mål, men Danmark scorer under 27 mål.
Det bliver noget rod, hvis…… kampen mod Sverige tabes 26-31.
Dermed ender Danmark og Norge med samme indbyrdes målscore.
Herefter bliver den samlede målscore afgørende, hvor Danmark lige nu har et forspring på 14 mål til Norge.
Slår nordmændene Ungarn med 9 mål og scorer samlet set flere mål end danskerne, ryger Danmark ud.
Frankrig og Tyskland er sikre på at gå videre fra den anden mellemgruppe, men hvem der går videre som nr.
1 og nr.
2 bliver også afgjort onsdag.
Danmark møder Sverige klokken 20.
30.
TV 2 viser opgøret, og du kan også tænde for din radio og følge kampen i LIGA på P3 eller på dr.
dk/sporten.
FacebookTwitterKopier linkEmner:Sverige|Norge|Ungarn|Frankrig|Tyskland




https://www.dr.dk/musik/ung-popstjerne-foelte-sig-presset-til-aendre-sig-jeg-vil-aldrig-mere-udgive-noget-der-ikke-er

MusikUng popstjerne følte sig presset til at ændre sig: 'Jeg vil aldrig mere udgive noget, der ikke er 100 procent mig'Josefine Moody lod sig påvirke af andres meninger, da hun fik lynsucces som musiker.
24-årige Josefine Moody startede sin musikkarriere hjemme i soveværelset for to år siden.
På kort tid gik hun fra at lave hjemmeproduceret r&b til poppede radiohits.
Af Nanna Mejer Sørensen23.
jan.
2019 kl.
15.
10Bemærk: artiklen er mere end 30 dage gammelLæs opSom 22-årig opnåede Josefine Moody mange af de ting, man som ung musikerspirer drømmer om.
Og det hele skete på rekordtid.
Det hele startede med en ep, som det unge talent selv havde indspillet og produceret hjemme i sit soveværelse og udgivet under kunstnernavnet Moody i 2016.
Men på kort tid blev hun udtaget til og vandt talentudviklingsforløbet og musikkonkurrencen KarriereKanonen i 2017 og kom derefter i dialog med de store pladeselskaber.
Hun fik en manager, en pladekontrakt og var pludselig omgivet af mennesker, som havde en holdning til musikken.
Det var svært for den unge musiker.
Lyt til en af Moodys første sange 'This Is For U', mens du læser videre:Moody - This Is For U- Det hele gik ret stærkt.
Der skulle ny musik ud, og jeg tror, jeg følte en form for pres.
Jeg gik fra at sidde alene i mit soveværelse og lave skrabet r&b, som jo bare var følelser, der kom ud af mig.
Jeg tænkte slet ikke over, hvordan jeg kunne få et hit i radioen eller noget i den retning, og det ændrer sig jo bare, når man får et stort pladeselskab i ryggen, forklarer Moody.
Om KarriereKanonenKarriereKanonen er et talentprojekt, som finder og udvikler nye musikalske talenter.
Tidligere vindere af KarriereKanonen er blandt andre Marie Key, The Minds of 99, Katinka og Ravi Kuma.
Deadline for deltagelse i KarriereKanonen 2020 var den 23.
oktober, og de udvalgte deltagere offentliggøres i februar.
Men der kan uploades musik til KarriereKanonen hele året.
Læs mere og upload på dr.
dk/kanon.
Josefine Moody anede intet om musikbranchen og havde ikke regnet med at skulle have en karriere inden for musik.
Hun ville bare gerne have folk til at lytte til sine sange.
Men pludselig blev det ambitionen at blive en stor popstjerne, og hun blev sendt i studiet med en række forskellige pladeselskabsfolk og producere.
Jeg vil aldrig igen sende noget ud, hvor jeg har en fornemmelse af, at det måske ikke er helt 100 procent mig.
Josefine Moody- Det var supernervepirrende, fordi de havde så meget mere erfaring, end jeg havde og måske nogensinde får.
Alles meninger påvirkede mig så meget: 'Du skal da lyde sådan her'!
'Ja, jeg skal'!
'Nej, du skal lyde sådan her'!
'Du har ret'!
Josefine Moody er stolt af de singler, der kom ud af det, understreger hun, for hun har selv skrevet og været med til at producere dem.
Men det blev pludselig meget kommercielt, og det hurtige spring gjorde, at hun ikke følte sig ordentligt til stede i det.
  1 / 31 / 32 / 33 / 3Det gik godt med de nye sange, men ikke helt så godt, som hun og holdet bag hende havde håbet.
Det gav Josefine Moody en følelse af, at hun havde gjort noget forkert.
Og det gav hende anledning til at reflektere over, at hun nu kun vil bruge sin tid på at lave musik, hun selv føler sig hjemme i, lige meget hvordan der bliver taget imod den.
- Jeg anede ikke, hvad jeg skulle forvente.
Men jeg har lært, at man alligevel aldrig kan være sikker på noget.
Jeg har haft følelsen af, at sangene var megafede – men jeg er ikke længere sikker på, at det skulle være mine sange.
Det er ikke det udtryk, jeg vil formidle.
Lyt til Moodys single 'Taboo', mens du læser videre:Moody - Taboo- Så det har været svært for mig at finde forskellen på, hvad der er en fucking fed sang, og hvad der er en fucking fed sang til Moody.
Jeg vil aldrig igen sende noget ud, hvor jeg har en fornemmelse af, at det måske ikke er helt 100 procent mig.
For det kommer bare til at irritere én resten af livet.
Tilbage til rødderneI lang tid havde Josefine Moody følelsen af, at det var hende, der var ansat, og at hendes management og pladeselskab var cheferne.
Men efterhånden nåede hun frem til en erkendelse af, at hun selv er chefen, og at det i sidste ende er hende, der bestemmer.
Josefine Moody24 år.
Sanger, sangskriver og producer.
Vandt KarriereKanonen i 2017.
Har udgivet ep'en 'Golden Souls' i 2016 og de tre singler 'Karma', 'Taboo' og 'Say the Word' i 2017 og 2018.
- Det gik meget hurtigt, da jeg startede med at lave musik, så jeg fik følelsen af, at jeg ikke kunne gøre noget forkert og var fuldstændig uovervindelig.
Jeg tænkte, at de (pladeselskabet, red.
) ville gøre al arbejdet for mig, så jeg kunne læne mig tilbage, men sådan er det fucking ikke.
Hvis jeg vil være en stor kunstner, så skal jeg arbejde pissehårdt for det selv og sige til dem, jeg arbejder med, at vi skal gøre sådan og sådan.
Der er ikke noget, der kommer af sig selv, selvom man har kontrakt hos et stort pladeselskab, siger hun.
Erfaringerne har ledt hende i retning af, hvordan hun gerne vil lyde, og hvad hun gerne vil synge om.
Den musik, hun arbejder på nu, er stadig poppet.
Men den kommer i højere grad til at afspejle hendes sårbarhed.
- Jeg har fundet mere ind til, hvad der lyder som mig; et soundtrack til mit liv og mine tanker.
Jeg føler, jeg skal tilbage til rødderne og har været nødt til at finde ud af, hvordan jeg kan blande det gamle med det nye.
Et ansigt andre unge kan spejle sig iLivet som udøvende musiker har dog ikke kun budt på mange timer i studiet.
Ifølge Josefine Moody er det bedste ved det hele muligheden for at komme ud på landets scener.
At lave musik er stadig nyt for hende, men hun har optrådt med blandt andet teater i hele sit liv.
På scenen føler hun sig 100 procent hjemme.
Josefine Moody er homoseksuel og manglede selv nogen at spejle sig i, da hun var helt ung.
Derfor vil hun gerne vise andre unge, at man kan se ud, som man vil, lige meget hvilket køn eller hvilken seksuel orientering, man har.
I sommer spillede hun blandt andet for 30.
000 publikummer i anledning af LGBT-festivalen Copenhagen Pride - en, for hende, helt speciel koncert.
Jeg er ligeglad med, om de elsker eller hader musikken, bare jeg er der, og de kan se mig og vide, at det er okay at være præcis den, man har lyst til at være, og se ud, som man har lyst til at se ud.
Josefine Moody- Folk sang med, og det gav mig totalt blod på tanden.
Jeg tror, de fleste - lige meget hvilken seksuel orientering, man har, eller hvilken person, man er - spejler sig meget i de artister og den musik, man lytter til.
Og der tror jeg, at jeg har været så heldig, at mange i homomiljøet synes, at det, jeg laver, er nice, og at der er opbakning omkring en homoseksuel repræsentant i den kommercielle musikverden herhjemme.
For der er ikke så mange af os.
For Josefine Moody er det vigtigt, at en som hende er til stede på popscenen.
Hun vil gerne være et ansigt, unge mennesker kan spejle sig i og blive bekræftet i, at de kan se ud lige, som de har lyst til.
Da hun var helt ung, ville hun gerne ligne drengene, men tænkte dengang ikke over, at det havde noget med seksualitet at gøre.
Hun manglede nogen at spejle sig i.
- Hvis jeg havde haft et popidol, der så ud lige som mig, ville jeg have elsket det!
Der findes masser af sindssygt dygtige artister, som er homoseksuelle, men jeg har ikke set nogen, der ser ud, som jeg gør.
Jeg vil så gerne være et ansigt for unge mennesker, som har det på samme måde som mig dengang.
Jeg er ligeglad med, om de elsker eller hader musikken, bare jeg er der, og de kan se mig og vide, at det er okay at være præcis den, man har lyst til at være, og se ud, som man har lyst til at se ud.
Hvis min musik så også kan røre dem, så er det nice.
FacebookTwitterKopier linkEmner:Seksualitet|Homoseksualitet|Copenhagen Pride




https://www.dr.dk/nyheder/regionale/nordjylland/thomas-faar-gladere-grise-med-mindre-medicin-vi-vil-rigtig-gerne

NordjyllandThomas får gladere grise med mindre medicin: Vi vil rigtig gerne undgå at give antibiotikaPå fem år er det lykkedes at sænke antibiotika-forbruget betragteligt.
Landmand Thomas Risager Kjær er glad for, at brugen af antibiotika er faldende.
Af Klaus Videbæk og Liv Krasnik23.
jan.
2019 kl.
15.
37Bemærk: artiklen er mere end 30 dage gammelLæs opNår medarbejderne hopper i kedeldragten og bevæger sig rundt mellem de omkring 2.
000 svin på Thomas Risager Kjærs gård i Vrå, så er det med et ekstra skarpt blik på, om alle grise er sunde og raske.
Spotter man begyndende tegn på, at en gris bliver svag eller skidt, så er chancen for at undgå brug af antibiotika nemlig større end, hvis det først opdages senere i sygdomsforløbet.
Det koster ekstra ressourcer at holde øje med den slags - til gengæld er det gavnligt for både landmanden og samfundet som sådan.
- Vi vil rigtig gerne undgå at give antibiotika, både så der ikke er så stor risiko for, at der bliver udviklet resistens, men også fordi det på bundlinjen er bedst, at alle dyrene har det godt hver dag, siger Thomas Risager Kjær.
I 2015 vedtog et bredt flertal i Folketinget, at brugen af antibiotika til svin skulle sænkes med 15 procent inden udgangen af 2018.
Læs også:Antibiotikaforbrug hos svin falder - men ikke nokDet mål har man ikke helt nået, viser et opslag i Fødevarestyrelsens database for antibiotikaforbrug VetStat.
Men det betyder ikke, at landmændene har siddet på den flade med et halmstrå mellem tænderne.
Skal undgå syge grise i første omgangUdover at holde bedre øje med grisenes velbefindende, har man på gården i Vrå blandt andet arbejdet med at give flere vacciner til dyrene og med at holde dem tættere sammen i de hold, hvor de er født, så man ikke får blandet grisene konstant og spredt eventuel smitte i besætningen.
Færre syge grise betyder, at færre har brug for antibiotika, fortæller Thomas Risager Kjær.
- Hver gang vi giver en gris medicin, så er det fordi, grisen fejler noget.
Så jeg tror sådan set, at de er glade for at få medicin færre gange, end de plejer at få.
Resistens fra svin til menneskeResistens er naturligt.
Nogle bakterier er “født” resistente over for nogle typer antibiotika.
Andre gange muterer bakterierne og udvikler resistensgener.
Problemerne opstår, når bakterierne bliver multiresistente.
Altså når de bærer rundt på flere resistensgener, og vi ikke kan slå dem ned med tre, fire eller 14 slags antibiotika.
Problemet opstår blandt andet, fordi vores tarmbakterier hovedsagelig stammer fra vores fødevarer.
Hvis landbruget bruger meget antibiotika, bliver vores bakterier i tarmen resistente over for det.
Resistens kan også udvikles i svinestalden.
Det kender vi for eksempel fra den berømte og berygtede MRSA 398-bakterie - populært kaldet svine-MRSA.
Her er vores hudbakterier (stafylokokker) hoppet over på husdyrene, hvor de har udviklet sig til den resistente MRSA 398, som er svær at behandle.
Kilde: Jenny Dahl Knudsen, overlæge på Klinisk Mikrobiologisk Afdeling, Hvidovre Hospital.
Hvis man opdager optræk til sygdom, kan man i stedet for medicin forsøge at tilpasse forholdene, så grisene ad den vej kommer ovenpå igen.
- Det kan være, at de skal have mere vand, mere varme eller mindre varme for at undgå en situation, hvor man skal bruge antibiotika, siger Thomas Risager Kjær.
Konkret er det på gården lykkedes at reducere brugen af medicin, så der i dag er 15 til 18 procent færre grise, der bliver behandlet med antibiotika.
Det tal kan godt komme længere ned, men det bliver svært at komme helt til bunds.
- Der er helt sikkert nogle steder, hvor vi kan gøre det bedre, end vi gør i dag, men på et eller andet tidspunkt kommer vi til en grænse, hvor man kommer til at tage noget af farten i reduktionen, siger Thomas Risager Kjær.
Landbruget forventer lavere tempoSådan ser man også på det hos erhvervsorganisationen Landbrug og Fødevarer.
Selvom man ønsker at reducere antibiotikaforbruget, har landbruget også et ansvar for at behandle syge dyr, hvilket man for ganske nylig er blevet kritiseret af Fødevarestyrelsen for ikke at gøre i tilstrækkelig grad.
- Vi skal bruge så lidt som muligt, men så meget som nødvendigt, siger Christian Fink Hansen, der er sektordirektør for svineproduktion i Landbrug og Fødevarer.
På lang sigt risikerer man, at det kan koste menneskeliv, som man i dag godt kan redde.
Michael Pedersen, Dansk Selskab for Klinisk MikrobiologiUdover målene om reduktion i antibiotikaforbrug, har man på EU-plan besluttet at udfase brugen af medicinsk zink til smågrise og zink som tilsætning til foderet hos slagtesvin.
I Danmark skal det ske senest i sommeren 2022, og i den periode vil landbruget være udfordret med at finde alternativer, så zinken ikke bare erstattes af antibiotika.
Derfor er det tvivlsomt, om man kan fortsætte den reduktion af antibiotika, man har set siden 2015, mener Christian Fink Hansen.
- Men vi kan helt sikkert gøre det bedre, siger han.
Kan gå udover sygehusbehandlingSelvom Danmark er det land i EU, der har det laveste forbrug af antibiotika per kilo kød målt blandt lande med en intensiv husdyrproduktion, så er det vigtigt at få forbruget ned.
Ellers kan det gå udover den medicin, vi i dag har til rådighed, når vi skal behandle syge på hospitalet.
- Hvis de typer af antibiotika, der bliver brugt, er de samme, som der bliver brugt til behandling af mennesker på hospitalet, så vil en resistensudvikling i landbruget kunne spredes, siger læge og formand for Dansk Selskab for Klinisk Mikrobiologi Michael Pedersen.
- På lang sigt risikerer man, at det kan koste menneskeliv, som man i dag godt kan redde, fortsætter han.
I dag vurderes det, at 12.
000 danskere er smittet med bakterien MRSA CC398, som smitter fra svin til mennesker, og ikke kan slås ihjel af almindelig penicillin og antibiotika.
FacebookTwitterKopier linkEmner:Medicin|Landbrug|Fødevarestyrelsen|Landbrug & Fødevarer|EU




https://www.dr.dk/nyheder/udland/foer-afgoerende-deadline-rusland-vil-vise-usa-sit-kontroversielle-missil

UdlandFør afgørende deadline: Rusland vil vise USA sit kontroversielle missil Russerne forsøger i 11.
time at overbevise USA om, at de overholder historisk våbentraktat, siger Matilde Kimer.
Dele af den omstridte Novator 9M729 krydsermissil blev i dag vist frem af det russiske forsvarsministerium.
Af Louise Brodthagen Jensen23.
jan.
2019 kl.
14.
04Bemærk: artiklen er mere end 30 dage gammelLæs opDer er ingen grund til at tro, at det såkaldte Novator 9M729-missil bryder nogen form for international traktat.
Det mener i hvert fald det russiske forsvarsministerium, som i dag havde inviteret en række udenlandske pressefolk og militærattachér til en fremvisning af det noget udskældte missil.
Her fremviste russerne specifikationerne på missilet, som de hævder har en rækkevidde på 480 kilometer.
Dermed er den - i modsætning til hvad amerikanerne påstår - helt i overensstemmelse med rammerne, som er lagt fast i den over 30 år gamle INF-traktat, lyder det fra Moskva i dag.
 DR Nyheder)Hvad er INF-traktaten?
8.
december 1987 underskrev præsident Ronald Reagan (th.
) og den sovjetiske leder Mikhail Gorbatjov INF-traktaten i Det Hvide Hus i Washington DC.
(Foto: Stringer .
© Scanpix)I december 1987 underskrev den daværende præsident i USA, Ronald Reagan, og Sovjetunionens leder, Mikhail Gorbatjov, under på en aftale, der forbyder landene at have, teste eller opstille landbaserede ballistiske - og krydsermissiler med kort - og mellemdistancekapacitet.
Det vil sige en rækkevidde på mellem 500 og 5.
500 kilometer.
Da INF-traktaten trådte i kraft, blev 1.
850 sovjetiske missiler og 850 amerikanske destrueret.
Både Rusland og USA beholdt imidlertid muligheden for at have denne type missiler, med eller uden atomsprænghoveder, på fly, skibe eller ubåde.
Begge parter udvikler fortsat også interkontinentale langdistance-atommissiler.
De landbaserede mellemdistance-missiler er ifølge Nato svære at spore og kan ramme Europa med et par minutters varsel.
I dag er både Kina, Iran, Indien, Saudi-Arabien, Nordkorea og Taiwan blandt de stater, der har hastigt voksende arsenaler af lignende missiler.
Hvorfor holder russerne så militæropvisning?
Ifølge det russiske forsvarsministerium er rækkevidden på 9M729 missilet blot 480 kilometer.
Hvor amerikanerne vurderer, at missilet har en langt længere rækkevidde, og derfor anklager russerne for at overtræde traktaten, hævder russerne omvendt, at Novator 9M729 missilet kun har en rækkevidde på 480 kilometer.
© Type 1DR’s Rusland- og Ukraine-korrespondent Matilde KimerMatilde Kimer dækker som DR's Rusland- og Ukraine-korrespondent hele det tidligere sovjetiske område.
Hun har base i København og Moskva.
Læs mereOg det er netop en af årsagerne til den temmelig spektakulære militæropvisning i dag, fortæller DR's Ruslandskorrespondent, Matilde Kimer.
- Når russerne inviterer 100 militærattachéer og pressefolk til Moskva i dag for at forklare, hvad Novator 9M729 kan, så er det fordi, vi nærmer os den deadline, amerikanerne har givet russerne for at overbevise dem om, at de ikke bryder traktaten.
- Er det ikke sket inden den 2.
februar, så løsriver amerikanerne sig fra aftalen og er ikke længere begrænset fra at udvikle den her type missiler.
Hvad er egentlig problemet?
Det russiske forsvars - og udenrigsministerium briefede pressen og militærattachéer om det nye misisl.
Nedrustningsaftalen, der risikerer at bryde sammen, efter USA har udstedt sit ultimatum til Rusland, er historisk og betragtes som en del af afslutningen på den Kolde Krig.
Siden 2013 har USA kritiseret Rusland for at bryde INF-traktaten ved at udvikle og opstille nye mellemdistance-krydsermissiler af typen Novator 9M729 - eller Nato-betegnelsen SSC-8.
Den amerikanske ambassadør for våbennedrustning har kaldt raketsystemet for "potent og en direkte trussel mod Europa og Asien" og hævder, at Novator-missilet har en estimeret rækkevidde på mellem 500 til 1.
500 kilometer.
- Rusland må destruere alle SSC-8 missiler, affyrings- og andet raketudstyr på en måde, så det kan bekræftes og igen overholde INF-traktaten, lød det fra Wood tidligere på ugen ifølge nyhedsbureauet Reuters.
Men det afviser russerne fortsat.
USA vil derfor trække sig fra aftalen og gav i begyndelsen af december Rusland en 60 dages frist til at rette ind.
Den frist udløber 2.
februar, og her forventes amerikanerne at påbegynde arbejdet med at forlade aftalen inden for en periode af seks måneder.
Et scenario russerne for alt i verden gerne vil undgå, siger Matilde Kimer.
- Er der ingen aftale, så står vi formentlig over for et nyt våbenkapløb, hvor der ingen begrænsninger er for, hvilke missiler man må producere.
Det har jo en massiv betydning for også Europas sikkerhed, for man skal huske på, at det var jo for at afmilitarisere Europa, at INF-traktaten i sin tid blev indgået, siger hun og fortsætter:- Fra russisk side er der også en bekymring for, at det kan få betydning for senere forhandlinger om atomnedrustning.
At man går fra denne traktat til helt at opgive at have nogen former for begrænsning inden for våbenudvikling.
Hvordan har Europa reageret?
Den tyske udenrigsminister, Heiko Maas (tv.
) ses her sammen med den russiske udenrigsminister, Sergej Lavrov (th.
) Den tyske udenrigsminister, Heiko Maas, har kaldt traktaten en "en vigtig søjle i Europas sikkerhedsstruktur“ og EU's talsmand for det sikkerhedspolitiske område, Maja Kocijancic, opfordrede både USA og Rusland til fortsat at have en konstruktiv dialog for at bevare INF-traktaten.
- Verden har ikke brug for et nyt våbenkapløb, lød det fra Kocijancic i efteråret.
Natos 29 ambassadører holder fredag et særligt møde i Bruxelles, hvor den russiske repræsentant, Juri Gorlach, også vil deltage.
Håbet er at få Rusland til at rette ind efter INF-traktaten eller eventuelt åbne for genforhandling af aftalen.
FacebookTwitterKopier linkEmner:Rusland|USA|Militærudstyr|Militær|Ronald Reagan (politiker)




https://www.dr.dk/nyheder/indland/oeresundsbroen-er-aaben-igen-i-begge-retninger

IndlandØresundsbroen er åben igen i begge retningerØresundsbroen er åben igen en time før forventet.
Broen blev lukket ved 13-tiden på grund af is, der falder ned.
23.
jan.
2019 kl.
13.
12 | opdateret 23.
jan.
2019 kl.
14.
14Bemærk: artiklen er mere end 30 dage gammelLæs opØresundsbroen er åben igen, efter at den ved 13-tiden blev lukket i begge retninger på grund af risiko for nedfalden is.
Vejdirektoratet forventede først, at broen ville åbne igen ved 15-tiden, men det skete en time tidligere.
Nedfalden is var årsag til lukningen.
- Solen står ind på skråkablerne.
Det gør, at isen, der sidder derude, smelter og falder ned på vejbanen, siger Jens Genders, kommunikationsansvarlig hos Øresundsbroen.
Han siger, at man ikke kan gøre noget ved det selv, men må vente på, at solen får varmet isen op.
Tredje brolukning i årEt hold teknikere blev sendt ud på højbroen for at vurdere, hvornår den kunne åbne igen.
Det er tredje gang, at broen lukker for trafik siden nytår.
Broen lukkede også kortvarigt i går på grund af nedfalden is.
Tirsdag var det dog kun i retning mod Danmark.
Her var bilister berørt i cirka 50 minutter om eftermiddagen.
Årets anden dag bød også på en lukning af Øresundsbroen.
Her var voldsom blæst årsag til, at broen i tre timer lukkede for kørsel i begge retninger.
/ritzau/FacebookTwitterKopier linkEmner:Øresundsbron|Vejdirektoratet|Broer og tunneller|Trafik|Vejtrafik




https://www.dr.dk/sporten/tennis/skade-hjaelper-djokovic-hurtigt-i-semifinale

TennisSkade hjælper Djokovic hurtigt i semifinaleKei Nishikori måtte i andet sæt trække sig med en lårskade i Australian Open-kvartfinalen mod Novak Djokovic.
23.
jan.
2019 kl.
12.
16Bemærk: artiklen er mere end 30 dage gammelLæs opCirka tre kvarter skulle serberen Novak Djokovic bruge på at blive klar til semifinalen i grand slam-turneringen Australian Open.
Den korte kamp skyldtes, at japaneren Kei Nishikori måtte trække sig på grund af en lårskade.
På det tidspunkt havde Djokovic vundet 6-1 i første sæt og førte 4-1 i andet sæt.
Serberen ærgrede sig over, at kampen ikke kunne afvikles på mere fair vilkår, men glæder sig også over en kort arbejdsdag.
Kei Nishikori var plaget af en lårskade i kampen mod Djokovic.
- Jeg håber, at Kei får det godt igen, og at det ikke er noget alvorligt.
Jeg beklager til alle, at det ikke blev en længere kamp, siger Djokovic til de fremmødte tilskuere.
- Det her var faktisk, hvad min læge havde anbefalet mig efter en lang kamp for to dage siden: Jeg skulle ikke bruge for meget tid på banen, siger Djokovic, der mandag spillede fire sæt i ottendedelsfinalen mod Daniil Medvedev.
Imellem de to sæt blev Nishikori tilset af en læge, og den ottendeseedede japaner spillede videre.
På banen blev han dog udspillet og valgte siden at trække sig, da hans lår blev ved med at genere ham.
Novak Djokovic kom let videre til semifinalen.
Topseedede Djokovic skal i semifinalen møde franskmanden Lucas Pouille, der tidligere onsdag slog Milos Raonic.
Selv om Djokovic på forhånd er regnet som stor favorit i den kamp, advarer han sig selv mod at tage en sejr for givet.
Læs også:Missede fire matchbolde: Serena Williams er ude af Australian Open- Jeg ser frem til en god kamp.
Det er hans første grand slam-semifinale, men han har tidligere slået Rafael Nadal og taget andre store skalpe, så jeg forventer, at han vil spille med stor selvtillid, siger Novak Djokovic.
Ender Djokovic med at vinde titlen i Melbourne, bliver han den første med syv herresingletitler i Melbourne.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Australian Open|Tennis|Melbourne




https://www.dr.dk/nyheder/udland/eu-salg-af-eu-pas-kan-fore-til-kriminalitet-og-hvidvask

UdlandEU: Salg af EU-pas kan føre til kriminalitet og hvidvaskEU-Kommissionen er bekymret over, at nogle lande sælger statsborgerskab til investorer.
Den russiske oligark og virksomhedsboss Oleg Deripaska har købt et statsborgerskab i Cypern, og praksis advarer EU-Kommissionen mod.
)23.
jan.
2019 kl.
13.
35Bemærk: artiklen er mere end 30 dage gammelLæs opSalg af EU-pas til rige udenlandske investorer åbner for kriminelles infiltrering, hvidvask og skattesnyd i unionen, lyder advarslen fra EU-Kommissionen.
Tre EU-lande - Bulgarien, Malta og Cypern - tilbyder statsborgerskaber for penge, uden krav om at køberen skal bo eller have anden særlig tilknytning til landet.
En del EU-lande har andre ordninger, hvor man kan få opholdstilladelse, hvis man investerer i landet.
De førstnævnte ordninger omtales populært som 'gyldne pas'.
De andre som 'gyldne visa'.
Kan ikke forbyde ordningerBegge dele er lovlige, men der kan ifølge kommissionen være problemer med, at folk kan købe sig til frit at rejse rundt i EU med tilhørende rettigheder.
- Vi kan ikke forbyde disse ordninger.
Men omvendt kan vi heller ikke lade være med at gøre noget, siger EU's retskommissær, Vera Jourova.
Kommissionen kræver større kontrol med hvidvask af penge og større gennemsigtighed med de konkrete ordninger for salg af statsborgerskaber.
Derfor skal en gruppe af eksperter fra medlemslandene nu vurdere, om ordningerne lever op til EU-lov.
Vera Jourova siger, at når 'disse lande sælger et statsborgerskab, så sælger de et EU-statsborgerskab'.
/ritzau/FacebookTwitterKopier linkEmner:EU|Europa-Kommissionen|EU-forhold|Økonomisk kriminalitet|Bulgarien




https://www.dr.dk/nyheder/indland/grovaeder-og-parasitspreder-torskefiskere-i-oestersoeen-vil-skyde-graasaeler

IndlandGrovæder og parasitspreder: Torskefiskere i Østersøen vil skyde gråsæler Man kan ikke skyde sig ud af problemet, siger Danmarks Naturfredningsforening.
Gråsælen er ikke populær blandt torskefiskerne i Østersøen.
Den spiser fangsten, spreder leverorm og ødelægger bestanden, lyder det.
(© ColourBox)Af Mark Lindved Norup23.
jan.
2019 kl.
13.
09Bemærk: artiklen er mere end 30 dage gammelLæs opDet er godt at være sæl i Østersøen.
Til gengæld er det hårde tider for torskefiskerne i samme område.
For mens fiskerne får færre og mindre torsk i nettet, så viser forskningen, at gråsælerne i farvandet omkring Bornholm hver især spiser op mod 3,8 kilo af den eftertragtede fisk om dagen.
© ColourBoxGråsælenHannen kan blive op til 2,3 meter lang og veje 300 kg.
Er Danmarks største rovdyr.
Spiser op til fem kilo fisk om dagen.
Ses mest i Østersøen omkring Bornholm, i Kattegat og ved Vadehavet.
Kan svømme op til 100 km om dagen.
Blev jagtfredet hele året i 1967.
Er større og har en aflang hovedform sammenlignet med den spættede sæl.
Læg dertil, at sælerne også spiller en afgørende rolle i spredningen af parasitten leverorm, der gør indhug i torskebestanden.
Så har man et problem, der truer det bornholmske torskefiskeri på eksistensen.
Sådan lyder advarslen fra fiskerierhvervet, og derfor er der i dag temamøde på Christiansborg, hvor blandt andre fiskeriminister Eva Kjer Hansen (V) bliver informeret om problemets omfang.
En mulig løsning er at regulere antallet af den fredede gråsæl, mener Elo Olsen, der er formand for 20 fiskere på Rødvig Havn på Stevns.
- Der er blevet for mange af dem, hvad enten man kan lide det eller ej, og skal vi have det løst, så skal regeringen træde til og begynde at regulere på ynglepladserne.
De er så mange, at de driver torsken væk, siger han.
Fangst på Rødvig Havn, der viser, hvordan sæler har spist hornfiskene.
De går efter ‘fileten’ og rogn og lader resten tilbage.
/Privatfoto En løsning, der hører fortiden tilI modsætning til sin mindre slægtning, den spættede sæl, bider den virus, der forårsager sældød og begrænser bestanden, ikke på gråsælen.
Den har derfor siden sin fredning i 1967 haft gode kår, og ved den sidste optælling blev der talt 35.
000 i hele Østersø-området.
Endda et minimumstal, da man kun talte de sæler, der lå på land.
Sådan spredes leverormLeverorm er en parasit, der har gråsælen som værtsdyr.
Den lægger æg i maven på sælen.
Efter udklækning bliver de små parasitter spist af krebsdyr.
Krebsdyrene spises af sild, tobis og brisling.
De arter spises af de større torsk, der får leverorm.
I torsken kravler parasitten gennem mavevæggen og ind i leveren, som ødelægges.
Alligevel mener man i Danmarks Naturfredningsforening ikke, at løsningen på problemet med den svindende torskebestand skal findes ved at lade jægere trykke på aftrækkeren.
Det siger biolog i Danmarks Naturfredningsforening Bo Håkansson, der kalder det en løsningsmodel, der hører fortiden til.
- Vi har sagt, at vi er åbne over for, at man regulerer de såkaldte problemsæler, der ødelægger fiskernes garn.
Men det er for nemt at tro, at man kan skyde sig ud af det her problem med en ide om, at hvis vi halverer bestanden, så halverer vi også problemet.
En iturevet torsk sidder tilbage i fiskenettet, efter at en sulten sæl har været på besøg.
- Vi vil også gerne have sikkerhed for, hvad problemet præcis er, for der er flere ting, der presser torsken, blandt andet færre fødekilder, siger Bo Håkansson.
En presset bestandAt torskebestanden i området er under pres i Østersøen, bekræfter Jane Behrens, der er seniorforsker ved DTU Aqua.
- Torsken har det skidt.
De er små og tynde og vokser dårligt, så den er presset, og derfor er der god grund til at lave dybdegående undersøgelser for at finde ud af, hvad det er, der påvirker bestanden, siger hun.
Hun påpeger, at mellem 90 og 100 procent af alle torsk over 35 centimeter i området er smittet med leverorm, og at der stort set ikke længere findes torsk over 50 centimeter i farvandet.
En fisker viser, hvordan torskene, han havde i sit, ser ud eftetr sælen har besøgt hans net.
Om regulering er vejen frem, vil Jane Behrens som forsker ikke tage stilling til, da det i sidste ende er en politisk beslutning.
- Med regulering vil der selvfølgelig være færre gråsæler og dermed nok også færre parasitter, men hvor skillelinjen går for, at det har en reel indvirkning, er svært at sige.
- Og så er det vigtigt at få med, at det er et kompliceret system, hvor det ikke kun er én faktor, der påvirker bestanden, siger hun.
FacebookTwitterKopier linkEmner:Eva Kjer Hansen (politiker)|Venstre|Danmarks Naturfredningsforening|Dyr|Sjælland




https://www.dr.dk/nyheder/kultur/film/oscar-film-om-barnedrab-faar-offers-mor-til-tasterne-jeg-vaemmes-over-nominering

Film og serierOscar-film om barnedrab får offers mor til tasterne: Jeg væmmes over nominering  Oscar-nominering til film om mordet på en lille dreng vækker vrede hos hans familie.
Irske 'Detainment' er nomineret til en Oscar i kategorien bedste kortfilm.
(© Network Ireland Television)Af Marie Ravn Nielsen23.
jan.
2019 kl.
11.
58Bemærk: artiklen er mere end 30 dage gammelLæs opForestil dig, hvilket mareridt det må være at miste sin 2-årige søn, fordi to skoledrenge dræber ham.
Det behøver britiske Denise Fergus ikke forestille sig, for det har hun oplevet på egen krop i 1993, da sønnen James blev dræbt af de to 10-årige drenge Robert Thompson og Jon Venables.
Nyheden om mordet gik verden rundt, og sidste år blev den tragiske historie lavet til en prisvindende kortfilm med titlen ’Detainment’ (tilbageholdelse, red.
).
Jeg kan ikke udtrykke, hvor meget jeg væmmes og hvor oprørt, jeg er over, at denne såkaldte film er blevet lavet og nu nomineret til en Oscar.
Denise Fergus, mor til ofretI går blev filmen Oscar-nomineret, og det har fået moderen Denise Fergus til at kritisere nomineringen på Twitter.
Det skriver BBC.
- Jeg kan ikke udtrykke, hvor meget jeg væmmes, og hvor oprørt jeg er over, at denne såkaldte film er blevet lavet og nu nomineret til en Oscar, tweeter hun og tilføjer:- Én ting er at lave sådan en film uden at kontakte eller få tilladelse fra James’ familie.
Noget andet er at få et barn til at genopføre de sidste timer af James’ liv, før han blev brutalt myrdet, og dermed få mig og min familie til at genoplive det hele.
Se trailer til kortfilmen her.
Læs også:Glenn Close mod Lady Gaga: Her er alle de nominerede til Oscar-uddelingenDansk festival skubbede til Oscar-chancerFilmen er kommet i betragtning til en Oscar, fordi den sidste år vandt hovedprisen på OFF, Odense International Filmfestival.
Prisen fungerer som en adgangsbillet til Oscar-ræset.
Festivalleder Birgitte Weinberger bakker op om filmen, fordi den med sin menneskeliggørelse af de to mordere prøver at få os til at forstå, at ’det mørke og det onde lever i alle mennesker’.
- Så for mig at se er det et ekstremt vigtigt stykke kunst, vi sidder med her, fordi det netop forsøger at vise nuancerne i en debat, der ellers har tendens til hurtigt at blive meget sort og hvid, siger hun til P1 Morgen.
I filmen ser man blandt andet de to drenge blive forhørt hos politiet.
Replikkerne er baseret på udskrifter af de oprindelige afhøringer og optagelser af samme.
(© Network Ireland Television)Hun kalder mordet for ondskab og en 'fuldstændig ubærlig hændelse', men mener ikke, at vi bliver klogere på menneskets dna, hvis vi lukker øjnene for, at noget sådant kan ske.
Derfor vil hun ikke undvære den type film.
- Tomme provokationer er vi blevet bedre til at se henover, men hvis filmen er et spejl, der giver os mulighed for at reflektere og debattere, synes jeg, at vi bliver nødt til at kaste berøringsangsten fra os og se sandheden i øjnene, siger Birgitte Weinberger.
Film menneskeliggør 10-årige mordereI ’Detainment’ genskaber den irske instruktør Vincent Lambe, hvordan de to 10-årige drenge fanger 2-årige James i et indkøbscenter i den britiske by Bootle samt politiets efterfølgende forhør, der er taget direkte fra de virkelige politirapporter.
Man ser altså ikke mordet, men oplever blandt andet de to skoledrenge, der grædende og vrede afhøres af politiet.
Læs også:Nomineret for tredje gang: Viggo Mortensen kan vinde en OscarJames’ mor Denise Fergus har tidligere opfordret til boykot af filmen og har opfordret Oscar-akademiet til ikke at nominere kortfilmen – hvilket 90.
000 personer har bakket op om ved at skrive under på en underskriftindsamling.
Men det har altså ikke haft nogen effekt.
Filmens instruktør Vincent Lambe har dog undskyldt for, at han ikke kontaktede offerets forældre, men afviser ellers kritikken.
- Filmen forsøger ikke at undskylde for de skrækkelige gerninger.
Filmen er blevet kritiseret for at ’menneskeliggøre’ morderne, men hvis vi ikke kan acceptere, at de er mennesker, så vil vi aldrig kunne forstå, hvad der fik dem til at begå så modbydelig en forbrydelse.
Robert Thompson og Jon Venables blev begge dømt for mordet.
FacebookTwitterKopier linkEmner:Mord|Odense International Film Festival|Storbritannien|Odense|BBC




https://www.dr.dk/sporten/haandbold/vm-herrer/bengan-boys-forvandlede-snus-og-bajere-til-et-dynasti-med-svensk

VM herrerBengan Boys forvandlede snus og bajere til et dynasti med svensk medaljerusDet svenske herrelandshold sad på håndboldsporten i halvfemserne og høstede et hav af medaljer.
Af Frederik Palle og Grafik: Jens Albæk Aarup23.
jan.
2019 kl.
12.
55Læs opArtiklen blev første gang publiceret 11.
januar på dr.
dk/sporten.
I 1990 træder der en mand ind af døren hos et bettingselskab i London.
Han har 1000 kroner i hånden, og for ham er der ikke nogen tvivl om, hvor de penge skal placeres.
Sveriges herrer bliver verdensmestre i håndbold.
Ekspedienten kigger forundret på manden.
Det er rigtig mange penge at lægge på et land, som ingen tror på til VM.
De giver pengene 25 gange igen.
Men pengene skal spilles.
Gambleren er nemlig Sveriges landstræner Bengt Johansson, og han er manden bag et af de bedste landsholdsdynastier i international håndboldhistorie – Bengan Boys.
Det er historien om et hold, hvor man ved hjælp af fantastisk talent og nogle af de bedste ledere formåede at eje håndboldverdenen i 12 år.
Når først de ramte dagen, så var det et landshold, som var umuligt at slå.
DR Sportens håndboldekspert Lars Krogh Jeppesen mærkede det på egen krop, da han kom til det danske landshold i slutningen af 1990’erne.
- Men Bengan Boys spillede deres livs kamp, og i svensk idrætshistorie kalder man også det her for miraklet i Prag.
Thomas Ladegaard- Det var et fantastisk håndboldhold, som var lig med nederlag, da jeg startede på landsholdet.
Jeg kan huske den der fornemmelse, når man skulle møde Sverige.
Der var ikke rigtig nogen, som troede på, at vi kunne vinde, forklarer han.
Det store gennembrudMen sådan var der altså ikke nogen modstandere, der så på dem, da de gik indtil VM-slutrunden i det gamle Tjekkoslovakiet i 1990.
Men med flot spil hentede Sverige sejre mod stærke lande som Ungarn og de tjekkoslovakiske vært, og pludselig var det undertippede hold i finalen.
Thomas Ladegaard er forfatter til bogen ’Håndboldens legender’ og har fulgt sporten tæt i mange år.
Han tænker tilbage på VM i 1990 med et bankende hjerte.
Den svenske landstræner Bengt Johansson, som "Bengan Boys" er opkaldt efter.
- Det absolut største højdepunkt for Bengan Boys var i 1990.
Det er en af de største overraskelser, og efter min mening er det også en af de bedste VM-finaler og håndboldkampe, der nogensinde er blevet spillet, forklarer Thomas Ladegaard.
- Sovjetunionen var på daværende tidspunkt i opløsning som nation, men som håndboldhold havde de måske det bedste hold nogensinde for landet.
De havde blæst alle af banen, siger han.
Svenskerne var derimod et uerfarent hold, hvor langt størsteparten af spillerne stadig spillede i den hjemlige liga.
- Men Bengan Boys spillede deres livs kamp, og i svensk idrætshistorie kalder man også det her for miraklet i Prag.
På tv sad kommentatorerne og græd, og det er jo også det helt store gennembrud for Sverige.
Alt går op i en større enhed i den finale, forklarer Thomas Ladegaard.
- Det var Bengt Johansson, der havde en playbook, som var fyldt med kombinationer, som man fik udleveret, når man kom ind på holdet.
Thomas LadegaardDet var startskuddet til et utal af kæmpe kampe mellem det senere Rusland og Sverige op gennem halvfemserne.
Før deres tid i taktik og professionalisme1990’erne var generelt en guldalder for svensk sport.
De havde nogle af de bedste spillere i tennis og bordtennis, de var verdensmestre i ishockey, og herrelandsholdet i fodbold tog til VM i USA og vandt bronze.
Alligevel var forventningen om en medalje størst omkring håndboldherrerne.
- De havde et utrolig stærkt koncept, og så havde de både erfaring og rutine i nogle af de her spillere.
De havde også kynisme og hårdhed.
Ting det danske landshold først lærte op gennem 00’erne.
Lars Krogh Jeppesen- Det var et kollektiv, hvor der var plads til store enere, men det var holdet, som vandt sammen, forklarer Thomas Ladegaard.
Taktisk var Bengt Johansson også et godt stykke foran sine konkurrenter, hvilket gjorde, at holdet leverede ting, som ikke var set før.
- Det var Bengt Johansson, der havde en playbook, som var fyldt med kombinationer.
Det var den meget styrede og strukturerede måde at gå til det på, forklarer Thomas Ladegaard.
- Men så var der også en anden stil.
De var mere inspirerede af den jugoslaviske håndboldskole.
Der har du mere af den kreative og anarkistiske tilgang til sporten, siger han.
-Når de to tilgange gik op i en højere enhed hos Bengan Boys, så var det, at de blev de bedste i verden.
Strukturen blandet op med den store kreativitet, lyder det fra forfatteren.
I Danmark har man ”de glade fodbold-80’ere” med Elkjær, Arnesen og Laudrup, og det er ikke helt forkert, at sammenligne den succes med den succes, som svenskerne havde på håndboldbanen i 90’erne.
- De havde selvfølgelig en forkærlighed for at tage snus og drikke bajere, men de var også utrolig professionelle, forklarer Lars Krogh Jeppesen.
Profil efter profilOg så havde det svenske landshold nogle af de bedste spillere nogensinde i håndbold med Magnus Wislander og Stefan Lövgren.
Men det stopper ikke ved de to.
Magnus Andersson, Ola Lindgren, Staffan Olsson og så senere Ljubomir Vranjes havde alle perioder, hvor de viste verdensklasse, og så har vi endda ikke nævnt de svenske målvogtere endnu.
- To af mine største idoler var de to keepere i Mats Olsson og Tomas Svensson.
Deres redningsprocent var vildt høj, og når den ene ikke leverede, så tog den anden bare over, forklarer Lars Krogh Jeppesen.
- Oppe i 1990’erne kom anførernes anfører med i Stefan Lövgren.
Han var født med anførerbind om armen.
Thomas LadegaardMen der var ingen større end Magnus Wislander.
Ved årtusindeskiftet blev han også kåret til den bedste håndboldspiller i det sidste årtusinde.
- Magnus Wislander var igennem hele den her periode omdrejningspunktet på holdet.
Han var en stor håndboldhjerne, som først var playmaker, og senere blev han en af verdens bedste stregspillere, siger Thomas Ladegaard.
Et kæmpe medaljehavEfter guldmedaljen i 1990 begynder det svenske dynasti.
Medaljerne bliver høstet på samlebånd.
Sverige er holdet, som alle vil slå, men opgaven er for stor for de fleste modstandere.
De næste 13 muligheder giver 12 medaljer til Bengan Boys.
Specielt ved EM er Sverige uovervindelige med fire guldmedaljer ud af fem mulige.
Ved VM er Sverige også med fremme, men ofte er rivalerne Rusland i vejen for en gentagelse af 1990-triumfen.
Ved VM i 1999 i Egypten står de to håndboldstormagter igen over for hinanden.
Det lugter endnu engang af, at Rusland bliver de store, men en formidabel 2.
halvleg med Stefan Lövgren i spidsen sikrer det andet svenske verdensmesterskab inden for ti år.
- Sverige er ikke favoritter, men kan sagtens blive verdensmestre.
Lars Krogh JeppesenHan var også i spidsen for de blå-gule, da de på hjemmebane i 2002 skulle forsøge at vinde EM-trofæet for tredje gang i træk.
Men der var begyndt at ske noget med Bengan Boys.
- For mig markerer det EM mere en overgang til, at der var ved at ske noget nyt i håndboldverden.
Eksempelvis, at Danmark var på vej op.
Det samme med Tyskland og Frankrig, forklarer Thomas Ladegaard.
Staffan Olsson og Markus Wislander fejrer deres andet VM-guld efter triumfen i 1999 i Egypten.
Svenskerne vinder dog EM-finalen over Tyskland i sidste ende efter forlænget spilletid.
- Det var en stor triumf på hjemmebane, men der var også tydelige tegn på, at det hele var ved at ebbe lidt ud, forklarer Thomas Ladegaard.
En sand OL-forbandelseSom årene gik med Bengan Boys i teten i håndboldsporten, blev det mere reglen end undtagelsen, at de svenske herrer tog hjem fra en slutrunde med metal.
Det var også tilfældet ved OL, men det er alligevel også her, at skyggen på holdet trækker sig ind over.
OL 2000 i Sydney.
Semifinale i herrehåndbold Sverige - Spanien 32 - 25.
Andrej Tjepkin i kamp på stregen med Magnus Wislander.
I 1992, 1996 og 2000 gik svenskerne alle gange hele vejen til finalen, men da de sidste sekunder løb ud, var det hver gang med de blå-gule som taberne.
Tre gange sølvmedaljer.
Staffan Olsson med det ikonisk lange hår lovede sågar, at han ville klippe det, hvis holdet hentede OL-guld, men som måske er bekendt for mange, så har han stadig det lange hår den dag i dag.
- Jeg tror bestemt, at det gør ondt på dem, at det blev til tre sølvmedaljer.
Men at det aldrig lykkedes dem gør næsten den her historie endnu smukkere.
Der var ligesom noget, der endte med at blive lidt uopnåeligt, siger Thomas Ladegaard.
Det er ikke til at vide, om Bengt Johansson endnu engang har tænkt sig at finde sin pengepung frem og spille på Sverige som verdensmestre, men det er værd at overveje, at overraskelsen ville være markant mindre, hvis de vinder denne gang, end i 1990.
FacebookTwitterKopier linkEmner:Sverige|Håndbold|Rusland|Gøteborg|De Olympiske Lege




https://www.dr.dk/nyheder/penge/knap-1000-selskaber-involveret-i-kaempe-sag-om-svindel-med-skat-og-moms

Skatte- og momssvindelsagSe temaPengeKnap 1.
000 selskaber involveret i kæmpe sag om svindel med skat og momsIfølge politiet har et kriminelt netværk stået bag en 'fakturacentral'.
Specialanklager Maria Cingari gjorde på dagens retsmøde om Greed-sagen rede for, hvordan politiet kom på sporet af et netværk af primært dansk-pakistanere, som ifølge anklagemyndigheden er skyldig i omfattende svindel med moms og skat og hvidvask for over en halv milliard kroner.
Af Mathias Sommer23.
jan.
2019 kl.
13.
30 | opdateret 23.
jan.
2019 kl.
15.
10Bemærk: artiklen er mere end 30 dage gammelLæs opDe 17 personer, som er anklaget i den store Greed-sag, har stået bag en omfattende 'fakturacentral', som har udstedt tusindvis af fiktive fakturaer til hundredvis af selskaber i København og på Sjælland.
Det mener specialanklager Maria Cingari, som leder slaget i et historisk stort opgør om selskabssvindel for omkring en halv milliard kroner.
- De har udfærdiget fiktive fakturarer til en lang række selskaber, og de her selskaber har en interesse i at modtage fiktive fakturaer.
Det kan enten dække over sort arbejde, eller fordi de så har kunnet trække moms og undgå at betale skat.
Der kan også være tale om decideret hvidvask af penge, sagde Cingari i et fyldt retslokale i Retten i Glostrup, hvor Greed-sagen er planlagt til at fortsætte ind i 2020.
Ikke en del af sagenDe knap 1.
000 selskaber, som skal have købt fiktive fakturaer hos de 17 tiltalte, er angiveligt helt almindelige københavnske og sjællandske firmaer inden for blandt andet håndværk og rengøring.
De har ifølge politiet kunnet snyde med moms og skat ved at føre kravene fra Skat over i en række skraldespandsselskaber, som de 17 tiltalte har stået bag.
I alt har skraldespandsselskaberne udstedt 5.
158 fakturaer, som anklagemyndigheden altså kalder 'fiktive'.
- Anklagemyndighedens tese er, at når selskabet modtager en fiktiv faktura, så kan man bruge den i bogholderiet og dermed nedbringe den angivne moms, fordi man dermed har kunnet dokumentere, at man har købt arbejdskraft, sagde Maria Cingari under forelæggelsen, hvor anklagemyndigheden ridser sagen op.
Overskuddet fra svindelnummeret er angiveligt blevet delt mellem de knap 1.
000 selskaber og de tiltalte i sagen.
Selskaberne er ikke en del af Greed-sagen, men ifølge Cingari kigger Skat på dem.
En gruppe af de tiltalte i sagen har ifølge Maria Cingari haft en 'skafferrolle'.
De har med andre ord haft til opgave at finde københavnske og sjællandske virksomheder, som kunne tænke sig at slippe billigere i moms og skat.
290 millioner manglerPå få år nåede i alt 520 millioner kroner at skylle gennem den såkaldte 'fakturacentral,' hvor gælden til det offentlige blev placeret i skraldespandsselskaber med stråmandsdirektører, mens pengene forsvandt ud gennem vekselbureauer og udenlandske selskaber.
I alt er Skat blev snydt for moms- og skatteindtægter for 290 millioner kroner, har politiets revisorer vurderet i en konsulentrapport, der slavisk har gennemgået de 5.
158 fakturaer.
Et beløb, der dog bestrides af forsvaret, som selv har iværksat en ekstren undersøgelse af de tusindvis af fakturaer.
Centralt i anklagen er tre brødre med pakistansk baggrund, som siden oktober 2017 har siddet varetægtsfængslet.
I alt er fem personer fortsat varetægtsfængslede i sagen.
Alle tiltalte nægter sig skyldige.
Håndskrevne regnskaber og sim-kortMaria Cingari kunne på retsmødet fortælle, at politiets efterforskning af det 'kriminelle netværk' begyndte i starten af januar 2017, efter politiet blandt andet havde modtaget tip fra kilder, oplysninger fra Skat og selv havde efterforsket hovedpersonen NA, efter flere banker havde foretaget hvidvask-indberetninger på grund af mistænkelige overførsler.
Herefter startede politiet en overvågning af vekselbureauer og de centrale personer i sagen.
Her fandt politiet frem til, at den centrale personkreds havde base i det nybyggede luksushotel A Hotels i Brøndby, som én af de tiltalte er direktør for.
Da politiet den 10.
oktober 2017 ransagede hotellet og anholdt flere af de tiltalte, blev der blandt andet fundet identitetspapirer, håndskrevne regnskaber, simkort og telefoner, som kunne knyttes direkte til de skraldespandsselskaber, som er gået konkurs med et samlet krav fra Skat på 290 millioner kroner.
Anklagemyndigheden viste blandt andet en video fra hotellets lobby, hvor flere af de tiltalte spiste morgenmad, kort før politiet ransagede hotellet og anholdt de formodede bagmænd.
Tidsplanen holder ikkeOver 80 vidner ventes indkaldt i løbet af rettergangen.
Blandt andet skal udenlandske statsborgere, som menes at have været stråmandsdirektører i skraldespandsselskaber, flyves til Danmark og afhøres i retten.
Og ifølge Susanne Andersen, der er medanklager på Greed-sagen, vokser listen med vidner fortsat, da politiets efterforskning stadig er i gang:- Én ting er sikkert, og det er, at vi ikke kommer til at overholde tidsplanen.
Det viser de første retsmøder i sagen også, sagde Susanne Andersen på retsmødet.
Retssagen er berammet til at køre over 77 retsdage frem til begyndelsen af 2020.
Det er den tidsplan, der altså allerede nu ser ud til at skride.
Der er beslaglagt værdier for over 80 millioner kroner i sagen, blandt andet har politiet beslaglagt biler, smykker, ejendomme, kontanter og guldbarrer fundet i en bankboks i en filial af den tyske bank Commerzbank.
FacebookTwitterKopier linkEmner:Anklagemyndigheden|Skat|Politi|Kriminalitet|København




https://www.dr.dk/nyheder/politik/danmark-modtog-3500-asylsogere-sidste-ar

PolitikDanmark modtog 3.
500 asylsøgere sidste årFlest asylansøgere kommer fra Eritrea, men de første ti måneder kom mange fra Georgien.
I december måned blev der registreret 180 asylansøgere, det laveste tal siden juli 2008 (arkivfoto) 23.
jan.
2019 kl.
11.
19Bemærk: artiklen er mere end 30 dage gammelLæs opIsær personer fra Eritrea, Syrien og Georgien søgte sidste år asyl i Danmark, viser en foreløbig opgørelser fra Udlændinge- og integrationsministeriet.
Eritrea topper listen over asylansøgere med 656 personer, mens 598 personer fra Syrien og 396 personer fra Georgien bad om beskyttelse i Danmark.
I alt 3.
500 personer søgte om asyl i Danmark i 2018, hvilket er på samme niveau som 2017.
Læs også:Flere georgiere søger asyl og mange er kriminelleGeorgien er normalt ikke et land, mange forbinder med flygtninge.
I november fik den store stigning i asylansøgere fra Georgien derfor de danske myndigheder til at sætte Georgien på listen over lande, hvis asylansøgere umiddelbart kan afvises.
I årets første ti måneder blev antallet af asylansøgere fra Georgien næsten femdoblet, og georgiere blev den tredjestørste gruppe af asylansøgere efter syrere og eritreere.
Samtidig er politiets sigtelser mod georgiske asylansøgere steget markant.
Fra 43 sigtelser i hele 2017 til 282 sigtelser i perioden fra 1.
januar til 27.
november sidste år.
I december 2018 blev der registreret ca.
180 asylansøgere.
Det er det laveste antal asylansøgere på én måned siden juli 2008.
Danmark modtog sidste år asylansøgninger fra 3500 personer.
Det viser en foreløbig opgørelser af asyltallet for 2018 fra Udlændinge- og integrationsministeriet.
I dag kan alle søge spontant asyl i Danmark, hvilket betyder, at Danmark skal behandle asylansøgninger fra mange forskellige lande.
Fakta om asylansøgninger•Flest kom fra Eritrea, hvor man tidligere kunne få asyl i Danmark, hvis man risikerede at blive indkaldt til militærtjeneste i landet.
En omstridt rapport fra Udlændingestyrelsen konkluderede dog i november 2014, at flygtninge kan vende tilbage til Eritrea, uden at de risikerer tortur eller fængselsstraf.
•Nummer to på listen er Syrien.
Også herfra vil flere måske fremover blive afvist.
Ifølge dagbladet Information er Flygtningenævnet måske på vej til at stramme praksis, da urolighederne i landet er på et lavere niveau.
•Nummer tre på listen er Georgien, der må betegnes som et fredeligt land.
Alligevel kom der næsten 400 personer fra Georgien og bad om asyl sidste år, hvilket fik de danske myndigheder til at indføre en straks afvisnings-procedure.
Antal asylansøgere i Danmark fordelt på oprindelseslande:•Eritrea: 656•Syrien: 598•Georgien: 396•Iran: 196•Marokko: 181•Statsløse: 151•Irak: 117•Afghanistan: 114•Somalia: 101•Andre lande: 451Kilder: Udlændinge- og integrationsministeriet.
/ritzau/FacebookTwitterKopier linkEmner:Flygtninge og asylansøgere|Georgien|Udlændinge- og Integrationsministeriet|Eritrea|Udlændingepolitik




https://www.dr.dk/nyheder/indland/syv-spoergsmaal-til-regeringens-stresspanel-det-er-velkendt-foraeldreintra-stresser

IndlandSyv spørgsmål til regeringens stresspanel: 'Det er velkendt, at Forældreintra stresser'Vi behøver ikke tusind undersøgelser for at vide, at Forældreintra kan være en stressfaktor, siger formand.
Sociolog Anette Prehn er en af stresspanelets i alt elleve medlemmer.
Panelet blev nedsat i juni sidste år for at komme med anbefalinger til, hvordan stress mindskes i det danske samfund.
Af Signe Mai Vilsbøll23.
jan.
2019 kl.
11.
00Bemærk: artiklen er mere end 30 dage gammelLæs opDe digitale platforme, skole og forældre kommunikerer gennem, skal erstattes med kontaktbøger af papir, lyder anbefalingen fra regeringens stresspanel, der i går har præsenterede et ud af i alt 12 forslag.
Og selvom panelet anbefaler at skrotte Forældreintra og aflyse det nye system Aula for at sænke stressniveauet i Danmark, så deler udmeldingen vandene.
Det Nationale StresspanelStresspanelet blev nedsat af regeringen i 2018 for at skabe debat og bevidsthed i befolkningen, så færre oplever stress.
Panelet skal afslutte arbejdet primo 2019 og komme med i alt 12 anbefalinger.
Anbefalingerne skal pege på områder, hvor der mangler viden om stress, og komme med forslag til indsatser målrettet forebyggelse og reduktion af stress.
Tirsdag kom panelet med første anbefaling.
Det er, at begrænse kommunikationen mellem skole og forældre.
Det samlede panel består af 11 sagkyndige.
Blandt andet en sociolog, en psykolog, forskellige speciallæger, forskere og også en dansk operasanger.
Der er ingen stressforskere med i panelet.
Kilde: Sundhed, Videnskab.
dkVi har spurgt formand for regeringens stresspanel, Anette Prehn, hvordan panelet er nået frem til deres første anbefaling.
Hvad er årsagen til, at I vælger at fokusere på Forældreintra som det første?
- Forældreintra var et helt åbenlyst sted at tage fat, og vi har valgt at præsentere det som det første ud af i alt tolv anbefalinger, fordi det vedrører rigtig mange mennesker.
- Intentionen med at udvikle Forældreintra var fin og god, men det skaber hurtigt en meddelelsesforurening, hvor beskeder om alt og intet forstyrrer familiers hverdagsliv.
Vi stiller spørgsmålstegn ved, om det er en hensigtsmæssig måde at tilrettelægge samarbejdet på, eller om det skader mere, end det gavner.
Vores vurdering er, at det skader.
Hvorfor mener stresspanelet, at Forældreintra skader?
- Vi ved, at stress er udtryk for en ubalance mellem de ressourcer, vi har, og de krav, vi stilles overfor.
Derfor skal vi neddrosle krav og forventninger, hvor det er relevant, og det kan man blandt andet gøre ved at skrue ned for forstyrrende elementer som Forældreintra.
- Desuden er barnet med Forældreintra ikke aktør i forhold til lektier og trivsel.
Det hele går gennem forældrene, og dermed misser vi en mulighed for at hjælpe børn med at opbygge kompetencer til at registrere det ansvar, de har, og tage ansvaret på sig.
Vi behøver ikke tusind undersøgelser for at vide, at Forældreintra kan være en stressfaktor.
Det kræver bare analytisk kraft.
Anette Prehn, sociolog og formand for regeringens stresspanelHvad bygger I jeres antagelser på?
- Det er ikke os, der har introduceret den virkelighed, at Forældreintra stresser.
Den er velkendt, og forældre har i flere år udtalt sig - blandt andet i medierne - om, hvordan de må stå af, fordi platformen bliver en stressfaktor i hverdagen.
- Vi har desuden i panelet selv erfaringer med systemet som forældre, og der er masser af eksempler på, at det er dysfunktionelt.
Men jeg havde faktisk ikke troet, at et enigt stresspanel ville være klar til at sige, at Forældreintra og Aula bør lukkes.
Det var vi.
Alle elleve i panelet var enige om, at det er en god idé.
Bygger det på mavefornemmelse mere end på viden, I har indhentet?
- Det mener jeg ikke.
Det er dokumenteret, at det er uheldigt, når der bliver stillet krav til forældre om, at de skal være digitalt tilgængelige for at være gode forældre.
Og vi behøver ikke tusind undersøgelser for at vide, at Forældreintra kan være en stressfaktor.
Det kræver bare analytisk kraft.
- De seks ministre, der har nedsat stresspanelet, har også kigget til os, fordi vi har faglige kompetencer, vi kan trække på.
Og det er idéen med det her panel, at vi samler viden, så vi kan komme med de her anbefalinger.
Det er ikke en kommission, der undersøger et felt over flere år.
Hvordan har I indsamlet viden til anbefalingen her?
- Vi har samlet egne kræfter og fået det bedste ud af dem, mens vi også har inviteret udefrakommende til at komme med relevante bidrag, så vi ikke bare sidder og kloger os alene.
- Vi har blandt andet spurgt otte andre eksperter til råds og så har vi brugt høringskanaler, som for eksempel organisationer, forskere, foreninger og borgere, til at forme anbefalingerne.
Siden september er der kommet omkring 202 inputs.
Nogle forslag har vi taget direkte som anbefalinger, mens andre har været inspiration.
Foreningen Skole og Forældre kalder det ufornuftigt.
Hvad tænker du om det?
- Der vil altid være nogen, som mener noget, mens andre mener andet.
Og hvis du lytter lidt til vandrørene, så vil du finde ud af, at der er mange forældre, der er stået af.
- Det er jo fint, at det ikke er alle mennesker, det ødelægger hverdagen for, men det ændrer ikke på, at det er sådan for andre.
Derfor ændrer vores anbefaling sig ikke af, at Forældreforeningen ikke synes, forslaget er fornuftigt.
Har I en forventing om, at jeres anbefaling bliver til noget?
- Vores anbefaling er at lukke for Forældreintra og Aula, men vi er også realister.
Så hvis man ønsker at fastholde en digital platform, er vores anbefaling to ugentlige tjek af platformen og to årlige arrangementer, hvor det forventes at forældre deltager.
Så kan alle være med.
Også dem, der har to, tre, fire, fem børn.
- Vi giver vores anbefaling, fordi det er vores vurdering, at det vil gøre en forskel.
Hvordan der så bliver handlet, må være op til politikere og kommuner.
Men interessen viser tydeligt, at platforme som Forældreintra er en folkesag.
FacebookTwitterKopier linkEmner:Grundskole|Skole og Forældre|Sygdomme og lidelser




https://www.dr.dk/nyheder/regionale/oestjylland/aarhus-gaar-i-seng-med-airbnb-vil-sidestille-private-udlejere-med

ØstjyllandAarhus går i seng med Airbnb: Vil sidestille private udlejere med hotellerFor første gang herhjemme indgår en turistorganisation og den førende platform for privat udlejning et samarbejde.
Onlineportalen Airbnb skal fremover ikke være en konkurrent, men en partner for de øvrige parter i VisitAarhus.
Af Emma Lichscheidt23.
jan.
2019 kl.
10.
30 | opdateret 23.
jan.
2019 kl.
11.
04Bemærk: artiklen er mere end 30 dage gammelLæs opEt opsigtsvækkende samarbejde har set dagens lys i Aarhus.
For første gang går en dansk turistorganisation og den førende platform for privat udlejning sammen i et partnerskab.
Turistorganisationen VisitAarhus og onlineportalen Airbnb vil fremadrettet samarbejde om at øge turismen og promovere Aarhus som en attraktiv rejsedestination.
Det betyder, at Airbnb bliver en del af VisitAarhus på lige fod med andre partnere - og de betaler dermed også til fælleskabet.
På den måde bliver de samarbejdspartnere frem for konkurrenter, fortæller turistchef i Visit Aarhus Peer H.
Kristensen.
Om Visitaarhus og AirbnbVisitaarhus er Aarhus’ officielle turistorganisation, der har til formål at medvirke til at udvikle turismen i Aarhus-området og at markedsføre området som ferie- og rejsemål.
VisitAarhus er en erhvervsdrivende fond, som skal bidrage til, at positionere og udvikle Aarhus som en viden- og oplevelsesby.
Airbnb blev grundlagt i 2008 og er en onlineportal, der giver folk mulighed for at udleje deres hjem til andre og tjene penge på det, eller omvendt leje sig ind hos private i stedet for eksempelvis hoteller.
Airbnb er til stede i 191 lande.
Kilde: Visitaarhus og Airbnb- Airbnb kommer til at være en del af VisitAarhus på akkurat samme måde som vores hoteller og andre aktører i Aarhus, siger Peer H.
Kristensen.
Der er årligt 1,4 millioner overnatninger i Aarhus, og heraf er 200.
000 af dem gennem Airbnb.
En gruppe, VisitAarhus håber på at kunne blive klogere på gennem det nye samarbejde.
Omvendt mener turistchefen, at Airbnb også kan nyde godt af VisitAarhus.
For Airbnb kommer fremover til også at blive vist på VisitAarhus' hjemmeside og vil indgå i turitsorganisationens salg af Aarhus udadtil.
- Nu kan vi begynde at få mere viden om de gæster, og vi kommer til at kunne hjælpe Airbnb i deres markedsføring af Aarhus som destination med de rigtige billeder og mange af de kommunikationsplatforme, vi har adgang til, siger han.
- Så det kan også være med til at udvikle antallet af gæster, der kommer hertil.
Derudover tilbyder VisitAarhus også at uddanne de 3.
500 Airbnb-værter, ligesom de i dag uddanner hotelpersonale og andre aktører.
Airbnbs såkaldte 'head of public policy' for Norden, Pieter Guldemond, at han også håber, at endnu flere vil få øjnene op for Aarhus fremadrettet.
- Vi kan se, at vi har et voksende community her i Aarhus.
Byen har en klar ambition om at øge turismen, og vi tror, vi kan være med til at styrke turismen, og at borgerne i Aarhus kan få del i goderne af det, siger han og fortæller, at han håber, at flere byer i fremtiden vil følge trop.
(© Dr Østjylland)På pressemødet onsdag formiddag er borgmester Jacob Bundsgaard, direktør i VisitAarhus Peer H.
Kristensen, Policy Manager i Airbnb Pieter Guldemond og Airbnb-udlejer Else Flytkjær.
Ingen betænkeligheder efter regulering af privat udlejningSidste år indgik regeringen, Socialdemokratiet, Dansk Folkeparti og De Radikale en aftale, der satte loft over, hvor mange dage private må udleje deres boliger gennem Airbnb.
Samtidig indgik skatteministeren og Airbnb en aftale om automatisk indberetning af lejeindtægter for danske Airbnb-udlejere.
Derfor har Peer H.
Kristensen heller ikke nogen betænkeligheder ved samarbejdet, selvom han også samarbejder med hotellerne i Aarhus.
- Blåstemplingen ligger jo ikke i VisitAarhus som sådan men hos staten, der har lavet nogle regler og et regulativ i forhold til Airbnb, og hvor meget de må udleje værelserne, forklarer han.
Ifølge ham bakker hotelejerne i byen også op om samarbejdet, netop på grund af de aftaler, der blev indgået politisk sidste år.
- Der har faktisk været bred opbakning til det, og spørger du hoteldirektørerne i byen, vil de sige, at de er glade for, at de nu er inkluderet i samarbejdet i stedet for at stå uden for det, siger han.
Aarhus-borgmester Jacob Bundsgaard (S) glæder sig også over det nye samarbejde og kalder det for "en god dag for byen", fordi han og VisitAarhus nu får adgang til en ny målgruppe og data om den.
- Det med, at private lejer sig ind hos hinanden, er kommet for at blive, og man skal derfor sørge for at omfavne det og putte det ind i en ramme, og vi har brug for som politikere brug for at have viden, information og føling med området, siger han.
Han frygter ikke, at samarbejdet udvander hotellerne eller udmønter sig i massevis af udlejningslejligheder, så der ikke er plads til byens borgere.
- Det er ikke vores oplevelse, at det er et problem i Aarhus, og vi har et ret stort uudnyttet potentiale for at invitere gæster inden for.
Det giver mulighed for dem, der bor her for at møde folk udefra, men også for at skabe masser af jobs inden for vores serviceindustrien, siger han.
Her er reglerne for Airbnb-udlejning•Man må leje sin bolig ud 70 dage om året via Airbnb.
Kommuner kan dog give dispensation til, at man må udleje i 100 dage om året.
•Værelser ser dog i følge Skatteministeriet ud til at blive undtaget denne regel, sådan så værelser kan lejes ud uden begrænsninger.
•Man må tjene op til 28.
000 kroner skattefrit om året•Airbnb har ingået en aftale med Skat, så de giver Skat oplysninger om udlejerneFacebookTwitterKopier linkEmner:Aarhus|Airbnb|Jacob Bundsgaard (politiker)|Socialdemokraterne|Turisme




https://www.dr.dk/nyheder/udland/indisk-tv-direktoer-takker-verdens-stoerste-youtuber-du-har-gjort-os-verdenskendte

PewDiePie vs.
T-SeriesSe temaUdlandIndisk tv-direktør takker verdens største youtuber: Du har gjort os verdenskendteVerdens største youtuber, PewDiePie, må snart se sig slået af det indiske produktionsselskab T-Series, som har over 80 millioner abonnenter på YouTube.
Af Annika Wetterling23.
jan.
2019 kl.
09.
59Bemærk: artiklen er mere end 30 dage gammelLæs op- Jeg udfordrer jer, T-Series.
Kæmp mod mig, lyder det fra PewDiePie på YouTube.
Kampen mellem de to største YouTube-kanaler spidser til, og flere tusinde mennesker tjekker dagligt livestreams for at følge med i kapløbet om at blive den kanal, der har flest abonnenter.
I skrivende stund har PewDiePie over 81 millioner abonnenter, og T-Series er lige i hælene på ham med kun 140.
000 abonnenter til forskel.
Hvorfor er det blevet så stor en ting?
For mange er kapløbet en joke.
Men det er også historien om Indiens store teknologiske fremskridt og vrede youtubere, der er trætte af virksomheders dominans på "amatørernes" platform.
Meget mere om det i videoen.
FacebookTwitterKopier linkEmner:Youtube|Indien




https://www.dr.dk/sporten/badminton/antonsen-sender-verdens-nummer-fire-ud-af-indonesia-masters

BadmintonAntonsen sender verdens nummer fire ud af Indonesia MastersAnders Antonsen slog Son Wan Ho i første runde af Indonesia Masters.
Verdensetter bremsede Jan Ø.
Jørgensen.
Anders Antonsen er videre ved badmintonturneringen Indonesia Masters.
23.
jan.
2019 kl.
09.
32Bemærk: artiklen er mere end 30 dage gammelLæs opI tre sæt vandt den 21-årige dansker over verdensranglistens nummer fire, sydkoreaneren Son Wan Ho.
Cifrene lød på 21-17, 6-21, 21-15 i Antonsens favør.
Aarhusianeren er selv nummer 20 på verdensranglisten, og hans modstander var kommet til Indonesien med en frisk turneringssejr fra Malaysia Masters i sidste uge.
Derfor var Antonsen undertippet, men han viste hurtigt, at han kunne yde modstand.
Han endte med at vinde første sæt med 21-17, før kampen ændrede karakter.
Læs også:Axelsens onde ånd forhindrer dansk finalepladsAntonsen havde svært ved at følge med i andet sæt, og hurtigt kom han bagud 0-9, og så var sættet afgjort.
Son Wan Ho endte med at vinde sættet med de knusende cifre 21-6.
I det afgørende tredje sæt så Son Wan Ho ud til at bevare overtaget, og sydkoreaneren kom foran 8-5, før Antonsen pludselig bed fra sig og kom foran 11-9.
Efter flere skiftende føringer slog Antonsen et hul og hev sejren hjem.
I anden runde venter en indonesisk kvalifikationsspiller i turneringen, der rangerer som en Super 500-turnering på World Touren.
Også Viktor Axelsen er med i anden runde torsdag.
I første runde vandt den tidligere verdensmester efter lidt problemer mod den indiske kvalifikationsspiller Subhankar Dey.
Axelsen vandt 21-14, 19-21, 21-15.
Danske Momota-opgørJan Ø.
Jørgensen kommer til gengæld ikke til at spille mere i Jakarta.
Han tabte i to sæt til verdensetteren Kento Momota efter at have ydet hård modstand i første sæt.
Japaneren vandt 22-20, 21-11.
I anden runde får Momota fornøjelsen af Hans-Kristian Vittinghus.
Danskeren slog den useedede thailænder Khosit Phetpradab med 21-12, 18-21, 21-16.
Læs også:Axelsen raser mod forbund: 'De er dobbeltmoralske med deres trusler'Damesinglen Line Kjærsfeldt må ufrivilligt holde tidligt weekend.
Hun tabte til hjemmebanehåbet Fitriani Fitriani i to sæt.
Indoneseren vandt 21-16, 21-14.
I herredouble gik Kim Astrup og Anders Skaarup videre med en sejr på 21-11, 21-15 over et useedet japansk par.
Til gengæld røg Mads Pieler Kolding og Niclas Nøhr ud efter et nederlag i tre sæt til et useedet indisk par.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|Indonesien|Jakarta




https://www.dr.dk/sporten/haandbold/vm-herrer/mikkel-hansen-er-klar-til-raabe-ad-holdkammeraterne

VM herrerMikkel Hansen er klar til at råbe ad holdkammeraterneDet er nødvendigt at få det bedste frem i alle under VM-slutrunden, mener Mikkel Hansen.
Mikkel Hansen understreger, at det er vigtigt at ruske op i sidemanden, hvis man vil vinde et VM i håndbold.
23.
jan.
2019 kl.
09.
29Bemærk: artiklen er mere end 30 dage gammelLæs opHvis det danske håndboldlandshold skal have succes ved VM, er det vigtigt at turde at hanke op i sidemanden, hvis han ikke lever op til forventningerne.
Det mener Mikkel Hansen, som selv er begyndt at tage større ansvar på det område.
Det fortæller han før dagens VM-opgør mod Sverige.
- Hvis vi lige pludselig ikke stiller krav til hinanden, så er det også lettere at finde sovepuden frem og slappe af, siger Mikkel Hansen.
Håndbold på DR: Besøg hos Mikkel Hansen i ParisHvis ikke der bliver kommunikeret hårdt en gang i mellem og stukket en skideballe ud, så kan en kamp pludselig gå i en skæv retning i for lang tid, forklarer PSG-stjernen.
- Er folk nervøse over lige at hive op i makkeren til venstre eller højre, så kan der komme en reaktion i kampene, hvor man i stedet for fire-fem minutter, hvor det ikke kører, har 10-15 dårlige minutter.
- Derfor er det vigtigt, at der er nogle, der påtager sig den rolle, siger han.
"Nogen er nødt til at gøre det"Hansen understreger, at det ikke altid er lige sjovt at skulle råbe og skrige af de andre.
- Nogle gange føler man sig måske heller ikke i position til det, hvis man ikke selv har spillet særligt godt.
- Men der er nogen, der bliver nødt til at gøre det, og det har jeg det faktisk fint med, siger Mikkel Hansen.
Læs også:Svenskerne tog fusen på Danmark for et år siden: Vidste ikke, hvem de stod overforDanmark har indtil videre vundet alle syv kampe ved VM, og det skyldes blandt andet en god kommunikation og forståelse for hinanden, og for hvad der skal til for at præstere.
- Vi har en masse dygtige spillere.
En del af at være dygtig er også at stille krav både til sig selv, men også til sine holdkammerater.
Lever man ikke op til kravene, så skal man også være klar på, at man kan få en skideballe i ny og i næ.
- Hvis jeg ved, at min holdkammerat kan gøre det bedre, så handler det vel også om at fortælle ham det, så han vågner op, lyder det fra Mikkel Hansen.
Danmarks kamp mod Sverige går i gang onsdag klokken 20.
30, og den kan følges i Liga på P3 og på TV2.
/ritzau/FacebookTwitterKopier linkEmner:TV 2 (tv-kanal)|Sverige|Paris Saint-Germain|Mikkel Hansen (håndboldspiller)




https://www.dr.dk/nyheder/regionale/hovedstadsomraadet/butikker-sjusker-fortsat-med-haandkoebsmedicin-saelger-gammel

KøbenhavnButikker sjusker fortsat med håndkøbsmedicin: Sælger gammel medicinSeks ud af ti butikker i hovedstadsområdet overtrådte sidste år reglerne for håndtering af håndkøbsmedicin.
Lægemiddelstyrelsens inspektion i 2018 afslørede, at butikkerne oftest glemte at smide for gammel medicin ud og opbevarede medicinen enten for varmt eller koldt.
Af Peter Bye Andersen og Line Gudnitz Baun23.
jan.
2019 kl.
09.
30Bemærk: artiklen er mere end 30 dage gammelLæs opMange supermarkeder, butikker og kiosker er fortsat for dårlige til at håndtere håndkøbsmedicin som Ipren, Panodil og næsespray.
Sidste år overtrådte 60 procent af de butikker i hovedstaden, der må sælge medicinen, reglerne for, hvordan man opbevarer den korrekt.
Det viser tal, som DR P4 København har trukket fra Lægemiddelstyrelsens inspektion af butikkerne.
Dermed viser inspektionen det samme resultat som året før, og det ærgrer Annette Byrholt Hansen, der er sektionsleder i Lægemiddelstyrelsen.
- Det er ret enkelt for butikkerne at tjekke, om pakkerne er for gamle og fjerne dem.
Vores inspektioner viser dog fortsat, at det smutter for nogle butikker, siger hun.
Læs også:Ikke længere bag kassen: Nikotintyggegummi og næsespray kommer ud på hylderneMan skal dog ikke være bekymret for at købe lægemidler i detailbutikkerne, siger Annette Byrholt Hansen.
Lægemidler, der overskrider holdbarhedsdatoen, bliver ikke virkningsløse eller farlige på dagen.
- Hvis man som kunde er bekymret, kan man selv holde øje med udløbsdatoen, ligesom vi ofte gør, når vi handler mælk og brød, siger hun.
COOP: Vi er ikke tilfredsePå landsplan var der fejl i næsten seks ud af ti butikker i 2017.
Sidste år var det knap halvdelen af butikkerne, som ikke overholdt reglerne.
Inspektionen af butikkerne sidste år afslørede, at butikkerne oftest glemte at smide for gammel medicin ud eller opbevarede medicinen enten for varmt eller koldt.
Det er sket i en del af Coops butikker, der blandt andet tæller Kvickly, Fakta og Superbrugsen.
Her brød 58 procent i hovedstadsområdet reglerne, mens 53 procent af butikkerne på landsplan ikke overholdt reglerne.
Det er dybt bekymrede, at der er sådan en sløsethed i detailhandlen.
Det er jo ikke pebermyntepastiller, men medicin vi taler om.
Jane Heitmann (V), sundhedsordfører- Vi er ikke tilfredse med, at kun halvdelen af vores butikker består alle tretten punkter fra inspektionen, lyder det fra kvalitetschef i Coop Malene Teller Blume, som forklarer, at kæden har iværksat flere ting, for at reglerne bliver overholdt:- Vi har blandt andet opprioriteret det i ledelsen, og vi har udpeget en ansvarlig i hver eneste butik.
Dén indsats har båret frugt, kan vi se fra 2017 til 2018.
Men vi er ikke i mål, og vi er ikke tilfredse, siger Malene Teller Blume, som understreger, at der stadig er stort fokus på området.
Men hun mener dog, at det kan være svært at undgå fejl i alle butikker.
- Så længe vi har med mennesker at gøre, så kan jeg ikke garantere, at vi nogensinde kommer 100 procent i mål, men jeg kan garantere, at vi i hvertfald vil sikre, at der fortsat er en markant fremgang på overholdelse af tilsynene - også i fremtiden, siger hun.
Sundhedsordfører: Dybt bekymrendePå Christiansborg mener Dansk Folkeparti og Venstre, at det er uacceptabelt, at butikkerne stadig ikke har styr på reglerne.
- Det er dybt bekymrede, at der er sådan en sløsethed i detailhandlen.
Det er jo ikke pebermyntepastiller - men medicin - vi taler om, siger sundhedsordfører Jane Heitmann (V).
Både Jane Heitmann og hendes kollega hos Dansk Folkeparti Liselott Blixt vil nu tage sagen op med sundhedsministeren.
Der skal ses på, om sanktionsmulighederne over for butikkerne skal strammes, mener Liselott Blixt.
- Vi bliver nødt til at se på, hvad årsagen er, lave en årsagsanalyse og finde ud af, om det er den rigtige måde at gøre det på, eller om der er andre ting, der skal gøres, siger hun.
Det har ikke været muligt at få 7-eleven, Salling Group, Rema 1000 og Dagrofa til at stille op til interview.
Det har ikke været muligt at få en kommentar fra Circle K inden deadline.
Hos Matas overholdte 84 procent af alle butikkerne reglerne for håndkøbsmedicin i 2018.
I et skriftligt svar fra Matas lyder det:- Med 279 butikker over hele landet kan vi ikke undgå, at der er enkelte afvigelser.
Vi har en intern procedure, hvor vores regulatoriske afdeling hver måned følger de anmærkninger, der måtte være fra Lægemiddelstyrelsen.
Er der en butik, der har fået anmærkninger, følger vi op med det samme og sikrer dermed, at der med det samme bliver rettet op.
FacebookTwitterKopier linkEmner:Detailhandel|Jane Heitmann (politiker)|Liselott Blixt (politiker)|Venstre|Sjælland




https://www.dr.dk/nyheder/regionale/sjaelland/skyldig-rollespil-skal-inspirere-unge-til-melde-sig-som-laegdommere

SjællandSkyldig!
Rollespil skal inspirere unge til at melde sig som lægdommereUnge på VUC i Ringsted skulle agere anklager, vidner og nævninge i et nyt tiltag, som skal lokke unge til at blive lægdommere.
Af Thor Malthe Andersen og Julie Würtz23.
jan.
2019 kl.
08.
35Bemærk: artiklen er mere end 30 dage gammelLæs opDer er for få under 30 år, der melder sig, når kommunerne i disse uger forsøger at skaffe borgere, der vil være nævninge og domsmænd.
Nu har Ringsted Kommune taget alternative metoder i brug, når de skal lokke unge kræfter til at deltage i retssamfundet.
Derfor skulle tre unge i går undervise studerende via rollespil på ZBC og VUC i Ringsted i, hvad det vil sige at være lægdommer.
Læs også:Skyldig eller ikke skyldig?
Lang eller kort straf?
Kommuner efterlyser tusindvis af lægdommereOg får de studerende i Ringsted lyst til at blive lægdommere, kan de næsten være sikre på en plads, lover Ole Hvidesten, der er formand for Grundlisteudvalget i Ringsted:- For at det her ikke bare skal være et slag i luften, så har vi i Grundlisteudvalget vedtaget at reservere et antal pladser, der på forhånd skal gå til de unge, som forhåbentligt melder sig.
Der er cirka 10.
000 lægdommere i Danmark, som sidder i en periode på fire år.
De, der bliver udvalgt her i foråret, skal starte som lægdommere i 2020.
- Vi mener, at det er vigtigt, at de unge får denne her oplevelse, fordi vi ønsker at give dem et indblik i, hvordan et retssystem og en retssag fungerer, og hvad man gør som lægdommer, lyder det fra arrangøren Simone Nygaard Madsen.
1 / 8Eleverne fik uddelt forskellige rollespilskort alt efter, om de skulle være anklager, vidner eller lægdommer.
Blandt andet skulle nogle af eleverne læse et anklageskrift højt for klassen.
2 / 8Ringsted Kommune er den første kommune, der har sagt ja til at bruge retssagsrollespillet som en alternativ mulighed for at motivere unge borgere til at melde sig som lægdommere.
3 / 8Dommerrekvisitter var også til stede i klasselokalet for at gøre rollespillet mere autentisk.
4 / 8Både domstolene og justitsministeriet ønsker, at lægdommerstolene er repræsentative.
Derfor er det vigtigt både at have unge og ældre med, fortæller Simone Nygaard Madsen, som mener, at de unge har en anden viden og forståelse for ting, som domstolene kan bruge.
5 / 8- Jeg havde regnet med, at det ville være folkeskoleagtigt.
Men man får virkelig et indblik i, hvordan det ville være, hvis man selv var lægdommer, fortæller Michelle Bach, der selv skulle spille rollen som lægdommer i retssagsspillet.
Og det var ikke en let opgave at vurdere, om den anklagede var skyldig, mener hun.
6 / 8- Det, der overraskede mig mest, var, hvor meget lægdommerne havde at sige i retssagen, og hvor meget deres stemme betød, i forhold til hvordan min dom kom til at se ud, fortæller 23-årige Tino Larsen, der i dag sad på anklagebænken i rollespillet for at have slået en person til en fest.
7 / 8Den gennemsnitlige lægdommer er midt i 40'erne.
Derfor mener Grundlisteudvalget i Ringsted, at det er vigtigt at få engageret unge til at melde sig som lægdommere, hvis lægdommerne skal være repræsentative for det danske samfund.
8 / 8FacebookTwitterKopier linkEmner:Ringsted|Domstole|Ringsted Kommune|Uddannelse




https://www.dr.dk/sporten/tennis/missede-fire-matchbolde-serena-williams-er-ude-af-australian-open

TennisMissede fire matchbolde: Serena Williams er ude af Australian OpenKarolína Plísková møder Naomi Osaka i den ene semifinale ved Australian Open efter sejr over Serena Williams.
23.
jan.
2019 kl.
08.
23Bemærk: artiklen er mere end 30 dage gammelLæs opTjekkiske Karolína Plísková er videre til semifinalen ved Australian Open efter en sejr over tennisstjernen Serena Williams.
De to mødte hinanden tidligt onsdag morgen dansk tid, og det blev noget nær en gyser.
Plísková kunne i sidste ende tage sejren hjem og avancere med cifrene 6-4, 4-6, 7-5.
Williams førte 5-1 i det afgørende tredje sæt mod tjekken Karolína Plísková, og allerede ved den stilling havde Williams sin første matchbold i egen serv.
Læs også:'En utrolig kamp': Serena Williams sender verdensetter ud af Australian OpenVed stillingen 5-4 havde hun yderligere tre matchbolde, men på mystisk vis missede hun dem alle og endte med at ryge ud af grand slam-turneringen.
- Jeg gjorde intet forkert på mine matchbolde.
Jeg blev ved med at være aggressiv, men bogstavelig talt ramte hun linjerne på nogle af dem, siger Serena Williams.
Det var særligt syvendeseedede Plískovás serv, der gjorde det svært for Williams i det afgørende sæt på hovedanlægget Rod Laver Arena.
Halser stadig efter Court-rekordDen 37-årige amerikaner, der er seedet som nummer 16, deltog ikke ved sidste års turnering i Melbourne, men har vundet Australian Open hele syv gange.
Sidst var i 2017.
Siden hun sidste år vendte retur til tennissporten efter at være blevet mor, har hun deltaget i fire grand slam-turneringer uden at vinde.
Blå bogNavn: Serena WilliamsFødselsdato: 26.
september 1981 (37 år)Højde: 175 centimeterNationalitet: AmerikanerHjemby: Palm Beach Gardens, Florida, USABlev professionel: 1995WTA-titler: 72Grand slam-titler: 23Indtjening på tennisbanen: 88.
233.
301 millioner dollars (cirka 580 millioner kroner)Kilde: WTADermed er hun fortsat en titel efter Margaret Courts rekord på 24 grand slam-titler i damesingle.
Den rekord stræber Serena Williams stadig efter at tangere og senere overtage.
- Det store billede for mig handler altid om at vinde, det vil jeg ikke sidde og lyve om.
Indtil videre er det ikke sket i en grand slam-turnering (siden comebacket, red.
), men jeg kan mærke, at det kommer til at ske, siger Serena Williams.
Til sammenligning har 26-årige Karolína Plísková endnu til gode at vinde en grand slam-turnering.
Tjekkiske Karolina Pliskova er klar til finalen, hvor hun kan sikre sig sin første grand slam-titel.
I semifinalen skal Plísková møde japanske Naomi Osaka, der uden besvær fik besejret ukraineren Elina Svitolina få timer før.
Fjerdeseedede Osaka gjorde kort proces og vandt med cifrene 6-4, 6-1.
Læs også:VIDEO Serena Williams tæver tysker og uddeler ægJapaneren havde hele kampen igennem overtaget, og med sin aggressive spillestil holdt hun Svitolina fra at komme ind i kampen.
Særligt hendes serv var afgørende, og det blev til hele otte servees.
Det er 21-årige Osakas første semifinale i Melbourne siden turneringsdebuten i 2016.
/ritzau/FacebookTwitterKopier linkEmner:Elina Svitolina (tennisspiller)|Karolina Pliskova (tennisspiller)|Tennis|Australian Open|Osaka




https://www.dr.dk/nyheder/udland/huawei-leder-om-spionagemistanke-vi-kan-finde-andre-lande-der-byder-os-velkommen

HuaweiSe temaUdlandHuawei-leder om spionagemistanke: Vi kan finde andre lande, der byder os velkommen  Samarbejde med vestlige lande er ikke en nødvendighed, siger bestyrelsesformand.
Det kinesiske selskab vil ikke blive ved med at finde sig i mistanke om spionage og handelshindringer udlagt af vestlige regeringer.
Af Mark Lindved Norup23.
jan.
2019 kl.
08.
43Bemærk: artiklen er mere end 30 dage gammelLæs opDen kinesiske smartphoneproducent og telekommunikationsudvikler Huawei er ikke afhængig af den vestlige verdens markeder.
Det var beskeden fra selskabets bestyrelsesformand, Liang Hua, der i går talte ved det økonomiske topmøde, World Economic Forum, i schweiziske Davos.
Hvis regeringer i den vestlige verden fortsætter med at mistænke Huawei for spionage og lægge handelshindringer ud for selskabet, kan det få konsekvenser, advarer bestyrelsesformanden.
- Vi kunne overføre vores teknologiske partnerskaber til lande, hvor man byder os velkommen, og som vi kan samarbejde med, sagde han ifølge BBC.
En kontroversiel telegigantHuawei er i dag en gigantisk virksomhed, der sælger produkter og services i 170 lande verden over.
Huaweis kerneaktiviteter er fremstilling af telekommunikationsnetværk, services for virksomheder og myndigheder og fremstilling af blandt andet mobiltelefoner og tablets.
Tidligere har Australien, USA og Canada blacklistet selskabet af frygt for, at den kinesiske stat eller andre aktører kan anvende Huaweis netværk til cyber-spionage.
Huawei har afvist alle disse påstande og understreget, at selskabet er uafhængigt af myndighederne og ikke driver spionage.
I 2013 indgik TDC en aftale med Huawei, som fra i år opbygger og driver det største og vigtigste mobilnetværk i Danmark, TDC's avancerede 4G-netværk.
I 2018 har USA lagt pres på sine allierede for ikke at købe Huaweis produkter til kritisk it-infrastruktur, da selskabets forbindelser til Kina anses for at være en sikkerhedsrisiko.
Kilde: RitzauHuawei har i den seneste tid været i en række vestlige landes søgelys, fordi de frygter, at virksomheden igennem sin udbredte teknologi kan spionere for Kina.
Huawei har en ledende rolle på markedet for udviklingen af næste generations internet, 5G-netværket.
Usikre kinesereUSA har allerede forbudt implementeringen af Huaweis teknologi i landets tele- og internet-infrastruktur, og lignende hindringer har selskabet mødt i Storbritannien, New Zealand og Australien.
En række andre lande – herunder Danmark – har udtrykt bekymring.
Tyskland, Norge og Sverige overvejer i øjeblikket, om man skal blokere det kinesiske firma fra udviklingen af 5G-netværk i de respektive lande.
Det har stor betydning for Huawei, der har milliarder investeret i alle landene, og der skal derfor heller ikke tages let på bestyrelsesformandens udmelding, fortæller DR's økonomikorrespondent, Casper Schrøder.
Den vestlige mistænkeliggørelse har nemlig efterladt kineserne forvirrede og usikre på, hvor de kan investere sikkert.
© Type 1DR’s økonomikorrespondent Casper SchrøderCasper Schrøder er DR Nyheders økonomikorrespondent.
Han dækker alt, hvad der rører sig i pengenes verden.
Fra de afgørende bevægelser i verdensøkonomien over de hjemlige virksomheders ve og vel til de vigtigste emner for den enkelte danskers pengepung.
Læs mere- Det er en meget vigtig besked, og det er klart, at der bliver lagt et offentligt pres.
Men det er også en konstatering af tingenes tilstand set fra en kinesisk forretningsmands side.
At hvis man ikke er velkommen til at sælge sine produkter, så er det også svært at få dem afsat, siger han.
Der er foreløbig ingen beviser på spionage, og mistanken er fuldstændig grundløs, insisterer Huawei.
Velkommen i KinaI Danmark har Huawei spillet en stor rolle i udviklingen af det nuværende 4G-netværk i samarbejde med TDC, og det samarbejde skal efter planen fortsætte på 5G-netværket.
Derfor kaldte SF og DF i går forsvarsminister Claus Hjort Frederiksen (V) i åbent samråd, og han sagde efterfølgende, at det ikke er en mulighed at forbyde Huawei, men at der selvfølgelig tages forholdsregler.
Læs også:Tech-korrespondent: Huawei bliver svær at slippe af med i DanmarkEn del af bekymringerne skyldes kinesisk lovgivning, som pålægger virksomheder at hjælpe staten, og det skaber tvivl om Huaweis uafhængighed, mener nogle.
Bestyrelsesformand Liang Hua understregede derfor, at alle bekymrede samarbejdspartnere er velkomne til at komme til Kina og inspicere selskabets laboratorier og udviklingsværksteder, men at produkterne taler for sig selv.
- Vi fokuserer på at levere varen ved at tilbyde høj båndbredde (…) til vores kunder, sagde han.
FacebookTwitterKopier linkEmner:Kina|Storbritannien|Erhverv|World Economic Forum|Claus Hjort Frederiksen (politiker)




https://www.dr.dk/nyheder/regionale/sjaelland/fanget-i-danske-farvande-doede-klumpfisk-driver-paa-land

SjællandFanget i danske farvande: Døde klumpfisk driver på land  Indtil videre er der fundet 20 af de sjældne fisk ved de danske kyster.
Normalt bliver der fundet mellem nul og fem klumpfisk om året i Danmark.
I år er der indtil videre fundet 20.
 privatfoto)Af Thor Bill og Julie Würtz23.
jan.
2019 kl.
09.
58Bemærk: artiklen er mere end 30 dage gammelLæs opDe kom med varmen, men de dør med kulden.
Der er tale om et særpræget dyr: Klumpfisken.
I løbet af de seneste måneder er flere af dem blevet fundet rundt langs strandkanterne, hvor de er skyllet op.
Det er blandt andet sket på Røsnæs på Nordvestsjælland, hvor naturfotograf Ole Agerbæk stødte på den sjældne fisk under en gåtur.
Det er en oplevelse, der har gjort indtryk på ham.
Det vakte stor begejstring, da Ole Agerbæk fandt en død klumpfisk ved Røsnæs.
 privatfoto)- Jeg havde set billeder af døde klumpfisk, der var strandet i området, så jeg var slet ikke i tvivl om, hvad det var.
Når man finder sådan noget, giver hjertet lige et ekstra tik, fortæller han om sit specielle fund.
Normalt er der kun maksimalt registreret en håndfuld klumpfisk herhjemme om året.
Derfor er det en sjælden gæst at finde på de danske strande.
- Der er jo et utal af døde dyr i havet, som skyller op på stranden, men at finde en klumpfisk er helt klart det mest mærkelige og det mest spændende, man kan finde, fordi de trods alt er så sjældne i Danmark, lyder det begejstret fra Ole Agerbæk.
20 fund og flere på vejFiskeatlas, der hører under Københavns Universitet, har indtil videre på landsplan registreret 20 døde klumpfisk siden oktober sidste år og til nu.
Fiskene er sandsynligvis kommet til med sommerens høje vandtemperaturer og særlig kraftig havstrøm, men de kan altså ikke klare sig i de danske farvande om vinteren.
Det forklarer akvariechef og havbiolog ved Øresundsakvariet, Jens Peder Jeppesen.
- De kan ikke fungere, når temperaturen kommer under 10 grader.
Så står deres kroppe af, og de begynder at dø lige så stille og roligt.
Så ser vi dem drive op i overfladen - magtesløse og uden kræfter - hvorefter de driver ind til kanterne og dør.
 Signe Heiredal © dr) Signe Heiredal © dr)Det er ganske udsædvanligt at se så mange klumpfisk på de danske strande, og ifølge Jens Peder Jeppesen vil der sandsynligvis komme endnu flere i løbet af januar.
- Der er nogen, der er fanget i noget varmt bundvand derude, men lige så snart de bliver mere afkræftede, vil vi højst sandsynligt få flere ind til kysterne, siger han og fortæller, at klumpfisken er en hyppig gæst i danske farvande i de varme måneder.
Det er især i august, september og oktober, klumpfiskene kommer ind i de danske farvande, hvor der er meget mad, som eksempelvis gobler.
- Problemet er så, at når vandet begynder at blive koldt i oktober og november, går de helt instinktivt tilbage til varmere farvande.
Så begynder det at blive et problem, når man befinder sig i dansk farvand.
Hvis man går sydover i de indre danske farvande, rammer man Østersøen, og så kommer man ikke videre, siger Jens Peder Jeppesen.
Selv om 20 fund af klumpfisk er det næsthøjeste antal fundet i Danmark, så slår det dog ikke rekorden fra 2014, hvor der blev fundet omkring 80 klumpfisk.
'Jeg undrede mig over, at det kunne lade sig gøre'I lydklippet herunder kan du høre tidligere naturvejleder Lasse Thomas Edlev fortælle om sit fund af det mærkværdige dyr, da han gik tur på stranden ved Nostrup på Røsnæs:Hør Lasse fortælle om sit fund af klumpfiskenHvis du ser en klumpfisk:•Hvis du finder en klumpfisk, kan du kontakte Øresundsakvariet via telefonnummer 35 32 19 70 eller vagttelefonerne 28 75 19 70 / 28 75 19 58.
•Øresundsakvariet bruger nemlig de døde klumpfisk til at højne dets viden om, hvordan klumpfisken agerer i de indre, danske farvande.
•Hvis en funden fisk er frisk, kan den muligvis bruges til formidling, undervisning og forskning.
Hvis den er meget henfalden eller nærmest rådden, vil den formentlig blot blive registreret med findested, billede, vægt og længde.
FacebookTwitterKopier linkEmner:Fisk|Øresundsakvariet|Københavns Universitet|Sjælland|Helsingør




https://www.dr.dk/nyheder/indland/domstole-foelger-politikernes-oensker-vold-og-voldtaegt-straffes-haardere

IndlandDomstole følger politikernes ønsker: Vold og voldtægt straffes hårdereStort set alle forbrydelser bliver straffet hårdere end tidligere, siger dommerformand.
- Vi følger regeringens og Folketingets ønsker, siger formanden for Dommerforeningen om længere straffe.
Af Maja Lærke Maach23.
jan.
2019 kl.
07.
49Bemærk: artiklen er mere end 30 dage gammelLæs opForbrydelser som vold og voldtægt straffes langt hårdere i dag end tidligere.
Det viser nye tal fra Justitsministeriet, som har gennemgået de afsagte domme for vold, voldtægt og pædofili fra 2011 til 2017.
Jeg er svært godt tilfreds med udviklingen.
Justitsminister Søren Pape Poulsen (K)For grov vold er der tale om en stigning på 25 procent i straflængden.
Voldtægt giver i gennemsnit en 20 procent længere straf, og for pædofili er straffen i gennemsnit blevet 36 procent længere.
Det skriver Kristeligt Dagblad.
De længere straffe skyldes ifølge Michael Sjöberg, der er formand for Dommerforeningen, at politikerne har skærpet straffen for en række forbrydelser.
Læs også:Minister: Alt for mange slipper afsted med voldtægt- Vi følger regeringens og Folketingets ønsker.
I dag straffer vi hårdere for stort set alle forbrydelser, end vi gjorde tidligere, siger han til avisen.
Som et eksempel kan nævnes våbenbesiddelse på et offentligt sted, der tidligere er blevet straffet med måneders fængsel, men i dag lyder straffen typisk på mindst to år.
Tendensen glæder justitsminister Søren Pape Poulsen (K):- Personfarlig kriminalitet betyder meget for det enkelte menneskes liv og for det enkelte offer.
Det kan afholde og afskrække nogle fra kriminalitet, at de skal sidde længere tid spærret inde, og derfor er jeg svært godt tilfreds med udviklingen, siger Søren Pape Poulsen.
Justitsministeriets gennemgang viser også, at der for en række forbrydelser stadigvæk ikke bliver givet den længste straf inden for strafferammen.
Voldtægt gennem vold eller trussel om vold kan for eksempel give op til otte års fængsel, men i 2017 blev dette straffet med i gennemsnit tre års fængsel.
•Simpel vold•2011:•Antal domme: 323•Gennemsnitlig straf, dage: 85•2017:•Antal domme: 644•Gennemsnitlig straf, dage: 107•Grov vold•2011:•Antal domme: 137•Gennemsnitlig straf, dage: 198•2017:•Antal domme: 472•Gennemsnitlig straf, dage: 266•Voldtægt•2011:•Antal domme: 10•Gennemsnitlig straf, dage: 711•2017:•Antal domme: 56•Gennemsnitlig straf, dage: 899•Kilde: Tal fra Danmarks Statistik i svar sendt fra Justitsministeriet til Folketingets Retsudvalg.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Kriminalitet|Vold|Justitsministeriet




https://www.dr.dk/nyheder/viden/kroppen/traenger-du-til-en-krammer-derfor-er-andres-beroering-uundvaerlig

KroppenTrænger du til en krammer?
Derfor er andres berøring uundværligFølelsen af lykke er større, når andre rører ved dig, end hvis du selv gør det, viser ny undersøgelse.
Og det har du brug for.
Det er ikke nok at kramme sig selv, hvis man har brug for fysisk kontakt.
Din hjerne reagerer nemlig mere på, at andre rører ved dig - og så udskiller den kemiske stoffer, der giver følelse af glæde.
Af Pernille Kjeldgaard Kristensen23.
jan.
2019 kl.
07.
30Bemærk: artiklen er mere end 30 dage gammelLæs opDu kender måske den dejlige følelse, når du bliver nusset på armen af en, du kender.
Men hvis du prøver at nusse din egen arm, er følelsen ikke den samme.
En ny svensk undersøgelse viser, at når andre rører ved os, udsendes der stærkere signaler i hjernen, end når vi selv gør det.
- Vi fandt en klar forskel mellem deltagere, der rørte deres egen arm, og når andre rørte den.
Ved en berøring fra et andet menneske så vi, at hjernen var aktiv i områder, der er involveret i social kognition, siger Rebecca Böhme, der er en af forskerne bag undersøgelsen.
Hun er forsker ved Center for Social and Affective Neuroscience på Linköping Universitet.
Hjernen gennemskuer din egen berøringVi bliver altså på sin vis socialt stimuleret, når andre rører ved os.
Det kan forklare, hvorfor det er så vigtigt at være i fysisk kontakt med andre mennesker - og hvorfor det ikke er nok, at du selv rører ved din hud.
- Vores forskning viser, at der er en stor forskel mellem berøring af sig selv og berøring fra andre, så din egen berøring kan aldrig erstatte social berøring fra andre, siger Rebecca Böhme.
UndersøgelsenGennem særlige MRI-skanninger, kaldet fMRI, har de svenske forskere målt aktiviteten i hjernens forskellige centre, når en forsøgsperson blev rørt på armen - enten af sig selv eller en anden.
Forsøget har i alt haft 54 raske deltagere, og det er ifølge Rebecca Böhme det største forsøg, der har kortlagt forskellen på berøring fra andre og dig selv.
Forskningen er udgivet i det videnskabelig tidsskrift Proceedings of the National Academyof Sciences.
Hun forklarer, at grunden kan være, at hjernen ved, hvad der skal til at ske, når vi nusser os selv.
- Hjernen kan forudsige sensationen, der kommer som konsekvens af berøringen.
Og fordi sensationen ikke er vigtig for os, så udelukker hjernen den.
Vi kan se i resultaterne, at hjernen faktisk reducerer dens respons til berøringen, når du selv gør det, siger hun.
Berøring er godt for dit humør- Det kan have en beroligende effekt, når vi rører ved os selv, eksempelvis hvis du gnubber dig i panden, når du er frustreret, siger Francis McGlone.
Han er neuroforsker på Liverpool John Moores University, hvor han forsker i berøring, og hvordan det påvirker os.
Han er ikke en del af den nye forskning.
- Så du kan godt røre dig selv for at berolige og afstresse, men man har også brug for social berøring fra andre, siger han.
Ifølge Francis McGlone viser den nye forskning, at når du rører dig selv, er det slet ikke er lige så givende, som hvis andre rører ved dig.
Læs også:Stop nu, hjerne!
5 tidspunkter hvor din hjerne modarbejder dig- Når du eksempelvis får en massage, hvor en anden rører ved dig, så ved vi, at det blandt andet frigiver serotonin og oxytocin (kemiske stoffer, der giver følelse af lykke og velvære, red.
) i hjernen.
Og det spiller en fundamental rolle i vores mentale velvære, siger han.
FacebookTwitterKopier linkEmner:Videnskab|England|Linköping|Sundhed og velvære




https://www.dr.dk/sporten/fodbold/england/myndighederne-leder-videre-efter-forsvundet-premier-league-spiller

EnglandMyndighederne leder videre efter forsvundet Premier League-spillerFly og både har indtil videre ledt forgæves efter Emiliano Sala, der frygtes død i flystyrt.
Fans af den franske klub FC Nantes samledes tirsdag aften for at hylde Emiliano Sala, der frygtes omkommet i et flystyrt.
23.
jan.
2019 kl.
08.
06Bemærk: artiklen er mere end 30 dage gammelLæs opRedningsarbejdere ventes at genoptage eftersøgningen af den argentinske fodboldspiller Emiliano Sala i dag, når det bliver lyst, efter at han forsvandt over Den Engelske Kanal i et fly mandag aften.
Det skriver nyhedsbureauet dpa.
Myndighederne på kanaløen Guernsey nær Frankrigs kyst satte i aftes eftersøgningen på pause for natten.
Læs også:Bekræftet: Premier League-spiller var ombord på forsvundet flySamtidig oplyste politiet på øen, at chancen for at finde overlevende er "lille".
- Vi har ikke fundet tegn efter dem, der var om bord.
Blå bogNavn: Emiliano SalaFødselsdato: 31.
oktober 1990 (28 år)Hjemland: ArgentinaPosition: AngriberEfter fire år i franske Nantes, hvor han nåede at spille 133 kampe og score 48 mål, blev han 19.
januar 2019 solgt til den walisiske Premier League-klub Cardiff, der slog sin transferrekord ved angiveligt at betale 17 millioner euro (cirka 127 millioner kroner) for angriberen.
- Hvis de landede på vandet, er overlevelseschancen på dette stadie lav, lød det.
I alt var der ifølge politiet to personer om bord på flyet, Emiliano Sala og flyets pilot.
Også piloten savnes.
Kontaktede venner med fly-bekymringIndtil nu har fem fly og to redningsbåde gennemsøgt mere end 2.
600 kvadratkilometer for spor, efter at flyet forsvandt på vej fra Nantes i Frankrig til Cardiff i Wales.
Argentinske Emiliano Sala var lige skiftet fra den franske klub FC Nantes til Premier League-klubben Cardiff, inden han forsvandt.
Den 28-årige argentiner var på vej til Wales, efter at han i lørdags blev købt fri af sin kontrakt med FC Nantes for et beløb svarende til cirka 127 millioner kroner.
Han havde netop underskrevet en tre et halvt år lang kontrakt med Premier League-klubben Cardiff.
Tirsdag udtalte Cardiff City F.
C.
's administrerende direktør, Ken Choo, at klubben er "i chok" over situationen.
Flere argentinske medier skriver ifølge nyhedsbureauet Reuters, at Sala kontaktede flere af sine venner fra luften og fortalte om flyproblemer.
- Vi er om bord på flyet, og det er som om, at det snart styrter ned.
- Hvis I ikke har hørt fra mig om halvanden time, så ved jeg ikke, om der bliver sendt nogen ud for at lede efter mig.
Jeg ved ikke, om det overhovedet er muligt, siger Emiliano Sala.
- Åh Gud, jeg er virkelig bange, slutter beskeden.
Talebeskeden er verificeret af Salas far, Horacio Sala.
/ritzau/FacebookTwitterKopier linkEmner:Frankrig|Storbritannien|Cardiff City|Fodbold|Ulykker




https://www.dr.dk/nyheder/indland/dataetiker-danske-politikeres-maalretning-af-annoncer-minder-om-trump-kampagnen

Følsomme data på FacebookSe temaIndlandDataetiker: Danske politikeres målretning af annoncer minder om Trump-kampagnenPolitikerne mener, at Facebook forbedrer dialogen med vælgere.
Cambridge Analytica gik over stregen med dataen fra de 87 millioner profiler, men det er så sandelig også Facebooks annoncesystem, der er synderen, siger rådgiver Pernille Tranberg.
Grafik: Simone C.
MøllerAf Frederik Hugo Ledegaard og P1 Orientering23.
jan.
2019 kl.
07.
34Bemærk: artiklen er mere end 30 dage gammelLæs opDanske politikere og partier bruger data fra Facebooks annoncesystem til at målrette deres politiske reklamer på Facebook.
Det har P1 Orientering afdækket i dag.
Og den måde at bruge data om brugerne fra Facebook ligner den måde, som Trump-kampagnen brugte analysevirksomheden Cambridge Analytica på under den amerikanske valgkamp.
Det mener Pernille Tranberg, som er rådgiver hos tænketanken Dataethics.
eu.
Læs også:GRAFIK Se hvordan politikerne målretter deres annoncer på FacebookHvad er annonceinteresser?
En brugers annonceinteresser på Facebook kan være alt fra shopping, enhjørninge og biler, til de mere følsomme interesser som ‘Venstreekstremisme’, ‘Højreorienteret’ eller 'Liberal Alliance'.
Mange af oplysningerne er ikke noget, facebook-brugere har ‘synes godt om’, men noget Facebooks algoritmer har regnet ud på baggrund af brugerens aktivitet på Facebook og andre sider.
Kilder: FacebookCambridge Analytica-skandalen var speciel, fordi de havde indsamlet 87 millioner profilers data.
Men det, som Cambridge Analytica gjorde, var politisk at målrette kampagner på Facebook, og det har de danske politikere også gjort, forklarer hun.
- Cambridge Analytica gik over stregen med dataen fra de 87 millioner profiler, men det er så sandelig også Facebooks annoncesystem, der er synderen, siger Pernille Tranberg.
Læs også:Eksperter: Politikere og partier fører valgkamp med ulovlig data fra Facebook‘Cambridge Analytica havde ikke nogen trylleformular’Facebook kom i søgelyset i foråret 2018, efter den engelske avis The Guardians afsløring af, at 87 millioner profilers oplysninger var blevet delt med firmaet Cambridge Analytica.
Firmaet brugte oplysningerne til at lave politiske profiler af brugerne til målrettet annoncering.
- I medierne blev det beskrevet som om, Cambridge Analytica havde fundet en trylleformular til at få viden om vælgerne, men det var ikke magi, sagde Benjamin Rud Elberth, der er ejer af Elberth Kommunikation og ekspert i sociale medier, i foråret til P1 Orientering.
- Det, som Cambridge Analytica kunne, og det Facebooks annoncesystem kan, er fuldstændig det samme.
Man kan genskabe de ting, som Cambridge Analytica har lavet på meget, meget få sekunder, sagde han.
En række danske politikere og politiske partier har betalt for at målrette annoncer med politiske annonceinteresser på Facebook.
Det er problematisk, mener fire juridiske eksperter, som P1 Orientering har talt med.
- Facebooks indsamling og behandling af disse politiske data er efter min vurdering ulovlig, siger Sten Schaumburg-Muller, der er professor på juridisk institut på Syddansk Universitet.
‘Facebook er et redskab til at komme i dialog med vælgerne’SF er et af de partier, der har brugt de politiske annonceinteresser, der kan være ulovlige.
Jacob Mark, der er folketingsmedlem for SF, forklarer, at han ser Facebook som et positivt redskab.
- Jeg var 18 år, da jeg blev valgt første gang.
Jeg var aldrig blevet valgt, hvis det ikke var for Facebook.
Der havde ikke været en sjæl, der kendte mig, siger Jacob Mark.
Facebook er et redskab til at komme i dialog med vælgere, mener han.
- Det, at jeg har kunnet bruge sociale medier, har været en fantastisk mulighed for at snakke med folk, jeg aldrig ville have mødt, og for mig er det vigtigt, at vi stadig har den mulighed i fremtiden, forklarer Jacob Mark.
Henrik Dahl, der er folketingsmedlem for Liberal Alliance, målretter sine annoncer for at nå ud til vælgere, der ikke ligger så langt fra ham selv.
- Man sender jo sine budskaber til nogle, som man forventer har en sympati i forvejen, siger Henrik Dahl.
På den måde slipper han for at skulle kommunikere til blandt andet Enhedslistens vælgere, der nok næppe bliver enige med ham efter et opslag på Facebook, forklarer han.
- Set fra mit synspunkt er det jo spild af tid, hvis jeg sender mine budskaber af sted til medlemmer af Enhedslisten, fordi sandsynligheden for, at de læser det, jeg skriver og tænker; ‘jeg har taget fejl hele mit liv, og nu stemmer jeg så på LA’, er jo ikke ret stor, siger Henrik Dahl.
‘No shit Sherlock’Flere danske politikere var i foråret kritiske overfor Cambridge Analyticas Facebook-annoncering.
- No shit Sherlock, skrev statsminister Lars Løkke Rasmussen (V) på twitter d.
22.
marts 2018, da Cambridge Analytica skandalen kørte.
Tweetet var en kommentar til Mark Zuckerbergs undskyldning.
Statsministeren sagde til Politiken, at det var ‘ret bekymrende at se på’, og at ‘der er brug for at få det her under en eller anden form for kontrol’.
Da P1 Orientering senere på foråret afslørede, at Facebook generede oplysninger om deres brugeres seksuelle, politiske og religiøse interesser, sagde Christel Schaldemose, der er europaparlamentsmedlem for Socialdemokraterne, at hun var ‘rystet’.
Noget, som hun ikke troede, hun kunne blive over Facebook igen efter Cambridge Analytica-skandalen.
- Det er underligt, at man efterhånden kan blive rystet af noget, som Facebook gør.
Men det er jeg faktisk.
Religiøsitet, seksualitet og politisk overbevisning er meget følsomme informationer, som ingen private firmaer skal kunne indsamle på den måde, sagde hun til P1 Orientering i maj 2018.
Vi har nu forholdt Christel Schaldemose, at hendes eget parti, Socialdemokratiet, bruger netop de data, som hun kritiserede i foråret.
Hun forstår godt, at man bruger de politiske annonceinteresser, fordi de er effektive, men hun bruger dem ikke selv.
- Jeg bruger ikke de politiske annonceinteresser, fordi jeg er meget opmærksom på det dataetiske, siger Christel Schaldemose.
Men hun vil ikke kritisere sit parti for at bruge dem.
- Når så mange politikere bruger annoncer på Facebook ved hjælp af de her data, så kan det være et problem under valgkampen, hvis ét parti stopper med det.
Så har alle de andre en fordel, siger hun.
Christel Schaldemose foreslår, at politikerne på Christiansborg laver en aftale om ikke at bruge de kontroversielle data, eller beslutter sig for at ulovliggøre det.
Facebook: Det er blot et bud på interesserFacebook mener, at de annonceinteresser, som de kategoriserer deres brugere efter, blot er et bud på interesser og ikke en persons faktiske karaktertræk.
Derfor mener Facebook ikke, at deres profilering af folk falder ind under Persondataforordningens regler om særlige følsomme persondata.
- Facebook bruger ikke oplysninger om folks politiske holdninger til at målrette reklamer i EU.
Disse kategorier er for eksempel baseret på, hvilke sider man har valgt at følge eller hvilke annoncer, man tidligere har klikket på.
- At antage at folk er højreekstremister på baggrund af deres annonceinteresser er ikke korrekt, skriver Peter Münster, der er kommunikationschef for Facebook i Norden.
Men den tolkning er de jurister, som P1 Orientering har talt med, ikke enig i.
- Det er jo ikke sådan, at bare fordi der ikke står ‘politisk opfattelse’ med store bogstaver, så falder det udenfor lovgivningen, siger Sten Schaumburg-Müller, professor på Syddansk Universitet.
Ayo Næsborg-Andersen, der er lektor på Syddansk Universitet, siger at det ikke er første gang, hun er uenig med Facebook om, hvad man skal kalde deres annonceinteresser.
- Der er for stort et sammenfald mellem, hvad man har en ‘interesse’ i, og hvad man bekender sig til politisk, siger hun.
FacebookTwitterKopier linkEmner:Christel Schaldemose (politiker)|Lars Løkke Rasmussen (politiker)|Venstre|Syddansk Universitet|Valg og folkeafstemninger




https://www.dr.dk/nyheder/udland/fbi-advarer-nedlukning-i-usa-koster-dyrebare-informanter

UdlandFBI advarer: Nedlukning i USA koster dyrebare informanter  Det amerikanske forbundspoliti har ikke råd til at betale vigtige kilder i blandt andet terror- og narkotikasager.
Thomas O'Connor fra FBI med rapporten "Stemmer fra marken" advarer mod den fortsatte nedlukning.
Af Louise Brodthagen Jensen23.
jan.
2019 kl.
07.
27Bemærk: artiklen er mere end 30 dage gammelLæs opEfterforskningen af sager om menneskesmugling, terror og børnetrafficking risikerer i øjeblikket at gå i stå eller endda at blive forværret som konsekvens af den delvise nedlukning af statsapparatet i USA.
Det fremgår af en rapport fra organisationen, der repræsenterer det amerikanske forbundspoliti FBI’s 13.
000 agenter, skriver New York Times.
- De ressourcer, vi normalt har til rådighed til at udføre FBI’s arbejde, er strakt til bristepunktet, og de bliver mindre for hver dag, der går, siger Thomas O’Connor, der er formand for sammenslutningen af FBI-agenter.
Det amerikanske forbundspoliti har i to uger advaret mod, at nedlukningen kan få store konsekvenser for bureauet.
Bureauet har ikke længere penge til at betale deres vigtige informanter, som kan være afgørende kilder i sager om terror, narkotikasmugling og ulovlig våbenhandel.
Thomas O’Connor advarer om, at de manglende betalinger medfører en overhængende fare for, at FBI mister de kilder - og dermed også helt afgørende informationer.
- Det er ikke en kontakt, man bare kan tænde og slukke for, siger han ifølge New York Times.
National sikkerhed i fareHan understreger samtidig, at den nationale sikkerhed er direkte afhængig af, at FBI fortsat har adgang til de nødvendige ressourcer.
- Det er af afgørende betydning at få finansieret FBI øjeblikkeligt, lyder det.
Den 72 sider lange rapport beskriver ifølge avisen, hvordan agenterne er løbet tør for ting som hjul til deres biler og materialer til at indsamle dna-prøver, og at de ikke har penge til at indkøbe nyt.
Den republikanske senatsleder Mitch McConnell (i midten) har kaldt til afstemning torsdag om to forskellige budgetforslag.
FBI har i flere uger advaret mod konsekvenserne af den nu 33 dage lange nedlukning i USA.
For to uger siden underskrev sammenslutningen af agenter og repræsentanter for FBI’s kontorer en erklæring, der gjorde det klart, at nedlukningen ville have store finansielle konsekvenser for bureauet.
Også Justitsministeriet, som FBI hører under, er ramt af nedlukningen og fortsætter den ind i sin sjette uge, vil de føderale domstole i USA også fungere stærkt begrænset, da kassen her efterhånden også er tom.
To afstemninger torsdagDet ser dog ikke ud til, at Republikanerne og Demokraterne når til enighed om at sætte punktum for nedlukningen foreløbig.
De 100 medlemmer af Senatet skal i denne uge stemme om de seneste budgetforslag - et fra Demokraterne og et fra Republikanerne, men ingen af dem forventes at nå de nødvendige 60 stemmer for at blive vedtaget.
Senatsleder Mitch McConnell har opfordret Demokraterne til at stemme for forslaget, som er fremlagt af Donald Trump og indeholder en midlertidig form for beskyttelse af grupper af immigranter, men også de 5,7 milliarder dollar til grænsemuren mod Mexico.
Hvorfor er dele af USA lukket ned?
•Den delvise nedlukning af det amerikanske statsapparat begyndte den 22.
december.
•Her afviste Donald Trump et budgetforslag, der ellers var vedtaget i Senatet, fordi det ikke opfyldte hans krav om 5,7 milliarder dollar til en mur mellem USA og Mexico.
•Det er ikke lykkes Demokraterne og Republikanerne at blive enige om et budgetforslag siden.
800.
000 offentligt ansatte får ikke udbetalt løn, selvom de går på arbejde eller er blevet sendt på tvungen orlov.
•Senatet skal i morgen stemme om et forslag, som Donald Trump har lagt frem, hvor han tilbyder en form for beskyttelse af knap en million immigranter, heriblandt de såkaldte “dreamers”, mod at han får 5,7 milliarder til en mur.
FacebookTwitterKopier linkEmner:Donald Trump (politiker)|USA|New York Times|Mexico|Terrorisme




https://www.dr.dk/nyheder/udland/verdens-ledere-flyver-til-davos-i-privatfly-tale-om-klima

UdlandVerdens ledere flyver til Davos i privatfly for at tale om klimaI denne uge ventes 1.
500 privatfly at lande i schweiziske Davos på grund af økonomisk topmøde.
Brasiliens nye præsident, Jair Bolsonaro, åbnede i går World Economic Forum.
23.
jan.
2019 kl.
06.
16Bemærk: artiklen er mere end 30 dage gammelLæs opPolitikere og erhvervsfolk fra hele verden er bekymrede for klimaforandringer, men alligevel chartrer de privatfly, når de skal til det årlige World Economic Forum (WEF) i den schweiziske bjerglandsby Davos.
Dermed synes bekvemmelighed og komfort, det giver at flyve i privatfly frem for kommercielt, at veje tungere end det CO2-fodaftryk, det efterlader.
Ifølge Air Charter Service (ACS) vil der i løbet af det tre dage lange topmøde lande næsten 1.
500 privatfly i lufthavnene i nærheden af Davos.
Det er 200 flere end sidste år.
Et estimat fra privatefly.
com siger, at omkring 2.
000 privatfly vil lande.
Læs også:ANALYSE: Eliten har så travlt med sine egne problemer, at den må opgive at løse verdensEfterspørgslen på privatfly omkring tidspunktet for topmødet overstiger markant andre store begivenhede.
Det gælder blandt andet Super Bowl og Champions League-finalen, siger Andy Christie, direktør for privatfly hos Air Charter Service.
Arrangørerne af World Economic Forum insisterer på, at de kompenserer så meget som muligt for det CO2-udslip, der genereres af den private luftfart, gennem deres egne initiativer på stedet.
- De fleste af de privatfly, der kommer ind, bruges af regeringsembedsmænd.
I forhold til Wienerkonventionen er den mest effektive og sikre måde at fragte folk til en begivenhed på via fly, sagde Dominique Waughray, chef for globale anliggender ved WEF.
/ritzau/FacebookTwitterKopier linkEmner:Flytrafik|World Economic Forum|Klimaændringer




https://www.dr.dk/nyheder/politik/flertal-er-klar-til-skrotte-sundhedsplatformen

SundhedsplatformenSe temaPolitikFlertal er klar til at skrotte SundhedsplatformenDet omstridte it-system Sundhedsplatformen skal ifølge blå blok afløses af et landsdækkende system.
Sundhedsplatformen er kritiseret voldsomt, især af lægerne, siden indførslen i 2016 (arkivfoto).
.
23.
jan.
2019 kl.
07.
08Bemærk: artiklen er mere end 30 dage gammelLæs opDer tegner sig et politisk flertal for at nedlægge det omstridte it-system Sundhedsplatformen, der bruges i Region Hovedstaden og Region Sjælland, skriver Berlingske.
Både sundhedsordførerne fra Venstre, Dansk Folkeparti, De Konservative og Liberal Alliance siger, at man i en ny sundhedsreform vil lægge op til, at hele landet får ét it-system på sundhedsområdet.
- Der er ingen grund til, at fem regioner prøver at opfinde den dybe tallerken, siger Venstres sundhedsordfører, Jane Heitmann.
I øjeblikket er der i praksis to forskellige it-systemer i brug i det danske sundhedsvæsen - Sundhedsplatformen i Østdanmark og Systemics-EPJ, der bruges i Region Midtjylland og som implementeres i Region Sydjylland og Nordjylland over de næste to år.
Læs også:Efter sundhedsudspil: Nu vil politikere af med udskældt it-systemI en trivselsmåling foretaget før jul svarede 62 procent af hovedstadens læger, at de er utilfredse med systemet.
Og de blå sundhedsordførere er enige om, at Sundhedsplatformen bør lade livet til fordel for det jyske system, der ikke har været ramt af de samme problemer.
Regeringens støtteparti, Dansk Folkeparti, har længe talt for, at man afvikler Sundhedsplatformen.
Der mangler dog en større undersøgelse af, hvilket it-system der rent faktisk skaber mere effektivitet i sundhedsvæsenet, lyder det fra eksperter, som Berlingske har talt med.
/ritzau/FacebookTwitterKopier linkEmner:Jane Heitmann (politiker)|Sundhedsvæsen|Dansk Folkeparti|Sundhedspolitik|Jylland




https://www.dr.dk/sporten/haandbold/vm-herrer/vild-keeperduel-venter-danmark-og-sverige-har-vms-bedste-maalmaend

VM herrerVild keeperduel venter: Danmark og Sverige har VM's bedste målmændDanmark og Sverige har statistisk set de to bedste målmandsduoer ved VM.
Af Kasper Aleksander Thrane23.
jan.
2019 kl.
07.
07Bemærk: artiklen er mere end 30 dage gammelLæs opIkke nok med, at kampen mellem Danmark og Sverige ved VM i sig selv bliver uhyre spændende, så venter der også en interessant duel mellem duoerne i de to mål.
Jannick Green og Niklas Landin og Mikael Appelgren og Andreas Palicka kan nemlig blive dem, der afgør, om det bliver Danmark eller Sverige, der skal videre til semifinalen.
De to keeperpar står med en redningsprocent på 38 inden onsdagens opgør, hvilket er den højeste procent af alle ved VM.
Og det undrer ikke Niklas Landin, at hans svenske konkurrenter står med så høje procenter.
De danske veje til VM-semifinalen:1.
Danmark vinder eller spiller uafgjort med Sverige2.
Danmark taber med maksimalt fire mål mod Sverige3.
Danmark taber med fem mål mod Sverige, men scorer 27 eller flere mål4.
Ungarn slår Norge- De ligger altid deroppe redningsprocentvis, så det kommer ikke bag på mig.
De har leveret på utrolig højt niveau også i Bundesligaen.
- De står sammen i klubben, så de kender hinanden utrolig godt og supplerer hinanden på og uden for banen.
Appelgren er en tak større og afventer lidt mere.
Palicka er mere frembrusende og aggressiv.
Lidt som Jannick og jeg.
Jeg er den mere afventende, mens Jannick er den mere aggressive, siger Landin til DR Sporten.
Læs også:Svenskerne før storkamp: Danmark er fyldt med verdensstjernerI den svenske lejr er der da heller ikke andet end roser tilovers for Landin og Green.
- Det er meget jævnt.
Niklas og Jannick er fantastiske målmænd.
Jeg møder dem altid i den tyske liga, og det er altid den samme snak hver gang.
- Vi er alle sammen venner uden for banen, og det er meget unikt i håndbold, siger Mikael Appelgren.
Uenighed om hvem der er bedstVed VM er der rent statistisk set ikke noget, der skiller de to keeperpar, men selvom statistikken aldrig lyver, kan man godt forholde sig til, hvem der er bedst.
Det fik de to lejre lov til på tirsdagens hviledag, og den danske højrefløj Lasse Svan er ikke i tvivl om, hvilken duo der er stærkest.
- Når især Niklas Landin står på højeste niveau, er han for mig den bedste i verden.
Når Jannick Green kommer ind, viser han det høje niveau, han har i bundesligaen.
Jeg vil helst have vores par.
En holdning, som svenske Kim Andersson dog ikke helt deler.
De danske og svenske målmænds redningsprocenter:1.
Niklas Landin, Danmark - 40 procent2.
Mikael Appelgren, Sverige - 38 procent3.
Andreas Palicka, Sverige – 38 procent4.
Jannick Green, Danmark – 37 procent- Jeg er nødt til at sige, at jeg helst vil spille med vores.
Jeg er overbevist om, at vi har det bedste målmandspar i denne her turnering.
Green og Landin er selvfølgelig to supergode målmænd, men vi har de bedste.
Med ét point til hver var det derfor oplagt at spørge den (måske) mest neutrale dommer i form af Mads Mensah, der spiller sammen med Appelgren og Pelicka til daglig i Rhein-Neckar Löwen og altså Landin og Green på landsholdet.
Læs også:Danmarks succeskeepere har det hårdere mentalt end fysisk- Det er et spørgsmål om dagsform, hvem der er bedst.
De ligger alle fire i den absolutte top.
Det er fire meget forskellige typer, så det bliver et puslespil for begge hold for at finde ud af, hvordan man griber situationen an afhængigt af, hvem der er på banen, siger Mensah.
De to duoer må derfor afgøre det på banen onsdag, når Danmark og Sverige brager sammen med kampstart kl.
20.
30.
En kamp, man kan se direkte på TV 2 eller følge i Liga på P3.
I videoen over artiklen har vi sat de fire målmænd over for hinanden med et lille udpluk af de bedste redninger i turneringen indtil videre.
FacebookTwitterKopier linkEmner:Jannick Green (håndboldspiller)|Lasse Svan (håndboldspiller)|Rhein-Neckar Löwen|Sverige|Håndbold




https://www.dr.dk/nyheder/kultur/boeger/21-aarige-iman-baerer-sin-hijab-med-stolthed-jeg-er-en-del-af-noget-stoerre

Bøger21-årige Iman bærer sin hijab med stolthed: Jeg er en del af noget større end mig selvI en ny bog deler Iman Meskini sin egen og hundredvis af sine fans' historier om at bære hijab.
- Den største misforståelse er, at kvinder har hijab på, fordi de bliver tvunget af en mand.
Det er det billede, mange folk har, siger Iman Meskini.
Af Michelle From Hoxer23.
jan.
2019 kl.
06.
30Bemærk: artiklen er mere end 30 dage gammelLæs op- Jeg har fundet min egen måde at gå med hijab.
Jeg er glad for øreringe, så jeg har fundet en måde, så jeg kan gå med dem, siger Iman Meskini og flytter lidt på sit petroleumsblå tørklæde og fremviser de runde guldøreringe, hun har i.
Der er ikke mange muslimske piger, som har fået en stemme og en platform, som de kan bruge.
Iman MeskiniTørklædet, den muslimske hovedbeklædning hijab, sidder stramt henover hendes pande og folder sig i fine draperinger ned bag nakken og foran halsen, præcist ligesom hun bar den i rollen som Sana Bakkoush i 'Skam'.
Det var i første omgang et debatindlæg om at være ung muslimsk kvinde i Norge, der banede vejen for, at Iman Meskini overhovedet kom til casting på rollen som den 17-årige norsk-tunesiske jente.
Og rollen endte med at katapultere hende ud i en verdensberømmelse, der blandt andet har skaffet hende mange hundredetusinde fans og følgere fra hele verden på sociale medier.
- Der er ikke mange muslimske piger, som har fået en stemme og en platform, som de kan bruge.
Da jeg fik det, så fik jeg også lyst til at bruge den platform, siger hun, da vi mødes hos forlaget People's Press i indre København.
Iman Meskini havde travlt under sit besøg i København, hvor både medier og fans flokkedes om hende.
Hun nåede at give i alt 17 interview.
Det sidste foregik i Politikens Boghal på udgivelsesdagen, hvor hun efterfølgende signerede bøger og gav selfies til den lange kø af fremmødte.
(© People's Press)Hvad mener du om hijab?
Iman Meskini er i Danmark for at promovere sin bog, som udkom på norsk i efteråret og lige er kommet på dansk.
Den udspringer af et spørgsmål, hun stillede sine knap 700.
000 Instagram-følgere tilbage i november 2017.
Om Iman MeskiniIman Meskini (f.
1997) er opvokset i Norge som datter af en tunesisk far og en norsk mor.
Hun spillede Sana Bakkoush i den norske tv-serie 'Skam', som blev vist i fire sæsoner fra 2015-17.
Hun har tjent et år som værnepligtig i det norske flyvevåben.
I dag studerer Iman Meskini arabisk sprog og mellemøststudier og er i foråret 2019 på udvekslingsophold i Jordan.
Inspireret af tv-værten Faten Mahdi Al- Hussaini, der skabte stor debat i Norge for at bære hijab på tv, spurgte Iman Meskini sine følgere, hvad de mente om hijab, hvorfor de brugte eller ikke brugte den.
Og hun fik flere hundrede svar, hvoraf en stor del kan læses i hendes bog '#minhistorieminmening'.
- Da jeg startede med at bruge hijab, var det fordi jeg så op til min mor og mine søstre og ville være voksen og være som dem, siger hun og fortæller, at hun langsomt begyndte at forholde sig mere aktivt til, hvad hijabben egentlig betød:- Og så stille og roligt blev det en mere bevidst ting, som udviklede sig med mig og blev en del af min identitet.
Stolt muslim- I den større sammenhæng handler det først og fremmest om, at jeg er stolt af at være muslim.
Den viser, at jeg er en del af noget større end mig selv, at jeg er en del af islam.
For Iman Meskini symboliserer hijabben de positive værdier, som hun forbinder med islam: næstekærlighed, respekt og tolerance blandt andet.
Og hun har ingen planer om at tage den af lige foreløbigt.
Jeg er optaget af, at det skal være et eget valg, og det skal være et bevidst valg, at du gør det og du ved, hvorfor du gør det.
Iman Meskini- Det er ikke noget, jeg kan se mig selv gøre nu, for jeg er stolt af den, jeg er blevet, og den jeg er.
Da hun besluttede sig for at spørge sin følgere på Instagram om deres forhold til den muslimske hovedbeklædning, var hun forberedt på at få en del negative tilbagemeldinger.
- Men det overraskede mig, hvor positivt det, der kom, var – og ikke bare fra muslimer, men også fra andre.
De skrev, at de gerne selv ville respekteres for deres valg, og hvad de har på, og derfor mente de også, de burde være sådan over for andre.
Det rørte mig virkelig, det var så fint at læse, siger hun og smiler.
Læs også:Sofie vil gøre op med tabu: 'Omskårede kvinder kan også have lyst til sex'Den største misforståelseI bogen kan man læse 313 af de kommentarer, Iman Meskini fik på sit Instagram-opslag.
Hun var nødt til at bede hver enkelt om tilladelse til at bringe deres kommentar.
De fleste sagde ja, men nogle frabad sig også at blive inkluderet – og det var primært dem, som havde skrevet negative ting.
- Det handlede mest om det typiske: at det er kvindeundertrykkende, at det repræsenterer en ideologi, man ikke burde have, den slags, fortæller hun.
Iman Meskini fik overraskende mange positive kommentarer på sit Instagram-opslag, fortæller hun.
Her et udvalg af dem, som er kommet med i bogen.
(© People's Press.
Collage @dr.
dk)Netop den type holdninger oplever Iman Meskini som den mest udbredte misforståelse, når det gælder hijab:- Den største misforståelse er, at kvinder har hijab på, fordi de bliver tvunget af en mand.
Det er det billede, mange folk har.
Og det kan gælde for nogen, men det gælder ikke for alle.
Det er ikke min historie.
- At nogen bliver tvunget til at tage den på, det er også en kamp, man må tage.
Det er jeg også helt imod.
Jeg er optaget af, at det skal være ens eget valg, og det skal være et bevidst valg, siger Iman Meskini.
Selvom hun er et forbillede for mange unge muslimske kvinder og et 'ansigt' på den muslimske kvinde i medierne, så er det vigtigt for Iman Meskini at understrege, at hun ikke hverken kan eller vil tale for andre end sig selv.
- Jeg tænker, at debatten nok fortsætter med at være aktuel, men det bliver også så stort et problem, som man gør det til, siger hun.
Sana efter 'Skam'•Se Iman Meskini fortælle om tiden efter 'Skam' i dokumentarudsendelsen 'Hvad sker der efter Sana?
' på DRTV.
FacebookTwitterKopier linkEmner:Tøj|Instagram|Islam|Norge|København




https://www.dr.dk/nyheder/indland/antibiotikaforbrug-hos-svin-falder-men-ikke-nok

IndlandAntibiotikaforbrug hos svin falder - men ikke nokLandbruget har reduceret forbruget med 13 procent på tre år.
Målet var 15 procent.
Det er blandt andet håndteringen af syge dyr, der har betydningen for, om landmændene kan nå i mål med at bruge mindre antibiotika på deres dyr.
Af Lars Munck Ramussen23.
jan.
2019 kl.
05.
58 | opdateret 23.
jan.
2019 kl.
08.
42Bemærk: artiklen er mere end 30 dage gammelLæs opMRSA-handlingsplanen fra 2015, der er vedtaget af et bredt flertal i Folketinget, har et mål om, at antibiotikaforbruget til svin skal reduceres med 15 procent inden udgangen af 2018 i forhold til forbruget i 2014.
Men et opslag i Fødevarestyrelsens database for antibiotikaforbrug VetStat viser, at målet ikke er nået.
Tages der højde for, at landbrugets forbrug af antibiotika i december måned stadig ikke er med i opgørelsen, er reduktionen på kun 13 procent i forhold til samme periode i 2014 (de første 11 måneder).
Fakta om MRSA​MRSA CC398 er en bakterie, som smitter fra svin til mennesker.
Almindelig penicillin og antibiotika kan ikke slå bakterien ihjel, og det betyder, at det kan være svært at behandle en infektion forårsaget af bakterien.
Bakterien dukkede for alvor op i 2008, hvor flere danske svin blev smittet.
I dag mener eksperter, at op mod 12.
000 danskere er smittet med bakterien.
- Antibiotikaresistens er et problem, og vi skal selvfølgelig nå de mål, som vi har sat os.
Når det er sagt, så er jeg glad for, at det samlede antibiotikaforbrug til grise i Danmark er blevet sænket med 13 procent fra 2015 til 2018.
Det er en markant reduktion af antibiotikaforbruget, siger miljø- og fødevareminister Jakob Ellemann-Jensen (V).
Forbruget stagneretI slutningen af maj 2018 konstaterede ministeren, at selvom antibiotikaforbruget var faldet i løbet af det seneste årti, var faldet stagneret, og forbruget viste en stigende tendens.
Derfor besluttede han at sænke grænseværdierne for antibiotikaforbruget til svin for at tilskynde landmændene til at bruge mindre medicin og i stedet fokusere på alternative behandlingsmuligheder.
Miljø- og Fødevareminister Jakob Ellemann-Jensen (V) vil overveje, om der skal yderligere tiltag til for at få reduceret forbruget yderligere.
Om der skal flere tiltag til, har Jakob Ellemann-Jensen endnu ikke taget stilling til.
- Til sommer kommer det nye Veterinærmedicinske Råd med anbefalinger til kommende reduktionsmål for antibiotikaforbruget.
Indtil da har de anbefalet, at reduktionsmålet på 15 procent i forhold til forbruget i 2014 fastholdes.
Når anbefalingerne foreligger, vil jeg selvfølgelig drøfte med Folketingets partier, hvordan vi fremover skal tilrettelægge indsatsen mod antibiotikaresistens i landbruget.
Resistens fra svin til menneskeResistens er naturligt.
Nogle bakterier er “født” resistente over for nogle typer antibiotika.
Andre gange muterer bakterierne og udvikler resistensgener.
Problemerne opstår, når bakterierne bliver multiresistente.
Altså når de bærer rundt på flere resistensgener, og vi ikke kan slå dem ned med tre, fire eller 14 slags antibiotika.
Problemet opstår blandt andet, fordi vores tarmbakterier hovedsagelig stammer fra vores fødevarer.
Hvis landbruget bruger meget antibiotika, bliver vores bakterier i tarmen resistente over for det.
Resistens kan også udvikles i svinestalden.
Det kender vi for eksempel fra den berømte og berygtede MRSA 398-bakterie - populært kaldet svine-MRSA.
Her er vores hudbakterier (stafylokokker) hoppet over på husdyrene, hvor de har udviklet sig til den resistente MRSA 398, som er svær at behandle.
Kilde: Jenny Dahl Knudsen, overlæge på Klinisk Mikrobiologisk Afdeling, Hvidovre Hospital.
Bedre til at håndtere sygdomEn vigtig brik er landmændenes evne til at håndtere sygdom blandt deres dyr.
Forleden viste en stikprøvekontrol lavet af Fødevarestyrelsen, at næsten en tredjedel af svineproducenterne ikke levede op til reglerne om dyrevelfærd og medicin.
Ifølge Miljø- og Fødevareministeriet blev de fleste sanktioner og indskærpelser givet for, at de syge eller tilskadekomne dyr ikke fik passende behandling med det samme.
Landmændene var også for langsomme til at aflive dyr, der skulle aflives, og mange landmænd havde ikke styr på optegnelserne over dyrenes medicin.
I det lys er det ikke underligt, at MRSA-handlingsplanen om 15 procent reduktion i antibiotikaforbruget ikke kommer i mål, mener dyrlæge, ph.
d.
, Birgitte Damm fra Dyrenes Beskyttelse.
- Det siger sig selv, at syge dyr skal have den rigtige behandling.
Men hvis man vil det høje antibiotikaforbrug til livs, så må man sætte ind med bedre forhold for dyrene, så flest mulig holdes raske af naturlig vej, og dernæst få meget bedre styr på, hvad man skal gøre for de dyr, der alligevel bliver syge, siger hun.
Dyrenes Beskyttelse finder det nedslående, at mange svineproducenter ikke har styr på behandling af deres syge og tilskadekomne dyr og på medicinanvendelsen (Arkivfoto).
Den rigtige behandlingDyrenes Beskyttelse finder det nedslående, at mange svineproducenter ikke har styr på behandling af deres syge og tilskadekomne dyr og på medicinanvendelsen.
Ifølge Birgitte Damm medfører det store lidelser for dyrene, men det er også et problem i forhold til brugen af antibiotika.
Antibiotika skal bruges sparsomt og med omtanke.
Det er derfor afgørende, at sygdom opdages hurtigst muligtBirgitte Damm, Dyrlæge, Ph.
d.
, Dyrenes Beskyttelse- Antibiotika skal bruges sparsomt og med omtanke.
Det er derfor afgørende, at sygdom opdages hurtigst muligt, og den helt rigtige behandling efter dyrlægens anvisning sættes i gang med det samme.
Det tilgodeser både dyrevelfærden og målet om lavt antibiotikaforbrug.
Men desværre viser Fødevarestyrelsens kontrol, at det i alt for mange stalde ikke er den tilgang, man har, siger dyrlæge Birgitte Damm.
Selvom målet altså ikke er nået, er Danmark stadig det land i EU, der har det laveste forbrug af antibiotika pr.
kilo kød målt blandt lande med en intensiv husdyrproduktion.
Ros til landmændeneMiljø- og fødevareminister Jakob Ellemann-Jensen har da også ros til landmændene.
- Sektoren har gjort en stor indsats, og jeg vil især gerne fremhæve de mange dygtige griseproducenter, der nu forebygger sygdomme så effektivt, at antibiotikaforbruget i deres besætninger ligger langt under grænseværdierne.
Hos Landbrug og Fødevarer, der er en erhvervsorganisation for blandt andet landbruget, er man stolt af resultaterne, som er et resultat af et stort fokus på problemet.
Det siger Christian Fink Hansen, sektordirektør i SEGES Svineproduktion, som er en del af Landbrug & Fødevarer.
- Vi udfasede frivilligt brugen af vækstfremmere længe før, resten af EU fulgte trop.
Vi udfaser antibiotikatyper, der kategoriseres som kritisk vigtige for mennesker.
Vi bruger ikke antibiotika forebyggende, og endelig må danske dyrlæger ikke tjene penge på at sælge medicin til landmændene.
Kort sagt en hel buket af initiativer der gør, at der internationalt bliver set op til dansk landbrug, siger Christian Fink Hansen.
Opdateret med kommentar fra organisationen Landbrug og Fødevarer.
FacebookTwitterKopier linkEmner:Jakob Ellemann-Jensen (politiker)|Medicin|Miljø- og Fødevareministeriet|Venstre|Landbrug




