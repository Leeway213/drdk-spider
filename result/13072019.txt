https://www.dr.dk/sporten/cykling/tetsche-droener-mod-verdensmesterskabet-med-em-bronze-i-baglommen-staar-bedre-end

CyklingTetsche drøner mod verdensmesterskabet med EM-bronze i baglommen 'Står bedre end jeg har gjort i lang tid'Simone Tetsche Christensen sled sig på sin BMX-cykel til en bronzemedalje ved EM.
Simone Tetsche Christensen har haft et stærkt forår og er fortrøstningsfuld forud for VM senere på måneden.
Foto: REUTERS/Stefan Wermuth Af Emil Halkier13.
juli 2019 kl.
20.
57Bemærk: artiklen er mere end 30 dage gammelLæs opDanmarks absolut stærkeste BMX-kort, Simone Tetsche Christensen, vandt lørdag aften bronze ved EM i Letland.
Efter en tæt finale måtte danskeren se sig slået af britten Judy Baauw og den forsvarende verdensmester Laura Smulders fra Holland, der satte sig på sølv- og guldmedaljen.
- Jeg er rigtig glad.
Det var fandeme tæt og en fed finale.
Jeg fik bevist, at jeg er kommet et skridt tættere på.
Det var så tæt, at det kunne været blevet hvilket som helst metal, fortæller BMX-køreren efter finalen.
Læs også:OL-medaljehåb indleder travl mesterskabsmåned med historisk DM-titelDanskeren havde lidt udfordringer under de første indledende heats tidligere på lørdagen, men kørte sig sikkert videre og leverede en decideret kraftpræstation i sin semifinale.
Og med et VM, der lurer ude i horisonten senere på måneden, synes formkurven at nærme sig toppen på det helt rigtige tidspunkt.
Læs også:Testsche viser verdensklasse: Tager guld i World Cuppen- Jeg står meget bedre, end jeg har gjort i lang tid.
Mange af de ting jeg arbejder med, begynder at slå klik i løbene også.
Det giver ro frem mod VM.
Ting, der tidligere var svagheder, var mine styrker i dag (lørdag, red.
), siger hun.
Højere niveau end nogensinde førDanskeren har ved tidligere lejligheder vist, at hun i den grad har niveauet til at lave ravage i verdenstoppen, og det er faktisk også én af de største udfordring forud for VM, lyder det.
Tetsche ved, at hun er hurtig.
Og det skal hun lige "affinde sig med".
- Noget af det sværeste er, at jeg selv ved, jeg har et vist niveau og nogen gange vil det endnu mere mod i stedet at acceptere, at jeg faktisk kører rigtig hurtigt, siger EM-bronzevinderen.
- Det er fedt, at jeg har et højere niveau, end jeg har haft nogensinde før.
Jeg skal bare lige selv håndtere det.
VM i BMX køres fra 23.
-27.
juli i Heusden-Zolder i Belgien.
Her er Danmark, udover Simone Tetsche Christensen, også repræsenteret med Malene Kejlstrup, Jakob Sardag, Jimmi Therkelsen og Kasper Olsson.
FacebookTwitterKopier linkEmner:Simone Tetsche Christensen (cykelrytter)|Cykelsport|Belgien|Holland|Letland




https://www.dr.dk/nyheder/regionale/trekanten/thomas-vender-hjem-til-havnefesten-hvert-aar-det-er-sgu-altid-sjovt

TrekantområdetThomas vender hjem til havnefesten hvert år: 'Det er sgu altid sjovt at danse til Sussi og Leo'Byfester og små festivaler trækker tit folk hjem til den by, de kommer fra.
Af Janus Duus-Larsen, Sara Skovhave Rasmussen og Annette Jespersen13.
juli 2019 kl.
21.
10Læs opØlteltet er banket op, og pølser og brød ligger klar til at blive smækket sammen til en hotdog.
Juelsminde Havnefest er godt i gang.
For mange er sommerens byfester og små festivaler en gylden chance for at vende tilbage til barndomsbyen for at se gamle venner.
Du kan næsten ikke gå ti meter, før du lige møder den næste, som skal have en krammer.
Thomas LykkegaardEn af dem er Thomas Lykkegaard.
Han bor i Kolding, men er som sædvanlig taget hjem til Juelsminde.
- Du kan gå rundt på pladsen nede på havnen, og du kan næsten ikke gå ti meter, før du lige møder den næste, som skal have en krammer.
Det kan man ikke undvære, synes jeg, siger Thomas Lykkegaard, der er 23 år.
Hvert år slår han teltet op i familiens have, og så kommer de gamle venner, som nu bor Vejle, Aabenraa, Aarhus, Kolding.
- Det er sgu altid sjovt at danse til Sussi og Leo, griner Thomas.
Festen har været i gang nogle dage.
Sussi og Leo har spillet, og der står tomme flasker og lugter lidt af sur øl.
- Om aftenen går vi ned på havnen og kører radiobiler.
Vi tager i Hyttefadet, og alle dem der står bag baren, er ofte nogen man kender.
Mit gamle gymnastikhold står for eksempel i baren i morgen, siger Thomas Lykkegaard.
Møde med gamle vennerLivsstilsekspert Helle Lundsgaard fremhæver netop de mindre festivaler, hvor næsten alle fra lokalsamfundet slår et smut omkring festpladsen.
- Det gør selvfølgelig, det er attraktivt for dem at komme hjem.
Der er mulighed for at møde stort set alle, de kender, på en gang, siger livsstilsekspert Helle Lundsgaard.
Hvert år trækker Juelsminde omkring 30.
000 gæster.
Til hverdag bor der omkring 4.
000 mennesker i byen.
 Venner fra Kolding, Vejle, Aarhus og Aabenraa vender tilbage til hjembyen for at være med til havnefesten.
Så slår de teltet op hos Thomas og Søren Lykkegaard.
 Havnefesten varer i flere dage og slutter søndag.
 Der bliver hygget igennem i haven, inden flokken går ned på havnen om aftenen for at høre musik og møde familie og venner i baren.
 Hvert år slår brødrene Thomas (t.
v.
) og Søren Lykkegaard teltet op i familiens have.
1 / 5Hvert år trækker Juelsminde omkring 30.
000 gæster.
Til hverdag bor der omkring 4.
000 mennesker i byen.
1 / 5Venner fra Kolding, Vejle, Aarhus og Aabenraa vender tilbage til hjembyen for at være med til havnefesten.
Så slår de teltet op hos Thomas og Søren Lykkegaard.
2 / 5Havnefesten varer i flere dage og slutter søndag.
3 / 5Der bliver hygget igennem i haven, inden flokken går ned på havnen om aftenen for at høre musik og møde familie og venner i baren.
4 / 5Hvert år slår brødrene Thomas (t.
v.
) og Søren Lykkegaard teltet op i familiens have.
5 / 5Det kan være Tulipanfest i Ribe, Vorbasse Marked eller Vestpark Festival i Langå.
Juelsminde kan trække 30.
000 til havnefesten.
Til hverdag bor der omkring 4.
000 i byen.
Det er sindssygt hyggeligtChristian Kaas på 35 år er hardcore frivillig.
I 20 år har han hjulpet til ved havnefesten.
Han har boet i både Ebeltoft, Randers og Østbirk.
Mindst en gang om måneden det sidste år har han været i Juelsminde for at hjælpe med at bygge barer og trykke programmer.
- Vi har et utroligt stærkt bånd sammen alle de frivillige.
Det er et fristed, og vi er en gruppe kammerater, hvoraf vi kun ser nogle den ene gang om året.
Det er bare så sindssygt hyggeligt at være hernede, siger Christian Kaas.
Kan lokke unge tilbage til byenEn ting er at komme hjem i en forlænget weekend for at være med til havnefest.
Men faktisk kan det også føre til, at flere flytter permanent hjem til barndommens gader, siger Helle Lundsgaard.
- Når man er hjemme, bliver man måske opmærksom på, at vennerne har fået børn.
Og når man begynder at stifte familie, bliver det typisk mere attraktivt at flytte ud i provinsen.
Måske hører man tilfældigvis om et hus, der er til salg.
Og det er klart, at det kan smitte, siger hun.
Sidste år viste en undersøgelse fra Kommunernes Landsforenings nyhedsbrev Momentum, at Hedensted Kommune, hvor Juelsminde ligger, er rigtig god til at lokke bysbørnene til at flytte tilbage.
På landsplan er det i alt 14,3 procent af de bortrejste unge, som flytter tilbage, inden de er fyldt 33 år.
I Hedensted Kommune er tallet helt oppe på 21,3 procent.
Også Tårnby, Kerteminde, Brønderslev, Fredericia og Vordingborg er bedre end landsgennemsnittet til at trække bysbørnene hjem igen.
Men Christian Kaas regner ikke med at flytte tilbage til Juelsminde.
- Nu er jeg flyttet på grund af arbejde og familie.
Det er derfor, jeg ikke bor i Juelsminde mere, siger han.
Thomas Lykkegaard afviser ikke helt at vende tilbage.
- Juelsminde er fin nok i sommerhalvåret, i vinterhalvåret er det lidt tungt.
Man vil gerne ud og se verden an, så kan man måske vende hjem, når man bliver lidt ældre, siger Thomas Lykkegaard.
FacebookTwitterKopier linkEmner:Juelsminde|Jylland|Kolding|Caféer og barer|Lokalpolitik




https://www.dr.dk/sporten/tennis/efter-4-timer-og-57-minutter-colombiansk-duo-vinder-maratonfinale-ved-wimbledon

TennisEfter 4 timer og 57 minutter: Colombiansk duo vinder maratonfinale ved WimbledonJuan Sebastián Cabal og Robert Farah kunne efter en maratonfinale fejre Wimbledon-triumfen.
Juan Sebastián Cabal og Robert Farah vandt efter en opslidende finale Wimbledon-trofæet.
Foto: EPA/WILL OLIVER 13.
juli 2019 kl.
22.
33 | opdateret 13.
juli 2019 kl.
22.
42Bemærk: artiklen er mere end 30 dage gammelLæs opJuan Sebastián Cabal og Robert Farah skrev sig lørdag ind i tennissportens historiebøger som de første colombianere til at vinde Wimbledon.
Her vandt duoen nemlig Wimbledon i herredouble i en maratonfinale, der varede hele 4 timer og 57 minutter.
Cabal og Farah slog franske Nicolas Mahut og Edouard Roger-Vasselin med cifrene 6-7, 7-6, 7-6, 6-7, 6-3.
Havde kampen varet fem minutter længere, ville den have sat rekord som den længste herredoublefinale nogensinde i Wimbledon.
Læs også:Williams kipper med ketcheren efter Wimbledon-nederlag: 'Halep var utrolig'Den rekord har finalen fra 1992, hvor John McEnroe og Michael Stich slog Jim Grabb og Richey Reneberg i en kamp, der varede fem timer og et minut.
Kvindernes doublefinale skulle have været spillet lørdag efter herrernes, men fordi den trak så meget ud, må Barbora Strycova, Su-Wei Hsieh, Gabriela Dabrowski og Yi-Fan Xu vente til søndag med at komme i aktion.
Det er ikke nyt for Nicolas Mahut at spille meget lange tenniskampe.
Franskmanden var således med i den længste tenniskamp nogensinde, da han under Wimbledon i 2010 tabte til amerikanske John Isner, i en duel, der varede 11 timer og 5 minutter og blev spillet over tre dage.
Læs også:Simona Halep banker Serena Williams i Wimbledon-finalenDengang var der ikke som i dag indført en regel om, at kampen skal afgøres i tiebreak, hvis der står 12-12 i sidste sæt.
Opgøret mellem Isner og Mahut sluttede med cifrene 6-4, 3-6, 6-7, 7-6, 70-68 i amerikansk favør.
Finalen, der bare blev ved og vedDe første tre sæt i lørdagens doublefinale blev spillet uden et eneste servebrud.
Begge par tilkæmpede sig breakbolde, men i alle tilfælde blev de afværget.
Der skulle derfor tiebreak til for at afgøre sættene.
Mahut og Roger-Vasselin trak det længste strå i første sæt, hvor franskmændene vandt 7-5.
I andet sæts tiebreak var cifrene de samme, men med omvendte fortegn.
1-1 i sæt.
Cabal og Farah vandt også tredje sæt i tiebreak, denne gang 8-6.
I fjerde sæt lykkedes det endelig for begge par at bryde hinanden.
Franskmændene lagde ud ved at gøre det til 3-1, men colombianerne svarede tilbage med det samme og reducerede til 2-3.
Læs også:Ikonerne tog en tur i tennis-tidsmaskinen: Federer slår Nadal og er i sin 12.
Wimbledon-finaleDe resterende partier blev vundet i eget udlæg, og så skulle der igen tiebreak til for at finde en vinder.
Her vandt Mahut og Roger-Vasselin igen 7-5.
Men i femte og afgørende sæt var Cabal og Farah skarpe, og de nærmede sig for alvor sejren, da det lykkedes at gøre det til 5-3 i franskmændenes serv.
Sejren kom efterfølgende i hus på første matchbold, og så kunne de to colombianere bryde ud i vild jubel.
/ritzau/FacebookTwitterKopier linkEmner:Tennis|Wimbledon Championships|Frankrig|London|John McEnroe (tennisspiller)




https://www.dr.dk/nyheder/indland/sjaelden-fugl-besoeger-danmark-foerste-gang-i-over-20-aar

IndlandSjælden fugl besøger Danmark for første gang i over 20 årGærdeværlingen er formentlig fløjet fra Frankrig til Hirtshals.
Det har trukket mange fugleentusiaster til.
Gærdeværlingen er et sjældent syn i Danmark.
13.
juli 2019 kl.
20.
19Bemærk: artiklen er mere end 30 dage gammelLæs opEn sjælden småfugl har lagt vejen forbi Danmark.
Der er tale om en gærdeværling, som nu i tre dage har sunget ved Tornby Klitplantage nær Hirtshals i Nordjylland.
Det oplyser Grenen Fuglestation.
Det er første gang i over 20 år, at en gærdeværling er set i Danmark.
Det er kun sket én gang før, da en hun blev fanget i et net ved Esbjerg i 1995.
- Den er topsjælden.
I 1995 var der cirka fem-ti personer, der så én, der blev fanget.
Den blev kun set, da den blev fanget og ringmærket.
Så blev den sluppet fri, og ingen så den siden.
- Det var ikke en art, vi nogensinde regnede med, at vi skulle se i Danmark igen, siger ornitolog ved Grenen Fuglestation Rolf Christensen.
Denne gang har flere fugleentusiaster haft mulighed for at se den sjældne fugl på dansk grund.
- Der har været 200 for at se den ved Hirtshals.
De er kommet helt fra København, og der er også en, der er taget hjem fra ferie i Sydfrankrig for at se den.
- Så der er rejst langt.
Det er en af de sjældneste fugle, der har været i Danmark i år, siger Rolf Christensen.
Formentlig franskGærdeværlingen er en småfugl, der minder om værlingearten gulspurv, som yngler mange steder i Danmark.
Den er lidt mindre end en gulspurv.
Rolf Christensen kan ikke sige med sikkerhed, hvorfor gærdeværlingen er kommet til Danmark.
- Gærdeværlingen flytter sig slet ikke i Europa, hvor den yngler.
Men lige præcis den bestand, der er tættest på Danmark, i det nordøstlige Frankrig trækker.
Så jeg tror, det er en fransk fugl, som er fløjet cirka 1000 kilometer, siger Rolf Christensen.
Gærdeværlingen i Hirtshals er formentlig en han på et år.
Men det er ikke endeligt slået fast endnu.
Rolf Christensen regner med, at småfuglen bliver i Hirtshals flere dage endnu, da den har fået sig et territorie.
Og til efteråret går turen formentlig tilbage til Frankrig, lyder det.
/ritzau/FacebookTwitterKopier linkEmner:Hirtshals|Frankrig|Fugle|København|Jylland




https://www.dr.dk/nyheder/udland/spanien-redder-141-afrikanske-migranter-paa-middelhavet

UdlandSpanien redder 141 afrikanske migranter på MiddelhavetDen spanske søredningstjeneste har haft travl dag på Middelhavet, hvor afrikanske migranter har været i fare.
13.
juli 2019 kl.
22.
11Bemærk: artiklen er mere end 30 dage gammelLæs opI alt 141 migranter er lørdag reddet op fra havet mellem Spanien og Marokko.
Det siger den spanske søredningstjeneste.
Migranterne har været om bord på en række forskellige fartøjer, der ikke har været særlig sødygtige.
To både med tilsammen 86 migranter var i krise, da søredningstjenesten kom til stedet.
En af bådene var begyndt at synke, og flere af de ombordværende svømmede rundt i havet.
Men alle blev reddet, siger en talsmand for redningstjenesten.
Længere mod vest i Gibraltarstrædet blev der reddet 55 personer ved to operationer.
Ved en af dem blev tre mænd reddet op fra en kajak, som de ville krydse strædet i.
Mange omkomneDe 141 migranter kommer fra afrikanske lande syd for Sahara.
Siden nytår er omkring 11.
000 migranter ankommet til Spanien fra havet.
Det antages, at 203 mennesker er omkommet i forsøget på at krydse Middelhavet mellem Marokko og Spanien.
Tallene er fra IOM, Den Internationale Organisation for Migration.
I hele Middelhavet er 682 personer omkommet eller er savnet i forbindelse med forsøg på at nå Europa siden nytår.
I alt er 31.
600 migranter kommet til Europa fra Nordafrika i år, siger IOM.
/ritzau/AFPFacebookTwitterKopier link




https://www.dr.dk/nyheder/indland/koebenhavns-politi-vil-slaa-til-mod-el-loebehjul-det-har-vaeret-ragnarok

IndlandKøbenhavns Politi vil slå til mod el-løbehjul: 'Det har været ragnarok'Natten til lørdag er 15 personer blevet sigtet for at køre alkoholpåvirket på el-løbehjulene.
Og kontrollerne vil fortsætte den næste tid.
Flere er også blevet sigtet for forseelser som at køre to på ét løbehjul og køre på fortovet, oplyser Københavns Politi.
Af Anton Lind13.
juli 2019 kl.
19.
10Bemærk: artiklen er mere end 30 dage gammelLæs opDet er med at tænke sig om, hvis man fremover har planer om at benytte de el-løbehjul, der er blevet en fast del af trafikbilledet i København.
Natten til lørdag slog Københavns Politi til ved en målrettet kontrolindsats for anden weekend i træk, og sådan vil det fortsætte sommeren over, fortæller politikommissær og sektionsleder hos Københavns Færdselspoliti Peter Veje.
Når først de unge sidder der, og lægen stikker en nål i armen på dem for at tage blod som bevis på promillen, så går det virkelig op for dem, at den er helt galPeter Veje, sektionsleder, Københavns Færdselspoliti- Det er helt sikkert noget, vi vil fortsætte med, det har vi taget en beslutning om.
Vi vil måske satse på hver weekend, mens det daglige personale også har det som fokusområde, siger han.
Ved seneste kontrol, som fandt sted fredag aften og natten til lørdag, blev 15 personer sigtet for spirituskørsel på el-løbehjulene.
Yderligere var der 30 andre sager med sigtelser af folk på løbehjul.
Blandt andet for at køre to på ét løbehjul, for at køre på fortovet eller køre over fodgængerovergange.
- Det er rigtig, rigtig mange, og det er rigtig ærgerligt, at de unge mennesker ikke tager det alvorligt.
For når først de unge sidder der, og lægen stikker en nål i armen på dem for at tage blod som bevis på promillen, så går det virkelig op for dem, at den er helt gal, siger Peter Veje.
- De måtte gerne tænke sig mere om, før de kører i alkoholpåvirket tilstand.
Unge kender ikke konsekvensernePolitikommissæren mener, at det er nødvendigt med den ekstra indsats mod el-løbehjulene først og fremmest på grund af den generelle trafiksikkerhed, men også fordi unge mennesker slet ikke tager det alvorligt at køre på dem i alkoholpåvirket tilstand.
Det falder nemlig næsten under samme kategori som at køre alkoholpåvirket i bil, fortæller han.
Derfor lagde Københavns Politi også ud med en stor informationskampagne i sidste uge, hvor de fortalte om, hvad det indebar at køre alkoholpåvirket, blandt andet at folk ryger med på stationen og får taget blodprøve.
Færdselsregler på el-løbehjulDu skal være fyldt 15 år (Nogle udlejningsfirmaer kræver 18 år).
Du skal følge cykelreglerne.
Dvs.
du skal køre på cykelstien, hvis der er cykelsti og følge cyklistsignaler og -skiltning.
Du må ikke køre på fortovet, på gangstier eller i fodgængerfelter.
Du skal give tegn ved sving og stop.
Der må kun være én person på løbehjulet.
Du skal køre med lys på hele døgnet.
Promillegrænsen er 0,5, og der er nulgrænse for ulovlige stoffer.
Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn på elektrisk løbehjul skal være sammen med en voksen.
Kilde: Rådet for Sikker Trafik- Vi betragter det som betydeligt mere farligt end cykler, fordi de er motordrevne og sværere at holde balancen på end cykler, så vi er mere intensivt på det.
Også fordi det er et nyt færdselsmiddel, som der ikke er fundet en trafikkultur for endnu, siger Peter Veje.
Generel bekymring hos politietDerfor kommer den skærpede indsats også på bagkant af en generel bekymring for det nye indslag i den københavnske trafik.
- Det er noget, man kan se med det blotte øje.
Bare gå en tur igennem indre by.
Det har været ragnarok, hvordan der er blevet kørt.
- Vi vil ikke vente, til der sker et uheld med dødelig udgang, så derfor sætter vi nu ind med oplysning og kontroller, siger Peter Veje.
El-løbehjul er omfattet af de samme regler for spirituskørsel, som gælder for andre motoriserede køretøjer i trafikken.
Derfor må man højst have en promille på 0,5, hvis man kører på el-løbehjul.
Kører man spirituskørsel på et el-løbehjul, er bøden i første omgang på 2.
000 kroner og i anden omgang på 4.
000 kroner.
Tredje gang risikerer man fængselsstraf.
FacebookTwitterKopier linkEmner:København|Københavns Politi|Fritidsaktiviteter|Færdselsforseelser|Twitter




https://www.dr.dk/nyheder/indland/chaneltasker-og-cabrioleter-indtager-skagen-man-kan-godt-kalde-det-et-mini-monaco

IndlandChaneltasker og cabrioleter indtager Skagen: 'Man kan godt kalde det for et mini-Monaco''Hellerup-ugen' trækker adelsslægter og nyrige til Danmarks nordligste by i næste uge.
'Hellerup-ugen' henviser til det velhavende kvarter nord for København.
Her er det Ruths Hotel i Skagen i uge 29.
Af Oliver Batchelor13.
juli 2019 kl.
20.
35 | opdateret 16.
juli 2019 kl.
15.
56Bemærk: artiklen er mere end 30 dage gammelLæs opDer bliver drukket Aperol Spritz og rosevin i lange baner, spist skaldyr på restauranterne og kørt i åbne sportsvogne gennem Skagens gader i hele næste uge.
Den nordjyske bys befolkningstal svulmer til det femdobbelte, når den gamle fiskerihavn og det tidligere fiskerleje i Gl.
Skagen bliver indtaget af en blanding af rige familier, jetsettere og kendte.
- Det er nærmest en stor familiefest for whiskey-bæltet og udlandsdanskere, hvor alle fester med hinanden.
Man kan godt kalde det for et mini-Monaco.
Måske med lidt færre penge på kontoen, siger Alpha Diallo Cruise.
Den 46-årige markedsføringskonsulent for modebranchen har siden sine tidlige teenageår været fast gæst i Skagen i uge 29.
Han husker, at Hellerup-ugen for alvor voksede sig stor efter årtusindskiftet.
Overtjeneren på Ruths Hotel i uge 29 med favnen fuld af kølig rose.
- Det var der, det begyndte at blive vildt.
Kronprins Frederik og prins Joachim gjorde det populært at tage til Skagen og tiltrak en masse excentriske mennesker, der ellers ville være taget til Hornbæk (i Nordsjælland, red.
), siger Alpha Diallo Cruise, der i jetset-miljøet er kendt som 'Alf'.
'De lægger en masse penge i byen'En af de fastboende skagboer, der kender Hellerup-ugen ud og ind, er slagtermester Jens Munch, der er tredje generation bag den kendte Slagter Munch i midten af byen.
- Der ligger allerede et par kæmpe lystyachter i havnen.
Og jeg har lige set en flok yngre mænd i lyse Armani-habitter, som helt sikkert ikke er en del af de fastboende.
Men det er helt fint, for de lægger jo en masse penge i byen, som vi har brug for, siger han.
Omkring 50.
000 sommergæster ventes i næste uge at ankomme til Skagen - både til lands og til vands.
Enkelte sågar også med vandflyver og helikopter.
Jens Munch fortæller, at mange af skagboerne hopper på cyklen for at kunne komme rundt i byen i uge 29, fordi der er masser af biler - ofte af den meget dyre slags - i gaderne.
Men han oplever ikke, at sommergæsterne generelt er til gene for folk i byen.
Læs også:Turistvrede i Skagen: ’Vi er ved at få et nyt Venedig’- For os almindelige mennesker i cowboybukser er det dejligt og hyggeligt med lidt musik i gaden.
Hvis det kun var os, ville det være noget helt andet.
Højsommeren er så kort, så vi kan godt leve med lidt virvar, trafik og kaos, siger han.
Beboerformand: Vi drukner i turisterDet er dog ikke alle skagboer, der ser det på samme måde.
I går sagde formanden for Beboerforeningen for Skagen Centrum til DR Nyheder, at Skagen er ved at blive 'et nyt Venedig'.
- De vil have færre turister for at redde deres by, deres kultur og deres berømthed.
De er ved at drukne i turister.
Vi er i samme situation her i Skagen, lød det fra Mogens Bandholm.
Der er gang i nattelivet i uge 29.
Han møder dog ikke opbakning hos viceborgmester i Frederikshavn Kommune, Bjarne Kvist, der selv bor i Skagen.
- Der er plads til alle former for turister.
Både dem, der vil have fest, og dem, der vil have kultur.
Det er ikke et enten eller.
Det er et både og.
Hos Nordjyllands Politi er der vagtsat ekstra folk på grund af de mange sommergæster i Skagen.
Men det er der intet dramatisk i, forklarer vagtchef Karsten Højrup Kristensen.
- Vi ser ikke nogle større udfordringer i forhold til Uge 29.
Men der er mange mennesker til stede, og det vil give en forøget aktivitet i Skagen, siger han.
Kernetropperne er blevet ældreAlpha Diallo Cruise kan godt forstå, hvis nogle af de fastboende bliver trætte af larmen i byen.
- Jeg kan godt sætte mig ind i, at man kan blive idiot af at høre på Porscher og Mercedes'er og Ferrarier gennem en hel uge, hvis man bor midt i det hele.
Lyse farver, der står godt til et glas rosevin, er et must i uge 29, fortæller Alpha Diallo Cruise.
Bilen skal helst være en cabriolet.
(© Alpha Diallo Cruise)- Og der er nok også nogle af de unge, som sidder i haven og starter festen fra morgenstunden med Aperol Spritz og høj musik uden at respektere naboerne, siger han.
Alpha Diallo Cruise vurderer dog, at festen i uge 29 har været mere løssluppen, end den er i dag.
Kernetropperne, der startede festen iført Lacoste-poloskjorter, er nemlig de samme - blot med Ralph Lauren-poloer i dag.
- Der er mange på 50 år, der forsøger at feste, som om de var 30 år.
Men det lykkes måske ikke helt så godt som tidligere, så jeg oplever, at festen er knap så vild i dag, siger han.
'Ikke et natklubparty på Ibiza'Et af de steder, som lever højt på Hellerup-ugen, er badehotellet Ruths Hotel i udkanten af Skagen.
Her står gæsterne i kø for at få et bord i gourmetrestauranten, inden festen fortsætter på byens beværtninger.
Som noget nyt i år har hotellet indgået et samarbejde med Nordic Seaplanes, der flyver vandflyver i fast rute mellem København og Aarhus, om at flyve til Skagen i uge 29.
Det koster omkring 3.
600 tur-retur at lade sig fragte mellem København og Skagen i vandflyver i uge 29.
På jomfruturen mandag bliver der serveret champagne og snacks.
Billetterne er blevet revet væk, fortæller administrerende direktør for Ruths Hotel Tom Boye, der selv skænker op i champagneglassene på jomfruturen på mandag.
- Ja, vi har knald på i uge 29, konstaterer han.
Men han kan trods ikke genkende billedet af, at det er blevet for meget.
- Det er ikke et natklubparty på Ibiza eller Mallorca.
Når jeg kigger på min gæsteliste i næste uge, så er der nogle få unge studenterkammerater, men ellers er det lige før, vi er på vej over i det grå guld, siger direktør Tom Boye.
Bruger let 20.
000 kroner i byenEt af de absolut sidste steder på de feststemtes rute er restaurant Hyttefadets diskotek, der også er kendt som 'Hullet'.
Her bliver der solgt op mod 200 flasker Dom Perignon-champagne til en stykpris på 3.
000 kroner i de ti dage, diskoteket har åbent henover uge 29.
Og når først festen er gået i gang, bliver der brugt mange penge, fortæller forpagter Mikkel Kongerslev.
- Vi er heldige med, at det for en del af vores klientel ikke betyder noget, om de bruger 10.
000 eller 20.
000 kroner på en aften.
Og det løber også løbsk nogle gange, hvor folk bruger flere gange en normal månedsløn på en enkelt aften.
Hvis man skal have sit eget bord på Hyttefadets diskotek, kaldet 'Hullet', i uge 29, så skal man være villig til at smide mange tusinde kroner efter de våde varer.
Han kender til kritikken fra nogle af de fastboende, der ikke bryder sig om de rige sommergæster, men han mener, modstanden mod Hellerup-ugen er helt ubetydelig.
- Der er nogle få ældre skagboer, der forsøger at ødelægge det for de mange.
Hvis man snakker med 25 mennesker i byen, så vil jeg tro, at de 23 bakker op.
De fleste ved godt, at Skagen ikke eksisterer uden lidt støj i uge 29.
Jim Lyngvild: Rygtet er ufortjentEn af de kendte, som har været en del af Hellerup-ugen i en årrække, er modedesigner, forfatter og kunstner Jim Lyngvild.
Han synes, ugen har fået sig et ufortjent ry for at være en omgang blær, hvor de rige kaster om sig med penge.
- Der er en masse wannabees, der gerne vil være en del af kredsen omkring de gamle familier, der er kommet i Skagen og måske har haft sommerhuse i flere generationer.
Men det bliver man ikke ved at købe champagne for 50.
000 kroner.
Tværtimod, siger Jim Lyngvild.
'Solnedgangs-pladsen' i Gl.
Skagen.
Han oplever en Hellerup-uge, der trækker spor tilbage til de gamle dage, da Skagen var digternes og malernes åndehul.
- Der er altid kommet mennesker med spændende tanker og kunstnersind til Skagen.
Og jeg oplever, at der er en højere himmel i uge 29.
Man kan sidde og snakke med mennesker til sent om natten og tænke, at den her samtale kunne jeg ikke have haft på en bar i Faaborg.
FacebookTwitterKopier linkEmner:Skagen|Hellerup|Turisme|Vin|Mercedes




https://www.dr.dk/sporten/cykling/tourdefrance/bak-baksede-med-maven-men-klarede-tidsgraensen-jeg-havde-det-ad-helvede

Tour de FranceBak baksede med maven, men klarede tidsgrænsen: 'Jeg havde det ad helvede til'Lars Bak blev sat tidligt på 8.
etape af Tour de France, men klarede sig i mål indenfor tidsgrænsen.
Af Emil Halkier13.
juli 2019 kl.
18.
59 | opdateret 13.
juli 2019 kl.
20.
08Bemærk: artiklen er mere end 30 dage gammelLæs opVed middagstid viftede løbsdirektør Christian Preudhomme 8.
etape af dette års Tour de France i gang og lidt efter klokken 18.
00 rullede en smilende Lars Bak ind i Saint-Étienne, mens han kærligt skubbede Yoann Offredo (Wanty-Gobert) foran sig, da de noterede sig som henholdsvis sidste og næstesidste rytter over målstregen af 172 tilbageværende i Tour-feltet.
29 minutter og 44 sekunder efter etapevinder Thomas De Gendt og - vigtigst af alt - indenfor tidsgrænsen.
Læs også:ETAPEN PÅ 1 MINUT Belgier fighter sig til forrygende etapesejrDen 39-årige dansker blev sat tidligt på den 200 kilometer lange etape, fik en lang dag i sadlen, men havde ikke langt til sit vanligt lune humør.
- Det var en hurtig dag, må jeg sige.
Hvem vandt?
, sagde Lars Bak, da DR Sporten fangede ham i målområdet.
Døjede med maven undervejsSelvom Dimension Data-rytteren var en af dem, der forsinkede oprydningsarbejdet ved målstregen en smule, bekymrede tidsgrænsen ham ikke synderligt undervejs.
- Vi var hele tiden seks-syv minutter efter feltet, og så kunne vi godt se til sidst, at der ikke var noget stress med tidsgrænsen, fortalte Lars Bak.
Læs også:Alle elsker feltets grønne superstjerne: ’Selvfølgelig er han ikke normal’Bak og Offredo kom i mål et kvarter før tidsgrænsen.
Altså, intet stress.
Til gengæld havde den rutinerede lidt andet at forholde sig til undervejs.
Maven rumsterede.
- Jeg havde det ad helvede til i starten, og jeg var ved at kaste op.
Det var ikke så sjovt.
Men så fik jeg det egentlig bedre efter 100 kilometer.
Det var en hård etape.
Så jeg er glad for, at jeg ikke har problemer med maven nu, men jeg har kun spist gel hele dagen, så der kommer nok en lille regning i morgen, grinte Bak.
Men vi får dig at se på startstregen i morgen?
Det håber jeg da.
Medmindre de aflyser etapen, sagde danskeren, før han kørte mod holdbussen.
FacebookTwitterKopier linkEmner:Thomas De Gendt (cykelrytter)|Yoann Offredo (cykelrytter)|Cykelsport|Frankrig|Wanty-Groupe Gobert




https://www.dr.dk/sporten/oevrig/oekonomi-saetter-en-stopper-danske-curling-soestres-karriere

Øvrig sportØkonomi sætter en stopper for danske curling-søstres karriereMadeleine og Denise Dupont indstiller curling-karrieren.
Madeleine Dupont i kamp for Danmark ved VM i curling i marts.
Af Michael Sten Jensen13.
juli 2019 kl.
19.
57Bemærk: artiklen er mere end 30 dage gammelLæs opDen sidste sten er kastet.
Efter næsten 20 år som aktiv har den danske curling-skipper Madeleine Dupont valgt at indstille karrieren sammen med sin søster, Denise Dupont.
Økonomien står ikke mål med udfordringerne, og derfor har søstrene valgt at sige tak for nu, siger Madeleine Dupont.
- Det hænger simpelthen ikke sammen for os længere.
Alt skal op af lommerne bare for at være med, og det er umuligt med et fuldtidsarbejde at passe sin træning dag efter dag, selv om vi har gjort det i mange år.
- Det er bare ikke sjovt længere, når man har prøvet at spille med i toppen, og så dumpe ned til at spille om placeringerne langt nede i feltet, mens man kan se at de andre lande satser på sporten, siger Madeleine Dupont.
VM var motivationDa VM i curling tilbage i marts blev afholdt i Silkeborg, var det et kæmpe øjeblik for søstrene.
Allerede for et år siden var tankerne om et karrierestop nemlig oppe at vende, men et VM på hjemmebane trak alligevel så meget, at beslutningen om at stoppe først blev truffet for nylig, siger Madeleine Dupont.
- Man kan sige, at ringen blev sluttet med VM på hjemmebane.
Det var helt sikkert en kæmpe drivkraft, når man gik og tænkte på at stoppe, og det var meget mere, end jeg turde håbe på at spille foran familie og venner.
Denise Dupont under VM i curling.
Danmark sluttede VM på en 11.
plads ud af 13, og netop det ærgrer Madeleine Dupont.
I flere af kampene fik danskerne hug, men i de tætte kampe kunne man på isen mærke, hvor lidt, der adskilte Danmark fra de andre nationer, som satser på curling.
Den indsigt gjorde det nemmere at træffe beslutningen om at stoppe, siger Madeleine Dupont.
- Det drejer sig rigtig meget om rutine, og det er hårdt at indse, at selv om vi er tæt på, så kan vi ikke nå de andre lande med det set-up, som vi har nu.
- Jeg ærgrer mig meget over, at vi ikke er fulgt med udviklingen i Danmark - det har de eksempelvis gjort i Sverige, hvor de på få år fik banket et hold op, der vandt OL-guld, siger Madeleine Dupont.
FacebookTwitterKopier linkEmner:Curling|Madeleine Dupont (curlingspiller)|Arbejdsmarked|Silkeborg|Sverige




https://www.dr.dk/nyheder/udland/stormen-barry-er-blaest-i-land-vandet-oversvoemmer-byer

UdlandStormen Barry er blæst i land: Vandet oversvømmer byerBarry trækker store mængder regn med sig, og det skaber frygt for massive oversvømmelser.
En mand trækker sin cykel gennem den oversvømmede gade i Mandeville, Louisiana, hvor den tropiske storm Barry har været forbi.
Af Cecilie Rosenkvist Dam13.
juli 2019 kl.
20.
20 | opdateret 13.
juli 2019 kl.
22.
59Bemærk: artiklen er mere end 30 dage gammelLæs opBarry er nu blæst ind over land.
Den har ramt byen Intracoastal City i den amerikanske delstat Louisiana.
Da Barry ramte med orkanstyrke, men kraften faldt umiddelbart efter, og den er nu klassificeret som en tropisk storm - ligesom den tidligere har været.
I byen Myrtle Grove er en af dæmninger blevet overstrømmet af vand, men det er ikke en af dæmningerne ud mod den store Mississippiflod.
Oversvømmelsen af dæmningen har været forventet, oplyser John Bel Edwards, der Louisianas guvernør.
Robyn lacona-Hilbert står i sin oversvømmede restaurant i Mandeville, Louisiana.
 'Undskyld, vi har forladt skuden - personalet' står der på en seddel hængt op på en lukket forretningsdør.
Statens borgere er blevet opfordret til at holde sig inde, ligesom de i dagene op til er blevet opfordret til at fylde køleskabet op med mad og vand.
 En mand går gennem en oversvømmet gade i Mandeville, Louisiana.
 Næsten tomme gader i New Orleans, hvor stormen dog ikke forventes at ramme helt så hårdt som andre steder.
1 / 4Robyn lacona-Hilbert står i sin oversvømmede restaurant i Mandeville, Louisiana.
1 / 4'Undskyld, vi har forladt skuden - personalet' står der på en seddel hængt op på en lukket forretningsdør.
Statens borgere er blevet opfordret til at holde sig inde, ligesom de i dagene op til er blevet opfordret til at fylde køleskabet op med mad og vand.
2 / 4En mand går gennem en oversvømmet gade i Mandeville, Louisiana.
3 / 4Næsten tomme gader i New Orleans, hvor stormen dog ikke forventes at ramme helt så hårdt som andre steder.
4 / 4- Ingen Mississippiflods-dæmninger er blevet overmandet, og ikke en eneste dæmning i Louisiana stat - for nu - har fejlet eller er kollapset, siger han ifølge CNN.
Kort før klokken 15 lokal tid er der blevet sendt en meddelelse ud i dele af Terrebonne-sognet om en obligatorisk evakuering.
Det sker som en reaktion på, at en af byens dæmninger overstrømmes af vand.
Evakueringen drejer sig om mindst 330 husholdninger på egnen, oplyser informationsmedarbejedr Mart Black.
Han ved ikke, hvor mange beboere det drejer sig om.
Egnen forventer en bølge forårsøget af stormen på op mod 1,8 meter, siger Black.
Enorme mængder regn udgør trusselDer kommer til at falde op mod 600 millimeter regn i områder af delstaten i løbet af weekenden, oplyser USA's nationale orkancenter, NHC.
Barry bevæger sig meget langsomt og giver enorme mænger nedbør samme sted, og det er det, der udgør truslen.
USA's officielle kystvagt har udtalt, at de er 'ret bekymrede' over mængden af vand.
Flere steder er allerede oversvømmet - blandt andet motorvejen, du kan se i videoen under her, som lokalt politi har delt på Twitter.
Klokken 11 lokal tid havde flere end 77.
000 borgere i Louisiana mistet strømmen.
Der har været flere meldinger om væltede træer og faldne elledninger.
Omkring klokken 15 lokal tid er tallet steget til mindst 101,777.
Lufthavnen i byen New Orleans holder åbent, men alle flyafgange er aflyst resten af dagen.
Det er uvist, hvor mange aflysninger der vil ske i morgen.
Mindst 12 personer og en kat blev tidligere evakueret af kystvagterne.
Mindst 315 personer har søgt ly fredag nat i shelters rundt omkring i delstaten, oplyser officielle myndigheder.
Delstaten er i undtagelsestilstandBarra er den halvtredsende orkan, der rammer Louisiana siden 1851, hvor man begyndte at registrere orkaner.
Den amerikanske præsident, Donald Trump, erklærede inden stormen Louisiana i undtagelsestilstand.
Amerikanske myndigheder har frygtet, at det skulle gå lige så galt som i 2005, hvor orkanen Katrina hærgerede, og 1.
200 mennesker mistede livet.
Her stod byen New Orleans, Louisiana, under vand.
Barry har dog ikke samme styrke som Katrina, og John Bel Edwards udtalte i går, at han forventer, at byerne diger kan forhindre, at det går galt denne gang.
FacebookTwitterKopier linkEmner:Donald Trump (politiker)|USA|Twitter|Vejret|New Orleans




https://www.dr.dk/sporten/cykling/tourdefrance/fuglsang-jagtede-etapesejren-franskmaend-fik-hjaelp-af-motorcyklerne

Tour de FranceFuglsang jagtede etapesejren: ’Franskmænd fik hjælp af motorcyklerne’Julian Alaphilippe og Thibaut Pinot tog tid på klassementsrytterne.
Franskmændene fik hjælp til at stikke af, mener Jakob Fuglsang.
Jakob Fuglsang tabte 20 sekunder til konkurrenterne Julian Alaphilippe og Thibaut Pinot  Af Johan Haarløv og Thomas Vestergaard13.
juli 2019 kl.
18.
33Bemærk: artiklen er mere end 30 dage gammelLæs opJakob Fuglsang viste igen på 8.
etape, at han er i god form.
På den sidste og afgørende stigning satte han sit Astana-hold frem for at presse tempoet i vejret og hente udbryderen Thomas De Gendt, der lå alene i front.
Målet var at bringe enten Fuglsang eller ukrainske Alexey Lutsenko i position til at kunne vinde etapen.
- Vi håbede på at få en etapesejr.
Enten til mig selv eller Lutsenko – eller at jeg kunne have vundet lidt tid til klassementet, siger Fuglsang.
Men bedst som Astana førte feltet an op af etapens sidste stigning, stak franskmændene Julian Alaphilippe og Thibaut Pinot afsted.
Franskmænd fik hjælpAngrebet kom som en overraskelse for Fuglsang, og da først franskmændene havde fået hul til feltet, kunne de ikke hentes.
Ifølge Fuglsang blev jagten på de to franskmænd ikke lettere af, at de lå på hjul af motorcyklerne på ruten og derved lettere kunne holde det hårdtarbejdende felt bag sig.
- Jeg missede lige at køre på dæk af de to franskmænd, som så ryger på smæk af motorcyklerne.
- Jeg bliver lidt overrasket, da de angriber.
Jeg skulle måske have siddet på lidt tættere på dem, men sådan er det.
De får lidt sekunder, og det er en spildt chance for mig.
Efter at være styrtet på første etape føler Fuglsang, at kroppen efterhånden er tilbage i fuldt vigør:- Det går godt med kroppen.
Jeg kan stadig træde i pedalerne, så det er fint, siger Fuglsang med et glimt i øjet.
Etapen blev vundet af belgiske Thomas De Gendt med få sekunder ned til Alaphilippe og Pinot, der nappede 20 sekunder på feltet og Jakob Fuglsang.
FacebookTwitterKopier linkEmner:Jakob Fuglsang (cykelrytter)|Julian Alaphilippe (cykelrytter)|Frankrig|Cykelsport|Motorcyklisme




https://www.dr.dk/nyheder/udland/sibiriens-svar-paa-maldiverne-er-mere-toksisk-end-tropisk

Udland'Sibiriens svar på Maldiverne' er mere toksisk end tropiskEn sø i Sibirien er blevet kendt på Instagram.
Nu advarer energiselskab mod at svømme i den.
Af Kevin Ahrens og Robin Patrick Stampe Seierby (VIDEO)13.
juli 2019 kl.
19.
01Bemærk: artiklen er mere end 30 dage gammelLæs opSolen skinner, vandet er turkis, selfien sidder lige i skabet.
Og så i det ellers iskolde Sibirien i byen Novosibirsk.
Det lyder næsten for godt til at være sandt.
Og det er det så også.
Energiselskabet Siberian Generating Company har nemlig set sig nødsaget til at advare mod at bade i søen, der bliver brugt som aske-losseplads, som indeholder skadelige giftstoffer.
- Den seneste uge er vores aske-losseplads blevet en berømthed på sociale medier, skriver de ifølge blandt andre The Guardian.
På Instagram kan man se russere tage alt fra bikinibilleder til bryllupsbilleder ved søen, der har fået kælenavnet "Sibiriens Maldiverne" på vandets farve.
Men søen er i modsætning til det lille land i Det Indiske Ocean altså mere toksisk - giftig - end tropisk.
Siberian Generating Company har nu ifølge nyhedsbureauet AP indsat vagter, der skal holde selfie-hungrende gæster væk fra den menneskeskabte sø, der kan give allergiske reaktioner, hvis man bader i den.
Se den smukke, men farlige sø i videoen øverst i artiklen.
FacebookTwitterKopier linkEmner:Instagram|Rusland|Maldiverne|The Guardian




https://www.dr.dk/musik/festival/christopher-forsoegte-skrotte-kaempehit-jeg-skrev-det-jo-bare-sjov

VIG FESTIVAL 2019Se temaFestivalChristopher forsøgte at skrotte kæmpehit: 'Jeg skrev det jo bare for sjov' Kom helt tæt på den danske popkonge Christopher før, under og efter hans koncert på Vig Festival.
Af Christian Ellegaard13.
juli 2019 kl.
18.
30Bemærk: artiklen er mere end 30 dage gammelLæs opForestil dig en Aqua-koncert uden 'Barbie Girl'.
En Suspekt-koncert uden 'Sut den op fra slap'?
Eller et show, hvor Britney Spears ikke mimede til '.
.
.
Baby One More Time'.
Nej, vel?
Det dur ikke.
Der er nogle sange, som man som musiker bare er nødt til at spille.
Det indså den danske sanger Christopher på den hårde måde, da han for nyligt forsøgte at droppe ét af sine allerstørste hits.
- Da jeg spillede på Jelling Musikfestival for nyligt, havde jeg pillet 'First Like' ud af settet for at gøre plads til nogle nye numre.
Det er jo en rigtig publikums-pleaser, men den hang ikke så godt sammen med de andre sange, siger 27-årige Christopher.
'First Like' var egentlig bare en sang, som Christopher skrev for sjov, da han skulle medvirke i tv-talkshowet 'Natholdet'.
På lydsiden er sangen en følsom ballade, men teksten er egentlig blot et samsurium af vilde og sjove kommentarer, som fans har efterladt på Christophers Instagram-profil.
- Jeg skrev den jo bare i sjov, så det kan godt virke lidt mærkeligt at stå og synge noget virkelig inderligt det ene øjeblik og i det næste stå og synge 'Crizzer, du pæn, men din næse er skæv' og 'Dit hår ligner nudler', siger han med et grin.
Men Christopher kom hurtigt på andre tanker.
- Da vi havde spillet koncerten, kunne jeg mærke, at folk savnede den - og jeg hader også selv at stå til en koncert og vente på det dér gamle hit, der så aldrig kommer.
Det kan godt være, jeg ikke selv synes, den er så 'sej', men man skal jo kende og forkæle sit publikum - så nu er 'First Like' med igen.
Drøm dig væk til Christopher-koncerten med en live-udgave af 'First Like' her, mens du læser videre:Christopher - First LikeOg det virale Youtube-hit kan da også noget hélt særligt.
- Det er sådan en sang, der fanger alle dem, der egentlig er kommet for at høre Gnags og ikke kunne give en fuck for Christopher.
Når 'First Like' kommer på, så vender ham i skovmandskjorten med de korslagte arme nede i baren sig alligevel om mod scenen og skråler med.
Den har noget folkeligt i sig, som bare virker, siger han.
Fredag optrådte Christopher på dette års Vig Festival.
Vi fulgte i hælene på den unge popcharmør før, under og efter fredagens popbrag.
Christopher går rundt og klimprer på guitaren.
Han befinder sig i et klasselokale, hvor skolekridt og danskbøger for en stund er byttet ud med champagne, energidrikke og frisk frugt.
Skolen danner nemlig rammen om backstage-området på Vig Festival, hvor Christopher skal spille i aften.
Han er halvvejs i sin sommerturné, der båder tager ham rundt i Danmark og til udlandet, og nu er turen nået til Vig.
- Det er en ret dejlig festival at spille på, fordi det ligger så tæt på København, så der er en del af mine venner, der kommer for at se showet i aften, siger han.
1 / 13Christopher varmer stemmen op.
Han laver øvelser og synger med på en optagelse fra en koncert, han spillede for et par uger siden.
- Det er fra et show, vi spillede i Korea.
Der var udsolgt, og folk gik bare helt amok, siger han, mens lyden af pigeskrig strømmer ud gennem telefonens højtaler.
- Det er det sygeste, jeg nogensinde har prøvet.
Vi havde ikke forventninger til den koncert, og så gik det bare amok.
Jeg var så høj bagefter, fortæller Christopher om koncerten og forklarer, at han hører optagelsen igennem for at komme i det rette mindset.
- Jeg prøver lige at visualisere, hvad det er, vi skal ud og gøre om lidt.
2 / 13Så er det nu.
Christopher griber sin guitar og en ekstra hvid t-shirt, inden han og resten af bandet bevæger sig mod scenen.
- Jeg bliver tit spurgt om, hvad det fedeste ved mit job er, og det er helt klart at spille live.
Det elsker jeg, siger han.
3 / 13Bag scenen får Christopher styr på de sidste praktiske ting, inden han skal på scenen.
Han får sine øresnegle i øret, så han kan høre sig selv på scenen, og han øver de sidste sange igennem.
Det er vigtigt, at stemmen er i topform.
- Jeg har presset mig selv til det yderste med de her sange.
I alle sange er jeg virkelig oppe at presse den rent vokalmæssigt, så det kræver utroligt meget kontrol.
Heldigvis har jeg gjort det så mange gange nu, at det også ligger nogenlunde naturligt i kroppen, siger han.
4 / 13Der er få minutter til showtime, og det er blevet tid til de få, men faste ritualer, Christopher og bandet altid skal igennem inden en koncert.
Først bunder de et shot rom, og bagefter er der fællescirkel og kampråb.
- Kom så gutter, nu er der kun fem minutter, råber de i kor, inden bandet begynder at skråle et par linjer fra Shakiras sommerhit 'Waka Waka (This Time For Africa)'.
5 / 13'Vig, hvem er I kommet for at se?
', råber konferencieren fra scenen, og svaret fra publikumshavet lyder prompte: ‘Christooooopher!
’ skriger de i kor.
Det er Christophers cue.
Han løber ind på scenen til tonerne af åbningsnummeret ‘Limousine’, og skrigene tiltager kun i kraft.
En bedre modtagelse kunne han ikke drømme om.
6 / 13- Publikum betyder sindssygt meget.
Står de og skriger og klapper, så man tænker: 'Hold kæft, de hygger sig', så hygger jeg mig jo også helt vildt på scenen.
Man bliver virkelig båret af publikums energi undervejs, siger Christopher.
7 / 13Hvin og pigeskrig er efterhånden blevet fast inventar, når den unge popcharmør går på scenen.
Og selvom Christopher for nyligt giftede sig med kæresten  Cecilie Haugaard - og nok for alvor knuste et par pigehjerter -,  så har skrigene ikke aftaget i kraft.
- Ha ha, jeg tror faktisk nærmest, de skriger mere nu.
Efter vi blev gift, har der været virkelig god energi om os og min musik, og jeg kan jo ikke gå to meter, uden at folk kommer og siger 'tillykke'.
Det er dejligt, siger Christopher om sin nye titel som husbond.
8 / 13- Jeg er ret privilegeret, når jeg spiller herhjemme.
Jeg går bare ud på scenen og ved, at det her, det bliver fedt.
Den står 1-0 til os fra starten, for du ved, at de kender sangen og synger med.
Og hvis solen så også skinner, og jeg føler mig i form, så kan det næsten ikke gå galt.
9 / 13Det er noget særligt at spille på festivaler, mener Christopher.
- Folk er ikke kun kommet for at se dig, de er måske nærmere kommet for at se Thomas Helmig klokken 20 eller Nik & Jay klokken 22.
Du er ikke nødvendigvis deres højdepunkt for aftenen, og det giver noget kampgejst.
'Du troede, du kom for Helmig, men du kom også for at se mig', siger Christopher og fortsætter; - Og så kan der jo komme så mange flere mennesker end til en koncert, du holdt alene.
Der kan jo stå 15-20 tusinde mennesker herude.
Det er fantastisk.
10 / 13Christopher er tilbage bag scenen, og han skal skynde sig.
Han skal nå at skifte tøj, inden han og bandet skal ud og spille de ekstranumre, som publikum igen og igen råber efter.
- Har vi et spejl herude?
råber Christopher og forsøger at få styr sine blonde signaturlokker.
11 / 13Før koncerten var Christopher i tvivl om, hvorvidt han kunne nå at skifte hurtigt nok, og lavede endda et testskift på tid for at være sikker på, at det kunne lade sig gøre.
Bag scenen får han dog lynhurtigt det grønne finale-sæt på og drøner ud på scenen for at trykke den af én sidste gang.
12 / 13- Det var fucking fedt!
råber Christopher, da han har forladt scenen.
Der bliver delt highfives og krammere ud til drengene i bandet, mens sveden pibler ned fra Christophers krøllede lokker.
– Var det ikke for fedt?
Jeg gav den virkelig alt, hvad den kunne trække i dag.
Jeg følte den bare og gav den hundrede procent, siger han.
Men selvom showet er ovre, har han ikke helt fri endnu.
'Christopher, må vi ikke få et billede?
' råber tre damer, da han er på vej ned fra scenen.
'Jo, selvfølgelig må I det' lyder svaret, inden Christopher som den største selvfølgelighed tager telefonen.
'Er I klar på en selfie, piger?
' 13 / 13FacebookTwitterKopier linkEmner:Britney Spears (musiker)|Jelling Musikfestival|Gnags|Pop og rock|Jelling




https://www.dr.dk/sporten/tennis/williams-kipper-med-ketcheren-efter-wimbledon-nederlag-halep-var-utrolig

TennisWilliams kipper med ketcheren efter Wimbledon-nederlag: 'Halep var utrolig'Serena Williams ville gerne spille bedre, men erkendte, at Simona Halep var fantastisk i Wimbledon-finalen.
Serena Williams var fattet efter finalenederlaget ved Wimbledon og roste Simona Halep for storspil.
Foto: Laurence Griffiths/Getty Images 13.
juli 2019 kl.
17.
43Bemærk: artiklen er mere end 30 dage gammelLæs opTennisikonet Serena Williams har før tabt grand slam-finaler, men sjældent er hun blevet udspillet, som det var tilfældet på Wimbledons Centre Court lørdag eftermiddag.
Her vandt Simona Halep med 6-2, 6-2 på blot 56 minutter og kunne juble over sin første Wimbledon-titel og anden grand slam-titel.
Men forventede man et sammenbrud fra den 37-årige Williams på den efterfølgende pressekonference, tog man fejl.
Amerikaneren optrådte lavmælt, men meget fattet.
Læs også:Simona Halep banker Serena Williams i Wimbledon-finalenHun erkender, at hun mødte en bedre spiller på dagen.
- Halep spillede helt utroligt godt.
Jeg prøvede lidt forskelligt, men intet hjalp.
Jeg lavede alt for mange fejl.
Hun fik så mange bolde tilbage, og det fik mig til at forcere for at slå vindere, siger Serena Williams.
Føler sig stadig konkurrencedygtigSidste år tabte hun også Wimbledon-finalen klart, dengang til Angelique Kerber, og Williams har nu tabt de tre grand slam-finaler, hun har spillet, efter hun kom tilbage fra barsel i foråret 2018.
- Det føles selvfølgelig anderledes, efter jeg har fået barn, men jeg føler stadig, at jeg er konkurrencedygtig.
- Måske skal jeg spille flere turneringer, så jeg ikke kun spiller finaler i grand slam-sammenhæng, lyder det fra amerikaneren.
Læs også:Serena Williams kan i dag tangere rekord i Wimbledon-finale: ’Hun er den største atlet nogensinde’Hun spillede fornærmende ringe i de første partier, hvor hun slet ikke havde timing i sine slag.
I løbet af bare 11 minutter var hun bagud 0-4, og fra tribunen råbte en tilskuer "vågn op, Serena".
- Jeg hørte det faktisk godt, og nogle gange kan sådanne tilråb hjælpe, men det gjorde det ikke i dag.
Det var ikke, fordi jeg var nervøs.
Jeg havde en normal optakt til kampen, fortæller Williams.
Hun jagter den 24.
grand slam-titel i single, som vil være en tangering af Margaret Courts rekord, og spørgsmålet er, om den nogensinde kommer.
- Jeg tænker ikke over, om chancen bliver mindre med årene, kun på at gøre mit bedste og arbejde så hårdt, jeg kan.
- Det er aldrig let at tabe, men selv om jeg kunne løfte mit niveau, er der er ikke meget at gøre, når man møder én, der spiller som Halep gjorde i dag, siger Williams.
/ritzau/FacebookTwitterKopier linkEmner:Serena Williams (tennisspiller)|Simona Halep (tennisspiller)|Wimbledon Championships|Tennis




https://www.dr.dk/sporten/cykling/tourdefrance/etapen-paa-1-minut-belgier-fighter-sig-til-forrygende-etapesejr

Tour de FranceETAPEN PÅ 1 MINUT Belgier fighter sig til forrygende etapesejrBelgiske Thomas de Gendt kørte alene over stregen efter en stor præstation på 8.
etape.
Jakob Fuglsang viste igen god form i finalen.
13.
juli 2019 kl.
17.
19 | opdateret 13.
juli 2019 kl.
17.
58Bemærk: artiklen er mere end 30 dage gammelLæs opBelgiske Thomas De Gendt (Lotto Soudal) leverede lørdag noget langt ud over det sædvanlige i Tour de France.
Ikke alene vandt han 8.
etape, han gjorde det efter en hel dag i udbrud, hvor han også var første mand over samtlige af dagens syv kategoriserede stigninger.
I favoritgruppen viste danske Jakob Fuglsang tænder.
Hans Astana-mandskab satte et voldsomt tempo i feltet på de sidste godt 60 kilometer.
Det førte ikke til det helt store, men konkurrenterne blev testet, og Vincenzo Nibali tabte tid.
Læs også:Alle elsker feltets grønne superstjerne: ’Selvfølgelig er han ikke normal’Julian Alaphilippe (Quick-Step) tilbageerobrede den gule førertrøje.
Franskmanden udnyttede det opskruede Astana-tempo på dagens sidste stigning og stak af fra de øvrige favoritter sammen med Thibaut Pinot (FDJ).
Klassementet efter 8.
etape af Tour de FranceJulian AlaphilippeGiulio Ciccone +0'23''Thibaut Pinot +0'53''George Bennett +1'10''Geraint Thomas +1'12''Egan Bernal +1'16''Steven Kruijswijk +1'27''Rigoberto Uran +1'38''Jakob Fuglsang +1'42''Emanuel Buchmann +1'45''Duoen nåede ikke De Gendt inden målstregen, men Alaphilippe tog tid nok til at tilbageerobre førstepladsen i klassementet fra italienske Giulio Ciccone (Trek).
Duoen snuppede 20 sekunder fra Fuglsang og de øvrige favoritter.
De Gendt stak afstedHelt som ventet var der mange, der gerne ville afsted i udbrud på de første af lørdagens 200 kilometer fra Mâcon til Saint-Étienne.
Forude ventede 3800 højdemeter og syv kategoriserede stigninger.
Læs også:Velkørende Mørkøv troede han sendte holdkammerat mod etapesejrenDe Gendt slap afsted sammen med Niki Terpstra (Direct Énergie) og Benjamin King (Dimension Data), og Mads Würtz Schmidt (Katusha) var meget tæt på at komme op til dem.
Danskeren måtte dog opgive, og i stedet fik trioen selskab af Alessandro De Marchi (CCC).
På dagens tredjesidste stigning blev fire til to foran, da King og Terpstra faldt fra, og senere kørte De Gendt solo i front.
I feltet hos favoritterne spillede danske Jakob Fuglsang og hans Astana-hjælpere med musklerne.
De lyseblå Astana-ryttere satte sig i front og skruede op for tempoet med godt 60 kilometer igen.
Fuglsang fik forhåbentligt noget ud af at få testet konkurrenterne og deres hjælpere i forhold til klassement-kampen senere i Touren, for der blev brugt kræfter.
Og danskeren ser ud til at være, hvor han gerne vil.
Læs også:Fuglsang mod favoritterne: Klassementet er blevet rystet i bjergeneMens Astana hamrede afsted i front, røg den forsvarende Tour-vinder Geraint Thomas i asfalten med 15 kilometer til mål og flåede det meste af sit Ineos-hold med sig i asfalten.
Han kom dog hurtigt tilbage på cyklen og fik flot hjælp af sit hold.
Han var tilbage i bagenden af feltet et par kilometer senere.
På det sidste stykke af dagens sidste stigning rev Pinot og Alaphilippe sig løs, Fuglsang kom akkurat ikke med, og de to satte jagten ind på De Gendt.
De hentede ham ikke, men Alaphilippe vandt sekunder nok til den gule trøje - og Pinot ligner Tourens stærkeste franskmand i forhold til klassementet.
Jakob Fuglsang er nummer ni i klassementet.
1 minut og 42 sekunder efter Alaphilippe.
/ritzau/FacebookTwitterKopier linkEmner:Geraint Thomas (cykelrytter)|Jakob Fuglsang (cykelrytter)|Astana Pro Team|Cykelsport|Frankrig




https://www.dr.dk/nyheder/regionale/oestjylland/siri-maj-har-brugt-ferien-paa-grave-efter-potteskaar-jeg-ville-vaere

ØstjyllandSiri-Maj har brugt ferien på at grave efter potteskår: 'Jeg ville være arkæolog før - nu vil jeg det endnu mere'Arkæologiskolen skal fremme børns interesse for faget.
Siri-Maj Juelholt beundrer et potteskår, hun har fundet.
Af Emma Fedder Schlægelberger og Emma Lichscheidt13.
juli 2019 kl.
18.
09Bemærk: artiklen er mere end 30 dage gammelLæs opDe seneste to uger er der blevet gravet nænsomt og kigget koncentreret i jorden ved den nye Bering-Bedervej ved Tranbjerg i Aarhus Kommune.
Her har 30 børn fra 4.
- 7.
klasse været med Moesgård Museums arkæologer på udgravning i den jyske muld til stor begejstring for blandt andet 12-årige Siri-Maj Juelholt.
- Det har været superfedt.
Man finder mange ting, og man lærer en masse om historien, siger hun.
Især har det været skægt at finde forskellige ting, som man har kunnet forestille sig, hvad har været engang.
- Når man finder sådan nogle skår, kan man prøve at tænke over, hvordan de har siddet sammen, og man kan prøve at samle dem, fortæller en entusiastisk Siri-Maj Juelholt.
Her viser Siri-Maj Juelholt nogle af sine fund frem.
Måske bliver de fremtidens arkæologerDet er første gang, at Moesgaard Museum har lavet et tilbud som dette, fordi gravearbejdet falder i sommerferien, og det er en god mulighed for at kunne gøre arkæologi spændende for børnene, forklarer museumsinspektør hos Moesgaard Museum Rasmus Birch Iversen.
- Jeg håber, de får en forståelse for, hvad arkæologi er, og at det er vigtigt at vide noget om fortiden, siger han.
Børnene er i fuld gang med gravearbejdet ved den nye Bering-Bedervej ved Tranbjerg.
 Håbet med arkæologiskolen er at fremme børnenes interesse for faget.
 En af de børn, der har brugt ferien på at dyrke interessen for arkæologi, er Siri-Maj Juelholt.
 Siri-Maj Juelholt nyder at gøre forskellige spændende fund.
 Siri-Maj Juelholt har en drøm om at blive arkæolog, når hun bliver voksen.
 Der har været fuldt booket på arkæologiskolen de to uger, den har eksisteret.
 Arkæologiskolen er et samarbejde mellem Moesgaard Museum og Aarhus Kommune.
1 / 7Børnene er i fuld gang med gravearbejdet ved den nye Bering-Bedervej ved Tranbjerg.
1 / 7Håbet med arkæologiskolen er at fremme børnenes interesse for faget.
2 / 7En af de børn, der har brugt ferien på at dyrke interessen for arkæologi, er Siri-Maj Juelholt.
3 / 7Siri-Maj Juelholt nyder at gøre forskellige spændende fund.
4 / 7Siri-Maj Juelholt har en drøm om at blive arkæolog, når hun bliver voksen.
5 / 7Der har været fuldt booket på arkæologiskolen de to uger, den har eksisteret.
6 / 7Arkæologiskolen er et samarbejde mellem Moesgaard Museum og Aarhus Kommune.
7 / 7Arkæologiskolen er et samarbejde mellem Moesgaard Museum og Aarhus Kommune, der tilbyder forskellige ferieaktiviteter til kommunens børn.
De unge arkæologer har været på fra start og klar til at finde potteskår med teskeer.
- Der er virkelig nogle, der virker tændte på det og måske kan blive fremtidens arkæologer.
En af dem er muligvis Siri-Maj Juelholt.
Det er i hvert fald derfor, hun bruger sommerferien på at få sorte negle.
- Jeg tænkte, jeg gerne ville prøve det, fordi jeg tænkte, jeg gerne ville uddanne mig som arkæolog.
Nu vil jeg det endnu mere.
Begge uger, arkæologiskolen har været i gang, har der været fuldt booket.
FacebookTwitterKopier linkEmner:Moesgård Museum|Aarhus Kommune|Historie|Aarhus|Museer




https://www.dr.dk/sporten/tennis/simona-halep-banker-serena-williams-i-wimbledon-finalen

TennisSimona Halep banker Serena Williams i Wimbledon-finalenMed sejren har rumæneren har nu vundet to grand slam-titler.
Simona Halep kysser Wimbledon-trofæet.
Foto: REUTERS/Hannah McKay Af Johan Haarløv13.
juli 2019 kl.
16.
09 | opdateret 13.
juli 2019 kl.
16.
38Bemærk: artiklen er mere end 30 dage gammelLæs opSimona Halep er ny dronning af Wimbledon-anlægget.
Den 27-årige rumæner vandt lørdagens finale med 6-2, 6-2 over Serena Williams, og hun gjorde det på blot 56 minutter.
Det er rumænerens første Wimbledon-titel og karrierens anden grand slam-titel.
Den første vandt hun i French Open sidste år.
Den 37-årige Serena Williams var helt ved siden af sig selv i hovedparten af kampen, som Halep styrede fra første til sidste bold.
Simona HalepFødt: 27.
september 1991 (27 år) i Constanta i Rumænien.
Nationalitet: rumæner.
Højde: 1,68 meter.
Professionel siden 2006.
Nuværende rangering på verdensranglisten (inden Wimbledon-sejren, red.
): 7.
pladsUdvalgte meritter:- To grand slam-titler (French Open 2018, Wimbledon 2019).
- 19 WTA-titler (inklusive grand slam).
- Nummer et på verdensranglisten (første gang i oktober 2017).
Kilder: wtatennis.
com.
Læs også:Serena Williams kan i dag tangere rekord i Wimbledon-finale: ’Hun er den største atlet nogensinde’Rumæneren bragte sig lynhurtigt foran med 4-0 på bare 11 minutter, og selv om Williams kom lidt bedre med, så blev det aldrig spændende.
6-2 på 26 minutter.
Fejlfri præstation af HalepAndet sæt blev nærmest en gentagelse, selv om Williams fulgte med til stillingen 2-2.
Med til historien om en uvant skidt spillende Williams hører det også, at Halep spillede nærmest fejlfrit kampen igennem.
Hun slog en god portion vindere, men det mest bemærkelsesværdige var, hvordan hun var i stand til at returnere stort set alt fra Williams.
Flere gange slog Williams en potentiel vinder, som Halep slog kontra på, så hun vandt bolden.
Den ene gang gav Williams efter og klappede af sin modstander.
Læs også:Ikonerne tog en tur i tennis-tidsmaskinen: Federer slår Nadal og er i sin 12.
Wimbledon-finaleTi års Wimbledon-vindere i damesingleSe listen over de seneste ti års Wimbledon-vindere i damesingle her:2019: Simona Halep (Rumænien).
2018: Angelique Kerber (Tyskland).
2017: Garbiñe Muguruza (Spanien).
2016: Serena Williams (USA).
2015: Serena Williams (USA).
2014: Petra Kvitova (Tjekkiet).
2013: Marion Bartoli (Frankrig).
2012: Serena Williams (USA).
2011: Petra Kvitova (Tjekkiet).
2010: Serena Williams (USA).
Kilde: Wimbledon.
Forud for kampen var der med god grund stor fokus på, at Serena Williams med en sejr ikke blot kunne hjemtage karrierens første triumf, siden hun blev mor, hun kunne også tangere en 46 år gammel rekord.
Williams har hentet 23 grand slam-titler, men det blev altså ikke i denne omgang, at hun tangerede Margaret Courts rekord på 24 titler - sat i perioden 1960-1973.
Faktisk var det den tredje grand slam-finale, Williams tabte, efter hun sidste forår kom tilbage efter sin barsel.
Læs også:I 2008 leverede Federer og Nadal historiens bedste Wimbledon-kamp - Nu mødes de igenWimbledon-finalen sidste år tabte hun også klart, dengang til tyske Angelique Kerber.
Dermed bliver Williams stående på sine syv singletitler i Wimbledon, mens den ti år yngre Halep ligner en spiller, der stadig har flere triumfer i sig, hvis hun kan leve op til det sublime spil fra dette års turnering.
/ritzau/FacebookTwitterKopier linkEmner:Serena Williams (tennisspiller)|Simona Halep (tennisspiller)|Wimbledon Championships|Tennis




https://www.dr.dk/nyheder/udland/orkanen-barry-taet-paa-land-12-evakueret-motorvej-oversvoemmet-og-77000-borgere-uden

UdlandOrkanen Barry tæt på land: 12 evakueret, motorvej oversvømmet, og 77.
000 borgere uden strømOrkanen er meget tæt på at gå i land.
Oversvømmelser forventes forværret.
Flere områder i delstaten Louisiana er allerede oversvømmet.
Af Cecilie Rosenkvist Dam13.
juli 2019 kl.
17.
10 | opdateret 13.
juli 2019 kl.
18.
01Bemærk: artiklen er mere end 30 dage gammelLæs opCenteret af orkanen Barry er nu omkring 80 kilometer fra at ramme kysten i den amerikanske delstat Louisiana.
Barry startede under klassificeringen tropisk storm, men har taget til i styrke til en kategori et orkan.
Flere steder er allerede oversvømmet, og tilstanden ventes at forværres over de næste timer.
12 personer og en kat er blevet evakueret fra en vandkantsby i Louisiana, oplyser kystvagten til CNN.
De befinder sig nu i sikkerhed i et shelter.
Kystvagten informerer også om, at de har modtaget flere opkald fra personer, der ønsker deres hjælp.
Ifølge USA's nationale orkancenter, NHC, er det særligt de enorme nedbørsmængder, som udgør en trussel.
I områder af delstaten forventes det, at der kan komme regnmængder på mere end 600 millimeter.
Store porte er lukket ud mod floder for at forhindre så meget oversvømmelse som muligt.
Det svarer næsten til, hvad der gennemsnitligt falder på et helt år i Danmark.
Barry bevæger sig langsomt ind over, og det kommer til at give store mængder regn i samme område i lang tid.
- Det er helt uden for skala, lød det om mængden af regn fra direktør for NHC, Ken Graham i en live på Facebook tidligere, ifølge nyhedsbureauet AP.
Borgere bør blive indeKen Graham fortalte også, at der er størst risiko for tornadoer på den østlige side af stormen.
Han understregede, at størstedelen af ulykkerne sker, når folk trodser regnen og bevæger sig ud på vejene, og han opfordrer folk til at blive væk fra vejene.
Der har flere steder været udgangsforbud hen over natten, som nu er ophævet, men også lokalt politi opfordrer til, at borgere holder sig indendøre.
De har lagt en video op af en af statens motorveje, der står under vand.
Allerede omkring klokken 6 lokal tid, hvor stormen var timer væk, havde mere end 62.
000 kunder mistet strømmen, kunne elselskaber i delstaten oplyse.
Klokken 11 lokal tid er tallet opdateret til, at mindst 77.
000 er uden strøm.
En lang række fly til og fra New Orleans, der ligger i delstaten, er blevet aflyst.
USA's præsident, Donald Trump, har erklæret Louisiana i undtagelsestilstand inden stormen.
Amerikanske myndigheder frygter, at det ender lige så galt som i 2005, hvor orkanen Katrina hærgede, og 1.
200 mennesker mistede livet.
Her stod størstedelen af New Orleans under vand.
Barry er i skrivende stund ikke nær så kraftig som Katrina, og kraften af de to kan ikke sammenlignes.
Louisianas guvernør, John Bel Edwards, sagde i går, at han vurderer, at New Orleans' og de omkringliggende byers diger kan forhindre, at det går galt denne gang.
FacebookTwitterKopier linkEmner:Donald Trump (politiker)|USA|Vejret|New Orleans|CNN




https://www.dr.dk/nyheder/udland/newzealaendere-afleverer-deres-vaaben-det-faar-alle-til-foele-sig-mere-trygge

UdlandNewzealændere afleverer deres våben: Det får alle til at føle sig mere tryggeLandet indleder tilbagekøb af våben efter terrorangrebet i Christchurch.
Af Josefine Hummelmose13.
juli 2019 kl.
16.
57 | opdateret 13.
juli 2019 kl.
17.
15Bemærk: artiklen er mere end 30 dage gammelLæs opOver hundrede våbenejere har indleveret deres semi-automatiske våben til politiet i Christchurch i New Zealand.
Til gengæld for deres våben har de fået op til 70 procent af købsprisen tilbage.
Distriktschef for Canterbury Politi, Mike Johnson, siger, at de er stolte af, hvad de har opnået i dag:Folk samles for at aflevere halvautomatiske våben.
- Vi har haft 169 mennesker igennem i dag, vi har fået indleveret 224 våben, 217 dele, og 433.
000 newzealandske dollar (1.
916.
501 kroner) er blevet betalt til gengæld for folks våben.
Regeringen har sat over 200 millioner dollar til side til at tilbagekøbe våben som eksempelvis rifler, der kan affyre mange skud i hurtig rækkefølge.
Ifølge ham stod folk i kø fra klokken 8.
30 lokal tid, selvom dørerne først åbnede klokken 10.
En strammere våbenlovgivningParlamentet i New Zealand strammede i april landets våbenlovgivning efter et terrorangreb, hvor en bevæbnet mand i marts skød og dræbte 51 personer i to moskéer i Christchurch.
Terrorangrebet i ChristchurchTerrorangrebet fandt sted fredag d.
15.
marts omkring klokken 13.
40 lokal tid.
Målene var Al-Noor-moskeen og Linwood Islamic Centre i byen Christchurch på New Zealands sydlige ø.
51 mennesker blev dræbt og lige så mange såret.
Den formodede gerningsmand bag angrebene er den 28-årige australske Brenton Harrison Tarrant, som blev pågrebet umiddelbart efter angrebene.
Tarrant publicerede et "manifest" før terrorangrebet, hvor han beskrev sine højreekstremistiske synspunkter og livestreamede flere steder på internettet, heriblandt Facebook, mens han likviderede mænd, kvinder og børn, der var til fredagsbøn.
Han er tiltalt for 51 mord, 40 mordforsøg og deltagelse i terrorhandling.
Han siger selv, at han er uskyldig.
Retssagen, som forventes at vare i seks uger, begynder den 4.
maj 2020.
Nu er de fleste halvautomatisk våben i New Zealand blevet forbudt, og våbenejere har indtil december til at aflevere sine nu ulovlige våben.
New Zealands premierminister, Jacinda Ardern (venstre), møder en af dem, der var til stede ved angrebet (højre).
Under sidste behandling af lovforslaget fortalte landets premierminister Jucinda Ardern om de skader, hun havde set, da hun besøgte ofrene på et hospital efter angrebet.
- Jeg kunne ikke forstå, hvordan våben, der kan forårsage sådanne ødelæggelser og så meget død, kunne erhverves lovligt i dette land.
Skuffende, men forståeligtNogle våbenejere fortalte til lokale medier, at selvom det er skuffende at skulle aflevere sine våben, forstår de godt grunden til det.
- Loven blev ændret, og jeg forstår godt, at det får alle til at føle sig mere trygge.
Så ja - få det overstået og aflever dine våben, siger Greg Southon, en våbenejer, der selv afleverede sine våben i dag.
Og Nathan Hall, der også var mødt op i dag med sine våben, er enig:- Jeg havde ikke lyst til at aflevere mit våben selvfølgelig, men det var ikke et arvestykke eller antik, det var bare et skydevåben.
Jeg kan gå hen og købe et andet med det rigtige størrelse på magasinet og være lovlig.
Dagens indlevering er den første af mere end 250 tilsvarende planlagte tilbagekøb over hele New Zealand.
FacebookTwitterKopier linkEmner:New Zealand|Christchurch




https://www.dr.dk/sporten/formel1/magnussen-skuffer-i-britisk-kvalifikation

Formel1Magnussen skuffer i britisk kvalifikationDen danske Formel 1-kører starter som nummer 16, når der søndag bliver kørt på Silverstone.
Den danske Formel 1-kører starter som nummer 16, når søndagens grand prix køres.
13.
juli 2019 kl.
15.
28 | opdateret 13.
juli 2019 kl.
16.
14Bemærk: artiklen er mere end 30 dage gammelLæs opNedturen fortsætter for Kevin Magnussen.
Den danske Formel 1-kører starter som nummer 16, når det britiske grandprix søndag bliver kørt på Silverstone.
Det står klart efter lørdagens kvalifikation, hvor Magnussen var færdig allerede efter første kvalifikationsrunde, Q1, med en bedste omgangstid på 1 minut og 26,662 sekunder.
Formel 1 - VM-stillingLewis Hamilton MERCEDES -197 pointValtteri Bottas MERCEDES - 166 pointMax Verstappen RED BULL RACING HONDA - 126 pointSebastian Vettel FERRARI - 123 pointCharles Leclerc FERRARI - 105 pointPierre Gasly RED BULL RACING HONDA - 43 pointCarlos Sainz MCLAREN RENAULT - 30 pointLando Norris MCLAREN RENAULT - 22 pointKimi Räikkönen ALFA ROMEO RACING FERRARI - 21 pointDaniel Ricciardo RENAULT - 16 pointNico Hulkenberg RENAULT - 16 pointKevin Magnussen HAAS FERRARI - 14 pointSergio Perez RACING POINT BWT MERCEDES - 13 pointDaniil Kvyat SCUDERIA TORO ROSSO HONDA - 10 pointAlexander Albon SCUDERIA TORO ROSSO HONDA - 7 pointLance Stroll RACING POINT BWT MERCEDES - 6 pointRomain Grosjean HAAS FERRARI - 2 pointAntonio Giovinazzi ALFA ROMEO RACING FERRARI - 1 pointGeorge Russell WILLIAMS MERCEDES - 0 pointRobert Kubica WILLIAMS MERCEDES - 0 pointLæs også:Magnussen: Havde aftale med Force India før debutHan har dermed en stor opgave foran sig i Haas-bilen, hvis der skal VM-point på kontoen søndag.
Holdkammeraten skuffede ogsåMeget bedre gik det ikke for danskerens holdkammerat på Haas, Romain Grosjean.
Franskmanden klarede sig ganske vist videre til Q2, men sluttede næstsidst i den kvalifikationsrunde og starter derfor som nummer 14 søndag.
Grosjeans bedste tid i Q2 var langsommere end Magnussens i Q1.
Til gengæld var franskmanden 0,315 sekunder hurtigere end danskeren i Q1.
16.
-pladsen er Magnussens dårligste kvalifikationsresultat i 2019.
Hans hidtil dårligste var en 15.
-plads i Frankrig.
Læs også:Magnussen kollapser i Østrig: Hollandske Verstappen er hurtigst af alleGenerelt har 2019 været et skidt år for både danskeren og resten af Haas-holdet.
Da der for to uger siden blev kørt i Østrig, sluttede Magnussen på en 19.
-plads, hvilket var hans dårligste slutresultat nogensinde i et gennemført grandprix.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Motorsport|Formel 1|Frankrig




https://www.dr.dk/nyheder/viden/teknologi/mystisk-flimrende-stjerne-kan-ikke-forklares-af-videnskaben

TeknologiMystisk flimrende stjerne kan ikke forklares af videnskabenEt af de mest uforklarlige fund i universet er gjort af en gruppe frivillige hobby-astronomer.
Rumforskere undersøger fjerne solsystemer ved nøje at studere mønstrene i de skygger, som planeter, kometer og asteroider i systemerne kaster.
Men nogle gange giver det, forskerne ser, ingen mening.
Af Chris Lehmann13.
juli 2019 kl.
15.
00 | opdateret 13.
juli 2019 kl.
15.
00Bemærk: artiklen er mere end 30 dage gammelLæs opNår astronomer studerer fjerne solsystemer langt ude i universet, er stjernernes lys et af de vigtigste redskaber.
Kort sagt kan astronomerne se, hvordan et solsystem ser ud ved at holde nøje øje med, hvad der flyver ind foran stjernen og på den måde dæmper stjernens lys.
Men nu har en gruppe amatørastronomer med en ung dansker i spidsen opdaget en fjern stjerne, som ikke ligner noget andet, vi har set i universet.
Stjernens lys falmer tilsyneladende helt tilfældigt, hvilket er meget usædvanligt.
© NasaSolsystemerAlle solsystemer består af en eller flere stjerner i centrum, der bogstaveligt talt er omdrejningspunktet.
Rundt om kan der kredse planeter, asteroider, kometer og alt muligt andet.
Vores eget solsystem har en stjerne, Solen, hvor der kredser otte planeter rundt om.
Vores solsystem er stabilt, fordi Solens tyngdefelt forhindrer planeterne i at flyve ud i universet, på samme måde som Jordens tyngdefelt holder os fast på overfladen.
Sidst en stjerne satte grå hår i hovedet på videnskabsmænd på den måde, blev det i ramme alvor diskuteret, om det var rumvæseners kæmpebyggerier, der skyggede for stjernens lys.
Stjerners skygger afslører solsystemetHvis man ser nøje på, hvordan en stjernes lys varierer, kan man med avanceret matematik lave en model af solsystemets planeter, deres baner om en stjerne, og hvorvidt der er kometer eller asteroider i systemet.
Men nogle gange finder forskerne et solsystem, som opfører sig på en måde, der ikke umiddelbart kan forklares.
Det er tilfældet med det nyopdagede solsystem omkring stjernen HD 139139, som bliver mørkere og lysere i et tilsyneladende tilfældigt mønster.
- Vi har kigget på 500.
000 stjerner med Kepler-teleskopet, og vi har ikke set noget lignende, siger Andrew Vanderburg, der er astronom ved University of Texas i Austin til Scientific American.
Han er en af hovedforfatterne til forskningsartiklen.
Rumvæsnernes kæmpestrukturerDen mystiske stjerne leder nok rumnørders tanker hen på Tabby's Star, som også formørkedes og lyste op på mystisk vis.
Læs også:Ny mystisk stjerne kan måske forklare "megastrukturer"Den kom for alvor i søgelyset, da en forsker i 2015 foreslog, at stjernens mystiske flimren skyldes enorme bygningsværker, som en avanceret rumcivilisation skulle stå bag.
Dyson-sfærer blev foreslået af den amerikanske fysiker Freeman Dyson, der forestillede sig meget avancerede kulturer, som kunne udnytte al energi fra en stjerne ved at omringe den med solfangere.
Andre idérige forskere forestillede sig lignende bygningsværker rundt om Tabby's Star.
(© CapnHack)Det viste sig senere, at det sandsynligvis var en gruppe kometer i en lang, ecxentrisk bane, der blokerede for lyset fra Tabby's Star.
Det foreslog forskerne bag den oprindelige artikel (som i øvrigt ikke nævner rumvæsner med et eneste ord) da også som den mest oplagte forklaring.
"Tingene passer ikke sammen"Men den nyopdagede HD 139139 er mystisk af andre årsager, end Tabby's Star var.
Dengang forstod forskerne ikke, hvad der skyggede for stjernen regelmæssigt, og derfor troede nogle, at det var rumvæseners byggerier.
Med HD 139139 har forskerne nogle ideer til, hvad der kan skygge for stjernen, men de tidspunkter, skyggerne dukker op, giver ingen mening.
- De solsystemer, vi kender, er regelmæssige.
Det her skiller sig ud ved at være uregelmæssigt.
Og vi kan ikke med sikkerhed se en eneste planet i systemet, så vi har ikke noget at bygge en forklaringsmodel op omkring, siger Christoffer Karloff, der er lektor ved Aarhus Universitet på Institut for Fysik og Astronomi og Institut for Geoscience.
Forskerne så 28 dyk i stjernens lysstyrke på 87 dage med nogenlunde samme styrke, men med forskellig varighed og forskellige tidsintervaller mellem hvert dyk.
Der er kort sagt intet mønster at finde:- Tingene passer ikke sammen.
Umiddelbart ligner det planeter, der blokerer for lyset.
Men i så fald skulle der minimum være 14 af dem, som alle har nogenlunde ens størrelse, og størstedelen skal befinde sig relativt tæt på stjernen.
Det kan vi ikke få til at passe med de modeller, vi har for stabile solsystemer i dag, siger Martti Holst Kristiansen, der er studerende på DTU og underviser på Brorfelde Observatoriet.
Frivillige står bag opdagelsenMartti Holst Kristiansen koordinerer en gruppe frivillige astronomi-entusiaster, der kigger data fra Kepler-satellitten igennem.
Det er hans gruppe, der gjorde forskerne opmærksomme på, at HD 139139 så speciel ud.
Gruppen har også hjulpet til med at analysere data.
- De professionelle bruger algoritmer til at søge i data.
Det gør vi også.
Men den her stjerne fandt vi ved en manuel datagennemgang.
Flere manuelle opdagelser af eksotiske systemer, som det her, kan på sigt være med til at forbedre algoritmerne, så de bedre fanger den slags systemer, siger han.
Forskerne bag opdagelsen har forsøgt at forklare stjernens vekslende lysstyrke med en række modeller, men de kommer alle til kort.
Vi skal kigge på stjernen igenDet slukker dog ikke Christoffer Karoffs håb om at finde en forklaring.
Han var med til at undersøge nogle af de allerførste målinger fra Kepler-satellitten:- Det er endnu et eksempel på observationer, som bryder vores hoveder.
Det er 10 år siden, den her mission blev sendt op, og mange af de første målinger gav ikke mening i forhold til vores viden dengang.
Siden er det dog lykkedes os at kunne forklare de fleste af dem.
Men der dukker heldigvis stadig ting op, som vi kan blive forundrede over.
Kun ved at undersøge stjernen nærmere kan forskere blive klogere på, hvordan det specielle solsystem ser ud, hvordan solsystemer opstår, og hvordan de kan udvikle sig:- Det store spørgsmål er jo, om der er liv andre stedet i universet.
Men derudover vil vi gerne se, hvordan solsystemer bliver dannet.
Det kan hjælpe med at forklare, hvordan vores eget solsytem er blevet til, siger Christoffer Karoff.
FacebookTwitterKopier linkEmner:Videnskab|Aarhus Universitet|Danmarks Tekniske Universitet|Videregående uddannelser|Texas




https://www.dr.dk/musik/festival/jacob-paa-23-har-fans-paa-90-det-er-eddermame-specielt

VIG FESTIVAL 2019Se temaFestivalJacob på 23 har fans på 90: 'Det er eddermame specielt'Jacob Dinesens musik samler folk på tværs af generationer og landsdele.
© drAf Nanna Mejer Sørensen13.
juli 2019 kl.
12.
00Læs op- Det var eddermame vagt, det der, mine damer og herrer.
Den kontante besked kom fra Jacob Dinesen, som indtog Vig Festivals store scene fredag eftermiddag - med et stort smil på læben og et glimt i øjet.
Publikum tog revanche og gav den endnu et forsøg med at byde den 23-årige sanger, sangskriver og guitarist og hans band velkommen med jubel og klapsalver.
- Det var godt!
Så kender man jer igen, lød det tilfredst fra Dinesen, som afslørede, at Vig Festivals publikum havde gjort et så stort indtryk på ham, sidst han spillede der, at han var kommet til at sige 'Vig', da han efterfølgende spillede på Samsø.
Lyt til Jacob Dinesens største hit 'Roll With Me' fra 2016:Jacob Dinesen - Roll With MeDen unge hitmager fik festivalgæsterne til at klappe i takt, synge med og svinge med hofterne i eftermiddagssolen, og der blev både skudt med konfetti, fortalt anekdoter og uddelt kram nede foran scenen undervejs.
Og det var til både store og små.
Jacob Dinesen har nemlig, på trods af sin unge alder, formået at ramme bredt med sin americana- og folk-inspirerede rockmusik.
Siden udgivelsen af sit debutalbum i 2015 har han spillet omfattende – og udsolgte – turnéer i hele landet og er blevet spillet flittigt på P4.
Jacob Dinesen fik sit gennembrud i 2016 og spillede efterfølgende 100 koncerter på et år, som stort set alle blev udsolgt.
'Man skal ikke undervurdere de unge'Ifølge Jacob Dinesen har han fans i alderen tre til 90 år.
Men hvordan er det egentlig at have en kæmpestor fanskare, som er mere end dobbelt så gamle som en selv?
Jacob Dinesen23-årig sanger, sangskriver og guitarist.
Er opvokset i Tønder og bosat i Aarhus.
Debuterede i 2015 og brød for alvor igennem med sit andet album 'Brace Against the Storm' fra 2016.
Har spillet udsolgte turneer i hele landet og spiller på en lang række danske festivaler som Vig Festival, Ringsted Festival og Tønder Festival over sommeren.
- Jeg bliver altid glad for at se en godt blandet flok.
Nogle gange oplever jeg at spille for flere generationer, hvor både børn, unge, forældre og bedsteforældre synes, det er fedt.
Og det er eddermame specielt, fortæller Jacob Dinesen inden sin koncert på Vig Festival.
- Men det er sjovt, for selvom de genrer, jeg bevæger mig i, måske umiddelbart mest tiltaler et modent publikum, så har jeg fundet ud af, at man i den grad ikke skal undervurdere de unge.
Det kan godt være, at en som Gilli har rigtigt godt fat i mange af dem, men det har jeg altså også, griner han og fortsætter:- Det er kommet med årene, efter de har set os spille og opdaget, at mit band og jeg har noget at byde på.
Jeg tror slet ikke, unge mennesker er så genreforskrækkede og ensidige, som mange måske gør dem til.
Når jeg taler med dem, siger mange, at min musik ikke er noget, de sætter på til fest, men som de lytter til, når de har brug for tid til sig selv og deres tanker.
Og det er jeg bare glad for, den kan bruges til.
Den 23-årige sønderjyde skriver sange om alt fra psykisk sygdom og alkoholisme til politiske problemstillinger og relationer mellem mennesker.
For Jacob Dinesen har det ikke været en mulighed at gå i nogen anden retning med sin musik.
Han er nemlig fra Sønderjylland, nærmere bestemt Tønder, hvor han gennem miljøet omkring byens festival, Tønder Festival, er vokset op med rock'n'roll og folkemusik tæt inde på livet.
Hvis jeg havde opskriften på, hvordan man rammer bredt, så havde jeg brugt den noget tidligere.
Jacob DinesenOg selvom han med tiden har udviklet sin lyd og udforsket et mere poppet og elektronisk udtryk, vil disse genrer altid udgøre kernen i hans musik.
Giver folk noget for pengeneSpørger man den unge sønderjyde, hvad han selv tror, han har gjort rigtigt, siden det på ingen tid lykkedes ham at sælge så mange koncertbilletter i hele landet, er han ikke sikker.
Succesen var umulig at forudse, og hverken han selv eller pladeselskabet havde regnet med, at den kom så hurtigt.
- Jeg er stolt af, at vi er et provinsband.
At det virker både i provinsen og i hovedstaden.
Men hvis jeg havde opskriften på, hvordan man rammer bredt, så havde jeg brugt den noget tidligere, griner han.
Ifølge Jacob Dinesen selv er hans yngste fan tre år, og den ældste 90.
Og på Vig Festival fredag eftermiddag var det da også et bredt publikum, der var dukket op for at feste med sangeren, som er blevet sammenlignet med Bruce Springsteen.
- Jeg bilder mig ind, for mit eget egos skyld, at folk får noget med hjem, når de har hørt os.
Vi forsøger at give dem det bedste show, de nogensinde har set.
Det skal være sådan, at hvis de fik at vide, de skulle dø i morgen, så skulle de se Jacob Dinesens show en sidste gang, siger han og indrømmer smilende, at det er et noget voldsomt mål at sigte efter.
- Men hvis man ikke sigter højt, så rammer man heller ikke.
Lyt til 'Into Your Arms' fra Jacob Dinesens seneste album 'Found It':Jacob Dinesen - Into Your ArmsJacob Dinesen gør en dyd af at give folk noget for pengene, som han siger.
Og når musikken spiller, og publikum er på, kan han og bandet have svært ved at stoppe igen.
Derfor bliver koncerterne til tider op til to og en halv time lange.
- Det er ikke helt på niveau med The Cure eller Bruce Springsteen, som spiller tre-fire timer, det holder jeg sgu ikke til.
Men når man rammer det øjeblik, hvor man rider på en bølge sammen med publikum, så er der ikke noget at gøre.
De der 75 minutter, man må spille på en festival, det er det, vi kalder opvarmning, fortæller han entusiastisk.
- Vi er privilegerede at få lov til at rejse land og rige rundt, og uanset hvor vi spiller, så kommer der rent faktisk folk, som gerne vil høre os.
Det er sådan en oplevelse, man bliver utroligt ydmyg af.
Uden publikum er man jo ingenting, siger Jacob Dinesen.
Og selvom koncerten på Vig Festival fredag ikke overskred de maksimale 75 minutter, var der ingen tvivl om, at det var oprigtig spilleglæde og entusiasme, der strømmede ud over scenekanten.
- Jeg har altid vidst, at jeg var spillemand, og jeg har brug for at stå med min guitar og kigge folk i øjnene.
Som de fleste musikere drømmer jeg om at røre folk.
At min musik bliver en del af folks liv, siger Jacob Dinesen, som håber, han kan blive ved med at lave nøjagtig det, han gør i dag.
- Hvis man som musiker på en eller anden måde kan sætte et fingeraftryk på et menneskes liv, så er det jo den største gave, man overhovedet kan få.
FacebookTwitterKopier linkEmner:Bruce Springsteen (musiker)|Tønder Festival|Pop og rock|Tønder|The Cure




https://www.dr.dk/sporten/tennis/serena-williams-kan-i-dag-tangere-rekord-i-wimbledon-finale-hun-er-den-stoerste-atlet

TennisSerena Williams kan i dag tangere rekord i Wimbledon-finale: ’Hun er den største atlet nogensinde’Den 37-årige amerikaner har mulighed for at vinde sin 24.
Grand Slam-titel.
Serena Williams har ramt topformen ved Wimbledon.
Af Arnela Muminovic13.
juli 2019 kl.
10.
00Bemærk: artiklen er mere end 30 dage gammelLæs opDer er vel næsten ikke flere ord, der kan beskrive tennisfænomenet Serena Williams og hendes bedrifter.
Og så alligevel.
For den 37-årige amerikaner spiller i dag sin 11.
Wimbledon-finale i karrieren og er den ældste kvindelige finalist nogensinde.
Og lykkedes det for superstjernen at slå den 10 år yngre Simona Halep på Centre Court, vil Williams tangere Margaret Courts rekord for flest vundne Grand Slam-titler: 24 i alt.
Men selv hvis hun ikke lykkes med at feje Halep af banen, så er hun den største atlet nogensinde.
Det mener tenniskommentator Michael Mortensen i hvert fald.
© ScanpixSerena Williams' Grand Slam-titlerAustralian Open 7 titler (2003, 2005, 2007, 2009, 2010, 2015, 2017)French Open 3 titler (2002, 2013, 2015)Wimbledon 7 titler (2002, 2003, 2009, 2010, 2012, 2015, 2016)US Open 6 titler (1999, 2002, 2008, 2012, 2013, 2014)- Hendes titler taler for sig selv.
Niveauet på WTA-touren er skræmmende højt.
Tidligere kunne topspillere spadsere sig igennem til kvartfinalen.
Det kan du ikke i dag.
Du skal være 100 procent på hver gang, og i en alder af snart 38 år er hun stadig så dominerende.
Det er vildt imponerende, siger han.
Læs også:Tennis domineres af gyldent og gammelt trekløver, og de er ikke de eneste aldrende stjerner med succesVed årets Wimbledon-turnering har Serena Williams vist skræmmende styrke og fysik på det velkendte grønne græs, hvor især hendes serv har været sublim.
Og det virker til, at formen er lige, hvor den skal være for superstjernen.
Dramatisk fødsel og US Open-finaleMen sådan har det ikke været de seneste par sæsoner.
Amerikaneren har haft svært ved at ramme topformen siden sin datters problematiske fødsel i 2017, hvor hun efterfølgende fik flere komplikationer – blandt andet blev hun ramt af blodpropper, som udskød og besværliggjorde comebacket.
Og da hun endelig trådte ind på tennisbanen igen, begyndte det venstre knæ at drille superstjernen.
Læs også:Tennisikonet Williams klar til sin 11.
Wimbledon-finalePå trods af udfordringerne formåede hun alligevel at spille sig frem til to Grand Slam-finaler.
Senest ved US Open i august sidste år.
Begge tabte hun dog, og især nederlaget i US Open mod Naomi Osaka resulterede i store overskrifter, hvor Serena Williams skabte en scene både på og uden for banen, da hun mente, at hun blev forfulgt af kampens dommer.
En opførsel, som hun blev kritiseret for fra flere sider, men også en episode, som hun siden hen har lært af.
I et interview med avisen Harpars Bazaar indrømmede hun, at hun havde brug for psykologhjælp efter finale-nederlaget for at komme videre.
Serena Williams var frustreret i US Open-finalen over kampens dommer.
- Jeg kommenterede finalen, og jeg var fortørnet over hendes opførsel.
Men hun er kommet videre, og det, at hun valgte at acceptere, at hun skulle have hjælp, viser også, at hun er ydmyg og stadig har et kæmpe vinder-gen.
- Det betyder stadig noget for hende at vinde.
De bedste vil altid gerne vinde mere, og på den vej taber man nogle gange overblikket, som hun gjorde i US Open-finalen, siger Michael Mortensen.
Og vinde, det hungrer hun stadig efter.
Det fandt Michael Mortensen ud af på nærmeste hold, da han mødte Serena Williams til Caroline Wozniackis bryllup tidligere i år.
Hungrer efter at blive endnu bedreHer fik tenniskommentatoren et indtryk af, at amerikaneren stadig gerne vil lære og blive en endnu bedre tennisspiller, selvom hun har ramt de 37 år.
- Vi snakkede om hendes spil og de detaljer, jeg havde lagt mærke til i hendes spil det seneste år.
Og det var hun glad for at høre.
Hun mente heller ikke selv, at hun havde været i god form efter fødslen og sin skade.
- Men op til Wimbledon følte hun sig godt tilpas og var fortrøstningsfuld.
Og derfor ser vi også denne udgave af Serena Williams, som vi ser i år.
Hun er tæt på, hvor hun skal være, siger Michael Mortensen, der også blev betaget af amerikanernes vinder-gen i samtalen med hende.
Læs også:Serena støtter omdiskuteret løber: ‘Når kvinder er for gode, er der noget i vejen med os’- Hun elsker at spille tennis, og så elsker hun stadig at træne.
Og det er det vigtigste.
Hun vil stadig gerne lære.
Hun mener ikke, hun er en komplet spiller, og derfor vil hun stadig gerne udfordre dig selv.
Det er beundringsværdigt, at hun har det mindset efter så mange år på toppen.
Kombinationen af den ukuelige vilje og den gode fysiske form hos amerikaneren gør, at Michael Mortensen ikke er overrasket over, at Serena Williams nu står i endnu en Grand Slam-finale.
Serena Williams har vundet Wimbledon syv gange som single-spiller.
Nu jagter hun sin ottende sejr.
En finale, som han vurderer, hun er favorit i, selvom Simona Halep også har vist højt niveau ved årets Wimbledon.
Og lykkes det Williams at tangere Courts rekord på 24 grandslam-titler, så er Michael Mortensen ikke i tvivl om, at den næste titel lurer om hjørnet.
- Hvis hun vinder, så bliver titlen en katapult for at vinde US Open.
Fysisk er hun næsten på 100 procent igen, hun vil lade sig inspirere af Wimbledon-succesen, og dermed sender hun også et stærkt signal til sine konkurrenter: ’I’m back!
Stronger than ever’.
Finalen mellem Serena Williams og Simona Halep spilles i dag klokken 15.
00 og kan ses på TV2 Sport.
FacebookTwitterKopier linkEmner:Caroline Wozniacki (tennisspiller)|Serena Williams (tennisspiller)|Tennis|Wimbledon Championships|USA




https://www.dr.dk/nyheder/udland/politikere-journalister-og-udlaendinge-ofre-koordineret-angreb-mod-hotel-i-somalia

UdlandPolitikere, journalister og udlændinge ofre for koordineret angreb mod hotel i SomaliaIslamistisk gruppe, der kæmper for at vælte Somalias regering, har taget skylden for angreb.
Somalia har flere gange været ramt af angreb, som gruppen al-Shabaab har taget ansvar for.
Her er det en bilbombe i 2017, der rystede Somalias hovedstad og dræbte mindst fem.
Af Josefine Hummelmose13.
juli 2019 kl.
11.
57Bemærk: artiklen er mere end 30 dage gammelLæs opI den sydlige havneby Kismayo i Somalia er mindst 26 mennesker dræbt i et angreb på et hotel.
Angrebet begyndte med en bilbombe ved hotellet, hvorefter fire bevæbnede mænd stormede bygningen og åbnede ild.
Somalias sikkerhedsstyrker nedkæmpede angrebet, der havde varet natten over, og gerningsmændene er alle blevet skudt og dræbt, oplyser det lokale politi til nyhedsbureauet Reuters.
Lokale politikere blandt de dræbteDen islamistiske gruppe al-Shabaab, der har forbindelser til terrornetværket al-Qaeda har taget skylden for angrebet.
En somalisk soldat holder udkig, mens civile evakuerer fra en selvmordseksplosion efter at al-Shabaab stormede en statsbygning i Mogadishu i februar.
Lokale ledere og politikere var samlet på hotellet for at drøfte et kommende regionalvalg, da angrebet skete.
Blandt de døde er lokale politikere.
To journalister døde også under angrebet, beretter nyhedsbureauet AP.
Den ene er ifølge lokale medier den 43-årige journalist Hodan Nalayeh, som var rejst til Somalia fra Canada for at skrive positive historier om landet.
Hun har grundlagt medieplatformen Integration TV for at fortælle historier om livet i Somalia og i den somaliske diaspora.
Det seneste i en række angrebGruppen al-Shabaab kæmper for at vælte Somalias regering.
Nattens angreb er det seneste i en længere række bombe - og skudangreb, som gruppen har taget skylden for.
Blandt andet har gruppen begået flere angreb i Kenya.
Herunder en massakre i 2015 på et universitet tæt ved grænsen til Somalia, hvor 148 personer blev dræbt.
En pårørende trøstes efter angrebet på Garissa Universitetet i Kenya i 2015.
Somalias regering har anklaget gruppen for at stå bag et angreb, hvor 500 personer blev dræbt i landets hovedstad Mogadishu i oktober 2017.
Det var Østafrikas dødeligste bombeangreb.
Det har gruppen dog ikke selv påtaget sig ansvaret for.
Den militante gruppe blev drevet ud af Kismayo i 2012, og havnen har været relativt fredelig de seneste år - i modsætning til mange andre steder i det sydlige og centrale Somalia.
FacebookTwitterKopier linkEmner:al-Shabaab|Somalia|al-Qaeda|Terrorisme|Canada




https://www.dr.dk/nyheder/udland/donorer-holder-pengene-tilbage-macron-oensker-en-vovet-genopbygning-af-notre-dame

UdlandDonorer holder pengene tilbage: Macron ønsker en 'vovet' genopbygning af Notre DameMange franskmænd frygter, hvad der skal ske med katedralen.
Genopbygningen af Notre Dame begynder i 2020.
Foto: Lau Kræn Svensson Af Stéphanie Surrugue13.
juli 2019 kl.
12.
21Bemærk: artiklen er mere end 30 dage gammelLæs opKrystalspir?
Tagterrasse?
En flammeskulptur i stedet for et kirkespir?
Arkitekter fra hele verden har tegnet deres bud på, hvordan Notre-Dame skal genopbygges – og det får franskmændene til at rase.
Selv om buddene ikke er del af en formel arkitektkonkurrence og dermed ikke kan opfattes som seriøse scenarier for genopbygningen af den 800 år gamle katedral, frygter mange franskmænd, hvad der skal ske med deres elskede Notre Dame, som brændte for nøjagtig tre måneder siden.
Én af ideerne til genopbygningen af Notre Dame er en kæmpe flamme til minde om branden.
Foto: Lau Kræn SvenssonFrygten har ikke mindst fået næring af præsident Emmanuel Macrons udtalelser om, at Notre Dame skal have en ”opfindsom” og ”respektfuld vovet” genopbygning, som dyrker ”en alliance mellem tradition og modernitet”.
Ikke mindst de franske rigmænd, som i døgnene efter branden nærmest kappedes om at donere millionbeløb til genopbygningen, holder igen med at aflevere pengene.
Det fortæller Michael Picaud, der som formand for fonden ”Friends of Notre Dame” står i spidsen for fundraisingarbejdet:- Der er ikke tvivl om, at størstedelen af de donorer, jeg er i kontakt med, helt klart vil have, at katedralen kommer til at se ud som før.
Pengene er ikke rullet indI døgnene efter branden på Notre Dame lovede franske og internationale donorer mere end 6,5 milliarder kroner til genopbygningen af den verdensberømte kirke.
Men ifølge Frankrigs kulturministerium er mindre end 10 procent af pengene kommet frem.
- Jeg tror helt ærligt, at de mange uopfordrede bud fra alle mulige arkitekter på, hvordan Notre Dame kan komme til at se ud, har skræmt mange franskmænd.
Der er jo tale om indbegrebet af fransk kulturarv, siger Notre Dames fundraisingdirektør til DR Nyheder.
NOTRE DAMES DONORERBlandt de største lovede donationer til genopbygningen af Notre Dame er:750 mio.
kr.
fra Pinault-familien, der bl.
a.
ejer Gucci og Saint Laurent750 mio.
kr.
fra det franske olieselskab Total1,5 mia.
kr.
fra Bettencourt-familien, der ejer l’Oréal1.
5 mia.
kr.
fra Arnault-familien, der bl.
a.
ejer Louis Vuitton og Christian DiorI alt der er lovet mere end 6,5 milliarder til Notre Dame.
Men kun godt 10 procent af pengene er sendt afsted, heraf 70 mio.
kr.
fra Pinault-familien og 70 mio.
kr.
fra Arnault-familien.
Således donerede Pinault-familien, der står bag modehuse som Gucci og Yves Saint Laurent, 100 millioner euro for to måneder siden, men har blot overført 10 millioner euro.
Det samme gælder Arnault-familien, der blandt andet står bag Louis Vuitton og Christian Dior, og som i april lovede 200 millioner euro.
- Vi har absolut brug for pengene, for vi står foran et enormt arbejde med en genopbygning, der kommer til at tage fem år og en restaurering, der sikkert kommer til at tage længere tid, siger Michel Picaud og tilføjer:- Det er helt afgørende, at vi kan holde fast i den verdensomspændende støtte til katedralen.
Fundraisingdirektøren er dog optimistisk:- Jeg er sikker på, at man vil holde de løfter, vi har fået.
Men det kommer til at ske gradvist, efterhånden som de økonomiske behov viser sig i forbindelse med byggeriet.
CHEFARKITEKT UENIG MED MACRONSenest har Frankrigs chefarkitekt for historiske bygningsværker, Philippe Villeneuve, blandet sig i debatten med endog meget klar røst og erklæret, at Notre Dames spir skal opføres, som det så ud før branden.
Facaden af Notre Dame.
Foto: Lau Kræn Svensson  Håndværkere arbejder for at sikre katedralen mod nedstyrtningsfare og blyforurening.
Foto: Lau Kræn Svensson  130 håndværkere arbejder i katedralen.
Foto: Lau Kræn Svensson  Præsident Macron mener, at Notre Dame skal have en ”opfindsom” og ”respektfuld vovet” genopbygning, som dyrker ”en alliance mellem tradition og modernitet”.
Foto: Lau Kræn Svensson  Turister sejler forbi Notre Dame på en af de mange bådture på Seinen.
Foto: Lau Kræn Svensson 1 / 5Facaden af Notre Dame.
Foto: Lau Kræn Svensson 1 / 5Håndværkere arbejder for at sikre katedralen mod nedstyrtningsfare og blyforurening.
Foto: Lau Kræn Svensson 2 / 5130 håndværkere arbejder i katedralen.
Foto: Lau Kræn Svensson 3 / 5Præsident Macron mener, at Notre Dame skal have en ”opfindsom” og ”respektfuld vovet” genopbygning, som dyrker ”en alliance mellem tradition og modernitet”.
Foto: Lau Kræn Svensson 4 / 5Turister sejler forbi Notre Dame på en af de mange bådture på Seinen.
Foto: Lau Kræn Svensson 5 / 5En udmelding, der ganske vist går imod præsident Macrons ambitioner, men som kan berolige mange franskmænd, rige eller ej.
Og Michel Picaud forsøger at berolige alle med et bud på et kompromis:- Jeg vil mene, at der er mulighed for at skabe noget vovet og opfindsomt rundt om katedralen, på pladsen og i haverne.
Jeg tror godt, at man kan kombinere de to ting.
Først om nogle måneder bliver det afgjort, hvordan den ”nye” Notre Dame skal se ud.
I disse uger arbejder 130 håndværkere på den brandtomt i hjertet af Paris, vi kender som Notre Dame, med at sikre katedralen mod nedstyrtningsfare og blyforurening.
Selve genopbygningen begynder i 2020.
FacebookTwitterKopier linkEmner:Emmanuel Macron (politiker)|Frankrig|Økonomi|Brande|Gucci




https://www.dr.dk/nyheder/udland/nye-anklager-rammer-amerikansk-finansmand-jeffrey-epstein-bestak-vidner-i-skandalesag

UdlandNye anklager rammer amerikansk finansmand: Jeffrey Epstein bestak vidner i skandalesagMilliardæren vil overføres til husarrest.
Anklagemyndighed vil holde ham bag tremmer.
Demonstranter var mandag i sidste uge mødt op foran retten i New York med billeder af Jeffrey Epstein.
Han er under anklage for at have misbrugt mindreårige.
Af Signe Mai Vilsbøll13.
juli 2019 kl.
14.
46Bemærk: artiklen er mere end 30 dage gammelLæs opJeffrey Epsteins navn har trukket adskillige overskrifter de seneste to uger.
Ikke alene er den 66-årige amerikanske finansmand anklaget for menneskehandel og for at have misbrugt mindreårige piger seksuelt - han er også under mistanke for at have betalt sig fra at lukke munden på potentielle vidner i sagen.
Hvem er Jeffrey Epstein?
Jeffrey Epstein (f.
1953, New York) er amerikansk finansmand.
Han har i mange år været en succesfuld forretningsmand, og hans formue opgøres til flere hundrede millioner dollar.
I flere år var han omgivet af rige og magtfulde mennesker.
Blandt andre præsident Donald Trump, tidligere præsident Bill Clinton og britiske Prins Andrew.
Epstein erklærede sig i 2008 skyldig i rufferi, hvor en af personerne var under 18 år.
I den forbindelse blev han idømt 13 måneders fængsel og skulle indgå et finansielt forlig med flere af sine ofre.
Desuden blev han registreret som sexforbryder.
Ifølge avisen New York Times afslørede anklagere fredag, at Jeffrey Epstein har overført i alt 350.
000 dollars (mere end to millioner danske kroner, red.
) til to nære venner.
Og da overførslerne til vennernes konti fandt sted, kort efter det kom frem, at han havde indgået en hemmelig aftale for at slippe med mild straf, kalder anklagere betalingen for bestikkelse.
- Overførslernes timing tyder på, at sagsøgte har prøvet at påvirke medsammensvorne, der kunne have udtalt sig i lyset af andre påstande, lyder det ifølge Washington Post fra anklagemyndigheden, der ikke nævner navnet på modtagerne af millionbeløbet.
Epstein vil betale kautionDet er i dag en uge siden, at Jeffrey Epstein forlod sit privatfly efter en kort tur til Paris og blev anholdt i lufthavnen i New Jersey i en koordineret aktion mellem FBI og New Yorks politi, hvorefter han blev fængslet.
Milliardæren nægter sig dog skyldig i alle anklager.
Han har anmodet om at blive løsladt mod kaution, men anklagemyndigheden arbejder med de nye beskyldninger aktivt for, at dommeren skal afvise denne mulighed, når retten mandag skal tage stilling til spørgsmålet.
Indtil videre er Jeffrey Epstein ikke sigtet eller tiltalt for det, anklagere mener, er mistænkelige overførsler.
Om det vil ske på et senere tidspunkt, har anklagemyndigheden ikke ønsket at oplyse, skriver The New York Times.
12 år gammel sag optrevlesEpisoderne, Jeffrey Epstein er tiltalt for, fandt sted mellem år 2002 og 2005.
I disse år har den hovedrige finansmand fra New York, der dengang plejede omgang med blandt andre USA's præsident Donald Trump og britiske Prins Andrew, angiveligt etableret et netværk, som gjorde det muligt for ham at udnytte piger helt ned til 14-års-alderen.
Det lykkedes efterfølgende - i 2008 - Jeffrey Epstein at indgå den kontroversielle og hemmelige indgå aftale med den daværende føderale anklager i staten Florida, Alexander Acosta.
Jeffrey Epstein erklærede sig skyldig i rufferi, betalte erstatning til flere af sine ofre og måtte finde sig i at blive registreret i USA's register over sexforbrydere.
Tilgengæld slap han grundet hjælp fra Alexander Acosta med en straf på 13 måneders fængsel, hvor han tilmed fik lov at tage på kontoret og passe sit arbejde hver dag.
Acosta forlader ministerpostAftalen kostede i går Alexander Acosta jobbet som USA's beskæftigelsesminister.
Han er blevet voldsomt kritiseret i forbindelse med anklagerne mod Jeffrey Epstein, og det fik ham fredag til at meddele sin afgang til Donald Trump.
Dette skete til trods for, at Donald Trump ikke så hans tilbagetræden som en nødvendighed.
Dog har selvsamme Donald Trump udtalt, at han tager afstand fra sin tidligere bekendte.
Alexander Acosta holdt pressemøde sammen med præsident Donald Trump fredag.
Han er nu ikke længere beskæftigelsesminister i USA.
Tirsdag sagde han ifølge New York Times, at han blot kendte milliardæren som alle andre i Palm Beach, hvor de begge har bolig, og understregede, at han ikke har talt med Jeffrey Epstein i 15 år.
I 2002 i et interview med New York Magazine kaldte Donald Trump ellers Jeffrey Epstein for en "fantastisk fyr".
Han forholdt sig endda til deres fælles interesser:- Han er sjov at omgås.
Folk siger endda, at han elsker smukke kvinder ligeså meget som mig, og mange af dem til den yngre side, citeres Donald Trump for i interviewet.
Flere ofre har henvendt sigAf sagens anklageskrift fremgår det, at Jeffrey Epstein "bevidst udvalgte mindreårige og vidste, at mange af hans ofre faktisk var under 18 år".
Og anklagere har ifølge Washington Post fortalt, at en række nu voksne kvinder har henvendt sig med information i sagen mod Jeffrey Epstein.
Flere af dem identificerer sig som hidtil udkendte ofre - dengang mindreårige - for Jeffrey Epsteins forbrydelser.
Torsdag bad advokater om at få Jeffrey Epstein overført til husarrest i sit hjem på Manhattan i New York, hvor han vil bære fodlænke, betale for vagter og indlevere sit pas, mens han venter på rettergang.
Anklagemyndigheden fastholder dog, at dommeren skal lade Jeffrey Epstein blive bag tremmer.
Straffen på helt op til 45 års fængsel, han risikerer at få, er nemlig ifølge anklagere bevæggrund nok for en mulig flugt.
Mandag vil det vise sig, om Jeffrey Epstein får opfyldt sit ønske.
FacebookTwitterKopier linkEmner:Donald Trump (politiker)|Anklagemyndigheden|New York|USA|Kriminalitet




https://www.dr.dk/nyheder/regionale/hovedstadsomraadet/ib-og-karl-peder-sagde-ja-til-hinanden-som-de-foerste-i-aar-kan

KøbenhavnIb og Karl Peder sagde ja til hinanden som de første: I år kan du blive viet under Priden I år er det 30 år siden, at det første par af samme køn i verden indgik registreret partnerskab i København.
Ib Krog Larsen og Karl Peder Pedersen sagde ja til hinanden på Københavns Rådhus i 1989.
I år kan par blive gift samme sted under Copenhagen Pride Week.
Af Line Gudnitz Baun13.
juli 2019 kl.
08.
47Bemærk: artiklen er mere end 30 dage gammelLæs opDa kemiingeniør Ib Krog Larsen og historiker Karl Peder Pedersen sagde ja til hinanden den 1.
oktober 1989 på Københavns Rådhus, var de med til at skrive verdenshistorie.
Det var nemlig dagen, da de første personer af samme køn i verden kunne indgå registreret partnerskab.
- Det var en fantastisk dag.
Det var vigtigt for os at få papir på vores kærlighed, siger Ib Krog Larsen.
- Selvom vi i forvejen havde testamente og næsten samme rettigheder, var det vigtigt, at vi kunne blive officielt anerkendt og vise vores kærlighed.
Ib Krog Larsen og Karl Peder Pedersen på Københavns Rådhus den 1.
oktober 1989.
(© dr)11 par sagde ja til hinanden den dag under stort opbud fra verdenspressen og folk, der var kommet forbi Rådhuspladsen for at støtte de nygifte.
- Alle, der deltog, blev fuldstændig overvældet over den begejstring og eufori, der var.
Der var også en lille demonstration med højreorienterede kristne, men de druknede helt i den store stemning, der var på Rådhuspladsen, husker Karl Peder Pedersen.
Det var vigtigt for os at få papir på vores kærlighed.
Ib Krog Larsen30-års-jubilæet for registrerede partnerskaber kommer ikke til at gå ubemærket hen i København.
Rådhushaven åbnes nemlig for vielser under Copenhagen Pride Week den 16.
august, forklarer Jesper Hyldal, der er chef for vielseskontoret i Københavns Kommune.
- Vores forventninger er, at det bliver en blanding mellem en festlig fejring af de rettigheder og muligheder, som LGBT-personer har, og samtidig et højtideligt øjeblik for de par, som ønsker at blive viet, siger Jesper Hyldal.
Alle par er velkomne i havenDe seneste to år har det været muligt at blive viet under Copenhagen Pride, men fordi det netop var ved Rådhushaven, de første personer af samme køn sagde ja til hinanden, foregår det i år i haven.
Tilmeldingen til at blive viet i Rådhushaven den 16.
august er netop åbnet, og alle par er velkomne, forklarer Jesper Hyldal.
- Vi vil gerne skabe en intim og festlig oplevelse i Rådhushaven, hvor de første par i verden indgik registreret partnerskab, men hvor vi samtidig har mulighed for at trække os tilbage i den smukke have og skåle på det, siger han.
Der gik ni år, før Ib Krog Larsen og Karl Peder Pedersen kunne skåle på deres partnerskab.
De mødte hinanden i december 1980, og hjemme i Valby tænker de tilbage på 80'erne som en svær og tabuiseret tid.
- 1980'erne var frygtelige år for homoseksuelle, fordi man havde aids-epidemien.
Vi mistede også mange venner, og det var dybt traumatiserende at se unge mænd ligge på hospitalerne og svinde ind, fortæller Karl Peder Pedersen.
- Registrerede partnerskaber var et godt spring fremad.
Nu var der lys for enden af tunnelen, og det gik den rigtige vej, selv om aids stadig var en dødbringende sygdom i 1989.
Meget er sket siden da, og både Ib Krog Larsen og Karl Peder Pedersen glæder sig over, at personer af samme køn kan blive viet under Copenhagen Pride Week, som de også skal deltage i.
- Det er fantastisk dejligt, siger Ib Krog Larsen.
Hos Copenhagen Pride er kommunikationschef Thomas Rasmussen også begejstret for vielserne i Rådhushaven.
- Vi synes, det er helt fantastisk.
Det er en rigtig fin måde at markere 30-året for de registrerede partnerskaber, siger han.
(© dr)(© dr)FacebookTwitterKopier linkEmner:Copenhagen Pride|København|Københavns Kommune|AIDS|Homoseksualitet




https://www.dr.dk/nyheder/udland/orkanen-barry-paa-vej-i-land-det-er-en-farlig-og-livstruende-storm

UdlandOrkanen Barry på vej i land: 'Det er en farlig og livstruende storm'Her til morgen lokal tid ventes Louisiana at blive ramt af voldsom orkan.
De amerikanske frygter, at orkanen Barry kan føre til store oversvømmelser.
Af Emil Søndergård Ingvorsen og Robin Patrick Stampe Seierby (VIDEO)13.
juli 2019 kl.
09.
18Bemærk: artiklen er mere end 30 dage gammelLæs opVinden er taget til i den sydlige delstat Louisiana, hvor billeder fra amerikanske medier viser, at vandstanden allerede begynder at true de lavest beliggende områder.
Orkanen ventes at ramme New Orleans og de andre kystbyer i Louisiana her til morgen lokal tid med kraftige vindstød og meget store nedbørsmængder.
Ifølge USA's nationale orkancenter, NHC, er det særligt de enorme nedbørsmængder, som udgør en trussel.
I dele af delstaten forventes det, at der kan komme regnmængder på mere end 600 millimeter.
Det svarer næsten til, hvad der gennemsnitligt falder på et helt år i Danmark.
Desto flere oplysninger vi får, desto mere frygter vi at stå over for ekstreme regnmængder.
Louisianas guvernør, John Bel EdwardNew Orleans' borgmester, LaToya Cantrell, slog på et pressemøde sent i aftes dansk tid fast, at situationen er alvorlig.
- Dette er et meget alvorligt tropisk storm-varsel, som er blevet udstedt for byen New Orleans, sagde hun.
Et endnu mere alvorligt advarselsbillede blev på samme pressemøde tegnet af meteorologen Benjamin Schot fra det nationale vejrcenter.
- Det er en farlig og livstruende storm.
Det vil formentlig blive en orkan, når den rammer Louisianas kystlinje, sagde han og uddybede.
- Tiden er knap.
Hvis du mangler at forberede dig, så skal du afslutte det nu.
Du har ikke meget tid, før Barry rammer, sagde han og fortalte, at man allerede så oversvømmelser ved kysten.
Der er også lukket flere veje på grund af frygten for oversvømmelser.
Trump har erklæret nødretstilstandForud for orkanen har den amerikanske præsident, Donald Trump, erklæret nødretstilstand i Louisiana.
Det skyldes, at de amerikanske myndigheder frygter en gentagelse af orkanen Katrinas rasen i 2005.
Dengang mistede mindst 1.
200 mennesker livet, og størstedelen af New Orleans stod under vand.
Louisianas guvernør, John Bel Edwards, sagde i går, at han vurderer, at New Orleans' og de omkringliggende byers diger kan forhindre, at det går galt denne gang.
Han opfordrede dog også til, at man tager sig i agt.
- Desto flere oplysninger vi får, desto mere frygter vi at stå over for ekstreme regnmængder, sagde han i går ifølge Reuters.
Barrys snarlige landgang har ifølge amerikanske medier fået tusinder til at forlade deres hjem.
En af dem, der stadig overvejer at forlade sit hjem, er den 60-årige mekaniker Keith Delahoussaye, som bor i Port Sulphur nær Mississippi River.
- Hvis vi ser, at vandet stiger, så tager vi væk, siger han til AP.
FacebookTwitterKopier linkEmner:Donald Trump (politiker)|USA|New Orleans|Vejret|Orkaner




https://www.dr.dk/nyheder/indland/rigspolitiet-medarbejdere-uden-sikkerhedsgodkendelse-sad-med-foelsomme-politisager

IndlandRigspolitiet: Medarbejdere uden sikkerhedsgodkendelse sad med følsomme politisagerRigspolitiet er blevet orienteret om, at et teleselskab har benyttet sig af ikke-sikkerhedsgodkendt personale.
I fem år har medarbejdere hos et teleselskab uden sikkerhedsgodkendelse haft adgang til følsomme oplysninger.
Af Emil Søndergård Ingvorsen13.
juli 2019 kl.
10.
19Bemærk: artiklen er mere end 30 dage gammelLæs opHos et teleselskab har medarbejdere uden sikkerhedsgodkendelser siden 2014 haft adgang til informationer i et særligt sagsbehandlingssystem til følsomme politisager - deriblandt oplysninger om aflytning.
Det skriver Rigspolitiet i en pressemeddelelse, hvor det også fremgår, at politiet har skrevet rundt til alle teletjenester for at indskærpe, at alle medarbejdere, som yder bistand til politiet i sager om følsomme oplysninger, skal være sikkerhedsgodkendt.
- Det er afgørende, at vi er sikre på, at det personale hos teleselskaberne, som får kendskab til politiets aktuelle efterforskninger, lever op til kravene til sikkerhedsgodkendelse.
Derfor indskærper vi nu for hele branchen, at de skal efterleve de gældende regler på området, siger rigspolitichef Jens Henrik Højbjerg.
Læs også:Endnu en fejl: Politiet mangler data fra teleselskaber om ny type opkaldDet var det berørte teleselskab selv som i juni og juli har indberettet over for Erhvervsstyrelsen, at medarbejdere uden den nødvendige sikkerhedsgodkendelse har haft adgang til informationer i et særligt sagsbehandlingssystem til følsomme politisager.
Justitsministeriet blev orienteret 5.
juli.
Ifølge Rigspolitiet omhandler det følsomme oplysninger for cirka 600 kunder i teleselskabet.
- Det er ifølge teleselskabet uklart, hvor mange ikke-sikkerhedsgodkendte medarbejdere, der har haft adgang til de følsomme personoplysninger.
Politiet har indledt en efterforskning af det konkrete sikkerhedsbrud, lyder det i pressemeddelelsen.
Rigspolitiet vil ydermere lave en række tiltag, som skal understøtte sikkerheden.
I pressemeddelelsen fremgår det også følgende:- Endelig vil Rigspolitiet i samarbejde med Rigsadvokaten og i dialog med domstolene og forsvarsadvokaterne vurdere, hvorvidt sikkerhedsbrudene vil få eller har haft konsekvenser i forhold til verserende eller afsluttede straffesager.
DR Nyheder har været i kontakt med Justitsminsiteriet, som ikke har nogen kommentarer.
Samme melding kommer fra Landsforeningen for Forsvarsadvokater.
Området reguleres af bekendtgørelse fra 2006•Udbydere af elektroniske kommunikationsnet eller -tjenester til slutbrugere skal sikre, at medarbejdere eller repræsentanter for udbyderen, der forestår kontakten til politiet i forbindelse med indgreb i meddelelseshemmeligheden, jf.
lov om rettens pleje kapitel 71, sikkerhedsgodkendes af Rigspolitiet til at håndtere klassificerede oplysninger.
Kilde: Rigspolitiet.
FacebookTwitterKopier linkEmner:Jens Henrik Højbjerg (politichef)|Rigspolitiet|Telebranchen|Politi|Rigsadvokaten




https://www.dr.dk/nyheder/viden/teknologi/gitte-har-bygget-et-digitalt-hoensehus-mit-barnebarn-foelger-kyllingernes

TeknologiGitte har bygget et digitalt hønsehus: Mit barnebarn følger kyllingernes liv fra New YorkNu vil den 76-årige pensionist lære at programmere og 3D-printe.
Af Frederik Svaneborg og Foto: Christian Mailand13.
juli 2019 kl.
09.
30Bemærk: artiklen er mere end 30 dage gammelLæs opDet lille gule hønsehus i 76-årige Gitte Kjærs have udenfor Vordingborg ser ikke ud af meget udefra.
Men hønsene, der bor der, kan siges at bo i lidt af et liebhaver-skur.
Ældre på internettetGitte Kjær er lidt af en foregangskvinde i forhold til sine jævnaldrende.
I 2018 havde hver fjerde danske ældre i aldersgruppen 75-89 år endnu ikke brugt internettet.
Det svarer til ca.
hundrede tusinde ældre.
Til gengæld klarer aldersgruppen under - de 65 til 74-årige - sig væsentligt bedre.
Her er det kun seks procent, der aldrig har været på internettet.
Og det gør de danske ældre til de mest digitale i EU.
Kigger man på, hvad de ældre bruger internettet til, så er netbank, internettelefoni og e-mail mere udbredt blandt danske ældre end i resten af EU.
Kilde: Danmarks StatistikUdover de bløde rugekasser og den store parasol, der skygger for solen, har Gitte nemlig fundet plads til to intelligente kameraer, som giver besked, når de opfanger bevægelse.
Det kan måske lyde som et Big Brother-projekt, der er løbet løbsk, men kameraerne er ikke kun gode i kampen mod ræven.
Gittes fem år gamle barnebarn bor nemlig med sin far i New York, og der vækker det digitale hønsehus glæde:- Mit barnebarn er helt vild med dyr, og jeg synes, han skulle have lov til at se mine høns, for det er meget sjældent, de kommer på besøg.
Så nu kan de følge hønsenes hverdag, se, når de får kyllinger, og se dem blive større, fortæller Gitte.
Hør historien om Gittes digitale hønsehus i videoen øverst.
FacebookTwitterKopier linkEmner:København|New York|Danmarks Statistik|Fugle|Vordingborg




https://www.dr.dk/nyheder/indland/rigspolitichef-om-sikkerhedsbrud-gennem-fem-aar-hos-teleselskab-vi-tager-det

IndlandRigspolitichef om sikkerhedsbrud gennem fem år hos teleselskab: 'Vi tager det særdeles alvorligt' Medarbejdere hos unavngivent teleselskab har haft adgang til følsomme oplysninger siden 2014.
Rigspolitiet tager sag om sikkerhedsbrud i teleselskab særdeles alvorligt, fortæller rigspolitichef Jens Henrik Højbjerg.
Af Emil Søndergård Ingvorsen13.
juli 2019 kl.
13.
05Bemærk: artiklen er mere end 30 dage gammelLæs opRigspolitiet vil i den kommende tid gå i dialog med telebranchen og have et større fokus på, at selskaberne overholder reglerne om, at medarbejderne kun må have adgang til følsomme politioplysninger, hvis de er blevet sikkerhedsgodkendt af politiet.
Det siger rigspolitichef Jens Henrik Højbjerg, efter at det i dag er kommet frem, at medarbejdere hos et unvangivet teleselskab har haft adgang til informationer i et særligt sagsbehandlingssystem til følsomme politisager - deriblandt oplysninger om aflytning.
Og disse medarbejdere var ikke sikkerhedsgodkendt af Rigspolitiet, som reglerne foreskriver.
Det er ikke sikkert, at det har haft nogle konsekvenser, men i sig selv er det en overtrædelse, hvis man ikke har sørget for at få sit personale sikkerhedsgodkendt.
Jens Henrik Højbjerg, rigspolitichef- Risikoen er, at der er nogle, der ikke har sikkerhedsgodkendelsen, og som man ikke har fået undersøgt ordentligt, der har haft adgang til følsomme oplysninger.
Og det duer selvfølgelig ikke, siger Jens Henrik Højbjerg og fortsætter:Læs også:Rigspolitiet: Medarbejdere uden sikkerhedsgodkendelse sad med følsomme politisager- Det er derfor, at vi tager det særdeles alvorligt.
Dels efterforskes den konkrete sag, og så gør vi branchen opmærksom på, at de skal sikre, at alle medarbejdere, som skal have adgang til oplysningerne, er sikkerhedsgodkendt.
Har stået på siden 2014Det var teleselskabet, som selv orienterede Erhvervsstyrelsen i henholdsvis juni og juli i år om, at de havde overtrådt reglerne, og at et ukendt antal medarbejdere havde haft adgang til oplysningerne, uden at det havde haft en sikkerhedsgodkendelse.
Ifølge teleselskabet har det stået på siden 2014.
I en pressemeddelelse fra Rigspolitiet lyder det, at man vil samarbejde med Rigsadvokaten, domstolene og forsvarsadvokaterne for at klarlægge, om sagen har haft nogle konsekvenser for verserende eller afsluttede straffesager.
Det er dog alt for tidligt at sige, om det er tilfældet, lyder det fra Jens Henrik Højbjerg.
- Det er ikke sikkert, at det har haft nogle konsekvenser, men i sig selv er det en overtrædelse, hvis man ikke har sørget for at få sit personale sikkerhedsgodkendt, siger rigspolitichefen.
Rigspolitichefen ønsker ikke at komme nærmere ind på, hvilket teleselskab der er tale om.
DR Nyheder har været i kontakt med Justitsminsiteriet, som ikke har nogen kommentarer.
Samme melding kommer fra Landsforeningen for Forsvarsadvokater.
Området reguleres af bekendtgørelse fra 2006•Udbydere af elektroniske kommunikationsnet eller -tjenester til slutbrugere skal sikre, at medarbejdere eller repræsentanter for udbyderen, der forestår kontakten til politiet i forbindelse med indgreb i meddelelseshemmeligheden, jf.
lov om rettens pleje kapitel 71, sikkerhedsgodkendes af Rigspolitiet til at håndtere klassificerede oplysninger.
Kilde: Rigspolitiet.
FacebookTwitterKopier linkEmner:Jens Henrik Højbjerg (politichef)|Rigspolitiet|Telebranchen|Politi|Rigsadvokaten




https://www.dr.dk/sporten/cykling/tourdefrance/alle-elsker-feltets-groenne-superstjerne-selvfoelgelig-er-han-ikke

Tour de FranceAlle elsker feltets grønne superstjerne: ’Selvfølgelig er han ikke normal’Peter Sagan tager en stor del af rampelyset under årets Tour de France.
Ikke kun fordi han kører i den grønne pointtrøje.
Af Malte Nørgaard og Kresten Mosbæk Gravesen13.
juli 2019 kl.
08.
18Bemærk: artiklen er mere end 30 dage gammelLæs opJublen bryder løs, så snart slovakiske Peter Sagan træder ud ad holdbussen fra Bora-Hansgrohe i den grønne pointtrøje.
For den slovakiske superstjerne er mere end bare cykelrytter.
Han er kultfigur og entertainer.
Og det har gjort ham utrolig vellidt blandt både cykelfans og holdkammerater.
- Selvfølgelig er han ikke normal.
Se bare på, hvad han gør på cyklen, lyder det med et smørret grin fra holdkammeraten Marcus Burghardt.
Den slovakiske superstjerne kan i år vinde den grønne pointtrøje for syvende gang.
Det vil i så fald være rekord.
Du kan se hele portrættet af Peter Sagan i videoen øverst.
FacebookTwitterKopier linkEmner:Peter Sagan (cykelrytter)|Cykelsport|Bora-Hansgrohe|Frankrig




https://www.dr.dk/nyheder/indland/fiskere-til-regeringen-maersk-forurening-boer-undersoeges

IndlandFiskere til regeringen: Mærsk-forurening bør undersøgesDanske fiskere frygter, at tonsvis af kemikalier fra Mærsk Oil har svækket fiskebestanden.
Fiskere kræver en uvildig undersøgelse af, hvilke konsekvenser kemikalierne har for fiskene og havmiljøet.
Af Ole Hall13.
juli 2019 kl.
09.
52Bemærk: artiklen er mere end 30 dage gammelLæs opFiskerne i Nordsøen er stærkt bekymrede over de 80.
000 ton miljøfarlige kemikalier, som Mærsk Oil skyllede i havet fra 2005 til 2017.
De kræver en uvildig undersøgelse af, hvilke konsekvenser kemikalierne har for fiskene og havmiljøet.
- Jeg er bange for, at vi har et kæmpe kemikalie-problem, som har ødelagt store dele af fiskebestanden i den sydlige del af Nordsøen, siger fiskeskipper Jesper Juul Larsen, der er formand for Sydvestjysk Fiskeriforening.
DR Nyheder har afsløret, at Mærsk Oil udledte over 80.
000 ton af kemikaliet Scavtreat i den danske del af Nordsøen i strid med sine udledningstilladelser.
De store mængder kemikalier kan ifølge fiskerne være én af årsagerne til, at fiskebestandene i Nordsøen er markant lavere end tidligere.
- Vi oplever i øjeblikket, at alle de vigtige fiskebestande er stærkt pressede i den sydlige del af Nordsøen.
Det kan skyldes mange forhold, blandt andet klimaforandringer, men det kan ikke være fremmende for havmiljøet at pumpe giftstoffer ud i hovedet på fiskene, siger Jesper Juul Larsen.
Læs også:Mærsk skyllede kemikalier i havet: Nu falder bødenVil have tilbundsgående undersøgelseFiskeriformanden opfordrer miljøminister Lea Wermelin (S) til at iværksætte en tilbundsgående undersøgelse af olieudvindingens indflydelse på fiskebestandene.
Undersøgelsen skal blandt andet kortlægge, hvad der konkret sker, når man udsætter fisk og fiskeyngel for Scavtreat-kemikaliet.
- Ministeren skal tage affære over for Mærsk og kemikalievirksomhederne og få undersøgt, hvad er det for et kemikalie.
Hun skal få undersøgt, hvor stor påvirkning det har på miljøet og fiskebestanden i Nordsøen, og hvor giftigt det egentlig er, siger Jesper Juul Larsen.
Han foreslår, at ministeren får uvildige eksperter fra Aarhus Universitet eller Danmarks Tekniske Universitet til at gennemføre undersøgelserne.
Regningen for undersøgelsen bør ifølge fiskeriformanden sendes til den franske oliekoncern Total, der i dag ejer Mærsk Oil.
- Det kan være ud fra princippet om, at forureneren betaler, siger Jesper Juul Larsen.
Kemikalier i havet•Mærsk Oil udledte over 80.
000 ton af kemikaliet Scavtreat 7103 i perioden 2005 til 2017.
•Heraf udgjorde over 80 ton et særligt rødt stof med navnet BAC50, viser DR Nyheders afdækning af sagen.
•Mærsk Oil fortalte ikke Miljøstyrelsen, at det røde stof var blevet tilsat, og det fik Miljøstyrelsen til at konkludere, at udledningstilladelsen var overtrådt.
•Mærsk Oil blev også politianmeldt for at udlede over 100 ton af to andre kemikalier, der også var røde, miljøfarlige kemikalier.
I de sager har Mærsk Oils nye ejer modtaget bøder for i alt 500.
000 kroner.
Fiskeriformanden mener, at der er grund til at være kritiske over for både olieindustrien og Miljøstyrelsens kontrol, efter at DR Nyheder har afdækket, at der havnede ikke godkendte kemikalier i havvandet i tonsvis.
- Jeg bliver bekymret.
Vi er blevet fortalt, at der var styr på det hele.
Men nu viser det sig, man vidste ikke engang, hvad det var, man lukkede ud i Nordsøen, siger Jesper Juul Larsen.
Mærsk Oils nye ejer Total skriver i en e-mail, at det udledte kemikaliet Scavtreat 7103 tilsat BAC50.
"Vi havde ikke grund til at tro andet, end at produktet var korrekt deklareret fra producentens side.
Men det viste det sig desværre ikke at være," skriver presseansvarlig Line Bruun i en e-mail til DR Nyheder.
Hun tilføjer, Total har betalt for at få foretaget undersøgelser, og de viser ifølge hende, "at havmiljøet ikke har lidt overlast på grund af fejlene, og der er ikke sket målbare ændringer af dyre- og plantelivet omkring boreplatformene".
Total ønsker ikke at stille op til interview om sagen.
FacebookTwitterKopier linkEmner:Lea Wermelin (politiker)|Maersk Oil|Socialdemokraterne|Erhvervsfiskeri|Fisk




https://www.dr.dk/nyheder/politik/danmark-holder-kursen-trods-angreb-pa-skibe-ved-iran

PolitikDanmark holder kursen trods angreb på skibe ved IranKonflikten i Den Persiske Golf får ikke Danmark til at ændre på sikkerheden for danske handelsskibe.
Britisk krigsskib måtte lægge sig imellem, da tre iranske skibe angiveligt forsøgte at presse en britisk olietanker ind i iransk farvand.
(Arkiv) )13.
juli 2019 kl.
08.
22Bemærk: artiklen er mere end 30 dage gammelLæs opDanske rederier sender dagligt tank- og containerskibe ind og ud af Den Persiske Golf, der for tiden danner rammen om en eskalerende konflikt mellem Iran på den ene side og USA og dets allierede på den anden.
Og til trods for at konflikten skaber bekymring i flere lande og blandt rederier i Danmark, har det ikke fået Forsvarsministeriet til at justere sikkerhedsvurderingen for danske handelsskibe i området.
Den er fortsat på det laveste af tre niveauer.
Storbritannien valgte fredag at hæve sikkerhedsniveauet for nationens handelsskibe i iransk farvand til det højst mulige, efter at et britisk krigsskib onsdag måtte lægge sig mellem tre iranske krigsskibe og en britisk olietanker.
Desuden har Norge hævet sikkerhedsniveauet for sine handelsskibe i området.
Passende forsigtighedSå længe sikkerhedsvurderingen for de danske skibe ligger på det laveste af de tre niveauer, er det formelt samme vurdering af sikkerheden for et dansk handelsskib, der går gennem Øresund, som for en dansk olietanker, der sejler gennem Hormuzstrædet.
Nogle tager imidlertid særlige forbehold.
Flere rederier har indført krigstillæg, og Nationalt Maritimt Operationscenter under Forsvaret har ifølge Ritzaus oplysninger skrevet til rederiernes sikkerhedsofficerer, at de skal udvise "passende forsigtighed" i og omkring iranske farvande.
Dette har dog ikke meget med en formel justering af sikkerhedsniveauet at gøre.
Nye angreb er forventetHans Tino Hansen er administrerende direktør i efterretningsanalysefirmaet Risk Intelligence, der rådgiver danske rederier om sikkerheden i konfliktområder.
Han mener ikke, at faren drevet over for den kommercielle skibstrafik.
- Hvis situationen mellem Iran og USA fortsætter på nuværende niveau, så forventer vi, at der vil komme et angreb til, siger han.
Risk Intelligence vurderer, at de seneste måneders angreb på handelsskibe enten direkte eller indirekte er orkestreret af al-Qud.
Det er en særlig enhed i Irans Revolutionsgarde.
Angrebene er blandt andet gået ud over to skibe fra norske rederier, og derfor har danske handelsskibe også grund til at være bekymrede, siger Hans Tino Hansen.
- Lige så vel som de har angrebet norske skibe, kan det også være danske skibe.
Militær reaktionDet er Hans Tino Hansens vurdering, at de to norske skibe er blevet angrebet for at skabe forvirring om bagmænd og for at ramme et internationalt skib, som ikke var britisk, fransk eller amerikansk.
Rammer man et af de tre lande vil der nemlig ifølge direktøren være stor sandsynlighed for en militær reaktion.
Netop en militær reaktion kan være under opsejling, efter at USA har bedt flere af sine allierede om at deltage i en flådestyrke.
Forsvarsministeriet vil dog ikke oplyse, om Danmark er blevet bedt om at bidrage, skriver Ritzau.
FacebookTwitterKopier linkEmner:Iran|Rederier|Skibstrafik|Forsvarsministeriet|Risk Intelligence




https://www.dr.dk/nyheder/indland/cecilie-blev-bortfoert-og-udsat-seksuelt-overgreb-som-syv-aarig-den-lugt-der-var-i

IndlandCecilie blev bortført og udsat for seksuelt overgreb som syv-årig: 'Den lugt, der var i bilen, husker jeg stadig'Cecilie Skovbjerg var offer for pædofilidømte Tim Henrik Bruun Hansen, der har fået medhold i sag ved Menneskerettighedsdomstolen.
Af Thea Deleuran Müller13.
juli 2019 kl.
08.
00Læs opLugten af øl.
Lugten af folk, der har drukket.
En stor angst for røde biler.
For åbne bildøre.
En angst for mænd.
En dag i 1991 ændrede hele den nu 35-årige Cecilie Skovbjergs liv for altid.
Det var den dag, hvor den pædofilidømte Tim Henrik Bruun Hansen trak den dengang syv-årige pige ind i sin røde bil, låste bilens døre, kørte væk og udsatte hende for seksuelt overgreb.
Selvom det er 28 år siden nu, kan bestemte lugte og ting sætte Cecilie Skovbjerg tilbage til den dag i marts.
Hun husker, at Tim Henrik Bruun Hansen havde hvide malerbukser på med brune pletter.
- Lugten af maling kan jeg stadig ikke snuppe.
Det giver mig flashbacks med det samme.
Jeg arbejder ihærdigt på ikke at være bange for mænd, men det er jeg, fortæller hun.
- Folk, der lugter af gammel cigaretrøg, kan jeg heller ikke klare, for det kan jeg huske fra bilen.
Den lugt, der var der.
Når du har et traume, er det også de ting, der sætter sig i én.
Andet offer ud af treCecilie Skovbjerg var Tim Henrik Bruun Hansens andet offer.
Han er i alt dømt for tre overgreb.
Første gang var tilbage i 1988, hvor han er dømt for at bortføre en mindreårig pige og forsøg på voldtægt.
Der sad han to år i fængsel.
Anden gang, han blev dømt, var for det, han udsatte Cecilie Skovbjerg i marts 1991.
Der fik han tre år og seks måneders fængsel.
Dømt for seksuelt overgreb og kidnapning.
FORVARINGDer skal være opfyldt tre kriterier, før en person kan idømmes forvaring.
Den dømte skal være skyldig i en alvorlig voldsforbrydelse, alvorlige trusler eller brandstiftelse eller forsøg herpå.
Den tiltalte skal antages at frembyde nærliggende fare for andres liv, legeme, helbred eller frihed.
Denne antagelse skal baseres på karakteren af det begåede forhold og oplysningerne om gerningsmandens person, herunder navnlig om tidligere kriminalitet.
Anvendelse af forvaring skal findes påkrævet for at forebygge denne fare.
Få måneder efter Tim Henrik Bruun Hansen blev prøveløsladt, stoppede han en 10-årig pige og tvang hende ind i sin bil.
Han forsøgte at voldtage hende, men det mislykkedes, og så lænkede han hende fast med jernkæder til et træ.
Der sad hun fanget i 17 timer, før hun slap fri.
Efter den episode blev han i 1996 idømt den tidsubestemte forvaringsdom.
Retten vurderede, at han var for farlig til at være på fri fod.
For nylig fik den pædofilidømte Tim Henrik Bruun Hansen Menneskerettighedsdomstolens ord for, at Danmark krænkede hans sag om prøveløsladelse i 2015.
Højesteret i Danmark har vurderet, at han skulle lade sig medicinsk kastrere, hvis han ville prøveløslades.
Bare da jeg så billedet af ham igen, vælter det bare ind over hovedet på migCecilie SkovbjergMen det nægtede han på grund af sit helbred, fremgår det af dommen fra Strasbourg.
Tim Henrik Bruun Hansen krævede derfor en ekstern lægelig vurdering af sit helbred.
Det nægtede Højesteret, hvilket altså var i strid med menneskerettighederne, lyder det i afgørelsen fra Menneskerettighedsdomstolen.
'Hvordan kan man tale om hans rettigheder?
'Da nyheden om afgørelsen for få dage siden kom frem, var det første gang, Cecilie Skovbjerg har set Tim Henrik Bruun Hansen siden overgrebet for 28 år siden, da et billede af ham poppede op med nyheden.
Billedet blev offentliggjort af politiet i forbindelse med, at Tim Henrik Bruun Hansen stak af under en ledsaget udgang i marts 2017 ved et besøg i Herlev Bycenter.
Han blev dog hurtigt pågrebet.
- Bare da jeg så billedet af ham igen, vælter det bare ind over hovedet på mig, siger hun.
For hende er det uforståeligt, at en mand som ham kan have rettigheder til noget som helst.
- Det har præget mig så meget i hele mit liv, at jeg ikke kan forstå, hvordan man kan tale om hans rettigheder.
Han gjorde det ikke én, men tre gange.
Han blev idømt en forvaringsdom, og det var der en rigtig god grund til.
Man skal bare huske på, at menneskerettighederne gælder for selv dem, vi mindst bryder os omTobias Stadarfeld Jensen, advokat'Menneskerettighederne er for alle'Det er advokat Tobias Stadarfeld Jensen hos advokaterne Bonnez og Ziebe, der har ført Tim Henrik Bruun Hansens sag i Strasbourg, og han understreger, at sagen handler om, at menneskerettighederne gælder for alle.
- Man skal bare huske på, at menneskerettighederne gælder for selv dem, vi mindst bryder os om.
Det er navnlig dem, rettighederne går ind og bliver relevante for, siger han og uddyber:- Alle andres rettigheder bliver som en selvfølgelighed fulgt, hvorimod det er sværere for dem, ingen bryder sig om.
På nuværende tidspunkt har Tim Henrik Bruun Hansen siddet fængslet i omkring 25 år.
Advokat Tobias Stadarfeld Jensen har ikke haft noget med hans tre tidligere straffesager at gøre - om bortførelse og forsøg på voldtægt af de tre piger.
Han har udelukkende repræsenteret Tim Henrik Bruun Hansen ved Menneskerettighedsdomstolen.
Men at få adgang til en ekstern undersøgelse af Tim Henrik Bruun Hansens helbred er et skridt på vejen til, at han kan komme videre i afsoningen af sin dom, fortæller Tobias Stadarfeld Jensen:- Menneskerettighedsdomstolen siger ikke, at han skal løslades i morgen, men det handler om retten til en uvildig helbredsundersøgelse, som i princippet kan komme frem til det samme, siger han og understreger, at muligheden for at søge om løsladelse også gælder for Tim Henrik Bruun Hansen:- Der er ikke noget sted i Danmark, hvor man låser folk inde og smider nøglen.
'Jeg lukkede helt ned'Tim Henrik Bruun Hansens tre ofre var alle iført ridetøj, hvilket Cecilie Skovbjerg også var.
Overgrebet skete i Hareskovby, hvor hun er vokset op, da den dengang syv et halvt år gamle pige var på vej hjem fra købmanden.
- Jeg har haft voldsomme problemer med røde biler lige siden.
Jeg er ved at vænne mig til det, men det har taget mange år.
Et privat foto af Cecilie Skovbjerg, der i dag bor på et døgnbemandet bosted.
(© PRIVATFOTO)De første mange år efter overgrebet lukkede Cecilie Skovbjerg helt ned, fortæller hun.
- Det sidste, han sagde til mig, var: 'Hvis du siger noget til nogen, slår jeg dig ihjel'.
Jeg turde ikke sige noget til at starte med.
- Politiet var der, så jeg fik sagt noget, men jeg lukkede helt ned lige bagefter.
Den strategi holdt Cecilie Skovbjerg i mange år.
Men årene efter var præget af mobning, for alle i byen vidste, hvad der var sket.
Selvom de som børn ikke helt vidste, hvad den dengang syv-årige pige var blevet udsat for.
Læs også:Pædofil forsøgte at voldtage tre ridepiger: Danmark krænkede hans menneskerettigheder under retssagMen da Cecilie Skovbjerg træder ind i teenageårene og kommer i puberteten, begynder det langsomt 'at sige goddag igen', som hun kalder det.
I små momenter husker hun øjeblikke fra episoden i marts i 1991.
- Da jeg så er 25, vælter læsset fuldstændigt for mig.
Inden Cecilie Skovbjerg bliver 25 år, tager hun en uddannelse som folkeskolelærer, og hun når lige at starte i job som lærer, inden det kort efter går helt galt.
I løbet af teenageårene har hun udviklet stadierne til en spiseforstyrrelse.
Da hun bliver 25 år, udvikler det sig i en så ekstrem grad, at det kræver en indlæggelse.
- Der bliver jeg en del af psykiatrien, og jeg kan slet ikke holde noget sammen længere.
'Ikke bare et øjebliksbillede at skade et barn'I dag er Cecilie Skovbjerg 35 år gammel, og hun har ikke arbejdet siden.
Hun fik 30.
000 kroner i erstatning efter bortførelsen og overgrebet.
Cecilie Skovbjerg er førtidspensionist og bor på et døgnbemandet bosted.
Hun lider af posstraumatisk stress, har borderline og kæmper stadig med sin spiseforstyrrelse og har været indlagt over 100 gange de sidste 10 år.
Det sidste, han sagde til mig, var: 'Hvis du siger noget til nogen, slår jeg dig ihjel'.
Jeg turde ikke sige noget til at starte med.
Cecilie SkovbjergGennem årene har hun også gjort skade på sig selv, men det har hun ikke gjort det seneste halvandet år.
- Det er ikke bare et øjebliksbillede, at det gør ondt på børn at blive udsat for et overgreb.
Cecilie Skovbjerg har det bedre i dag, selvom 'det ikke er nemt at være til', fortæller hun.
- Jeg har gået i terapi, og det har også hjulpet mig meget på mange områder, men stadig skal man huske, at når man begår et overgreb på et barn, kan man smadre barnets liv for evigt.
Hun arbejder stadig på at vænne sig til at være i nærheden af mænd.
- Jeg har en fast mandlig kontaktperson, som jeg egentlig er rigtig tryg ved, men jeg kan også blive bange for ham, fortæller hun.
- Jeg kan ikke skelne.
Jeg ser ikke den mand, jeg står overfor.
For Cecilie Skovbjerg er det vigtigt at bryde de tabuer, hun føler, der er om seksuelle overgreb.
- Al den skam, skyld og flovhed.
Det er ikke okay, at det er mig, der skal gå med det.
Det burde da være ham.
FacebookTwitterKopier linkEmner:Den Europæiske Menneskerettighedsdomstol|Sundhed og velvære|Højesteret|Bortførelser|Strasbourg




https://www.dr.dk/sporten/fodbold/millioner-fra-real-madrid-til-middelfart-mega-handel-skal-betale-ny-koncertsal

FodboldMillioner fra Real Madrid til Middelfart?
Mega-handel skal betale for ny koncertsalSidste gang, Christian Eriksen blev solgt, fik Middelfart Boldklub sin første kunstgræsbane.
Real Madrid skulle være interesserede i Christian Eriksen.
Sender spanierne millioner til Tottenham, vil en lille del af den store kage ryge videre til Middelfart.
Af Johan Haarløv13.
juli 2019 kl.
07.
20Bemærk: artiklen er mere end 30 dage gammelLæs opDenne sommer følger Claus Hansen særligt med i de rygter, der florerer om fodboldspilleren Christian Eriksens fremtid.
Han er formand i den fodboldklub, hvor Christian Eriksen tog sine første driblinger i karrieren, der har ført ham over OB, Ajax Amsterdam og videre til Tottenham Hotspur.
Men nu virker tiden i Tottenham til at løbe ud.
Den centrale midtbanespiller med den fine teknik formulerede tidligere på sommeren, at han efter seks år i London-klubben har lyst til at prøve sine evner af i en ny klub.
Et salg af Eriksen har siden virket uundgåeligt.
Specielt Real Madrid skulle være interesserede i fynboen, som Tottenhams notorisk hårde forhandler, bestyrelsesformanden Daniel Levy, skulle have givet et prisskilt på den dyre side af 100 millioner pund, hvad der svarer til et godt stykke over 800 millioner kroner.
Christian Eriksen i haven i Middelfart med far Thomas.
Og her kommer formanden i Middelfart Gymnastik og Boldklub, Claus Hansen, igen ind i billedet.
Den fynske klub får nemlig også en del af kagen, hvis Eriksen bliver solgt videre.
- Vi følger meget med i, hvad der sker med Christian.
Jeg vil gerne have, at han bliver solgt, så der falder noget af til os i Middelfart, men det vigtigste er, at han kommer til den rigtige klub for ham.
Skal betale del af ny koncertsalHvis vi regner med, at Real Madrid faktisk afleverer 800 millioner kroner til Tottenham i bytte for Christian Eriksen, vil tre millioner blive sendt videre til Middelfart.
OB, der også stod for en del af udviklingen af Christian Eriksen i hans ungdomsår ville i samme scenarie få 12 millioner kroner.
Læs også:VIDEO Fra Middelfart til Madrid: Se Christian Eriksens vej til klubfodboldens største sceneBeløbene udbetales i rater over tre år, og deres størrelse afgøres af det europæiske fodboldforbund, Uefa, efter spillerens tilhørsforhold fra han var 12 til 21 år.
I Middelfart har de allerede en plan for, hvordan Eriksen-millionerne skal bruges.
Klubben har i flere år arrangeret festivalen Rock Under Broen, og nu drømmer de om at give de vestfynske koncertgængere deres egen hjemmebane i form af en helt ny koncertsal.
- Det skal være et sted, hvor kunstnerne fra Rock under Broen skal kunne spille, men der skal også være musicals og teater.
Der skal være god lyd og god akustik, sådan at kunstnerne bare skal plugge guitaren til for at kunne spille – det ville være genialt for os.
De potentielle Eriksen-millioner vil fremskynde planerne for det nye spillested, der efter planen skal have plads til 800 siddepladser, fortæller Claus Hansen.
Rock Under Broen bliver afholdt hvert år ved Lillebæltsbroen.
 Rod Stewart har været forbi.
 Brødrene Olsen trak et stort publikum i år 2000.
 Her er det Def Leppards forsanger Joe Elliott, der rocker under broen.
1 / 4Rock Under Broen bliver afholdt hvert år ved Lillebæltsbroen.
1 / 4Rod Stewart har været forbi.
2 / 4Brødrene Olsen trak et stort publikum i år 2000.
3 / 4Her er det Def Leppards forsanger Joe Elliott, der rocker under broen.
4 / 4- Hvis han ikke bliver solgt i år, så skal vi nok lige have et par år mere, før vi har fået sparet penge nok sammen, siger han.
Tottenham bliver lettere at forhandle medDer er dog et aber dabei.
Christian Eriksens kontrakt løber ud om et år, og til den tid vil han kunne smutte fra Tottenham kvit og frit.
Og så vil Middelfart Gymnastik og Boldklub kunne kigge langt efter nogen som helst form for økonomisk kompensation for at have lagt græsbaner til Eriksens unge år.
Læs også:’Han var ekstraordinært god’: Christian Eriksen var talentet, der levede op til hypenEriksens kontraktudløb gør ham ekstra interessant for interesserede klubber.
Om et år kan de hente en af Europas bedste midtbanespillere gratis, hvis de har is i maven.
Omvendt vil Christian Eriksen kunne score en ekstra stor kontrakt med en ny klub, hvis han lader sin nuværende kontrakt løbe ud.
For så skal en fremtidig arbejdsgiver ikke lægge en masse millioner i Tottenhams pengetank, men kan i stedet kompensere Eriksen med en større kontrakt.
Fodboldeksperten på Discovery Mikkel Bischoff kalder Eriksens situation et ’drømmescenarie’.
- Selv hvis han ikke forlænger sin kontrakt, så er han så dygtig, at han kommer til at få masser af spilletid.
Tottenham kommer ikke til at smide ham på bænken som straf.
Christian Eriksen har spillet 89 kampe for landsholdet og scoret 27 mål.
- Og hvis han bliver i klubben uden at forlænge sin aftale, så kan han nærmest skrive et nul mere på sin fremtidige kontrakt for hver uge, der går.
I Tottenham er Daniel Levy dog ikke interesseret i at lade sit danske stjernefrø forlade klubben uden at få penge for ham.
Hvis Eriksen bliver ved med at afvise klubbens forsøg på at få ham til at skrive under på en ny kontrakt, vil Tottenham ifølge Mikkel Bischoff formentlig sænke prisen på danskeren hen mod slutningen af den periode, hvor klubberne må købe spillere i, det såkaldte transfervindue.
Læs også:Jernmanden Eriksen løber og løber men bliver aldrig skadet- Tottenham bliver lettere at forhandle med jo længere tid, der går.
Allerede nu lyder prisen til at være faldet på Eriksen, siger Mikkel Bischoff.
I Middelfart håber Claus Hansen, at Christian Eriksen skifter adresse denne sommer.
Og hvis det kan ændre på sagernes gang, lokker han da gerne med særlige fordele til byens fremtidige koncertsal.
- Hvis det lykkes at få penge fra et salg af Christian, så kan jeg love, at han får fribilletter hver gang, siger han.
Christian Eriksen spillede i Middelfart Gymnastik og Boldklub fra han var tre til 13 år.
Da han skiftede fra Ajax Amsterdam til Tottenham i 2013 for omkring 100 millioner kroner, fik Middelfart Gymnastik og Boldklub 300.
000 kroner, som siden var med til at betale klubbens første kunstgræsbane.
FacebookTwitterKopier linkEmner:Middelfart|Tottenham Hotspur FC|Real Madrid|Fodbold|Christian Eriksen (fodboldspiller)




https://www.dr.dk/nyheder/udland/ekspert-afgoerende-handikap-usa-tyrkiet-koeber-missilforsvar-af-rusland

UdlandEkspert: Afgørende handikap for USA, at Tyrkiet køber missilforsvar af RuslandDe er egentlig allierede, men tyrkerne har ignoreret USA's protester.
Et foto fra det tyrkiske forsvarsministerium viser, at de første dele af det russiske S-400-system ankom til Tyrkiet i dag.
Af Camilla Markvardsen12.
juli 2019 kl.
22.
54Bemærk: artiklen er mere end 30 dage gammelLæs opTyrkiet ser ingen problemer i at have militært udstyr fra både Rusland og USA på samme tid.
Derfor har tyrkerne været på storindkøb i Rusland, og første sending af et nyt luftforsvarssystem af typen S-400 er i dag ankommet til en luftbase i den tyrkiske hovedstad, Ankara.
Samtidig har Tyrkiet planer om at købe hundrede amerikanske kampfly af typen F35.
Og det anser amerikanerne for et stort problem, siger lektor ved Forsvarsakademiet Peter Viggo Jakobsen:- USA er bange for, at det russiske forsvarssystem vil have radarer, der kan spotte deres nye avancerede F35-fly.
Det kan give russerne fordele i en konkret kampsituation.
Det nye S-400 "Triumf" jord-til-luft missilsystem har en rækkevidde på 400 kilometer.
Her fotograferet nær Kaliningrad i Rusland i marts 2019.
Afslag, kupforsøg og kurdereTyrkiet og USA er Nato-allierede, og amerikanerne havde på forhånd advaret tyrkerne om, at de ikke kan have et russisk missilforsvarssystem og amerikanske kampfly på samme tid.
Når Tyrkiet har siddet protesten overhørig, skyldes det en ophobning af en lang række uenigheder mellem de to lande, siger Peter Viggo Jakobsen:- USA har ikke villet sælge et tilsvarende forsvarssystem til Tyrkiet.
Og efter et kupforsøg mod Tyrkiets præsident for tre år siden, er tyrkernes vrede taget til.
De mener ikke, at USA vil udlevere kupforsøgets bagmand.
Og endelig er der uenighed om håndteringen af kurdere i Syrien.
F-35-kampfly på Luke Air Force Base i Arizona i USA i december 2017.
Nato kan stadig forsvare sigUSA har truet tyrkerne med at ekskludere Tyrkiet fra F35-kampflyprogrammet og med at indføre sanktioner.
Tyrkiets præsident, Recep Erdogan, tror dog ikke på, at der vil komme sanktioner.
Og Tyrkiet spiller da også en nøglerolle for USA.
Dels fordi Tyrkiet grænser op til Syrien, Irak og Iran.
Og dels fordi Tyrkiet har Natos næststørste hær.
Lektor ved Forsvarsakademiet Peter Viggo Jakobsen vurderer, at tyrkernes storindkøb i Rusland er skidt for Nato-alliancen.
Men det er ikke det samme, som at Nato ikke vil være i stand til at forsvare Polen og de baltiske lande, hvis der skulle komme en krise der.
- Men det er klart, at det vil være et afgørende handikap for amerikanerne, og derfor er de imod købet, siger han.
Læs også:OVERBLIK Forsvaret har planlagt køb af fly og missiler for milliarderFacebookTwitterKopier linkEmner:Recep Tayyip Erdoğan (politiker)|Tyrkiet|USA|NATO|Militær




https://www.dr.dk/nyheder/udland/muellers-horing-om-rusland-undersogelse-udskydes

Rusland-undersøgelseSe temaUdlandMuellers høring om Rusland-undersøgelse udskydesFor at sikre mere tid til at stille Robert Mueller spørgsmål om Rusland-undersøgelsen udskydes høring i Kongressen en uge.
Den særlige efterforsker Robert Mueller skal 24.
juli vidne i rets- og efterretningsudvalget i Repræsentanternes Hus (Arkivfoto).
13.
juli 2019 kl.
06.
20Bemærk: artiklen er mere end 30 dage gammelLæs opDen særlige efterforsker Robert Muellers to offentlige høringer i den amerikanske Kongres udsættes til den 24.
juli.
Mueller skulle have vidnet om Rusland-undersøgelsen i både rets- og efterretningsudvalget i Repræsentanternes Hus den 17.
juli.
Men både demokratiske og republikanske politikere har klaget over, at der ikke var afsat nok tid til stille spørgsmål til Mueller.
Derfor er parterne natten til lørdag dansk tid blevet enige om at udsætte høringerne til den 24.
juli, hvor der så vil blive afsat mere tid.
Det oplyser formændene for henholdsvis rets- og efterretningsudvalget, Jerrold Nadler og Adam Schiff.
Læs også:Robert Mueller vil alligevel vidne om Trump og RuslandRusland ville påvirke valgkampUnder høringerne skal den 74-årige tidligere FBI-chef forklare konklusionerne i Rusland-rapporten.
I sin rapport konkluderede Robert Mueller, at der var adskillige og systematiske bestræbelser fra Ruslands side på at påvirke den amerikanske valgkamp i 2016.
Den 448 sider lange rapport konkluderede dog også, at trådene mellem Donald Trumps valgkampagne og russerne ikke var nok til at dømme præsidenten for at have samarbejdet med Rusland.
Men det springende punkt var, at rapporten ikke frikendte præsidenten fra at have forsøgt at hindre efterforskningen.
Mueller har hidtil nægtet at ville kommentere rapporten yderligere.
Vil alligevel udtale sigMen i juni lykkedes det efter ugers forhandlinger for Demokraterne at arrangere de to høringer med Mueller i Repræsentanternes Hus.
Mens der oprindeligt var afsat to timer til hver høring, bliver der nu afsat tre timer til hver høring.
Først vil Mueller vidne foran retsudvalget, og efter en pause vil høringen fortsætte i efterretningsudvalget.
- Dette tillader den amerikanske offentlighed at få yderligere indsigt i den særlige efterforskers undersøgelse, skriver Jerrold Nadler på Twitter.
/ritzau/APFacebookTwitterKopier linkEmner:Donald Trump (politiker)|Rusland|Repræsentanternes Hus|Folketingets Retsudvalg|Valg og folkeafstemninger




https://www.dr.dk/nyheder/kultur/patricia-mistede-sin-mor-og-kom-til-danmark-som-aarig-jeg-blev-kaldt-mgala-fra-den

Fremtidens filmskabereSe temaKulturPatricia mistede sin mor og kom til Danmark som to-årig: Jeg blev kaldt Mgala fra 'Den eneste ene'Patricia Bbaale Bandak flygtede sammen med sin far og otte søskende fra Uganda til Danmark.
Nu har hun lavet en film om sin barndom.
Af Tekst og foto: Betina Garcia13.
juli 2019 kl.
07.
30Bemærk: artiklen er mere end 30 dage gammelLæs opPatricia Bbaale Bandak kan ikke huske, at hun har mødt sin mor.
Hendes mor blev dræbt i Uganda, og det fik Patricia Bbaale Bandaks far til at flygte til Danmark, hvor hun som to-årig endte på Falster i et stort gråt hus på Grønnegade med sine otte søskende, deres far og farmor.
De var den første afrikanske familie i Nykøbing.
Huset var lidt ligesom Pippis Villa Villekulla.
Et sted, hvor børnene lidt passede sig selv.
Faderen havde meget svært ved at finde arbejde, så han var nødt til at flytte til London og tjene penge til familien.
- Når børn opdrager børn, så sker der sjove ting, siger Patricia Bbaale Bandak.
Patricia Bbaale Bandaks opvækst blev inspirationen til afgangsfilmen 'Villa Villekulla', som hun lavede på Den Danske Filmskole, hvor hun læste til instruktør på dokumentarlinjen.
Selvom hendes barndom var fyldt med latter og glæde, havde der også været et savn til moderen og et ønske om at kunne snakke om de ting, der havde været svære ved familien og opvæksten på Falster.
- Der var altid en attitude af, at 'selvfølgelig kan man det, så finder man ud af det' - lidt ligesom Pippi.
1 / 13Patricia Bbaale Bandak, der i dag er 32 år, havde egentlig lyst til at lave en film om sine forældre i Uganda, men i stedet blev det på Falster.
- Falster er mit hjem, og det var ret vigtigt, at det blev en del af filmen.
Det har formet mig meget mere, end jeg helst vil stå ved.
2 / 13Patricia Bbaale Bandak er den første afrikanske kvinde, der er uddannet fra den danske filmskole.
Hun har været igennem et meget langt og selvransagende personligt forløb, som også fik hende til at turde at stille sig foran kameraet, selvom hun bedst kan lide at være bag kameraet.
3 / 13En af de sjoveste scener fra filmen 'Villa Villekulla' foregår i halmballerne på gården, hvor søskendeflokken leger æblekrig, som svarer til paintball, men hvor kuglerne er udskiftet med æbler.
Det ender i et drama med et forstuvet knæ, der skal indbindes og en sur søster, der får et æble i maven.
- Når man ikke har sindssygt mange penge eller råd til det dyreste legetøj, så finder man på ting og sjove opfindelser.
4 / 13- Filmen er en fortælling om flygtninge, som ikke er lavet med et hvidt perspektiv.
Mange fortællinger, der kommer ud, bliver stereotype, og det var vigtigt for mig, at det ikke var det.
Jeg håber, at man vil kunne genkende sig selv.
På Falster er der mange, der har nogle svære familieforhold, så jeg håber også, at mine danske venner vil kunne spejle sig i de ting, vi snakker om.
5 / 13Patricia Bbaale Bandak er den næstyngste ud af en søskendeflok på ni.
- Vi har allesammen været viklet ind i vores egen sorg.
Selvom det er den samme familie, har vi haft ni vidt forskellige oplevelser, og vi har håndteret dem på hver vores måde.
Det var ret vigtigt for mig, at det ikke var en lang sørgelig historie om vores flygtningebaggrund, men at man netop viste, at på trods af det så leger vi, vi synger, og vi har det skide sjovt.
Og så er der sprækker ind til alt det, der er svært.
(Foto: Loui Ladegaard © Stillbillede fra filmen 'Villa Villekulla'.
)6 / 13Patricia Bbaale Bandak var næsten tre år gammel, da de ankom til Sandholmlejren.
De var kun kort tid på asylcenteret, inden de fik et hus, hvor hun tilbragte resten af sin barndom.
- Jeg ved ikke, om de forbarmede sig over min far, fordi han var alene med ni børn.
Vores nabo Kurt kom og sagde velkommen, og alle var vildt søde mod os, selvom de selvfølgelig også stirrede meget.
Vi fyldte meget og var jo en stor familie.
(© PRIVATFOTO)7 / 13Patricia Bbaale Bandak er glad for at være fra Falster og har altid følt sig meget elsket og haft gode venner.
Men hun har altid følt sig anderledes.
Hun blev ofte kaldt for Mgala, som de fleste kender fra filmen 'Den eneste ene'.
- Er jeg for mørk, eller er mit hår for kruset.
Fuck, jeg ligner ikke alle de andre piger, er der overhovedet nogen, der bliver forelsket i mig, det kan jeg huske, at jeg tænkte i teenageårene.
8 / 13Den katolske kirke i Nykøbing havde en særlig betydning for Patricia og familien, da mange timer blev brugt der.
- Vi kom her hver søndag og alle helligdage.
Det var et rigtig godt fællesskab, hvor alle tog sig godt af os, og vi følte os velkomne.
Der var folk fra hele verden, så det var et meget internationalt miljø.
Der var også en anden familie, hvor de også var ni børn.
Det er et af de gode minder, jeg har, selvom jeg ikke er en del af den katolske kirke i dag.
9 / 13Kirken var også et sted, hvor børnene kunne mindes deres mor, som de tændte et lys for, når de var der.
- Da jeg var barn, sagde jeg altid, at man ikke kan græde over noget, man ikke kan huske.
Det var en måde for mig at lukke ned på, når folk spurgte, hvorfor hun døde, eller om jeg var ked af.
Det gjorde også, at jeg følte, at jeg ikke måtte sørge, for jeg kendte hende jo ikke.
10 / 13Da Patricia kom i gymnasiet, ville hun gerne væk fra Falster.
Hun havde været glad for at vokse op, men som tiden gik, ændrede tonen sig også.
- Jeg kan huske, at man blev kaldt ting, og at DF fik mere og mere magt, da det jo er et DF-sted.
Så blev jeg jo ked af det, men så trøstede de mig og sagde: 'men Patricia, det er jo ikke dig, det er de andre'.
Men jeg tror bare, at de glemte eller ikke tænkte over, at når de snakkede sådan, så blev jeg inkluderet i det.
11 / 13- I gymnasietiden flyttede jeg og bosatte mig i Gentofte, hvilket jeg troede var København, siger hun med et grin.
- Her mødte jeg mennesker, der fik lov til at drømme om at blive noget inden for det kreative fag.
Jeg havde godt hørt om Lars Von Trier, men jeg skulle lære alt selv.
De andre havde jo gået i børneklubben på Louisiana.
Det nærmeste, jeg kendte til, var Middelaldercenteret på Falster.
12 / 13Patricia Bbaale Bandak har med tiden fundet sin egen plads, selvom det ikke har været helt let.
Nu drømmer Patricia Bbaale Bandak om at lave fortællinger i øjenhøjde om folk, der ligner hende selv, uden at stemples som hende, der kun laver film om indvandrere - Det er så vigtigt at blive repræsenteret og kunne genkende sig selv i fjernsynet, siger hun.
13 / 13FacebookTwitterKopier linkEmner:Den Danske Filmskole|Uganda|Falster|London




https://www.dr.dk/sporten/cykling/tourdefrance/dagens-etape-en-gylden-mulighed-danskere-i-udbrud

Tour de FranceDAGENS ETAPE En gylden mulighed for danskere i udbrud   Der står udbrud skrevet med blokbogstaver henover dagens etapeprofil, og der kan meget vel komme en dansker eller to med.
Af Simon Andersen Nielsen13.
juli 2019 kl.
06.
46Bemærk: artiklen er mere end 30 dage gammelLæs opDet er ikke de helt store bjergtinder, som venter feltet på dagens etape, men rytterne skal alligevel tilbagelægge omkring 3.
800 højdemeter i løbet af de 200 kilometer fra Mâcon til Saint-Étienne.
Det bakkede landskab i Massif Centrale byder nemlig på et hav af op- og nedkørsler, hvoraf syv stigninger er kategoriserede.
Derfor bliver det en hård etape, hvor flere hold vil kæmpe indædt for at få deres ryttere i udbrud.
Rytterne skal mere op og ned på dagens etape, end de skal ligeud.
Oplagt for Würtz, Valgren og KraghMichael Valgren AndersenFødt: 7.
februar 1992Hjemby: Østerild, ThyNuværende hold: Dimension DataStore sejre; Danmark Rundt 2014 og 2016, DM i landevejscykling 2014, Omloop Het Nieuwsblad 2018 & Amstel Gold Race 2018En af Michael Valgrens vigtigste roller i årets Tour de France er, at han skal forsøge at ramme et udbrud, som kan give ham muligheden for at køre med om en etapesejr til Dimension Data.
Og efter en stille start på løbet, så kunne dagens etape meget vel være én af dem, hvor den blonde thybo forsøger på noget stort.
- Der bliver hård kamp om at komme med i udbrud i morgen, men jeg håber helt sikkert på at komme afsted.
Jeg skal holde mig til og være skarp, for jeg tror, det kan holde hjem i morgen, sagde Michael Valgren i går.
Og Michael Valgren er ikke den eneste dansker i feltet, der øjner muligheden for at komme afsted i et udbrud.
Mads Würtz SchmidtNavn: Mads Würtz SchmidtFødselsdag: 31.
marts 1994 (25 år)Hjemby: RandersHold: KatushaProfessionel debut: 2017Kilde: ProCyclingStatsKatushas holdkaptajn, Ilnur Zakarin, har allerede tabt 28 minutter i klassementet, og det giver Mads Würtz Schmidt helt frie tøjler til at prøve lykken, hvis han har benene til det.
Würtz Schmidt har tidligere udtalt, at en etape som den i dag er meget spændende for ham.
En tredje dansker kan også komme i spil til et udbrud.
For selvom Søren Kragh Andersen indtil nu har haft en mere bundet rolle med at køre for Michael Matthews, så ligger etapen i dag enormt godt til en rytter som ham, hvis han får lov at køre.
Søren Kragh AndersenNavn: Søren Kragh AndersenFødselsdag: 10.
august 1994 (24 år)Hold: Team SunwebFødeby: StribProfessionelle debut: 2016Kilde: ProCyclingStatsBjergpoint og etapesejrDe mange stigninger på dagens rute gør det også til en etape, hvor Tim Wellens igen vil være sandsynlig at finde i et udbrud iført den polkaprikkede trikot.
Belgieren har de seneste dage forsvaret sin bjergtrøje meget aktivt, og det skal han formentlig også i dag, hvis han skal beholde den.
En anden belgisk rytter har også set meget angrebsivrig ud, og Thomas de Gendt er også et godt bud på en rytter, der vil gå i udbrud for at jagte en spektakulær etapesejr.
Alt i alt ligner det en etape, hvor et udbrud kan få chancen for at kæmpe om en etapesejr, og de stærke klassiker-ryttere vil ikke tøve med at prøve lykken.
FacebookTwitterKopier linkEmner:Ilnur Zakarin (cykelrytter)|Michael Matthews (cykelrytter)|Cykelsport|Team Dimension Data|Frankrig




https://www.dr.dk/nyheder/indland/stigning-pa-300-procent-flere-far-recept-pa-medicinsk-cannabis

IndlandStigning på 300 procent: Flere får recept på medicinsk cannabisPå et år er der sket mere end en tredobling i antallet af indløste recepter på medicinsk cannabis.
En fireårig forsøgsordning med medicinsk cannabis har fået hård modvind fra læger og forskere.
(Arkivfoto) 13.
juli 2019 kl.
06.
31Bemærk: artiklen er mere end 30 dage gammelLæs opAntallet af patienter, der under en forsøgsordning får udskrevet recept på medicinsk cannabis, er på blot et år steget voldsomt.
I første kvartal af 2019 blev der således udskrevet 1.
765 recepter til 1.
007 borgere.
Det er en stigning på mere end 300 procent, siden forsøgsordningen trådte i kraft i januar 2018.
Det viser tal fra Sundhedsdatastyrelsen.
Tallene vækker umiddelbart glæde hos Scleroseforeningen, der repræsenterer en af de patientgrupper, der vurderes at have glæde af ordningen.
- Det er selvfølgelig glædeligt, at antallet af patienter, der får udskrevet recept under denne forsøgsordning, stiger, siger direktør Klaus Høm.
Læs også:Første danske virksomhed får go til at producere medicinsk cannabis- Mange oplever god effektHan forklarer, at mange sklerosepatienter har symptomer, der ikke afhjælpes med traditionel medicin.
Rigtig mange af dem oplever god effekt af medicinsk cannabis, forklarer direktøren.
Selv om flere og flere patienter får recept på medicinsk cannabis, så er det dog stadig ifølge Klaus Høm for få sklerosepatienter, der har glæde af ordningen.
Det skyldes prisen på produkterne.
- Det er simpelthen for dyrt.
- Hvis vi for alvor mener det med forsøgsordningen, så bør vi behandle medicinsk cannabis som al anden medicin, og så bør den årlige egenudgift ikke overstige 4.
000 kroner, siger han.
Lægeforeningen er bekymretOg mens patientgrupper efterlyser lettere adgang til medicinsk cannabis, så udløser ordningen panderynker i Lægeforeningen.
- Det bekymrer os, at vi ikke rigtig ved, hvad der er af bivirkninger på længere sigt.
- Derfor er det stadig de færreste praktiserende læger, der udskriver recept på medicinsk cannabis omfattet af ordningen, siger Tue Flindt Müller, der er formand for Lægeforeningens lægemiddeludvalg.
Hans bekymring deles af professor Lars Ahrendt-Nielsen, der er leder af smerteforskningscenteret på Aalborg Universitet.
- Det er den udvikling, vi havde forudset og advaret imod.
Der er ingen evidens, der viser, at cannabis hjælper mod kroniske smerter.
Faktisk er der langt flere, der får bivirkninger end positiv effekt af midlet, siger han.
Det er ikke lykkedes Ritzau at få en kommentar fra sundheds- og ældreminister Magnus Heunicke (S).
/ritzau/FacebookTwitterKopier linkEmner:Magnus Heunicke (politiker)|Socialdemokraterne|Medicin|Lægeforeningen|Patienter




https://www.dr.dk/nyheder/udland/sag-om-luksusmiddage-presser-macrons-miljoeminister-jeg-har-skaldyrsallergi-og-faar

UdlandSag om luksusmiddage presser Macrons miljøminister: 'Jeg har skaldyrsallergi og får ondt i hovedet af champagne'Francois de Rugy har holdt luksusmiddage på skatteydernes regning.
Frankrigs præsident, Emmanuel Macron (th), og den franske miljøminister, Francois de Rugy, i Elyseepalæet i Paris i maj 2019.
Af Camilla Markvardsen12.
juli 2019 kl.
21.
55Bemærk: artiklen er mere end 30 dage gammelLæs opStore hummere og champagne.
I Frankrig er Francois de Rugy, der er miljøminister i Macrons regering, kommet i strid modvind efter afsløringer af luksusmiddage afholdt i hans hjem.
- Jeg kan ikke lide det; jeg spiser det ikke.
Jeg har skaldyrsintolerance, en allergi.
Og jeg får ondt i hovedet af champagne, sagde en meget presset minister til fransk tv, BFMTV, i dag.
Det var i den tidligere rolle som formand for Nationalforsamlingen fra juni 2017 til oktober 2018, at Francois de Rugy arrangerede luksusmiddage i hjemmet med sin kone.
Miljøminister Francois de Rugy og hans kone, journalisten Severine Servat i februar 2019.
Renovering af embedsboligBilleder viser et bord dekoreret med rosenblade og rækker af kæmpe hummere og vin fra parlamentets kælder til en værdi af 3.
500 kroner per flaske, skriver Sveriges Radio.
Og ifølge det franske medie Mediapart var der tale om adskillige overdådige middage for venner og familie.
Francois de Rugy har desuden brugt 450.
000 skattekroner til en renovering af sin embedsbolig på den ekstravagante Boulevard Saint-Germain ved Seinens bred.
Luksusforbruget i sig selv er ikke ulovligt, men et slag for regeringen og Emmanuel Macron, der i forvejen kæmper mod et image af at være "de riges præsident", skriver Reuters.
Et billede af politikere som kongeligeMiljøministeren selv siger, at det var tale om arbejdsmiddage.
Og med grådkvalt stemme sagde Francois de Rugy i dag, at han er meget vred, at der er tale om mudderkastning, og at han de seneste dage bare har haft lyst til at bure sig selv inde.
Politiske kommentatorer spørger nu sig selv, om miljøministeren kan blive på posten.
- De dyre vaner støder mange franskmænd, fordi de viser et billede af en gammel kultur, hvor politikerne opfører sig som kongelige.
Og det er netop det, som de store protester mod Macron har handlet om, skriver Sveriges Radios korrespondent, Beatrice Janzon.
Læs også:ANALYSE Præsidenten og de vrede gallereFacebookTwitterKopier linkEmner:Emmanuel Macron (politiker)|Frankrig|Sverige|Vin




https://www.dr.dk/nyheder/viden/teknologi/som-barn-legede-jeg-med-computere-nu-er-jeg-familiens-tech-support-hvordan

TeknologiSom barn legede jeg med computere.
Nu er jeg familiens tech-support.
Hvordan slipper jeg væk?
Jeg har spurgt videnskaben, hvordan jeg lærer de gamle at fikse deres computerproblemer selv.
Af Jeppe Kyhne Knudsen13.
juli 2019 kl.
07.
00Læs opI mine teenager-år elskede jeg at feste.
Men ikke den type fester med ølbowling og skinger popmusik, som du sikkert tænker på.
Nej, jeg mødtes med mine venner til LAN-parties.
© Jeppe KnudsenJeg hedder Jeppe, jeg er 32 år og arbejder for DRs videnskabsredaktion i Aalborg.
Da jeg var yngre, ville man nok have kaldt mig en nørd.
Måske endda en computernørd.
Jeg rodede med computer fra en ung alder og op gennem teenage-årene og blev lettere ufrivilligt ham, der hjalp, hvis teknikken ikke lige ville.
I dag er jeg heldigvis næsten sluppet for rollen, da jeg har sørget for, at mine venner er endnu større nørder end mig.
Når det blev fredag, smed jeg kabinet, skærm og ledninger op i min kontorstol og trillede 100 meter hen ad vejen til min kammerat.
Så sad vi ellers hele weekenden i hans varme, luftfattige værelse og spillede Warcraft III, Diablo II eller Counter Strike.
Og der blev spist pizza og drukket cola.
Rigtig meget cola.
DisclaimerArtiklen her er på ingen måde et udtryk for "alderisme".
Jeg har været oprigtigt interesseret i at finde ud af, hvorfor teknologi-kompetencer og alder ser ud til at hænge sammen.
Mens jeg har skrevet artiklen, har jeg da også fundet ud af, at det faktisk slet ikke handler om alder, men om en række andre faktorer.
I dag kan du sagtens møde en 80-årig, der kan mere på sin laptop end en 15-årig.
Det er, fordi dine teknologi-evner handler om noget andet end alder.
Dit uddannelsesniveau, hvornår du er vokset op, og om du har haft et arbejde, hvor du var tvunget til at bruge computer, afgør, hvor ferm du er foran skærmen.
Jeg havde bare et problem: Min computer var ikke særlig hurtig.
Jeg havde købt en superdyr Compac for mine konfirmationspenge, men den var allerede for langsom til at køre de nyeste spil.
Da jeg havde brugt de fleste af mine penge på den, måtte jeg selv stykke en ny computer sammen med dele, jeg kunne købe billigt på nettet.
Men det skulle jeg aldrig have gjort.
For siden blev jeg ham, der altid kaldes på, når noget ikke virker.
Jeg skulle igen og igen vise min morfar, hvordan hans harddiskoptager fungerede, fikse min mors printer, ordne svigermekanikkens wifi eller få projektoren til at virke, når læreren stod og fumlede med teknikken foran tavlen.
Det har fået mig til at tænke på, hvordan jeg kommer ud af rollen som tech-supporter.
Hvorfor har ældre generationer så svært ved at forstå ny teknologi?
Og hvordan lærer jeg dem at løse deres tech-problemer selv - hvis de overhovedet kan lære det?
For at få svar på mine spørgsmål, har jeg opsøgt en række forskere, som jeg håber kan hjælpe mig med at blive klogere.
Og måske endda give mig et par fif til, hvordan jeg lærer fra mig, så det sidder fast.
Du kan ikke lære en gammel hest nye tricksHvem er bedre til at svare på, hvorfor min morfar aldrig lærte at betjene den harddiskoptager, end hjerneforsker og professor Troels W.
Kjær.
Han er en af de forskere herhjemme, der ved allermest om hjernen.
Hej Troels.
Hvorfor er det, at vi er dårligere til at lære nye ting, når vi bliver ældre?
- Vores hjerne består af en helt masse hjerneceller, der hænger sammen med det, man kalder synapser.
Når du lærer noget nyt, ændrer synapserne sig.
Når du er ung, har du flere hjerneceller og synapser, end når du bliver ældre.
Og jo færre synapser, desto sværere får du ved at lære nyt.
Aha.
Selvom jeg viste min morfar, hvordan man bruger en harddiskoptager mange gange, så lærte han det aldrig.
Er det særligt ny teknologi, der er svært at lære for en gammel hjerne?
Nej, det er det sådan set ikke.
Teknologien fylder bare meget i vores samfund i dag, og den er ubønhørlig.
Trykker du på en forkert knap, sker der enten ikke noget, eller også sker der noget helt forkert.
Når det handler om at strikke, kan du jo godt komme i gang med at strikke, men det er ikke sikkert, det bliver pænt.
Men burde vi ikke få lettere ved at lære ting med alderen med alt den erfaring, vi har oparbejdet?
Der må vel være mange synapser, vi kan genbruge?
- Ja, vi får mere erfaring at trække på med alderen.
Men hvis du skal lære noget helt nyt, kan du ikke “genbruge” de gamle forbindelser.
Arbejdede du med pc i 90’erne, så har du også lettere ved at lære nye computerteknologier i dag.
Men har du aldrig rørt ved en computer, så er der helt tomt i det netværk i hjernen, der skal bruges til at betjene for eksempel en smartphone.
Og mange af de allerældste har aldrig haft med computere at gøre.
Da jeg rodede i min mors fotoalbum, fandt jeg dette billede af mit værelse fra engang i 90'erne.
Normalt stod der ikke to computere derinde, men vi har nok eksperimenteret med en eller form for LAN.
Hjernen er luddovenTil et foredrag har jeg engang hørt hjerneforsker Peter Lund Madsen sige, at hjernen i bund og grund er doven.
Hvis den først har lært at gøre noget på én bestemt måde, så er det utrolig svært at ændre på.
Tag eksempelvis min mors bestikskuffe.
Der ligger gaflerne i yderste højre skuffe og ikke yderst til venstre som hjemme hos mig.
Når jeg besøger min mor, kommer jeg altid fra køkkenet med en ske, når jeg vil have en gaffel, selvom jeg godt ved, hvor gaflerne ligger.
Kan det være en hindring for at lære nyt, Troels?
- Ja, det kan det.
Man siger jo, at det er svært at lære en gammel hest nye tricks.
Det er, fordi hjernen er blevet rigtig god til at gøre tingene på en bestemt måde.
Du gør masser af ting hver eneste dag helt automatisk, som du ikke tænker over.
Det er opgaver, hjernen har automatiseret for at spare energi.
Mere uddannelse = større teknologiforståelseMin morfar lærte aldrig at bruge harddiskoptageren (du ved, den dims, der erstattede VHS-maskinen, når du skulle optage gode film fra tv).
Og han fik heller aldrig en computer.
Det eneste uddannelse, han fik, var de første seks-syv år i folkeskolen.
Så måtte han ud for at arbejde.
I mange år arbejdede han på cementfabrikken Aalborg Portland, hvor han rengjorde cementovne, når de blev tilstoppede.
I 80’erne blev han flyttet fra det støvede, fysiske arbejde og op i kontrolrummet, hvor kontrollen med ovnene var blevet computerstyret.
Så han stiftede faktisk bekendtskab med digital teknologi.
Men da han blev pensioneret i slutningen af 80’erne, blev det med computere lagt på hylden.
Han fik aldrig selv en.
Alligevel stod han tit og kiggede interesseret, når jeg spillede Commander Keen eller skrev kommandoer i DOS.
Men når jeg spurgte om han ville prøve, afslog han altid.
Men hvorfor tog han ikke den nye teknologi til sig, når han nu tydeligvis var interesseret?
Ifølge Kaare Christensen, der er professor og leder på Dansk Center for Aldringsforskning, kan det hænge sammen med, at han ikke havde særlig meget uddannelse.
- Vi kan se, at der en klar sammenhæng mellem uddannelsesniveau hos de ældre, og i hvor høj grad de tager smartphones, tablets og computere til sig, siger han.
Da min morfar gik ud af skolen i midten af 1930’erne, var det kun omkring 18 procent, der fortsatte efter 7.
klasse, og under tre procent gik videre i gymnasiet.
I 2017 var tallet på 74 procent.
Og netop det store løft i uddannelsesniveauet betyder, at den kløft, der i dag er mellem unge og ældre i forhold til brug af ny teknologi, vil blive meget mindre i fremtiden, forudser professoren.
- Jeg regner med, at problemet bliver langt mindre.
Det er sandsynligt, at der altid vil være små generationsforskelle, men nok ikke som vi ser dem i dag, siger han.
Vi behandler ældre som børnMen måske er det i virkeligheden forkert at fokusere på alder som en forklaring på, hvorfor mange ældre ikke tager ny teknologi til sig.
Min farfar købte - i modsætning til min morfar - en computer i 90’erne og gik ivrigt til pc-kurser.
Og han brugte også computeren flittigt.
Til forskel fra min morfar var han uddannet lærer, så måske kom det lettere til ham at lære noget nyt.
Det mener Karen Pallesgaard Munk i hvert fald.
Hun har i mange år forsket i ældres psykologi og mener, at vi har en forkert opfattelse af alder og teknologi.
- Alder siger kun noget om, hvor længe du har levet.
Det er den historiske periode, du er født i, der betyder allermest for, hvordan du udvikler dig i din alderdom.
Hvor meget uddannelse du fik mulighed for at tage, og hvordan dit arbejde har udviklet dig gennem livet, er mere væsentligt end alder, siger hun.
Psykologen er træt af, at snakken altid kommer til at handle om alder.
Og ikke om de vilkår, de ældre har haft.
- Det betyder enormt meget, om du har haft en hård opvækst.
De dårligst stillede har også den dårligste alderdom og dør først.
Og de er dårligere til at tage imod ny teknologi.
Det er en social udfordring.
Ikke et aldersproblem, siger hun.
Gamle (mænd) med friske hjernerKaare Christensen er enig i, at opvæksten spiller en enorm rolle, når det kommer til, hvad du magter i en høj alder.
Et godt fundament i barndommen varer helt ind i alderdommen, forklarer han.
Hjernen skal have energi, hvis den skal lære nye tricks.
Den sluger hele 20 procent af kroppens samlede iltforbrug, selvom den kun udgør omkring to procent af vægten.
FLYNN-effektenSiden begyndelsen af det 20.
århundrede er den gennemsnitlige intelligens i vestlige lande steget.
Det kalder man FLYNN-effekten.
Her i Danmark har vi kunnet konstatere stigningen gennem de IQ-tests, der bliver taget, når unge mænd bliver indkaldt til session.
Fra 1957 og frem til 1998 steg IQ’en i Danmark med over 9 point.
Mellem 1998 og 2004 faldt den en smule, men er igen på samme niveau, skriver Videnskab.
dk.
Ifølge Kaare Christensen er IQ’en primært steget, fordi danskerne i løbet af det 20.
århundrede er blevet bedre og bedre uddannede - og har fået bedre kost og medicin gennem livet.
Hjernen skal med andre ord have rigeligt med ilt og sukker, hvis den skal trives.
Og for mange i min morfars generation, fik hjernen sandsynligvis ikke altid næring nok.
Mange var på det tidspunkt fattige og fik ikke ordentlig mad.
- Vi kan se på tal fra sessionerne på landets kaserner op gennem det 20.
århundrede, at vi er blevet både højere og klogere.
De danskere, der blev født i 1959 var i gennemsnit fem centimeter højere og scorede 6 procent mere på en IQ-skala, end dem, der blev født tyve år tidligere i 1939, siger han og fortsætter:- Når vi får optimale vækstbetingelser, bliver vi både højere og får en sundere hjerne.
De årgange, der når pensionsalderen nu, ankommer til en høj alder i væsentligt bedre stand end tidligere.
De har simpelthen fået en bedre start på livet.
I min barndom var 70-årige tilfredse med at sidde og læse avisen.
I dag skal man rejse og passe børnebørn, siger han.
Okay, så min morfar havde altså to væsentlige ting imod sig, da han stod overfor computerens indtog på sine gamle dage: mangel på uddannelse og en hård start på livet.
Men hvad er så egentlig min mors undskyldning?
Bange for at trykke på en forkert knapSammenlignet med min morfar er min mor lysår forude, når det kommer til at bruge ny teknologi.
Hun har en tablet, en smartphone og Chromecast sluttet til tv’et, og hun er mere aktiv på de sociale medier end mig.
Alligevel skal jeg af og til hjælpe hende.
For er der én ting, hun har svært ved at forstå, så er det forskellen på, hvad der ligger fysisk på computeren, og hvad der bliver gemt oppe i skyen.
Hun har stillet mig spørgsmål som: “Hvis jeg skifter computer, mister jeg så ikke alle mine emails?
” (hun bruger hotmail).
Min mor har til forskel fra min morfar en studentereksamen, er uddannet pædagog og er leder af en daginstitution, hvor computere og tablets indgår i arbejdet.
Så hun burde have alle forudsætninger for at være fuldstændig selvhjulpen.
Men det er hun ikke.
Hvorfor egentlig, Troels?
- Det kan være, fordi hun har lært at bruge computere, efter hun er fyldt 25 år.
Efter du fylder 25, er forbindelserne til frontallapperne nemlig helt færdigudviklede, og det er her, vores sociale bremse sidder.
Som ung er du mere risikovillig, fordi frontallapperne ikke stopper dig og får dig til at overveje konsekvensen af din handling.
Mange unge klikker derfor bare rundt på en computer, indtil de får det til at virke, siger han.
Så du tænker, at min mor overvejer konsekvenserne af hvert tryk på computeren eller telefon lidt for nøje?
Ja, man er ikke bange for udfaldet, når man er ung.
Og du lærer faktisk bedst ved at prøve dig frem i stedet for at følge en manuel eller andres instrukser.
Sådan hacker jeg min mors læringNå, så hvis jeg i fremtiden skal slippe for at være familiens tech-supporter, skal jeg altså insistere på, at min mor selv løser sine tech-problemer.
Det lyder da meget enkelt.
Men hvorfor skal hun egentlig selv løse problemerne, Troels?
- Learning by doing er helt centralt.
Hvis du har gjort noget mange gange selv, er der større sandsynlighed for, at du kan gøre det igen.
Du lærer jo heller ikke at cykle på en cykel ved, at dine forældre fortæller dig, hvordan du skal gøre.
Det kan du have ret i.
Men hvorfor er det lettere at huske, når vi har haft noget i hænderne?
Jeg husker eksempelvis ikke min pinkode på tallene, men på hvor jeg skal placere fingrene på dankortautomaten.
- Man kan skelne mellem to typer af læring.
Den motoriske læring sker, når du igen og igen forsøger at køre på en cykel eller spille et instrument.
Det sker med kroppen.
Og så er der den deklarative læring, hvor du eksempelvis lærer, hvad der skete i et bestemt årstal.
Deklarative ting er lettere at lære, men de forsvinder også hurtigere.
Så jeg skal sørge for, at min mor selv klikker rundt, så hun kan huske, hvordan hun laver en bestemt indstilling på sin smartphone?
- Ja, så vil der være en større sandsynlighed for, at hun husker det.
De ældre tror ikke på sig selvEn ting er, om jeg kan tvinge min mor til selv at trykke på knapperne, når jeg sidder ved siden af hende.
Det kan jeg nok.
Langt sværere er det nok at overbevise hende om, at hun faktisk godt kan løse de her problemer selv.
Og ifølge de to professorer så bliver din selvtillid i høj grad påvirket af, hvordan der tales om din aldersgruppe i den offentlige debat.
- Historien om, at ældre ikke kan finde ud af moderne teknologi, bliver en selvopfyldende profeti.
De begynder at tro på, at telefoner og computere er meget sværere at lære, end det virkelig er, siger Kaare Christensen.
100 år gammel fejl præger stadig vores syn på ældreI begyndelsen af 1900-tallet ville en gruppe forskere gerne blive lidt klogere på, hvad der sker med vores mentale evner, når vi bliver ældre.
De satte derfor en storstilet undersøgelse i gang.
Men de begik en grundlæggende brøler, forklarer Karen Pallesgaard Munk.
- Forskerne dengang sammenlignede 10-årige, 20-årige, 30-årige og helt op til 80-årige med hinanden på en række parametre.
Det tydelige billede, der dannede sig, viste, at fra 30-årsalderen går det stærkt ned ad bakke på de fleste af de her parametre, siger hun.
Men forskerne havde glemt at tage i betragtning, at de her aldersgrupper var opvokset under vidt forskellige betingelser - og med forskellige muligheder for uddannelse.
I stedet burde de, ifølge Karen Pallesgaard Munk, have fulgt en række individer gennem hele deres liv for at få et retvisende billede.
- Den her næsten 100 år gamle forskning præger stadig vores opfattelse af alderdommen.
Og det er helt fejlagtigt, forklarer hun.
Troels W.
Kjær er enig.
- Hvad folk siger om os, kan påvirke os alle.
Der er blevet lavet en undersøgelse, hvor man har set på pigers evne til at løse matematikopgaver.
Halvdelen af pigerne hørte en historie om, at piger er dårligere til matematik end drenge, inden de fik udleveret opgaverne.
De klarede sig også markant dårligere, end de piger, der intet fik at vide, siger han.
Troels W.
Kjær tror også, at mange ældre - og måske også folk på min mors alder omkring de 60 år - tror, at teknologi er meget sværere, end det i virkeligheden er, fordi de hele tiden får at vide, at de har svært ved det.
Altså må jeg hellere forsøge at overbevise min mor om, hvor tech-savvy hun egentlig er.
De ældre kan også nogle tricksDet lyder måske som om, at jeg hader at hjælpe min familie med deres tech-udfordringer, men faktisk var det ret hyggeligt at hjælpe min morfar.
Og for Kaare Christensen skal du ikke se det som en sur pligt, men som en bro mellem generationerne.
- Personligt har jeg oplevet, at det var en fornøjelse.
Det er sjovt for børnene at være den voksne, mens den ældre ser beundrende til og tænker: “Hvor er det dog et kvikt barnebarn, jeg har,” siger han.
Når unge og ældre fifler med tech-problemer sammen, kan det også være, at den unge får øjnene op for nogle af de kvaliteter, de ældre har.
Troels W.
Kjær mener i hvert fald, at der er meget, vi kan lære af de ældre.
- De ældre er typisk bedre til at finde mening i livet.
Mange er gode til at lytte til andre mennesker.
De kan bevare roen.
Og så kan de måske lære de unge at stresse af og bare være til.
Mange holder jo eksempelvis skumringstime, hvor man bare sidder og kigger på mørket, der falder på, siger han.
Så måske vi i de yngre generationer skal tage ved lære af den ro, som mange får med alderdommen.
Jeg har i hvert fald svært ved at slappe af, rense hovedet og bare være til, når min mor for 30.
gang spørger, hvor hendes mails er blevet af.
FacebookTwitterKopier linkEmner:Peter Lund Madsen (hjerneforsker)|Teknologi|Sundhed og velvære|Aalborg Portland|Folkeskolen (Danmark)




https://www.dr.dk/sporten/fodbold/superliga/video-i-90-minut-startede-unge-anderson-ulvehylet-paa-heden

SuperligaVIDEO I 90.
minut startede unge Anderson ulvehylet på HedenMikael Anderson blev matchvinder i FC Midtjyllands 1-0 sejr over Esbjerg.
12.
juli 2019 kl.
21.
19 | opdateret 12.
juli 2019 kl.
22.
10Bemærk: artiklen er mere end 30 dage gammelLæs opFredag startede 3F Superligaen efter sommerpausen med et opgør mellem FC Midtjylland og Esbjerg fB, hvor midtjyderne til sidst endte med at tage sejren på 1-0.
Både FCM og Esbjerg fik i løbet af kampen flere gode muligheder for at bringe sig i front, men ingen af klubberne virkede til at have den nødvendige skarphed foran mål, når det hele skulle afgøres.
Læs også:QUIZ: Får du rødt kort?
Su-Su-Superligaen begynder igenTil sidst blev det unge midtbanetalent Mikael Anderson så sendt på banen for FC Midtjylland, og det skulle vise sig at være afgørende, da han i det 90.
minut scorede kampens eneste mål.
Esbjerg fik mål annulleretKampen startede rodet, hvor begge mandskaber tydeligvis skulle banke lidt rust og nerver af sig.
Som tiden gik, overtog FCM dog mere af spillet.
Chancerne begyndte at komme for værterne, men skarpheden var stadig på sommerferie.
Det blev tydeliggjort af, at det var midtjydernes forsvarsgeneral, Erik Sviatchenko, der stod for halvlegens største chance.
Læs også:Den sværeste sæson nogensinde?
Nedrykningskandidater gør statusEsbjerg forsøgte at få spillet ind på midten af banen, men her var ikke meget plads for gæsterne, der ofte ikke formåede at komme væk fra egen banehalvdel.
Esbjerg startede anden halvleg klart bedre, hvor vestjyderne faktisk fik scoret, men glæden varede kort, da dommer Anders Poulsen underkendte målet.
Den midtjyske dominans blev mindre, som kampen skred frem, og Esbjerg fik flere gange presset spillet op på FCM's banehalvdel, men gæsterne formåede aldrig rigtig at blive farlige på trods af et par tamme afslutninger.
Læs også:Rundt om Superligaen: Tilskuere, teenagere og tidlige målMod slutningen af kampen sendte FCM den unge midtbanespiller Mikael Anderson på banen, og han endte med at blive midtjydernes helt store helt.
I overtiden fandt han bolden i feltet, og her viste han den koldblodighed, begge mandskaber havde manglet hidtil, da han scorede til kampens resultat 1-0.
/ritzau/FacebookTwitterKopier linkEmner:Erik Sviatchenko (fodboldspiller)|FC Midtjylland|Esbjerg|Fodbold|Esbjerg fB




https://www.dr.dk/nyheder/politik/mette-f-bekraefter-udskydelse-af-undskyldning-til-gronlandske-born

Godhavn-sagenSe temaPolitikMette F.
bekræfter udskydelse af undskyldning til grønlandske børnEn historisk udredning står i vejen for, at statsministeren giver undskyldning til eksperimentbørn i august.
Mette Frederiksen lovede fra scenen på Folkemødet på Bornholm en undskyldning til de grønlandske børn.
Den er nu udskudt.
12.
juli 2019 kl.
21.
34Bemærk: artiklen er mere end 30 dage gammelLæs opRegeringen fastholder at give en undskyldning til de 22 såkaldte eksperimentbørn fra Grønland.
Men undskyldningen vil først falde, når den historiske udredning af børnenes forløb står klar senest 1.
juni 2020.
Det oplyser Statsministeriet i en pressemeddelelse i forbindelse med et møde fredag mellem statsministeren og landsstyreformand Kim Kielsen.
Mette Frederiksen (S) sagde ellers i sin tale under Folkemødet på Bornholm i juni, at det første, hun ville gøre som statsminister, var at give en undskyldning til Godhavnsdrengene og "børn, der blev udsat for at blive tvunget til at være danske".
Mette Frederiksen har inviteret Godhavnsdrengene på Marienborg til en officiel undskyldning 13.
august.
De 22 grønlandske børns invitation lader sig vente.
"Det er noget skidt"Udskydelsen har vakt undren hos Enhedslistens grønlandsordfører Christian Juhl.
- Det er noget skidt.
Hun (Mette Frederiksen, red.
) var meget klar i sin tale om, at det var det første hun vil gøre, når hun blev statsminister.
- Begge de sager, hvor der var tale om en undskyldning, nemlig Godhavn- og eksperimentbørnene, er meget veldokumenteret, og der er ingen grund til at udskyde det, siger Christian Juhl.
De 22 grønlandske børn, der blev sendt til Danmark i 1951, var et led i et socialt eksperiment, hvor de skulle lægge det grønlandske af sig og blive en dansktalende elite i Grønland.
Den historiske udredning om de 22 grønlandske børn blev sat i gang af den daværende VLAK-regering og den grønlandske regering i februar.
/ritzau/FacebookTwitterKopier linkEmner:Kim Kielsen (politiker)|Mette Frederiksen (politiker)|Socialdemokraterne|Grønland|Enhedslisten




https://www.dr.dk/nyheder/udland/4000-ansatte-varsler-strejkekaos-i-heathrow-i-london

Udland4.
000 ansatte varsler strejkekaos i Heathrow i LondonSommertrafikken i Europas travleste lufthavn, Heathrow, trues af en mulig strejke.
Ventetiden kan blive lang, hvis strejken den 26.
-27.
juli, 5.
-6.
august og 23.
-24.
august bliver en realitet.
(Arkiv) 13.
juli 2019 kl.
06.
49Bemærk: artiklen er mere end 30 dage gammelLæs opTusindvis af ansatte i lufthavnen Heathrow i London advarer om muligt rejsekaos over sommeren i forbindelse med flere planlagte strejker.
Det meddeler fagforeningen Unite, der repræsenterer de ansatte i Storbritanniens største lufthavn, skriver BBC.
Flere end 4.
000 ansatte i lufthavnen har stemt for en strejke den 26.
-27.
juli, 5.
-6.
august og 23.
-24.
august.
Det vil ifølge de ansattes fagforening kunne skabe "sommer rejsekaos".
Blandt de grupper, der varsler strejke, er blandt andet de ansatte i kundeservice, ingeniører og sikkerhedspersonale i lufthavnen.
Ledelse har beredskabsplan klarLedelsen i Heathrow siger omvendt, at den har en beredskabsplan klar, som vil sikre, at lufthavnen forbliver åben og med normal og sikker drift.
- Vi arbejder i samarbejde med vores partnere i lufthavnen på at minimere forstyrrelsen, som passagererne kan blive udsat for, når de ser frem til deres velfortjente sommerferie, lyder det fra Heathrow i en meddelelse.
Planerne om at strejke skyldes ifølge Unite, at et krav om en lønstigning på 2,75 procent over 18 måneder er blevet afvist.
- Der er dyb vrede omkring lønnen blandt arbejderne, som er helt afgørende for, at Heathrow Lufthavn kan drives problemfrit, siger Wayne King, der er talsmand for Unite.
Betalt forskelligt for samme arbejdeFagforeningen oplyser, at striden også omhandler, at folk bliver betalt forskelligt for at udføre det samme stykke arbejde.
Heathrow har opfordret de ansatte og fagforeningen til at vende tilbage til forhandlingsbordet for at finde en løsning på konflikten.
Heathrow er den travleste lufthavn i Europa målt på passagerer og nummer syv globalt.
I 2018 havde lufthavnen 80,1 millioner rejsende.
/ritzau/FacebookTwitterKopier linkEmner:Heathrow Airport|Lufthavne|Storbritannien|Strejker og lockouts|London




https://www.dr.dk/sporten/tennis/ikonerne-tog-en-tur-i-tennis-tidsmaskinen-federer-slaar-nadal-og-er-i-sin-12

TennisIkonerne tog en tur i tennis-tidsmaskinen: Federer slår Nadal og er i sin 12.
Wimbledon-finaleDet schweiziske tennisikon Roger Federer slog ærkerivalen Nadal i fire sæt.
Roger Federer er klar til sin 12.
Wimbledon-finale.
Foto: REUTERS/Carl Recine 12.
juli 2019 kl.
21.
16Bemærk: artiklen er mere end 30 dage gammelLæs opÅrets største kamp.
Super Clasico.
Den største kamp i Wimbledon i flere år.
Der blev ikke sparet på superlativerne i optakten til fredagens Wimbledon-semifinale mellem Roger Federer og Rafael Nadal, og tilskuerne på Centre Court blev da også forkælet med tennis af den aller fineste slags.
Særligt fra Federers ketsjer.
Bortset fra i andet sæt var schweizeren fænomenal.
Ikonet vandt den imødesete kamp med 7-6, 1-6, 6-3, 6-4 og er klar til sin 12.
Wimbledon-finale.
Otte gange har han vundet trofæet.
Læs også:Djokovic sender spanier på polterabend og slår sig i Wimbledon-finalenSøndag bliver finalen mod den serbiske verdensetter, Novak Djokovic, der går på banen for at vinde sin femte titel i den traditionsrige grand slam-turnering på græs.
Historisk rivaliseringI optakten til det 40.
møde mellem Federer og Nadal blev der talt om deres legendariske 2008-finale, der bliver kaldt historiens bedste og havde Nadal som vinder.
Fredagens kamp var ikke langt fra at tangere niveauet, men man manglede lige, at Nadal matchede Federer en tand bedre.
Første sæt var helt lige.
Her var begge usvigelige sikre i egen serv, og kun Federer havde en breakbold undervejs.
Den eliminerede Nadal ved at vinde kampens hidtil længste duel, og så måtte sættet ud i tiebreak.
Her var Nadal foran med et såkaldt mini-break to gange i indledningen, men så ramte Federer et sublimt niveau og ændrede 2-3 til 7-3 og sætsejr.
Så dykkede Federer dog i niveau.
Nadal fik sit første servegennembrud til 3-1, og så gik det stærkt.
Tre partier senere havde Nadal udlignet i kraft af 6-1 i andet sæt.
Der var stor gensidig respekt mellem de to tennisikoner efter fredagens semifinale.
Foto: Adrian DENNIS / POOL / AFP Men så tippede momentum endnu en gang.
Federer var den første til at bryde i tredje sæt til 3-1.
Det blev ikke til flere brud trods flere chancer, men Federer holdt serv uden dikkedarer og vandt 6-3.
Læs også:Tennisikonet Williams klar til sin 11.
Wimbledon-finaleMan skulle ikke langt ind i fjerde sæt, før nye problemer tårnede sig op for Nadal.
Federer var stadig på et niveau over spanieren og brød til 2-1 på en breakbold, hvor schweizeren ramte det yderste af baglinjen, så Nadal fejlede.
Eftersom Federer intet gav væk i egne partier, var det nærmest umuligt for Nadal at svare tilbage, og snart servede Federer for sejren ved stillingen 5-4, efter Nadal havde afværget to matchbolde i det foregående parti.
Med kniven for struben spillede Nadal en af sine bedste partier i kampen.
Det var ikke nok.
Nadal spillede sig til en breakbold, men missede den, og i stedet udnyttede Federer sin femte matchbold i kampen.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Roger Federer (tennisspiller)|Tennis|Wimbledon Championships




https://www.dr.dk/nyheder/regionale/nordjylland/knap-millioner-aal-saettes-ud-i-danmark-der-er-brug-50-gange-saa-mange

NordjyllandKnap to millioner ål sættes ud i Danmark: 'Der er brug for 50 gange så mange'Danske fiskere sætter millioner af ål ud denne sommer, men det er en dråbe i havet.
Næsten to millioner ål bliver i år sat ud i søer, åer og ved kysten.
Udsætningerne foretages af DTU Aqua med hjælp fra blandt andre fritidsfiskere og sportsfiskere.
(Arkivfoto).
Af Søren K Nielsen og Rasmus Jungersen12.
juli 2019 kl.
21.
34Bemærk: artiklen er mere end 30 dage gammelLæs op- Når jeg sætter ruser ud nu, fanger jeg måske ti procent sammenlignet med den gang, der virkelig var ål her.
Bjarne Dam Jensen er kasserer i Hals og Omegns Fritidsfiskerforening i Nordjylland.
Han har fisket i Limfjorden i 50 år.
Da han var dreng, var fjorden fuld af ål.
- Om foråret kunne der være så mange unge ål på vej mod åerne, at man så dem som mørke skygger i fjorden, fortæller han.
I dag er egen fangst af ål en sjælden ret på middagsbordet derhjemme.
- Vi fanger, så vi kan servere ål et par gange om året.
Det er da også det, siger Bjarne Dam Jensen.
I dag er egen fangst af ål en sjælden ret på middagsbordet hjemme hos fritidsfisker Bjarne Dam Jensen fra Hals i Nordjylland.
Henover sommeren bliver der med EU-støtte sat 1,8 millioner ål ud i de danske farvande i et forsøg på at retablere bestanden.
Men det er langt fra nok, hvis bestanden skal genoprettes, og man skal nå niveauet for 50 år siden, lyder det fra Michael Ingemann, havbiolog hos DTU Aqua.
- Der skal sættes 50 gange så mange ål ud, hvis bestanden skal op på niveauet fra 60'erne og 70'erne.
Fakta om ålÅlen har tidligere været en af de mest almindelige fisk i vores vandløb, søer og fjorde.
Ålen var tidligere en meget vigtig art i det danske erhvervsfiskeri med årlige fangster på op til 5000 tons.
Hertil kommer et betydeligt fiskeri med ruser i vandløbene.
Siden slutningen af 1970’erne har ålen imidlertid været i rivende tilbagegang, og indvandringen af glasål til Europa er nu blot på mellem 1 og 5 procent af, hvad den var i 1980.
Kilde: denstoredanske.
dk- Så mange ål kan man ikke skaffe eller yngle sig til, men lidt har også ret.
De ål, man sætter ud, vender tilbage til gydepladserne.
Der kommer mere yngel, og så stiger bestanden igen - omend langsomt, siger Michael Ingemann.
Han påpeger, at ålen har en generationstid på 15 år.
- Fra yngel til voksen til ny yngel går der 15 år.
Vi regner med, at det vil tage mindst fem generationer, før vi er oppe på fordums højder igen.
Vi har sat yngel ud i nogle år, så omkring 2080 er vi ved at være der.
Den lille ålebestand går også ud over erhvervsfiskerne i Europa.
- For år tilbage havde 25.
000 erhvervsfiskere i Europa en væsentlig indtægt fra ålefiskeri.
Derfor er det en ressource, man gerne vil genetablere, siger Michael Ingemann.
Det Internationale Havundersøgelsesråd kalder niveauet for den europæiske ålebestand kritisk - specielt Nordsøens ål er hårdt ramt.
FacebookTwitterKopier linkEmner:Jylland|EU|Institut for Akvatiske Ressourcer|EU-forhold




https://www.dr.dk/nyheder/penge/murvaerk-og-skakter-blev-regnet-med-ejendomsfirma-anklaget-overdrive-stoerrelse-paa

PengeMurværk og skakter blev regnet med: Ejendomsfirma anklaget for at overdrive størrelse på lejlighederForbrugerombudsmanden anklager tre firmaer for at vildlede om projektbyggeri i København.
Forbrugerombudsmanden vurderer, at tre virksomheder har vildledt potentielle kunder i forbindelse med projektsalg af nybyggeri.
(Arkiv-foto.
Bygningen på billedet og håndværkerne er ikke relateret til sagen) Af Oliver Batchelor og Lars Riis Lindevall12.
juli 2019 kl.
22.
49Bemærk: artiklen er mere end 30 dage gammelLæs opEn ejendomsudvikler og to ejendomsmæglere gjorde i sine salgsbrochurer en række lejligheder på den københavnske boligø Kærholm større, end de reelt var.
Det drejer sig om ejendomsudvikleren NPV A/S samt to de ejendomsmæglere Niels Hald Amager A/S, der indtil februar i år var en del af Danbolig-kæden, og Lone Bøegh Henriksen A/S, som driver ti Home-butikker i København og omegn.
Når man køber bolig på projektstadiet er man helt afhængig af, at boligen er beskrevet korrekt i salgsmaterialet, fordi man i sagens natur ikke kan se boligen, inden man køber.
Forbrugerombudsmand Christina Toftegaard Nielsen.
Forbrugerombudsmanden vurderer, at de tre virksomheder har vildledt potentielle købere med fejlagtige plantegninger af lejlighederne, der blev udbudt til salg i 2015.
- Når man køber bolig på projektstadiet, er man helt afhængig af, at boligen er beskrevet korrekt i salgsmaterialet, fordi man i sagens natur ikke kan se boligen, inden man køber, udtaler Forbrugerombudsmand Christina Toftegaard Nielsen i afgørelsen.
Det reelle gulvareal var mindrePå plantegningerne, som de mulige købere kunne nærstudere, stod antallet af kvadratmeter inde i hvert enkelt rum - for eksempel 'soveværelse 15 m2'.
Størrelserne på rummene var dog beregnet ud fra lejlighedernes tinglyste areal, som omfatter murværk og skakter.
Derfor var rummene i salgsmaterialet angivet som større end det reelle gulvareal, da byggeriet stod færdigt.
Forbrugerombudsmanden har politianmeldt virksomhederne for vildledende markedsføring, men anmeldelsen blev efterfølgende tilbagekaldt, da forholdene var forældede og derfor ikke kunne straffes efter markedsføringsloven, som har en forældelsesfrist på to år.
Køber klagede over arealDet var en af køberne, der klagede til Forbrugerombudsmanden efter selv at have målt efter.
Her viste det sig ifølge klageren, at lejlighedens areal var 20 procent mindre end det areal, der var oplyst i plantegningerne.
Ejendomsudvikleren NPV A/S havde nederst i en af salgsbrochurerne taget forbehold for fejl og ændringer.
'Alle rumarealer på plantegningen er angivet som nettoarealer, dvs.
med andel af vægge.
'Det siger markedsføringslovenIfølge markedsføringslovens §§ 5 og 6, sammenholdt med § 8, må erhvervsdrivende ikke vildlede forbrugerne.
Markedsføringslovens § 5, stk.
1:”§ 5.
En erhvervsdrivendes handelspraksis må ikke indeholde urigtige oplysninger eller i kraft af sin fremstillingsform eller på anden måde vildlede eller kunne forventes at vildlede gennemsnitsforbrugeren, uanset om oplysningerne er faktuelt korrekte.
”Markedsføringslovens § 6, stk.
1:”§ 6.
En erhvervsdrivendes handelspraksis må ikke vildlede ved at udelade eller skjule væsentlige oplysninger eller præsentere væsentlige oplysninger på en uklar, uforståelig, dobbelttydig eller uhensigtsmæssig måde.
”Overtrædelser af markedsføringsloven forældes 2 år, efter de er ophørt, jf.
straffelovens § 93, stk.
1, nr.
1, jf.
§ 94, stk.
1.
Men ifølge Forbrugerombudsmanden opfatter den gennemsnitlige forbruger ordet 'nettoareal' som udtryk for gulvarealet - og dermed ikke inklusive den plads, som væggene optager.
Forbrugerombudsmanden støtter sig desuden til, at både Bygge- og Boligregistret, Boligejer.
dk og Dansk Standard betrager 'nettoareal' som en boligs indvendige gulvareal.
- Det er efter min opfattelse vildledende, at NPV oplyste arealerne i de enkelte rum på plantegningerne i salgsmaterialet inklusive murværk, så lejlighederne fremstod betydeligt større over for køberne, end de ville blive, også ifølge selskabets ansøgning om byggetilladelse, udtaler Christina Toftegaard Nielsen.
Uenig i vurderingNPV A/S deler ikke Forbrugerombudsmandens opfattelse af, at salgsmaterialet har vildledt køberne af projektlejlighederne.
I et mailsvar til DR Nyheder skriver Jens Schaumann, der er direktør i NPV A/S, at virksomheden er uenig i Forbrugerombudsmandens vurdering:- Vi har for længst i vores markedsføring gjort arealoplysningerne endnu tydeligere.
Vi er imidlertid ikke enige i, at markedsføringen af lejlighederne i projektbyggeriet Kærholm har været vildledende.
Samtlige købere har modtaget lejligheder med arealer, som stemmer nøje overens med de tinglyste arealer og BBR-arealer, som fremgår af de respektive købsaftaler.
Det har desuden aldrig været vores intention i vores markedsføring at give indtryk af, at de angivne nettoarealer skulle udgøre andet end de tinglyste arealer, skriver Jens Schaumann, direktør i NPV A/S.
Han kritiserer samtidig Forbrugerombudsmanden for at gå ud med kritik af virksomhederne i en pressemeddelelse, når sagen har vist sig at være forældet i forhold til markedsføringsloven.
- Vi er til gengæld forundrede over, at Forbrugerombudsmanden finder behov for at udsende en pressemeddelelse om sagen med et indhold af den pågældende karakter og på den måde forsøger aktivt at hænge os ud, selvom sagen er forældet og dermed bortfaldet, hvilket betyder, at vi ikke kan få lejlighed til at bevise, at Forbrugerombudsmanden tager fejl, skriver Jens Schaumann.
Ser ikke ud til at få konsekvenserSagen ser dog ikke umiddelbart ud til at få konsekvenser for de tre ejendomsfirmaer, konstaterer Christina Toftegaard Nielsen.
- De købere, der har klaget til os, indså først, at de var blevet vildledt af salgsmaterialet, da lejlighederne blev bygget.
Sagen viser, at markedsføringslovens forældelsesfrist på to år i sig selv kan medføre, at vildledende markedsføring bliver straffri.
Forbrugerombudsmanden har tidligere politianmeldt NPV A/S og ejendomsmægler Niels Hald Amager A/S i en lignende sag om projektbyggeriet Strandgården.
Denne sag verserer fortsat hos politiet, skriver Forbrugerombudsmanden.
DR Nyheder har kontaktet ejendomsmæglerfirmaet Niels Hald Amager A/S for at få en kommentar til sagerne, men der er ikke blevet svaret på henvendelsen.
Ejendomsmægler Lone Bøegh Henriksen henviser til vicedirektør Anders Palmkvist fra Dansk Ejendomsmæglerforening for en udtalelse til den konkrete sag.
Anders Palmkvist skriver i en skriftlig udtalelse til DR Nyheder:- Vores medlemmer har udarbejdet og udleveret salgsopstilling og købsaftale med angivelse af BBR-arealer og tinglyste arealer helt i overensstemmelse med lovgivningen herom.
Ejendomsmægleren har alene henvist til noget materiale udarbejdet af tredjemand, som forbrugerombudsmanden finder vildledende, skriver Anders Palmkvist, vicedirektør i Dansk Ejendomsmæglerforening.
FacebookTwitterKopier linkEmner:Christina Toftegaard Nielsen (jurist)|Forbrug|Forbrugerombudsmanden|Dansk Ejendomsmæglerforening|København




https://www.dr.dk/nyheder/indland/forbraendingsanlaeg-har-forurenet-med-giftige-stoffer

IndlandForbrændingsanlæg har forurenet med giftige stofferKatastrofalt og uden fortilfælde, lyder det fra Danmarks Naturfredningsforening.
Miljøgiften dioxin bliver blandt andet dannet ved forbrændingsprocesser.
Af Cecilie Rosenkvist Dam og Emil Eller12.
juli 2019 kl.
21.
45Bemærk: artiklen er mere end 30 dage gammelLæs opI tre af de seneste fem år har det kommunalt ejede Norfors-forbrændingsanlæg i Hørsholm udledt alt for meget af miljøgiftstofferne dioxin og furan, der kan være hormonforstyrrende og kræftfremkaldende ved længere tids påvirkning.
Stofferne betegnes som 'nogle af de giftigste menneskeskabte stoffer, der findes' i det påbud, som selskabet for nyligt har fået, skriver fagbladet Ingeniøren.
Hvad er dioxiner og furaner?
Dioxiner og furaner er nærtbeslægtede klorholdige stoffer, der går under kategorien miljøgifte.
Miljøstyrelsen betegner dem som nogle af de 'giftigste menneskeskabte stoffer, der findes'.
De påvirker miljøet og ophobes i fødekæden - blandt andet i vores fødevarer.
Det kan blandt andet være hormonforstyrrende og kræftfremkaldende med et indtag af dioxid over længere tid.
Kilder: Miljøstyrelsen, Fødevarestyrelsen, DTU- Jeg synes, det er voldsomt.
Jeg har ikke set noget lignende i Danmark før.
Det er overraskende, at det er så markante overskridelser, lyder reaktionen fra Jens Peter Mortensen, der er miljøpolitisk rådgiver hos Danmarks NaturfredningsforeningAffaldsselskabet Norfors I/S er ejet af Allerød Kommune, Fredensborg Kommune, Helsingør Kommune, Hørsholm Kommune og Rudersdal Kommune.
I Rudersdal Kommune er man først blevet orienteret om sagen for nyligt, selv om påpudet blev udstedt den 3.
juli.
Det fortæller Jens Ive, der er borgmester i Rudersdal Kommune og bestyrelsesmedlem i Norfors.
- Vi beklager dybt, at vi ikke har været orienteret om det her.
Vi ser virkelig alvorligt på det, for dioxin er noget, man skal tage med stor alvor, siger Jens Ive.
Har udledt tre gange så meget, som de måSiden 2014 har grænseværdien været overskredet i otte forskellige målinger, sidst så sent som i maj.
- Det er meget slemt.
Dioxin er en af verdens 12 værste miljøgifte.
Det har effekter i naturen og på mennesker, som ikke kan tages tilbage.
Mennesker får vanskabte børn, dyr får vanskabte unger, og det kan give kræft, siger Jens Peter Mortensen fra Danmarks Naturfredningsforening.
Grænseværdien for udledning af dioxin er på 0,1 ng/Nm3 - nanogram per normalkubikmeter.
Ved målingen i 2019 lå tallet på næsten 0,3 - altså tre gange mere end tilladt.
- Det er en stor overskridelse, men grænseværdierne er sat meget, meget lavt, så vi sikrer, at vi får så lille en udledning af dioxin som muligt.
Så i forhold til naboerne er der ingen grund til bekymring, forklarer Yvonne Korup, der er kontorchef i Miljøstyrelsen.
Rudersdal-borgmester Jens Ive siger, at der er blevet rettet op på den fejl, der har ført til de høje mængder af dioxon, ligesom de efter henvisning fra styrelsen har indført en procedure, så værket fremover bliver lukket ned, hvis de kommer i nærheden af grænseværdierne.
- Vi vil ikke have de her dioxinudslip.
Vi har meget ambitiøse udledningsgrænser i Danmark, så der er ikke katastrofale følger som i gamle dage på dioxinområdet, men derfor er det stadig ikke i orden, og der skal ske en ordentlig orientering af borgerne, siger Jens Ive.
Pålagt rens og kontrolmålingerHelt konkret har der været en fejl på højgasanlægget, der skal rense noget af dioxinen ud.
Dioxinen er i det affald, der brændes, og det dannes også under selve brændingsprocessen.
Miljøstyrelsen har gennem deres påbud pålagt dem at få renoveret en ovn, sådan at de fremover kan overholde dioxinkravene, og efterfølgende skal de tage flere kontrolprøver, så de kan bevise, de holder sig under grænseværdien.
Selvom grænseværdierne er lave i Danmark, ryster sagen stadig Danmarks Naturfredningsforening.
- Det er en katastrofe.
Det synes jeg simpelthen.
Der har været en større katastrofe med det her stof i Europa, så det er absurd, at der er grænseværdier, der er så overskredet.
I 1976 blev en kemivirksomhed i den italienske by Seveso ramt af en ulykke, der udløste et stort udslip af dioxin.
Boligområder i nærheden måtte sidenhen rives ned, og ulykken slog store mængder af vilde dyr ihjel.
Med tiden har man også kunnet måle øget risiko for kræft blandt de personer, der boede i nærheden af virksomheden.
Det er dog vigtigt at understrege, at udslippet dengang var enormt, og at de overskredne grænseværdier i Danmark ikke står mål med ulykken i Seveso.
FacebookTwitterKopier linkEmner:Jens Ive (politiker)|Danmarks Naturfredningsforening|Sundhedsskadelige stoffer|Rudersdal Kommune|Hørsholm




