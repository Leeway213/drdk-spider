https://www.dr.dk/sporten/tennis/wozniacki-misser-matchbold-og-titelforsvar

TennisWozniacki misser matchbold og titelforsvarCaroline Wozniacki tabte efter tiebreak i tredje sæt til Aryna Sabalenka og er ude i Eastbourne.
Caroline Wozniacki formåede ikke at forsvare sin titel i Eastbourne.
Foto: Glyn KIRK / AFP 26.
juni 2019 kl.
22.
17Bemærk: artiklen er mere end 30 dage gammelLæs opCaroline Wozniacki stormede afsted i første sæt og i begyndelsen af tredje sæt, hvor danskeren missede en matchbold, og så endte hun med at tabe.
Det blev udgangen på mødet med Aryna Sabalenka onsdag om en plads i kvartfinalen i WTA-turneringen i Eastbourne.
Den 21-årige hviderusser hev sejren i land efter tiebreak i tredje sæt, og hun sendte danskeren ud med 2-6, 6-4, 7-6 (7/5) efter en kamp, der udviklede sig til lidt af et drama.
Sejren betød, at Aryna Sabalenka fik revanche for nederlaget til Wozniacki i finalen i samme turnering i fjor, og det er hviderusseren, der i kvartfinalen møder Kiki Bertens.
Caroline Wozniacki kunne have sikret sejren foran 5-3 i tredje sæt, da hun servede sig på 40-30, men det hele endte med tiebreak, hvor Wozniacki bagud 5-6 blev brudt og tabte efter 2 timer og 23 minutter.
Læs også:Wozniacki spiller sig sikkert videre i EnglandDanskeren lagde ellers hårdt ud i første sæt og servede sig på 3-0.
Unge Sabalenka virkede utålmodig med flere vildskud, og Wozniacki brød igen til 4-0 og kom foran 5-0, inden det lykkedes hviderusseren at reducere.
Så skulle Wozniacki serve sættet hjem foran 5-1, men Sabalenka var ved at komme i gang, og Wozniacki måtte overleve fem breakbolde, før Sabalenka udnyttede den sjette og reducerede til 2-5.
Wozniacki svarede dog hurtigt igen og brød hviderusseren og tog første sæt 6-2.
Andet sæt blev indledt med et servees, og Wozniacki kom på 1-0, men Sabalenka udlignede til 1-1.
Hun lavede dog stadig fejl, og Wozniacki servede sig på 2-1 efter lidt modvind.
Så ændrede kampen karakter og Sabalenka fandt sit spil.
Hun holdt sin serv og udlignede, og hun brød efterfølgende rent til 3-2.
Sabalenka servede rent partiet hjem til 4-2 bagefter og brød så også til 5-2.
Wozniacki ledte efter spillet fra første sæt, og hun brød til 3-5 og servede sig på 4-5, men danskeren kunne ikke undgå et tredje sæt.
Læs også:Wozniacki indleder titelforsvar med sejrHer stormede Wozniacki så igen afsted og bragte sig foran 3-0 og servede sig også ukompliceret foran 4-1.
Sabalenka overlevede to breakbolde og reducerede, men Wozniacki servede sig rent på 5-2.
Foran 5-3 missede danskeren så sin matchbold, og efter en dobbeltfejl til sidst blev det 5-4 og bagefter 5-5 i Sabalenkas serv.
En baghåndsvinder sikrede 6-5 efter et langt serveparti for Wozniacki, men der skulle tiebreak til, og her løb hviderusseren med sejren.
/ritzau/FacebookTwitterKopier link




https://www.dr.dk/nyheder/indland/kendt-naturformidler-raser-over-bi-aflivning-gennemfoert-ignorant

IndlandKendt naturformidler raser over bi-aflivning: 'Gennemført ignorant'Halsnæs Kommune har fjernet en koloni med 100.
000 bier ved en skole efter en forældreklage.
- Hvis det er kendetegnende for forvaltningen i dette land eller i Halsnæs Kommune, så vil jeg kraftedeme være nervøs, siger naturformidler Morten D.
D.
Hansen.
Af Anton Lind26.
juni 2019 kl.
22.
18Bemærk: artiklen er mere end 30 dage gammelLæs opMorten D.
D.
Hansen er mildest talt rasende på Halsnæs Kommune.
- Det er inkarnationen af uvidenhed.
Der er mange eksempler på uvidenhed i dansk naturforvaltning, men det her sætter hvis ikke årtirekord, så i hvert fald årsrekord, siger han.
Den kendte naturformidler og museumsinspektør ved Naturhistorisk Museum i Aarhus kan nærmest ikke være i sig selv af ærgrelse over, at Halsnæs Kommune har valgt at udrydde en koloni af bier, som havde indtaget et fortov ved Hundested Skole i kommunen.
- Vi knokler rundt på kryds og tværs for at formidle ting som det her, og så gør de kraftedeme noget så dumt, siger han.
'Forklaringen hænger slet ikke sammen'Årsagen til hans vrede skal især findes i baggrunden for at fjerne bierne, som han mener, emmer af, at kommunen slet ikke ved, hvad den har lavet.
Læs også:100.
000 fredelige bier på skolevej fik kommunal giftsprøjteEn forælder havde slået alarm, fordi skolebørn passerede bierne på vej til skole.
Kommunen undersøgte sagen og slog fast, at det var et stort samfund af cirka 100.
000 murbier, og at der ikke var andet valg end at fjerne dem med sprøjtegift.
Og så vælger man kraftedeme at forgifte de her bier, fordi en tilfældig borger, der ikke ved en skid om bier, har klaget.
Jeg kan ikke beskrive med ord, hvor gennemført ignorant det er.
Morten D.
D.
Hansen, naturformidlerDer er dog flere ting i den forklaring, som slet ikke hænger sammen, mener Morten D.
D.
Først og fremmest mener han, at det er helt åbenlyst, at der ikke er tale om murbier, men i stedet buksebier, der formentlig har boet samme sted i årtier.
- Folk flipper ud over bier, og halvdelen kan ikke engang se forskel på hveps og bi.
Buksebien gør ingenting, de er kun fremme i tre til fire uger, hvor de er et overflødighedshorn af charme.
Det er verdens bedste bi at formidle, siger han.
Hvad vigtigere er, den stikker heller ikke.
- Jeg tror aldrig i europæisk historie, at nogen er blevet stukket af en buksebi.
Selv hvis du prøvede at blive stukket, tror jeg aldrig nogensinde, at det ville lykkes, siger han.
Hænger ikke sammen med fokus på bæredygtighedHan medgiver, at nogen sikkert vil spørge, om det ikke er lige meget med en enkelt koloni bier.
Men han mener, at det er et tilbagevendende symptom hos landets naturforvaltninger, og at det slet ikke hænger sammen med det ellers øgede fokus på bæredygtighed og biodiversitet.
Hvis det er kendetegnende for forvaltningen i dette land eller i Halsnæs Kommune, så vil jeg kraftedeme være nervøs.
Morten D.
D.
Hansen, naturformidlerHan peger eksempelvis på, at kommunen netop har brystet sig af at have plantet blomster til bier og andre insekter i den anden ende af byen.
- Og så vælger man kraftedeme at forgifte de her bier, fordi en tilfældig borger, der ikke ved en skid om bier, har klaget.
Jeg kan ikke beskrive med ord, hvor gennemført ignorant det er.
- Hvis det er kendetegnende for forvaltningen i dette land eller i Halsnæs Kommune, så vil jeg kraftedeme være nervøs, siger han.
Halsnæs Kommune står ved beslutningenHalsnæs Kommune holder i dag fast i, at det var den rigtig beslutning at fjerne bierne.
- Bier har stor værdi for vores natur, og derfor skal vi som udgangspunkt altid passe godt på dem.
Men vi skal også passe godt på vores børn og voksne, som risikerer at blive stukket, hvis de træder eller falder på bierne, siger direktør i Halsnæs Kommune Martin B.
Lindgreen i en pressemeddelse.
Det blev også overvejet, om der kunne spærres af, men det ville tvinge skolebørnene og andre forbipasserende ud på vejbanen.
Og havde vi blot ventet, ville bierne simpelthen underminere fortovet.
Martin B.
Lindgreen, direktør, Halsnæs KommuneKommunen er opmærksom på, at der fejlagtigt blev talt om murbier.
Den skriver, at der i stedet er tale om pragtbuksebier, men holder stadig fast i, at hunnerne kan stikke, hvis de føler sig truede.
Direktør Martin B.
Lindgreen siger også, at kommunen overvejede at flytte bierne, hvilket ikke kunne lade sig gøre.
- Det blev også overvejet, om der kunne spærres af, men det ville tvinge skolebørnene og andre forbipasserende ud på vejbanen.
Og havde vi blot ventet, ville bierne simpelthen underminere fortovet, siger han i pressemeddelsen.
'Burde lægge sig fladt ned'Men den forklaring giver Morten D.
D.
ikke meget for.
Kommunen burde lægge sig fladt ned og sige undskyld til Danmarks natur.
Morten D.
D.
Hansen, naturformidler- Det er bare dårlige undskyldninger på stribe.
De bier har været der i mange år, siger han.
I øvrigt køber han heller ikke, at der var tale om 100.
000 bier.
- På de billeder jeg har set, er der maksimalt 1.
000, så intet i den her historie er korrekt.
- Kommunen burde lægge sig fladt ned og sige undskyld til Danmarks natur, siger han.
Han mener, at kommunen bare skulle have sat et skilt op, hvor man fortæller om bien og skriver, at den er 'fuldstændig uskadelig og harmløs'.
FacebookTwitterKopier linkEmner:Halsnæs Kommune|Insekter|Miljø og natur|Naturhistorisk Museum|Hundested




https://www.dr.dk/sporten/overblik-saadan-klarede-danskerne-sig-onsdag-ved-european-games

SportOVERBLIK Sådan klarede danskerne sig onsdag ved European GamesDer var en sølvmedalje og flere andre flotte danske præstationer under onsdagens konkurrencer ved European Games.
Bordtennisspilleren Jonathan Groth vandt onsdag sølv ved European Games.
Foto: Lars Møller/Ritzau Scanpix Af Emil Halkier26.
juni 2019 kl.
22.
03Bemærk: artiklen er mere end 30 dage gammelLæs opHer får du det fulde overblik over de danske danske resultater under onsdagens discipliner ved European Games.
BadmintonDet var en god onsdag for de danske badmintonspillere i hviderussiske Minsk.
På doublesiden spillede førsteseedede Sara Thygesen og Maiken Fruergaard sig videre til kvartfinalerne i European Games, da den danske double fejede et litauisk par af banen med cifrene 21-10, 21-7.
Også herredoublen med Kim Astrup og Anders Skaarup Rasmussen er kvartfinaleklar efter de nedkæmpede Jelle Maas og Robin Tabeling fra Holland med cifrene 22-20, 21-12 og dermed snuppede førstepladsen i gruppen.
For de danske singlespillere var der hattrick i avancement.
Både Mia Blichfeldt, Line Kjærsfeldt og Ander Antonsen spillede sig således videre fra gruppespillet.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
BoksningI sin kvartfinale var Ditte Ajaaja Frostholm oppe mod hård russisk modstand, og også for hård.
Danskeren tabte 5-0 til Anastasiia Beliakova i -60 kilo-klassen.
Dermed blev kvartfinalen endestationen for den danske bokser ved European Games.
BordtennisDet var med følelserne udenpå tøjet, da Jonathan Groth onsdag aften blev interviewet efter sit finalenederlag til tyske Timo Boll.
For selvom danskere måtte se guldet glippe, var Groth både stolt og rørt over sin egen præstation ved European Games og kaldte sølvmedaljen karrierens største øjeblik.
Tidligere på dagen fik Groth tilmed endnu en ting at glæde sig over, da han efter sin semifinalesejr sikrede sig kvalifikation til de Olympiske Lege i Tokyo næste sommer.
BueskydningFor den tidligere danske verdensmester i recurvebueskydning, Maja Jager, var onsdagen ved European Games ikke just den største succesoplevelse.
Danskeren formåede ikke at skyde sig videre fra kvartfinalen.
Jager fulgtes ellers ad med sin russiske modstander Inna Stepanova og efter fem uafgjorte sæt, måtte de to ud i en shoot off.
Her missede den danske bueskytte en stor mulighed efter et halvsløjt udlæg af russeren og røg ud.
I recurve lagde danske Randi Degn godt fra land ved at skyde sig i en 1/8-finale med cifrene 6-4 over Veronika Marchenko fra Ukraine.
I kvartfinalen senere på dagen var recurvebueskytten oppe mod overmagten og tabte 1-7 til russiske Balsukova.
Også compound-bueskytter Tanja Jensen måtte se kvartfinalen blive den foreløbige endestation ved European Games.
I en tæt dyst mod franske Sophie Dodemont tabte danskeren med ét sølle point, 142-143.
Kajak:René Holten Poulsen fik en forrygende start i finalen på 1000 meter enerkajak og lignede længe en medaljekandidat.
På de sidste 250 meter blev han dog overhalet af hviderusseren Yurenia Aleh, der tog bronze og skubbede danskeren ned på en fjerdeplads.
Hos kvinderne fortsatte Emma Aastrand Jørgensen de positive European Games-takter og kvalificerede sig til finalen i 200 meter enerkajak.
Aastrand vandt sit heat i tiden 40,514 sekunder.
Dermed kan kajakroeren se frem til hele fire finaler i torsdagens konkurrencer.
I toerkajak blev der tidligt onsdag booket en dansk semifinaleplads, da Line Langelund og Bolette Nyvang Iversen blev nummer fem i deres heat på 200 meteren.
I den efterfølgende semifinale roede danskerne en sjetteplads hjem, og det rakte ikke til en videre plads i finalen.
Den danske båd kom ind i tiden 39,321 sekunder.
Skydning:De to danske skytter Jesper Hansen og Emil Kjelgaard Petersen var onsdag på skydebanen i den indledende kvalifikation i skeetskydning.
Kvalifikationen fortsætter torsdag, men begge danskere er godt med - begge et enkelt point efter den førende tjekke Tomas Nydrle.
I 50 meter riffel, tre positioner, for mænd formåede de to danskere Esben Jakobsen og Steffen Olsen ikke skyde sig blandt de otte skytter, der avancerede til finalen senere på dagen.
Steffen Olsen fik en score på 1164, mens Esben Jakobsen skød 1154.
Det var desværre ikke nok for danskerne, da den ottende og sidste skytte, der kvalificerede sig til finalen, scorede 1173.
DR sender torsdag live ved Europaen Games fra klokken 8.
55 på DR2 og DR TV begyndende med kajak og badminton.
FacebookTwitterKopier linkEmner:René Holten Poulsen (roer)|DR2|Kano og kajak|Skydesport|Rusland




https://www.dr.dk/nyheder/politik/uffe-tang-disse-seks-navne-er-gode-bud-paa-nye-ministre

Ny regeringSe temaPolitikUffe Tang: Disse seks navne er gode bud på nye ministreS-formand Mette Frederiksen præsenterer sit ministerhold i morgen.
Alt tyder på, at Mette Frederiksen i morgen vil præsentere sin nye regering.
Af Emil Søndergård Ingvorsen26.
juni 2019 kl.
21.
45Bemærk: artiklen er mere end 30 dage gammelLæs opDet bliver i morgen, at spændingen bliver udløst, når S-formand Mette Frederiksen præsenterer sit nye ministerhold.
Og her vil det være udelukkende socialdemokratiske navne, da partiet er kommet i mål med at lave en etparti-regering med støttepartierne SF, Radikale Venstre og Enhedslisten.
Endnu er der ikke blevet offentliggjort nogle navne på Mette Frederiksens ministerhold, men der er alligevel nogle navne, som lyser lidt stærkere end andre i folketingsgruppen.
Herunder giver DR's politiske korrespondent Uffe Tang sit bud på, hvem der nok bør vente ved telefonen på, at deres partiformand måske ringer i aften.
Nicolai WammenNicolai Wammen Nicolai Wammen er nuværende politisk ordfører for Socialdemokratiet og har været en fast del af regeringsforhandlingerne, hvor han har flankeret sin formand Mette Frederiksen.
Han har desuden været både europaminister og forsvarsminister under Helle Thorning-Schmidt og sad også fem år som borgmester i Aarhus.
- Det er helt oplagt, at han skal have en ministerpost, Han er en del af den absolutte topledelse og en del af Mette Frederiksens inderkreds, siger Uffe Tang.
Dan JørgensenDan Jørgensen.
Dan Jørgensen blev efter ni år i Europa-Parlamentet hentet hjem af Helle Thorning-Schmidt og blev udpeget som fødevareminister, hvilket han fortsatte med, til Lars Løkke Rasmussen overtog regeringsmagten i 2015.
Dan Jørgensen har de seneste fire år fået en større og større stjerne i partiet, hvilket gør ham til et godt bud.
- Dan Jørgensen har ministererfaring og har markeret sig internt i Socialdemokratiet som den drivende kraft i det nye partiprogram, som er blevet skabt under Mette Frederiksens ledelse, siger Uffe Tang.
Nick HækkerupNick Hækkerup.
Nick Hækkerup er en rutineret folketingspolitiker med 12 år på bagen.
Han har desuden siddet som både forsvarsminister, EU- og handelsminister og sundhedsminister.
Navnet Hækkerup er synonymt med Socialdemokratiet.
Både hans onkel og fader har bestredet ministerposter og også hans bror har været i Folketinget.
- Nick Hækkerup er født ind i Socialdemokratiet, og han har en lang politisk karriere som både borgmester og minister og kan agere på mange forskellige områder, siger Uffe Tang.
Morten BødskovMorten Bødskov.
Morten Bødskov har siddet i Folketinget i snart 18 år og har ligeledes ministererfaring.
Han måtte dog forlade sin post som justitsminister, da han løj over for Folketingets Retsudvalg om et aflyst besøg på Christiania.
- Den tidligere justitsminister måtte forlade sin ministerpost efter den såkaldte nødløgnsskandale.
Trods det er han et godt på en driftsikker og loyal partisoldat, som vil kunne indgå på et ministerhold, siger Uffe Tang.
Pernille Rosenkrantz-TheilPernille Rosenkrantz-Theil.
Pernille Rosenkrantz-Theil er langt fra født ind i Socialdemokratiet.
Hun var nemlig medlem af Enhedslisten, indtil hun meldte sig ud i 2008.
Hun har ingen tidligere ministererfaring, men har som socialordfører blandt andet markeret sig som en markant stemme i medierne.
- Som en af Mette Frederiksens nære allierede er Pernille Rosenkrantz-Theil et oplagt bud på en minister, som vil have en stærk offentlig profil, siger Uffe Tang.
Mattias TesfayeMattias Tesfaye.
Mattias Tesfaye har været medlem af Socialdemokratiet siden 2013, hvor han forlod SF i kølvandet på Dong-sagen.
Han har i den seneste folketingsperiode markeret sig stærkt på udlændingeområdet.
- Selv om Mattias Tesfaye har en fortid i SF, så er der ingen tvivl om, at han er en stor stjerne i den socialdemokratiske ledelse.
Han har markeret sig stærkt på udlændingeområdet, og i den seneste tid har han været en markant ordfører på en lang række højtprofilerede sager, siger Uffe Tang.
Og de andreAstrid Krag er også et bud på en ny minister.
De seks ovenstående kan selvfølgelig ikke udfylde et helt ministerhold.
Derfor vil Mette Frederiksen også se på, hvem der har ministererfaring fra tidligere.
Her kan nævnes Astrid Krag, Magnus Heunicke og Benny Engelbrecht.
Derudover sidder der ifølge Uffe Tang også en lang række talenter i den socialdemokratiske folketingsgruppe.
Her kan blandt andet nævnes Ane Halsboe Jørgensen, Peter Hummelgaard og Jesper Petersen.
FacebookTwitterKopier linkEmner:Benny Engelbrecht (politiker)|Helle Thorning-Schmidt (politiker)|Retspolitik|Ledelse|Aarhus




https://www.dr.dk/nyheder/udland/brand-i-det-danske-hus-i-paris

UdlandBrand i Det Danske Hus i ParisOp mod 40 udrykningskøretøjer på Champs-Élysées i den franske hovedstad.
Brandbiler foran Det Danske Hus her til aften.
Af Nis Kielgast26.
juni 2019 kl.
22.
55 | opdateret 26.
juni 2019 kl.
23.
28Bemærk: artiklen er mere end 30 dage gammelLæs opDet Danske Hus i hjertet af Paris er her til aften i brand, oplyser DR’s korrespondent Stéphanie Surrugue, der er på stedet.
Både selve Det Danske Hus og den danske restaurant i stueetagen er berørt af branden, og op mod 40 udrykningskøretøjer spærrer lige nu den berømte gade Champs-Élysées, hvor huset ligger.
Branden, der angiveligt startede omkring klokken 20, kan have skadet de kunstværker, som i øjeblikket er udstillet.
Udstillingen 'Ombre Flore' viser kunstner Jesper Christiansens skitser til den nye altertavle i Frederikskirken i Paris og blev i søndags åbnet af kronprinsesse Mary.
- Mange værker er reddet ud.
Det er næsten det samme hold brandfolk, som arbejdede på brandslukningen af Notre Dame-kirken.
Det er det bedste hold.
Vi har forsøgt at undgå at ramme værkerne med vand.
Lige nu er det svært at sige, om de er blevet beskadiget.
Vi arbejder stadig på at få det største maleri ud, siger en af de brandmænd, der arbejder med slukningsarbejdet.
Han vil ikke have sit navn frem.
Et virkelig vigtigt værkDe fleste af kunstværkerne blev flyttet til Frederikskirken, hvor kunstneren Jesper Christiansen fik mulighed for at besigtige de mulige skader.
- De ser okay ud.
De har fået lidt vand og lidt støv og et eller andet, siger Jesper Christiansen.
- Det ser lidt værre ud, end jeg havde forventet, siger den 64-årige maler og grafiker til DR, der ikke mener, at værkerne kan udstilles igen før, at de har været forbi en konservator.
Den Danske Ambassade i Paris oplyser til DR, at man ikke har oplysninger om eventuelt tilskadekomne ved branden.
Jesper Christiansen viser kronprinsesse Mary rundt på udstillingen søndag.
FacebookTwitterKopier linkEmner:Stéphanie Surrugue (journalist)|Paris|Frankrig|Brande|Billedkunst




https://www.dr.dk/nyheder/politik/folketingsvalg/portraet-fra-hoejtraabende-passioneret-idealist-til-danmarks-nye

Ny regeringSe temaFolketingsvalgPORTRÆT Fra højtråbende passioneret idealist til Danmarks nye statsminister Politik har fyldt det meste af 41-årige Mette Frederiksens liv - om lidt skal hun lede landet.
Mette Frederiksen vil i morgen præsentere sin ministerliste.
(arkivfoto).
Af Marie Louise Hagemeister26.
juni 2019 kl.
21.
03Bemærk: artiklen er mere end 30 dage gammelLæs opDen yngste statsminister, Danmark nogensinde har haft.
Det er i hvert fald én af de ting, der vil komme til at stå i historiebøgerne, efter det sent i går aftes blev klart, at Mette Frederiksen bliver statsminister i en ren socialdemokratisk mindretalsregering med opbakning fra SF, Radikale Venstre og Enhedslisten.
Resten af historien mangler endnu at blive til.
Men selvom vi endnu ikke ved, hvad der kommer til at ske med den nye regering, bortset fra det politiske aftalepapir, der ligger på bordet nu, så er den 41-årige Mette Frederiksen langt fra et ubeskrevet blad i dansk politik.
I de seneste fire år har hun været formand for Socialdemokratiet, men allerede i 1992 blev hun aktiv i politik, da hun blev medlem af Danmarks Socialdemokratiske Ungdom.
Og knap ti år efter, i 2001, blev hun som 24-årig valgt som medlem af Folketinget for Ballerupkredsen.
En korthåret, passioneret idealist.
Som blandt andet slog et slag for forbud mod sexkøb og ønskede at sende flere på førtidspension.
Og som ikke var bange for at sige det højt.
Mette Frederiksen før valget i 2001 sammen med Helle Thorning-Smith og Kristian Madsen, som dengang var formand for DSU.
De opfordrede ledelsen til at droppe inspirationen fra Dansk Folkeparti i forbindelse med udlændingepolitikken.
Men også en ung kvinde, som langt fra var inde i varmen i sit eget parti, lyder det fra DR's politiske analytiker Jens Ringberg.
- De første år, Mette Frederiksen sad i Folketinget, havde hun ikke nogen central placering i sit parti.
Først var hun helt ny, og da Helle Thorning-Schmidt blev partiformand, holdt hun længe Mette Frederiksen ud i strakt arm, blandt andet fordi hun blev anset for at være for venstreorienteret.
’Chef for det hele i Danmark’Det var bag en ligusterhæk i et parcelhus i Aalborg, Mette Frederiksen voksede op sammen med sine forældre og storebror.
Og politik var langt fra ukendt land.
Både faren og farfaren var aktive socialdemokrater.
Blå bog - Mette Frederiksen Mette Frederiksen er født 19.
november 1977 i Aalborg.
Hun har en datter og en søn.
I 1996 blev hun student.
Og i 2007 fik hun en bachelor i administration og samfundsfag.
Samt en masteruddannelse i Afrikastudier i 2009.
Mette Frederiksen blev medlem af Socialdemokratiets ungdom i 1992.
Hun har været medlem af folketinget siden 2001.
Fra 2005-2010 var hun næstformand i Socialdemokratiets folketingsgruppe.
Hun har været socialpolitisk ordfører fra 2005-2011.
I 2011 blev hun minister for første gang.
Det var som beskæftigelsesminister.
Mette Frederiksen har været formand for Socialdemokratiet siden 2015.
Og Mette Frederiksen ønskede også tidligt at gøre noget aktivt.
Gøre en forskel - ændre på verden.
Som 12-årig opkøbte hun regnskov i Sydamerika, brugte lommepenge på at sponsorere en kaskelothval kaldet Jens og meldte sig ind i den sydafrikanske anti-apartheid-bevægelse ANC Youth League, som det lyder i et portræt i Altinget i forbindelse med hendes 40 års fødselsdag.
Arbejderdyder blev en del af bagagen.
Man skulle hjælpe dem, der ikke havde de samme midler.
Også selvom man ikke lige orkede.
Mette Frederiksen orkede og holdt ved.
I hvert fald, hvis man skal tro hendes storebror, Per Frederiksen.
I et interview med DR under valgkampen beskriver han hende som stædig.
Ekstremt stædig.
Og selvom det føles uvirkeligt, at hans lillesøster en dag skulle være landets statsminister, ’chef for det hele i Danmark’, som han udtrykte det, så har han altid vidst, at hun ville blive noget stort.
Og han er ikke i tvivl om, at hun vil klare det godt.
- Jeg tror, at Mette bliver en stærk statsminister.
En, som kan kommunikere med de fleste, og så håber jeg, at hun står ved sine løfter om at blive statsminister for børn og klima.
Det håber jeg, at hun husker.
Se et klip med hendes storebror nedenfor.
Gucci-Helle og SkrigeskinkenMette Frederiksen har altid været i stand til at sige fra, og hun har ikke været bange for at råbe højt, siger Aalborgs nuværende borgmester, Thomas Kastrup-Larsen (S) i selvsamme interview.
- Altså, hvis man synes, hun er markant i dag, så skulle man have kendt hende dengang, for der var hun virkelig markant.
- Mette var ikke en, der stak tingene under stolen eller var bange for at sige, hvad hun mente.
Hun sagde det direkte, konfrontatorisk og ville tage debatten om, hvad der er det rigtige at gøre, siger han.
Mette Frederiksen blev valgt ind i Folketinget i 2001.
Fire år senere blev hun næstformand i Socialdemokratiet.
Og den lidt - som kritikerne vil kalde det - skingre tone, som Mette Frederiksen sagde tingene i, blev hurtigt bemærket.
Et øgenavn blev født.
Et øgenavn, som hun selv nævnte i en tale, da hun overtog formandsposten fra Helle Thorning-Schmidt.
Som også kender til det med øgenavne.
- Dig kaldte de Gucci-Helle.
Mig kaldte de skrigeskinken.
Dit øgenavn lyder på en eller anden vis lidt bedre.
Der må være noget i den taske, der kan bruges.
Jeg er jo fra Nordjylland.
Må jeg ikke låne den her i den første tid?
lød det blandt andet i talen.
Afskedsreception for Helle Thorning-Schmidt i Fællessalen på Christiansborg.
Nu var tiden inde til at Mette Frederiksen kom frem i rækkerne.
Strategisk spilNu står hun her.
Efter dagens besøg hos dronningen er hun så tæt på statsministerposten, som hun kan være.
Når hele ministerlisten i morgen er kendt og underskrevet, er hun officielt statsminister.
Danmarks anden kvindelige statsminister.
En post, som hun har været fast besluttet på at erobre.
Det viste sig allerede i det lille, skæve smil, hun havde den aften, hvor Helle Thorning-Schmidt fortalte, at hun stoppede som formand efter valgnederlaget i 2015.
Da Helle Thorning-Schmidt annoncerede, at tiden nu var inde til at stoppe, rettede alle kameraer sig mod Mette Frederiksen.
Her sneg en partifælles hånd sig op på hendes skulder og gav den et klem.
Mette Frederiksens tid var kommet.
Da hun trådte ind som formand, lagde hun samtidig en strategi for, hvordan hun skulle indtage posten som statsminister.
En strategi, som gik ud på at trække vælgerne tilbage til Socialdemokratiet.
Det skulle blandt andet opnås ved et markant skift i udlændingepolitikken.
Den skulle være strammere.
Men det var ikke bare en strategi - det var faktisk, hvad hun selv var nået frem til at mene.
Også selvom det lå langt fra det, en ung Mette Frederiksen ønskede sig tilbage i 2001.
Her mente hun tværtimod, at udlændingepolitikken havde fyldt for meget, og at det var en af forklaringerne på valgnederlaget.
- Der er altså udfordringer, der er større for Danmark, end de få familiesammenføringer, vi trods alt får til landet.
- Vi er et multietnisk samfund.
Vi er ved at blive et multietnisk samfund.
Det skal vi vænne os til, sagde hun i et interview.
Se klippet med Mette Frederiksen fra valgnederlaget i 2001.
Uundgåelig kritik- Nu er vi kommet i mål.
Det var en glad Mette Frederiksen, der i går aftes mødte den ventende presse, som gennem 20 dage har fulgt næsten hvert et skridt, hun har taget, siden hun blev valgt til kongelig undersøger.
Om hun og de andre tre støttepartier virkelig er nået i mål, er der dog stor uenighed om.
Kort efter det politiske aftalepapir blev lagt frem, piblede alle kritikerne frem.
Ikke overraskende er oppositionen ikke tilfreds med det, der nu ligger, og som tegner fremtiden for Danmark de måske næste fire år.
Kritikken er uundgåelig, når man er den, der skal stå i spidsen for Danmark.
Og det er langt fra første gang, at Mette Frederiksen har stået over for kritiske røster.
Som dengang hun kritiserede forældre, der sætter deres børn i privatskole – men selv gjorde det samme.
Se et klip med Mette Frederiksen i Aftenshowet i 2010.
Det var dobbeltmoralsk at forlange det ene, men selv gøre det andet, lød kritikken.
Mette Frederiksen har to børn sammen med Erik Harr, som hun blev skilt fra i 2014 efter 11 års ægteskab.
Et halvt års tid senere fortalte hun, at hun havde fundet sammen med filmfotografen Bo Tengberg, som har tre børn fra tidligere.
De er nu forlovede.
Familien er vigtig for Mette Frederiksen.
Men hun er et politisk menneske hele vejen igennem, som Jens Ringberg beskriver det.
Så må man tage kritikken og kameraerne med.
Her ses Mette Frederiksen sammen med sin forlovede under folketingsvalget.
'Vores Mette'Fra ungdomspolitiker, ordfører, næstformand, beskæftigelsesminister og formand.
Mette Frederiksen har langsomt arbejdet sig op til der, hvor hun er i dag, fortæller Jens Ringberg.
- Hen ad vejen fik hun en mere vigtig rolle og flere allierede i partiet – og da Thorning-Schmidt skulle danne regering i 2011, lå det i kortene, at Mette Frederiksen skulle have en meget vigtig ministerpost.
Det blev Beskæftigelsesministeriet, som også var en meget svær post, fordi hun skulle gennemføre flere upopulære reformer.
Men Mette Frederiksen fortsatte med at udbygge sin magtbase i partiet, og hun var derfor eneste kandidat, da Helle Thorning-Schmidt gik af efter valget i 2015.
- Hun var blevet umådelig populær i Socialdemokratiets bagland, hvor mange tænkte på hendes som ”vores Mette” og syntes, at hun virkede mere som en ægte og klassisk socialdemokrat end Helle Thorning-Schmidt, siger Jens Ringberg.
- Hun bidrager selv til det billede ved at referere til Socialdemokratiets historie og ved for eksempel at fremhæve, at hun foretrækker klassisk, gammeldags, dansk mad som paneret kød og fisk.
En regering skal dannesI morgen skal Mette Frederiksen forbi dronningen og præsentere sit ministerhold.
Et puslespil, som hun formentlig har været i gang med at lægge et godt stykke tid.
En af dem, som har stået først i rækken til en ministerpost, men som vi nu ved, det ikke bliver, er Henrik Sass Larsen.
Han har været en af hendes tætteste allierede.
Og ven.
Og en af dem, som har skubbet Mette Frederiksen og Socialdemokraitet frem mod en strammere udlændingepolitik.
Et ryk, som har vist at kunne betale sig, siger Jens Ringberg.
Socialdemokraternes Mette Frederiksen og Henrik Sass Larsen fremlægger partiets forslag til Finanslov 2006.
De to har arbejdet tæt sammen indtil for nylig, hvor Henrik Sass Larsen blev sygemeldt.
- Det er den strategi, der nu har ført hende til statsministerposten, og selv om ikke alle i baglandet har været glade for hendes drejning i udlændingepolitikken, så har de fleste accepteret det.
Fordi det var lige præcis Mette Frederiksen, der stod i spidsen, og fordi hun skulle være statsminister.
- Det er hun nu blevet, og derfor er der nærmest slet ingen kritiske røster over for Mette Frederiksen i Socialdemokratiet.
Mette Frederiksen og Mogens Lykketoft trøster hinanden efter Socialdemokraternes nederlag ved valget i 2005.
Mette Frederiksen var meget glad for Mogens Lykketoft som leder og har kaldt ham en af de største politiske begavelser.
Kritik skal hun dog nok komme til at møde.
Men nu har Mette Frederiksen fået den etpartiregering, som hun har ønsket sig.
Hvis man skal tro det politiske aftalepapir, som er blevet til de sidste 20 dage, bliver det en ’retfærdig retning for Danmark’.
Om det er det, der kommer til at stå i historiebøgerne, må tiden vise.
FacebookTwitterKopier linkEmner:Helle Thorning-Schmidt (politiker)|Henrik Sass Larsen (politiker)|Socialdemokraterne|Udlændingepolitik|Sydafrika




https://www.dr.dk/nyheder/udland/45-aarig-mand-tilstaar-drab-paa-tysk-politiker

Udland45-årig mand tilstår drab på tysk politikerPolitiets hovedmistænkte har tilstået drabet på politikeren Walter Lübcke.
Mordet på Walter Lübcke rystede Tyskland og skabte frygt for et højreekstremt netværk.
Af Sean Coogan26.
juni 2019 kl.
20.
55Bemærk: artiklen er mere end 30 dage gammelLæs opDet vakte fordømmelse og bekymring, da den tyske delstatspolitiker Walter Lübcke i starten af denne måned blev fundet dræbt i sin baghave.
Den 65-årige, som var politiker i delstaten Hessen, var blevet skudt i hovedet på klos hold.
Efter flere ugers efterforskning har politiets hovedmistænkte i sagen nu tilstået drabet.
Læs også:Statsanklager om drab på tysk politiker: Går ud fra et højreekstremt motivDet fortæller den tyske forbundsanklager Peter Frank ifølge Deutsche Welle.
Den 45-årige mand blev anholdt for halvanden uge siden i den tyske by Kassel, cirka 20 kilometer fra gerningsstedet i byen Istha, på baggrund af et dna-match.
Frygt for højreekstremt netværkEfter nyheden om drabet på lokalpolitikeren, der var medlem af kansler Angela Merkels CDU-parti, ville politiet ikke udelukke, at mordet kunne være politisk motiveret.
Walter Lübcke var regeringspræsident i Kassel, der er en region i delstaten Hessel.
Walter Lübcke havde modtaget dødstrusler og mente, at det var moralsk rigtigt at tillade, at en stor bølge af syriske flygtninge og andre migranter fik ophold i Tyskland i 2015.
Den 45-årige menes at have højreorienterede sympatier, men han siger, at han ikke var en del af et netværk, og at han handlede alene.
Læs også:Korrespondent: Tyskere frygter nyt højreekstremistisk netværk efter drab på politikerDet beretter Deutsche Welle på baggrund af en udlægning fra parlamentsmedlemmet Ulla Jelpke, der blev interviewet efter en udvalgshøring i den tyske Bundestag i dag.
Trods den 45-åriges påstand fortsætter myndighederne med at undersøge mulige medgerningsmænd, siger Ulla Jelpke ifølge Deutsche Welle, der peger på, at manden menes at have forbindelser til en række stærkt højreorienterede organisationer.
- Vi antager naturligvis, at han vil dække over andre, siger hun.
FacebookTwitterKopier linkEmner:Angela Merkel (politiker)|Tyskland|Kriminalitet|Mord




https://www.dr.dk/nyheder/regionale/nordjylland/joergen-er-eneste-fastboer-paa-en-oe-fyldt-med-maager-der-findes-ikke

NordjyllandJørgen er eneste fastboer på en ø fyldt med måger: 'Der findes ikke noget på hele jorden som det her'Danmarks nordligste øgruppe ligger nordøst for Frederikshavn.
Af Klaus Videbæk og Frederik Svaneborg26.
juni 2019 kl.
19.
29Bemærk: artiklen er mere end 30 dage gammelLæs opØredøvende larm fra måger er hverdag på øgruppen Hirsholmene syv kilometer nordøst for Frederikshavn.
Danmarks nordligste øgruppe.
Sommerhusene på stedet er særdeles populære, og lige nu står ikke mindre end 118 personer på venteliste for at erhverve sig en af de 18 styk.
Men øen har kun én fastboende, og han hedder Jørgen Nielsen.
Når sommeren går på hæld, og vinteren banker på døren, vil de alle tage tilbage til fastlandet, og han vil være den eneste tilbage.
Sådan har det været, siden han mistede sin kone for fire år siden.
Men han har ikke tænkt sig at flytte.
For Jørgen Nielsen elsker Hirsholmene.
Også mågerne.
Tag med ham ud på øerne i fotoserien herunder.
Hirsholmene består af fem små øer: Græsholm, Deget, Kølpen, Tyvholm og Hirsholm, som er den eneste beboede ø.
Her har Jørgen Nielsen boet i sammenlagt 30 år.
1 / 10- Det er et helt specielt sted.
Der findes ikke noget på hele jorden som det her.
Har man først forelsket sig i øen, så glemmer man den aldrig, siger han.
2 / 10Måge-poloen bærer han frivilligt, men mågerne på øen tvinger ham til også at gå med kasket.
De er nogle skiderikker, siger han:  - Stormmågerne tager sigte på en.
De kommer flyvende, og så åbner de bombelemmen, og så siger det klask.
3 / 10Men der skal være plads til både ham og dem.
Og faktisk har han et helt unikt forhold til to af mågerne.
- En svartbag, der hedder Rofus, og så har jeg en sildemåge, som er lidt mindre, Julius.
De er så nysgerrige.
Jeg kan få dem til at gå med mig hele øen rundt, siger han.
4 / 10Jørgen Nielsen kom til Hirsholmene som 46-årig og fik et job, hvor han skulle sidde vagt ved fyret.
Men selvom han for længst er stoppet, er han blevet på stedet.
5 / 10Han må dog klare alt selv, så hans værksted er godt forsynet med alt det, han har brug for.
Og han har også mere end én fryser.
Færgen sejler langt fra hver dag, og han bryder sig egentlig heller ikke om at tage til byen.
Han har et madlager, så han kan holde sig kørende med mad i omkring tre måneder.
Plus et nødlager.
6 / 10Om sommeren kommer der både forsyninger og turister til øen i en lind strøm.
Når vinterhalvåret kommer, kan Jørgen Nielsen godt komme til at savne selskab og liv på øen.
Selv mågerne forlader øen om vinteren.
Men han keder sig aldrig, siger han.
7 / 10Seks gange i løbet af sommerhalvåret er der gudstjeneste på øen.
Hirsholmene Kirke stammer fra 1641 og hører til blandt Danmarks mindste kirker.
8 / 10Men folk vil gerne tage turen over vandet for at synge og høre Guds ord i det intime rum.
Præsten er også hentet ind fra Frederikshavn.
9 / 10For fire år siden døde Jørgen Nielsens kone.
Hun er begravet på øen, og han skal ligge ved siden af, når den dag kommer.
Men måske kan det blive nødvendigt at flytte ind til land, før det sker.
- Den dag, jeg ikke kan klare mig selv og tage ned til min båd og gå ned og fiske eller rundt mellem stenene på øen, skal jeg i land.
Men jeg håber, der går mange år endnu.
10 / 10FacebookTwitterKopier linkEmner:Frederikshavn|Fugle




https://www.dr.dk/nyheder/regionale/trekanten/planer-om-togbro-over-vejle-fjord-lever-igen

TrekantområdetPlaner om togbro over Vejle Fjord lever igenIfølge Enhedslistens transportordfører vil man også sende Billundbanen på skinner.
Indtil videre er Vejlefjordbroen alene om at klare trafikken over fjorden Af Jeppe Ligaard, Ole Blædel og Peter Frandsen Siggaard26.
juni 2019 kl.
21.
35Bemærk: artiklen er mere end 30 dage gammelLæs opDer kommer til at køre tog over eller under Vejle Fjord.
Og en jernbane mellem Vejle og Billund Lufthavn bliver til noget.
Det siger Enhedslistens transportordfører, Henning Hyllested, efter Radikale Venstre, SF, Socialdemokratiet og Enhedslisten er blevet enige om en socialdemokratisk mindretalsregering.
De fire partier står nemlig bag aftalen om Togfonden.
Togfonden DKDaværende transportminister Pia Olsen Dyhr (SF) landede i januar 2014 et politisk forlig om Togfonden DK.
Der blev afsat 28,5 milliarder kroner til kollektiv trafik.
S, R, SF, EL og DF var med i forliget.
Et afgørende element i Togfonden er ambitionen om at sikre, at der i fremtiden kun er en times togkørsel mellem landets største byer, Købehavn-Odense, Odense-Aarhus og Aarhus-Aalborg.
Det var planen, at Togfonden skulle finansieres via beskatning af nordsøolien, men på grund af faldende oliepriser er der rejst tvivl om økonomien i aftalen.
Forbindelsen over Vejle Fjord har ellers været lagt i syltekrukken, siden Dansk Folkeparti i marts i år meldte ud, at de var klar til at droppe fase to af Togfonden.
Banetrafik er bæredygtig trafik- I Enhedslisten er vi varme tilhængere af kollektiv trafik og ikke mindst af jernbanetrafik, som er noget af det mest bæredygtige trafik, der findes.
Så jeg glæder mig til at realisere Togfonden, siger Henning Hyllested (EL).
- Som udgangspunkt er det det, vi kender, og det indebærer en bro eller en tunnel over eller under Vejle Fjord, og som udgangspunkt indebærer det også banen til Billund, siger han.
Han har noteret sig, at en god del af kritikken af broen går på det visuelle, og han håber derfor, at en tunnel er en mere spiselig løsning for naboerne i kommunerne Vejle og Hedensted.
Tunnelen kan blive en løsning, da nyere undersøgelser har vist, at den ikke er væsentligt dyrere end en bro.
Her ses planen for den nye togbro over Vejle Fjord.
Det er den røde linje.
Den sorte linje er der, hvor jernbanen i dag snor sig rundt om:Vil kæmpe imod med næb og klørBroen over fjorden kommer dog til at få kamp til stregen.
De konservatives nye trafikordfører, Niels Flemming Hansen, der selv er valgt i Vejle, er langt fra begejstret for Henning Hyllesteds udmelding.
- Jeg vil i hvert fald gøre alt, hvad jeg kan og kæmpe imod med næb og klør, siger han.
Internt i Socialdemokratiet er der dog ikke 100 procent enighed om, at broen er en god idé.
Det nyvalgte folketingsmedlem fra Vejle, Birgitte Vind (S), siger, at hun på de indre linjer vil arbejde imod broen.
Det er her ved Sellerup Strand på sydsiden af Vejle Fjord, at broen over fjorden skal bygges.
Det er Torben Enghave, der har sommerhus på stedet, ikke begejstret for.
Det er meningen, at broens sydlige udgangspunkt skal være på Sellerup Strand.
Her ligger 14 ejendomme, og en række af dem er allerede blevet opkøbt.
Torben Enghavens hus er dog stadig hans, for det er beliggende midt mellem to mulige linjeføringer.
- Vi frygter det værste, efter at der er kommet en socialdemokratisk regering, siger han.
Men midt i ærgrelsen over regeringsskiftet glæder han sig over udmeldingen om, at en bro ikke længere er den eneste mulighed.
- Af to onder, så vil vi hellere have en tunnel.
Når den først er der, ser vi den ikke, siger han.
FacebookTwitterKopier linkEmner:Enhedslisten|Henning Hyllested (politiker)|Vejle|Socialdemokraterne|Trafikpolitik




https://www.dr.dk/nyheder/penge/klima-formand-om-historisk-klimakurs-det-her-kommer-til-aendre-vores-samfund

Ny regeringSe temaPengeKlima-formand om historisk klimakurs: Det her kommer til at ændre vores samfundJo hurtigere vi kommer i gang, desto nemmere bliver det at nå målene, siger Klimarådets formand.
Der skal skrues på alle klimaknapperne for at komme i mål med ambitionen om at nedbringe udslippet af drivhusgasser med 70 procent, lyder det fra Klimarådet.
Af Mathias Sommer26.
juni 2019 kl.
19.
26Bemærk: artiklen er mere end 30 dage gammelLæs op"Vi skal gå forrest i klimakrisen".
Sådan starter det såkaldte forståelsespapir, som i aftes gjorde Mette Frederiksen til statsminister for en socialdemokratisk regering.
Bag dokumentet står Socialdemokratiet, SF, Radikale og Enhedslisten, som i fællesskab er blevet enige om at sætte den grønne omstilling øverst på dagsordenen for en ny regering.
Man kan sammenligne med efterkrigstiden, hvor vi skulle omstille fra en krigsøkonomi til en vækstøkonomi.
Det her er af lidt samme karakter.
Det er noget, som vil ændre vores samfundPeter Møllgaard, formand for Klimarådet.
Målet er i 2030 at nedbringe udledningen af drivhusgasser med 70 procent i forhold til 1990.
Et ambitiøst mål, som kræver finanspolitisk dybe lommer og virkemidler, som end ikke er opfundet endnu, skriver de fire partier selv i aftalepapiret.
- Det bliver særligt svært at nå den sidste del af målet fra 65 til 70 procent.
Det vil kræve virkemidler, vi endnu ikke kender, står der i forståelsespapiret.
Dobbelt halveringI forvejen er der lavet politiske aftaler, som forventes at nedbringe Danmarks udledning af drivhusgasser med omkring 47 procent i 2030 i forhold til 1990.
Men et nyt mål på 70 procents reduktion vil kræve en yderligere halvering af Danmarks samlede udledning i 2030, end hvad der allerede er politisk aftalt, forklarer Peter Møllgaard, der er professor og formand for Klimarådet:Hvad er klimagasser?
Normalt tales der meget om CO2, men når vores klimabelastning skal udregnes, bruger man målestokken CO2-ækvivalenter.
Der er nemlig mange andre gasser end CO2, som bidrager til klimaforandringer.
Eksempelvis metan, som blandt andet kommer fra landbruget.
Men man har brug for et samlet tal for klimabelastningen.
Derfor omregner man de andre gasarters effekt til den effekt, en mængde CO2 ville have.
Eksempler:1 ton metan = 25 ton CO21 ton lattergas = 298 ton CO2- Hvis vi fortsætter med den politik, vi kender i dag, så vil vi i 2030 udlede 40 millioner ton CO2-ækvivalenter.
Men hvis vi skal leve op til 70 procent-reduktionen, så betyder det faktisk, at det tal skal halveres i 2030, siger han.
Klimarådet er et regeringsudpeget organ, som er tiltænkt en central rolle i rådgivningen af kursen for en ny regering.
De laveste og de øverste frugterMed den nye klimakurs bliver det ikke nok blot at plukke de lavthængende frugter for at opnå reduktioner i udledningen.
Alle klimaknapper skal skrues op på max for at nå den ambitiøse målsætning, lyder det fra Peter Møllgaard, der er dekan ved Maastricht University School of Business and Economics og siden december har siddet for bordenden i Klimarådet:- Vi skal have fat i de lavthængende frugter, men vi kommer også højt op i træet og skal plukke alle frugterne undervejs.
Blandt de lavthængende frugter er braklægning af landbrugsjord, så skal vi i gang med transportområdet og se at have flere elbiler, og så skal der mere energirenovering ind i bygningerne, siger Peter Møllgaard.
- Samtidig skal der opføres flere vindmølleparker, solceller og andre teknologier.
Men der er også nye områder, vi skal til at udforske for at levere på det her, fortsætter han.
Jo hurtigere vi kommer i gang, desto nemmere bliver det at nå målene.
Derfor siger Klimarådet også, at vi skal i gang med det samme.
Peter Møllgaard, formand for Klimarådet.
Blandt andet inden for flytransport og gods mangler der fortsat forskning og udvikling, som kan anvise veje til at nedbringe udledningen af drivhusgasser.
Og så skal danskerne være forberedt på nye afgifter og skatter, som kan regulere deres adfærd, så de bliver mindre klimabelastende, fortæller Klimarådets formand:- Jeg tror i virkeligheden, vi skal have hele redskabskassen i brug her.
Skatter, afgifter, kvoter og andre former for regulering.
Vi ser allerede nu, at forbrugere og borgere går i en selvstændig retning, og det vil også hjælpe på CO2- udledningen, siger Peter Møllgaard.
90.
000 milliarder kronerI forståelsespapiret skriver de fire partier, at "verdenssamfundet de næste 11 år skal investere svimlende 90.
000 milliarder kroner i den grønne omstilling".
Det er ikke klart, hvor tallet kommer fra.
Men formentlig stammer det fra FN's Klimapanel, som skønner, at det vil kræve årlige investeringer på mellem 1.
000 og 11.
000 milliarder kroner at leve op til Paris-aftalen og begrænse den globale opvarmning til 1,5 grader.
Det er uklart, hvad regningen bliver for de danske klimamålsætninger, som nu er meldt ud af en kommende regering.
Ifølge en usikker beregning fra den borgerlige tænketank Cepos lander prisen for en 70 procent reduktion på omkring 26 milliarder kroner om året fra 2030.
- Vi skal have fat i de lavthængende frugter, men vi kommer også højt op i træet og skal plukke alle frugterne undervejs, siger Peter Møllgaard.
Men regnestykket er kompliceret, og derfor vil Klimarådet nu bruge de næste måneder på at regne det hele igennem, så omstillingen får et retvisende prisskilt.
- Der er simpelthen så mange usikkerheder, også fordi vi skal indregne teknologier, som endnu ikke er udviklet.
Så det er altså et kompliceret regnestykke, som vil kræve store beregninger.
- Jeg kan ikke give et slag på tasken her, men vi taler adskillige procent af BNP, siger Peter Møllgaard.
Én procent af Danmarks BNP svarer til over 20 milliarder kroner.
Selv om det er dyrt, er det også retfærdigt i forhold til danskernes generelle klimaaftryk at nedbringe CO2-udslippet med 70 procent, vurderer Møllgaard.
- Hvis man kigger på de globale udledninger og fordeler dem ligeligt ud på indbyggere, så ligger 70 procent meget fint i forlængelse af befolkningens størrelse, og hvad vi skal levere for at nå 1,5 grader-målet, siger han.
Århundredets største udfordringOg er det endnu ikke gået op for den almindelige dansker, hvad det danske samfund står overfor, så drager Klimarådets formand en parallel til 1945.
- Man kan sammenligne med efterkrigstiden, hvor vi skulle omstille fra en krigsøkonomi til en vækstøkonomi.
Det her er af lidt samme karakter.
Det er noget, som vil ændre vores samfund.
Og derfor skal man regne med, at det er et helt andet samfund, vi kigger ind i, når vi ser på 2030-2050, siger Peter Møllgaard.
For nyligt skrottede EU-landene ambitionen om at være klimaneutral i 2050.
Men Danmark har stadig bundet sig, blandt andet gennem en aftale med de nordiske lande, til i 2050 at opnå klimaneutralitet, som kræver, at der udledes lige så mange drivhusgasser, som der optages.
- Klimaudfordringen er jo vores århundredes største udfordring.
Derfor skal man også regne med, at det bliver en gevaldig omstilling for samfundet.
Og jo hurtigere vi kommer i gang, desto nemmere bliver det at nå målene.
Derfor siger Klimarådet også, at vi skal i gang med det samme.
Det vil en ny regering med klimaet•Indføre bindende mål og en klimalov med bindende delmål indeholdende: Et mål om reduktion af drivhusgasser i 2030 med 70 procent i forhold til niveauet i 1990.
•Omstille transportsektoren: Et stop for salg af alle nye diesel- og benzinbiler fra 2030 og skærpede miljøzoner.
Igangsætte initiativer, der skal sikre mere bæredygtig flytransport.
Vil forhandle en aftale om infrastruktur, så klima- og miljøhensyn i langt højere grad vægtes.
•Sikre klimabidrag fra landbruget.
•Vedtage en klimahandlingsplan.
•Bekæmpe plastikforurening og sikre bedre beskyttelse af drikkevand.
•Tage ansvar for mere ambitiøse mål i EU og styrke det grønne diplomati.
•Skabe større biodiversitet og mere skov.
•Styrke de grønne regnemodeller.
•Hæve målene for økologi og styrke indsatsen mod madspild.
•Inddragelse af interessenter.
FacebookTwitterKopier linkEmner:Klimaændringer|Miljøpolitik|Klimarådet|Holland|Mette Frederiksen (politiker)




https://www.dr.dk/nyheder/kultur/gaming/fire-danskere-fortaeller-om-barsk-computerspil-branche-jeg-var-paa-randen-af

Arbejdsforhold i computerspil-branchenSe temaGamingFire danskere fortæller om barsk computerspil-branche: 'Jeg var på randen af en depression'Stress, angst og depression er noget af det, der kendetegner fire danskeres møde med spilbranchen.
Spilfirmaet Rockstar, der blandt andet står bag 'Red Dead Redemption' , er et af dem, der får kritik for urimelige arbejdsforhold.
Nu tager flere danske spiludviklere bladet fra munden.
(© Rockstar Games)Af Christian Mejdahl Buhl26.
juni 2019 kl.
19.
46Bemærk: artiklen er mere end 30 dage gammelLæs opDet er ikke for sarte sjæle, hvis man vil gøre karriere i spilbranchen.
I hvert fald ikke i udlandet.
hvor det ikke er unormalt, at spilfirmaer presser sine medarbejdere til at have arbejdsdage på 12 timer seks dage om ugen, når de cruncher op mod en deadline.
Alt sammen for at vi gamere kan fornøje os med spil som 'Fortnite' og 'Red Dead Redemption'.
CrunchCrunch betegner en periode med ekstraordinært arbejdspres - for eksempel op til en deadline.
Crunch er især udbredt indenfor software-industrien - for eksempel hos store spilstudier som Epic Games og Rockstar, der blandt andet står bag 'Fortnite' og 'Red Dead Redemption'.
I nogle tilfælde arbejder folk helt op til 100 timer om ugen i perioder med meget crunch time, skriver blandt andet Polygon og Kotaku.
I Danmark er vilkårene anderledes.
Men herhjemme er der også medarbejdere, der døjer med lange arbejdsdage, stress og frygt for at blive fyret, fortæller flere spiludviklere til dr.
dk.
Læs også:Ekstreme arbejdstider og konstant frygt: Sådan bliver verdens mest populære computerspil tilHer kan du læse fire personers beretning om deres møde med en barsk branche.
Vi har også talt med to chefer for danske spilfirmaer om, hvordan de ser på arbejdsforholdene hos dem.
Det kan du læse nederst i artiklen.
1Victor*Jeg var ansat i et ungt, dansk firma med få ansatte og store drømme.
Det første spil, vi lavede, bar præg af, at vi var et fællesskab, og selve produktionen var fin, da vi ikke havde meget at miste.
Siden da ændrede det sig dog støt til det værre.
Alle, der havde noget at skulle have sagt i firmaet, tog beslutninger, der resulterede i mange, lange arbejdstimer og skuffende resultater - til trods for deres ansattes advarsler mod det.
Vi var hverken mandskab nok eller havde den fornødne viden til at producere, hvad der blev besluttet, vi skulle.
Fra omkring 2014 og tre år frem var hverdagen en konstant frygt for at blive fyret.
Der var samtaler bag lukkede døre, skænderier med chefen og overarbejde.
Ikke bare crunch, men i høj grad også i hverdagen, hvor jeg arbejdede 42 timer fem dage om ugen.
Det var ikke altid for at nå mine egne deadlines, men som chefen sagde det 'For at være solidarisk og vise de andre, at jeg gerne ville det her'.
Da jeg gik ned med stress og begyndte at se en psykolog, var det eneste, der ændrede sig, at de sagde, at jeg skulle huske at passe på mig selv - mens de stadig forventede den samme indsats.
Jeg endte med at sige op og tage en måneds karantæne fra min a-kasse.
Nu arbejder jeg i en komplet anden branche og ønsker aldrig at vende tilbage til spilindustrien.
* Victor har ønsket at være anonym; hans navn er derfor opdigtet.
Redaktionen er bekendt med hans rigtige navn og identitet.
2Kim JohannsenJeg arbejdede i en dansk spilvirksomhed i lidt over et år.
Det var en nystartet virksomhed, og ledelsen blev varetaget af indehaveren, som ingen professionel erfaring havde med at lede et hold på de 15-20 personer, vi var.
Indehaveren, som også var leder og chef på samme tid, blandede sig i alle detaljer og ville styre alt.
Han kunne finde på at gå en til en grafiker og anmode om at arbejdet skulle laves om på grund af personlige æstetiske preferencer uden kendskab til den tekniske bagside om, hvad der er muligt eller eventuel rådførelse med grafikeren, som trods alt er den professionelle på området.
Ledelsen prøvede at få et venskabeligt forhold til os ansatte, så folk havde sværere ved at sige nej til overarbejde.
Overarbejdet blev oftest betegnet som hygge med 'gratis pizza og sodavand'.
Overarbejde var dog hverken betalt eller med mulighed for senere afspadsering, trods det i perioder snildt kunne runde en ugentlig arbejdstid på over 50 timer.
Trods forholdene valgte man at være den gode medarbejder, for hvis man ikke havde lyst til at arbejde over, så stod man som ham, der sagde fra og blev set ned på, fordi man ikke ydede så meget som de andre.
Jeg følte lidt, at lederne udnyttede gruppepresset til at få flest muligt til at blive længere på arbejdet.
Jeg var på randen af stress, blandt andet fordi jeg var DJ i weekenden for at kompensere for den lave løn.
Så jeg havde fuldtidsjob samt natarbejde hver weekend.
De skiftende arbejdstider gjorde også, at meget af fritiden gik med at få indhentet søvn.
Det var ikke kun psykisk hårdt.
jeg fik også problemer med skuldre og ryg på grund af det meget stillesiddende arbejde.
Det hele betød, at jeg ifølge min læge var på randen af en depression.
Heldigvis skiftede jeg til et job i samme fag i England, hvilket lettede på det hele grundet den markant højere løn og klare retningslinjer for de ansattes arbejdsforhold.
3Christian*Jeg arbejdede fire år i det samme firma.
Først som freelancer og senere med længere kontrakter, som måtte genforhandles, hver gang et projekt sluttede, og et nyt skulle til at begynde.
I den periode, jeg var i firmaet, gik vi fra at være 13 medarbejdere til cirka 60, og der kom en ny chef til i den periode, hvor firmaet vækstede.
Det betød, at firmaet ændrede fuldstændig karakter.
Jeg oplevede en konstant følelse af usikkerhed omkring min rolle i firmaet på grund af mangel på individuelle samtaler.
Det meste af kommunikationen foregik gennem peptalks fra chefen, hvor essensen var, at vi var ved at lave noget, som ingen på planeten havde gjort før, og enten var man med om bord og gav sig selv fuldt ud eller også forlod man skuden.
Der var en overdreven fokus på resultater, og omvendt ingen fokus på medarbejdernes trivsel, ligesom ledelsen heller ikke holdt, hvad de lovede, når man havde drøftet bonusser og lønforhøjelser med dem.
Der var også mange udskiftninger i medarbejderstaben og mange, pludselige ændringer i projekterne i form af pludselige indskydelser, der skulle ordnes med meget korte deadlines.
Det medførte også overarbejde i weekenderne.
Men jeg var afhængig af min indkomst, og kunne ikke bare gå ud og finde et andet job, så jeg blev hængende.
Desværre alt for længe, for det endte med en sygemelding på grund af stress og panikanfald.
Jeg vendte aldrig tilbage til firmaet sidenhen.
* Christian har ønsket at være anonym; hans navn er derfor opdigtet.
Redaktionen er bekendt med hans rigtige navn og identitet.
4Thomas HowaltJeg er en dinosaur, der var en del af den første generation af spiludviklere i Danmark.
Det var det vilde vesten.
Der var intet forlæg for, hvordan man gjorde den slags.
Og branchen bestod at folk, der kom direkte ud af værelset, hvor de havde siddet og kodet for sig selv.
Det var før, der kom en uddannelse indenfor det her felt, så der var ingen dannelse.
Så vi kæmpede også med crunch, fordi man jo bare skulle være færdig.
Så man sad længe og arbejdede igennem til sent.
Enhver, der laver kreativt arbejde, ved, at der skal et ekstra skub til, når man kommer hen mod slutningen.
Ambitionen kan nogle gange løbe af med en.
Og det kendetegner måske brancher, der er drevet af passion og innovation.
Senere blev jeg en del af ledelsen i IO Interactive, og der kunne vi jo også se, at der var brug for at organisere arbejdskulturen, i takt med at vi blev større og større.
Der manglede medarbejdere i den ene uge, fordi de havde crunchet den forrige uge og var nødt til at holde fri.
Så der ændrede vi praksis og investerede i uddannelse af medarbejderne, så vi kunne få et lag af mellemledere, der var med til at sørge for, at folk ikke brændte ud, fordi der ikke var styr på arbejdsforholdene.
Værdierne i de her selskaber er jo medarbejderne, og man skal passe på dem.
Så det er at skyde sig selv i foden at behandle dem dårligt.
Det er jo dem, der laver produkterne.
Asbjørn Søndergaard, Direktør i og stifter af Tactile Games•Vi har en fleksibel arbejdsplads, hvor vi tager hensyn til familieliv og respekterer det faktum, at man har en kontrakt, der hedder 37 timer om ugen.
Det er ikke en strategi for os at kalkulere med overarbejde.
•Vi tager hånd om vores medarbejdere og sørger for, at arbejdspresset ikke er for hårdt.
Det gør vi ved at dyrke en kultur, hvor man har leveret det, man skulle, når det bliver eftermiddag.
Jeg har selv to børn, og det er vigtigt at kunne have et familieliv og være far eller mor.
•Man skal heller ikke gå og frygte for sit arbejde.
Jeg tror, vi har 30 grafikere ansat.
Og de er på fast kontrakt og får pension.
Det er ikke nogle, der bliver skiftet ud i, og mange af dem har været her i mange år.
•Jeg vil heller ikke have praktikanter, der ikke er dygtige nok til at blive ansat hos os bagefter.
Vi vil ikke udnytte gratis arbejdskraft.
•Man skal ikke glorificere folk, der arbejder til døde.
For man er lige så vigtig en bidragende del, når man laver sit arbejde og går hjem til tiden.
Det skal ikke handle om mængden af timer, man lægger i sit arbejde.
•Det er også mit indtryk, at det meste af spilbranchen i Danmark behandler sine medarbejdere ordentligt.
Så jeg synes, det er ærgerligt, hvis nogle få firmaer får lov til at definere folks opfattelse af den samle branche.
Astrid Refstrup, medejer af Triple Topping Games.
•Internationalt kan jeg godt genkende billedet, der bliver tegnet.
Og i Danmark er der også nogle brodne kar.
Men generelt er vi gode til at fokusere på ordentlige arbejdsmiljø.
•Hos os får alle sammen det samme i løn.
Det er 35.
000 kroner om måneden, uanset om man er mig eller animator.
Så der er ingen, der kan underbyde sig selv.
Og så giver vi bonusser til ansatte med børnefamilier.
•I forhold til arbejdstid, så beder vi også konsekvent folk om at gå hjem klokken 17.
Det skaber en skævvridning, hvis nogle sidder til klokken 22.
Så kan andre føle sig forpligtet til også at yde mere, end der reelt bliver forventet.
•Jeg håber, at når jeg skaber rammer, som er gode, at mine medarbejdere så også kommer til mig og siger, hvis en deadline ikke kan nås.
Så tilrettelægger vi det, så vi undgår overarbejde.
•Jeg tror, det er bedre økonomisk, end hvis man har nogle medarbejdere, der er vildt stressede og ikke fungerer.
For så ender man med at lave en masse fejl.
FacebookTwitterKopier linkEmner:Erhverv|Arbejdsmarked|IO Interactive|Min A-kasse|England




https://www.dr.dk/nyheder/politik/efter-sag-om-dan-bunkering-s-vil-skaerpe-indsats-mod-sanktionsbrud

Sagen om Dan-BunkeringSe temaPolitikEfter sag om Dan-Bunkering: S vil skærpe indsats mod sanktionsbrudSagen om jetbrændstof til Syrien får Socialdemokratiet til at foreslå nye ’redskaber’ til myndighederne.
- Det her handler jo i sidste ende om liv eller død, siger    Socialdemokratiets retsordfører, Trine Bramsen, om  Dan-Bunkering-sagen.
Af Astrid Fischer og Line Gertsen26.
juni 2019 kl.
21.
30Bemærk: artiklen er mere end 30 dage gammelLæs op- Sagen her kalder på, at vi får set alle redskaber igennem, også myndighedernes reaktionsmuligheder ved så alvorlige sager.
Sådan siger Socialdemokratiets retsordfører, Trine Bramsen, på baggrund af DR’s seneste afsløring i sagen om den fynske virksomhed Dan-Bunkering.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
DR’s kortlægning viser, at Dan-Bunkering ifølge amerikanske retsdokumenter fortsatte med at være involveret i leverancer af jetbrændstof til Syrien i syv måneder, efter at USA havde advaret Danmark om at virksomheden så ud til at overtræde EU’s sanktioner.
Læs også:USA advarede danske myndigheder om Dan-Bunkering: Alligevel fortsatte brændstof-leverancer til brug i SyrienOg i dag, mere end to et halvt år efter, ligger sagen stadig hos politiet.
- Problemet er jo, at myndighederne har siddet med sagen i så lang tid, men jo også at virksomheden ikke har haft noget nævneværdigt incitament til at hjælpe myndighederne med at få opklaret sagen, siger Trine Bramsen.
4.
000 bombetogterIfølge DR’s oplysninger fortsatte Dan-Bunkering med at levere mindst 20.
000 ton jetbrændstof til brug i Syrien, efter at danske myndigheder var blevet advaret af USA.
Kunden var russisk militær, der med leverancerne fik forsyninger til yderligere 4.
000 bombetogter, vurderer militæranalytikere.
Trine Bramsen mener, at sådan et problem måske kunne løses ved at give myndighederne mulighed for at kræve, at en virksomhed stopper den pågældende handel, mens sagen bliver undersøgt.
- På andre områder har vi jo set, at myndigheder har muligheden for at sætte en ventil ind, så det midlertidigt stopper virksomheders handel.
Det har vi eksempelvis gjort brug af på hvidvaskområdet.
- Og jeg synes, man skal overveje at udstyre myndighederne med sådan nogle beføjelser i den her type sager også, siger den socialdemokratiske retsordfører.
Incitament til samarbejdeTrine Bramsen mener, at et krav om midlertidigt stop for handel ville give virksomheder en stærk motivation for at bidrage til, at sagen bliver opklaret.
Og SF’s politiske ordfører, Karsten Hønge, bakker op.
- Det tror jeg er en rigtig god idé.
Den her sag viser, at vi har brug for et værktøj, hvor vi kan slå til hurtigere og mere effektivt ved eksempelvis at sige til sådan et firma, at nu stopper i aktiviteterne, indtil vi har fået udredt sagen, siger Karsten Hønge.
Dan-Bunkering afviser brud på sanktionerDan-Bunkering er hverken sigtet eller tiltalt i sagen og har tidligere afvist over for DR, at virksomheden har overtrådt EU’s Syrien-sanktioner.
Ifølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter har sejlet det til en regimekontrolleret havn i Syrien.
Dan-Bunkering har erkendt at have leveret brændstof til de russiske tankskibe, men i en mail til DR har virksomhedens advokat skrevet, at ingen af Dan-Bunkerings leveringsdokumenter havde angivet Syrien som ende-destination.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Virksomheden ønsker ikke at oplyse til DR, hvilke leveringsdokumenter de henviser til, eller hvilke destinationer der stod på dokumenterne.
DR har siden marts stillet Dan-Bunkering en række spørgsmål i sagen, som virksomheden ikke har svaret på.
Dem kan du læse her.
FacebookTwitterKopier linkEmner:Dan-Bunkering|Karsten Hønge (politiker)|Syrien|Erhverv|Socialdemokraterne




https://www.dr.dk/sporten/oevrig/jonathan-groth-taber-finalen-til-tysk-legende-men-er-klar-til-ol

Øvrig sportJonathan Groth taber finalen til tysk legende - men er klar til OLDanske Jonathan Groth taber en ret tæt European Games-finale til tyske Timo BollJonatan Groth var oppe mod overmagten i bordtennisfinalen i Minsk til European Games og tabte til tyske Timo Boll.
Han kan dog trøste sig med, at finalepladsen betyder, at han er klar til OL i 2020 i Tokyo.
Af Lars Brøndum Nielsen og Emil Halkier26.
juni 2019 kl.
19.
13Bemærk: artiklen er mere end 30 dage gammelLæs opDet er 'helt sindssygt', lød det fra danske Jonathan Groth, da han tidligere på dagen forcerede et ukrainsk gærde, vandt 4-0 i sæt over Kou Lei, gik i finalen ved European Games og tilmed sikrede sig en plads ved OL i Tokyo næste år.
Træerne groede imidlertid ikke helt ind i den hviderussiske aftenhimmel, da danskeren her til aften tabte finalen ved European Games til den tyske bordtennis-legende Timo Boll 2-4 i sæt.
Kampen startede godt for Jonathan Groth, der virkede til at have en klar og effektiv plan for at dæmme op for den dominerende tysker og kom foran både 1-0 og 2-1.
Men herefter var det en tysk verdensstjerne, som stjal billedet og spillede stort set fejlfrit, styrede duellerne og pressede Jonathan Groth, der måtte se sig slået med med cifrene 11-6, 10-12, 14-12, 9-11, 6-11, 4-11.
Se et sammendrag af finalen mellem Jonathan Groth og Timo Boll i videoen.
FacebookTwitterKopier link




https://www.dr.dk/sporten/tennis/bold-bold-wozniacki-misser-titelforsvar-i-england

TennisBOLD FOR BOLD Wozniacki misser titelforsvar i EnglandFølg Caroline Wozniackis tredjerundekamp i Eastbourne mod hviderussiske Aryna Sabalenka.
26.
juni 2019 kl.
18.
37Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|England




https://www.dr.dk/nyheder/udland/hjerteskaerende-foto-gaar-verden-rundt-druknet-far-og-datter-ville-ikke-vente-paa

UdlandHjerteskærende foto går verden rundt: Druknet far og datter ville ikke vente på asylEt foto af druknede migranter puster nyt liv i indvandringsdebatten i USA.
En mexicansk politimand patruljerer området, hvor ligene af en ung mand og hans datter blev fundet.
Fotoet, der har skabt stor debat i USA, kan ses længere nede i artiklen.
Af Sean Coogan26.
juni 2019 kl.
19.
05Bemærk: artiklen er mere end 30 dage gammelLæs opEt tragisk foto går i disse stunder verden rundt.
På billedet, der er taget i søndags, ses en druknet mand og en lille pige ligge i en flodkant i Mexico nær den amerikanske grænse.
Livløse og med ansigterne nede i vandet.
De to er spændt fast i samme t-shirt, og barnet synes stadig at holde om manden.
Der er tale om 26-årige Óscar Alberto Martínez Ramírez og hans knap to år gamle datter Valeria.
Sammen med barnets mor, Vanessa Ávalos, flygtede de fra det mellemamerikanske land El Salvador i april og rejste mod USA for at søge asyl.
Først da de nåede den mexicanske grænseby Matamoros i søndags, gik det op for dem, at det ville tage flere uger bare at få startet asylprocessen.
Det fortæller fotografen Julia Le Duc fra den mexicanske avis La Jornada, som var til stede, da Vanessa Ávalos afgav sin forklaring til politiet, beretter The Guardian.
Den unge mand og hans datter forsøgte i stedet at krydse Rio Grande-floden for at komme ind i Texas.
Men som tusinder af migranter før dem, nåede de ikke den anden side i live.
Asylansøgere skal venteIfølge moderens beretning nåede faderen over floden til den amerikanske side med deres datter.
Her efterlod han hende ved flodbredden og forsøgte at svømme tilbage efter sin kone.
Presset på USA's sydlige grænse- Migrantpresset ved USA's sydlige grænse er det største i 13 år.
- Alene i maj blev 132.
887 pågrebet ved grænsen.
Det er altså det højeste antal i 13 år, og en af forklaringerne på, at Donald Trump i maj truede med at indføre told på alle varer fra Mexico, hvis ikke landet gjorde mere for at bremse migrantbølgen.
- Hvis udviklingen alligevel fortsætter, bliver 2019 et markant brud med en årrække, hvor den ulovlige indvandring ellers er faldet.
- 63 procent af de pågrebne er børn eller familier, der ofte søger asyl.
Det lægger stort pres på immigrationsmyndighederne, fordi børn ifølge amerikansk lov ikke bare kan sendes tilbage, men heller ikke må tilbageholdes mere end tyve dage.
Men den lille pige bevægede sig ud i vandet efter sin far, fortæller Julia Le Duc.
- Da han forsøgte at redde hende, tog strømmen dem begge.
Ifølge The Guardian sammenligner de mexicanske aviser det tragiske foto af den druknede far og datter med billedet af den druknede tre-årige syriske dreng, Aylan Kurdi, der blev et ikon på Europas flygtningekrise i 2015.
Læs også:Migrantpres ved USA's sydlige grænse er det største i 13 årPræsident Trump har gjort ulovlig indvandring til en af sine helt store mærkesager.
Han har i flere år kæmpet for at få bygget en mur langs grænsen til Mexico, mens han under midtvejsvalget omtalte indvandringsproblematikken som en 'invasion' og 'national krise'.
Det meget omtalte billede optræder på det sidste foto.
Det understreges, at billedet kan være stærkt foruroligende.
De mexicanske grænsemyndigheder kontrollerer migranter ved grænsebyen Matamoros i det nordlige Mexico.
 Mange migranter forsøger at krydse Rio Grande for at komme til USA.
 Óscar Alberto Martínez Ramírez og hans knap to år gamle datter mistede livet, da de forsøgte at krydse Rio Grande.
(Foto: Stringer .
© Scanpix)1 / 3De mexicanske grænsemyndigheder kontrollerer migranter ved grænsebyen Matamoros i det nordlige Mexico.
1 / 3Mange migranter forsøger at krydse Rio Grande for at komme til USA.
2 / 3Óscar Alberto Martínez Ramírez og hans knap to år gamle datter mistede livet, da de forsøgte at krydse Rio Grande.
(Foto: Stringer .
© Scanpix)3 / 3Óscar Alberto Martínez Ramírez og hans datter blev fundet druknet under en kilometer fra en bro, der forbinder USA og Mexico.
For at krydse grænsen lovligt kræver det, at man har papirerne i orden.
I de senere år forsøger tusinder af mellemamerikanere at flygte fra vold, fattigdom og korruption og vælger ofte USA som destination.
Trump-administrationen har ændret asylprocessen, så ansøgere nu skal vente i Mexico, mens deres sag behandles.
Dette kan ifølge The Guardian tage flere år.
Det er trist, men logisk at flere forsøger at komme til USA ad farligere veje, mens amerikanerne strammer kursen, lød budskabet fra den mexicanske præsident, Andrés Manuel López Obrador, i går, da han blev spurgt ind til den seneste tids dødsfald langs grænsen mellem USA og Mexico.
Så sent som i søndags blev en kvinde og hendes tre børn fundet døde i det sydlige Texas efter at have krydset Rio Grande.
Ifølge de amerikanske grænsemyndigheder døde knap 300 migranter ved grænsen sidste år, men ifølge menneskerrettighedsorganisationer er det reelle tal langt højere.
Demokrater langer udFotoet har allerede vækket stærke reaktioner hos blandt andre fremtrædende demokrater.
- Der er børn, der dør.
Dette er en plet på vores moralske samvittighed, lyder det fra den demokratiske præsidentkandidat Kamala Harris, der har delt billedet på sin Twitter-profil.
Også Cory Booker, der ligeledes er senator og præsidentkandidat, kritiserer præsident Trump for sin politik, som Booker kalder "inhuman".
Beto O'Rourke, som også kæmper for at blive demokraternes præsidentkandidat ved næste års valg, er endnu skarpere i sin tone.
- Trump er skyld i disse dødsfald, skriver han.
Demokraterne forsøger i øjeblikket at forbedre forholdene for migranterne, der er blevet tilbageholdt efter ulovligt at have krydset grænsen til USA.
Læs også:Sultne, beskidte og syge: Migrantbørn sendt tilbage til udskældt center i TexasDemokraterne i Repræsentanternes Hus har afsat 30 milliarder kroner til humanitær hjælp ved den sydlige grænse.
BBC peger dog på, at saltvandsindsprøjtningen meget vel kan blive bremset, da den skal godkendes af Senatet, hvor der er republikansk flertal, mens præsidenten er blevet anbefalet at nedlægge veto.
Præsident Trump har i skrivende stund ikke kommenteret den pågældende sag, men beskylder demokraterne for at ville åbne grænserne.
FacebookTwitterKopier linkEmner:Beto O'Rourke (politiker)|Donald Trump (politiker)|USA|The Guardian|Flygtninge og asylansøgere




https://www.dr.dk/sporten/oevrig/groth-groede-olympiske-vinger-i-minsk-uden-tvivl-karrierens-stoerste-oejeblik

Øvrig sportGroth groede olympiske vinger i Minsk: 'Uden tvivl karrierens største øjeblik'Jonathan Groth var både rørt og stolt over sin sølvmedalje ved European Games i Minsk.
Danske Jonathan Groth tabte onsdag aften finalen ved European Games til tyske Timo Boll.
Foto: REUTERS/Vasily Fedosenko Af Emil Halkier og Frederik Lindved26.
juni 2019 kl.
20.
33Bemærk: artiklen er mere end 30 dage gammelLæs opHan har leveret sit livs bedste med bold og bat under European Games, 26-årig Jonathan Groth.
På europæisk topniveau.
Det fik han onsdag aften et synligt bevis på, da han bukkede nakken forover og lod sig iklæde en sølvmedalje efter finalenederlaget til tyske Timo Boll med cifrene 2-4.
Boll, den 12 år ældre legende, der har tilhørt toppen i en menneskealder og allerede i 2002 for første gang klemte sig indenfor i top-10 på verdensranglisten.
Dengang var Groth, parentes bemærket, blot 10 år gammel.
Læs også:Groth sikrer OL-billet og finaleplads i Minsk: 'Det er helt sindssygt'Undervejs i turneringen har danskeren groet vinger, olympiske af slagsen, og kvalificerede sig onsdag eftermiddag med sin semifinalesejr sig til legene i Tokyo næste år.
Og selvom skuffelsen fyldte meget hos Jonathan Groth, de første fem-ti minutter efter guldet glippede, havde bordtennisspilleren svært ved at holde både følelser og tandsæt tilbage.
- Det er uden tvivl karrierens største øjeblik.
Der har været nogle tidspunkter på det seneste, hvor jeg virkelig har kæmpet, så at stå her, det betyder virkelig alt.
Det gør det, fortalte en rørt, men smilende Jonathan Groth til DR Sporten.
Derfor sugede sølvvinderen også det hele til sig.
Alle indtrykkene.
Følelserne.
For det er i momenter som dette, at alle de sure træningstimer pludselig giver ekstra mening.
- Når du ofrer mange ting og nogle gange oplever meget modgang, så er der tidspunkter, hvor man tænker ’sig mig, går jeg den helt forkerte vej, eller hvorfor kommer der ingen resultater?
’.
Jeg synes, at jeg har bevaret tålmodigheden, og her (ved European Games, red.
) viste jeg virkelig, at det var det hele værd, og at det er de rigtige ting, jeg gør, sagde den danske bordtennisspiller.
Læs også:Comeback-kongen Groth nærmest i tårer: ’Det er helt ubeskriveligt’Og modgang, det har Groth også haft.
Vi skal ikke mange dage tilbage i Mayland-kalenderen, før han var på vej ud af turneringen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
- Jeg synes netop, at det er modgangen, der gør, at jeg er endnu mere stolt af den her sølvmedalje.
Der er to kampe, hvor jeg har været helt ude og nede med matchbolde.
Et af de mål, jeg har inden hver turnering, er at gøre mit bedste i hver kamp, og det har jeg formået til fulde.
Det viser, at det arbejde, jeg gør derhjemme, og nogle af de omkostninger, det har at være professionel atlet, betaler sig, lød det fra Groth, der som sagt allerede nu kan forberede sig på at se den olympiske fakkel fra nærmeste hold i Tokyo næste sommer.
- Det betyder sindssygt meget.
Nu kan jeg tage hjem og nyde sølvmedaljen og OL-billetten der er i hus mere end et år inden.
FacebookTwitterKopier linkEmner:Minsk|Tokyo|De Olympiske Lege




https://www.dr.dk/nyheder/politik/mette-frederiksen-vestager-fortsaetter-som-eu-kommissaer

Ny regeringSe temaPolitikMette Frederiksen: Vestager fortsætter som EU-kommissærS-formanden siger, at Margrethe Vestager fortsætter fem år mere på posten.
Af Emil Søndergård Ingvorsen og Rikke Gjøl Mansø26.
juni 2019 kl.
19.
14 | opdateret 26.
juni 2019 kl.
19.
28Bemærk: artiklen er mere end 30 dage gammelLæs opMargrethe Vestager (R) forbliver EU-kommissær de kommende fem år.
Det oplyser den kommende statsminister Mette Frederiksen (S).
Den tidligere politiske leder af Radikale Venstre har siddet i kommissionen som konkurrencekommissær de seneste fem år, og fortsætter derfor når hendes periode løber ud.
- Jeg synes, at Margrethe Vestager har udført et rigtig vigtigt arbejde for EU som konkurrencekommissær og dermed for Danmark.
Så min indstilling er, at Margrethe Vestager får lov til at fortsætte som dansk kommissær, siger hun til DR Nyheder.
Blå bog, Margrethe Vestager2014 - nu: EU-kommissær for konkurrence2011 - 2014: Økonomi- og indenrigsminister2007 – 2014: Politisk leder for Det Radikale Venstre2007 - 2011 Folketingsmedlem for Det Radikale Venstre i Nordsjællands Storkreds2001 - 2007 Folketingsmedlem for Det Radikale Venstre i Frederiksborg Amtskreds2000 – 2001 Undervisningsminister og kirkeminister1997 – 1998 Sekretariatschef i Økonomistyrelsen1995 – 1997 Specialkonsulent i Økonomistyrelsen1993 – 1995 Fuldmægtig i Finansministeriet1993 Cand.
polit.
, Københavns UniversitetKilde: Europakommissionen.
Dermed opgiver du også at besætte den her fine post med en socialdemokrat – er det ikke lidt svært?
- Nej, det er det ikke.
Jeg synes jo også, at når det handler om internationale poster, så skal man selvfølgelig også se på, hvis vi har en dygtig kommissær, der har mulighed for at fortsætte – og som har gjort et vigtigt stykke arbejde på konkurrenceområdet, siger Mette Frederiksen og fortsætter:- Jeg kan fuldstændig og aldeles forsvare som socialdemokratisk statsminister, at hun får lov til at fortsætte sit arbejde.
I spil til toppostMargrethe Vestagers navn har de seneste uger været på manges læber.
Hun er nemlig helt fremme i kapløbet om at lande den prestigefyldte stilling som formand for EU-Kommissionen.
I sidste uge var hendes navn på blokken, da EU's regeringsledere var til topmøde.
Her blev der dog ikke opnået enighed om en kandidat, hvorfor der er indkaldt til et nyt møde søndag i denne uge.
Man kan sige, at når det kommer til Margrethe Vestager, så er det da mit indtryk, at hun har en ret høj stjerne i Bruxelles.
Mette FrederiksenVed første møde var der tre kandidater i spil, men den liste bliver udvidet, næste gang regeringslederne mødes.
Ifølge DR's EU-korrespondenter var det særligt den tyske kansler Angela Merkel, der spændte ben for Vestagers formandsdrøm.
Nu ser det under alle omstændigheder ud til, at Margrethe Vestager får et pænt plaster på såret, hvis hun ender med at blive forbigået som kommissionsformand.
Mette Frederiksen afviser, at der er tale om en indrømmelse til Morten Østergaard i forbindelse med regeringsforhandlingerne.
- Hvad fik du for det her, da du leverede det til Morten Østergaard?
- Altså, det er jo min opgave som statsminister at udpege en kommissær, siger Mette Frederiksen.
Men det har vel været en del af kabalen med jeres forståelsespapir?
- Det handler først og sidst om, hvilken dansk kommissær vi lægger i puljen, når der skal samles en ny kommission.
Og der er det altså min anbefaling, at det bliver Margrethe Vestager, siger hun.
Har høj stjerne i BruxellesDen kommende statsminister tør dog ikke spå om, hvilken post Margrethe Vestager kan forvente at få.
- Der er ekstraordinært rådsmøde senere på ugen, og det bliver mit første rådsmøde.
Det er en større kabale, der skal falde på plads – både hvad angår de ledende poster, men også hvad angår ressortfordelingen internt i kommissionen, og det kan jeg altså ikke sige noget om endnu.
Men det er din forventning, at når du spiller Margrethe Vestager ind, så har vi bedre muligheder for at få en tung post, end hvis du havde spillet ind med en helt ny?
- Nej, sådan ved jeg ikke, om man kan stille det op.
Men man kan sige, at når det kommer til Margrethe Vestager, så er det da mit indtryk, at hun har en ret høj stjerne i Bruxelles.
Og derfor tror jeg da også, at det at stille med Margrethe Vestager giver en samlet set god dansk placering – og det vil være godt for os alle sammen.
Margrethe Vestager har - omend noget kortfattet - kommenteret udnævnelsen på Twitter.
- Ja!
Jeg er glad.
Tak @Spolitik, skriver hun.
Radikale Venstres politiske leder, Morten Østergaard, har sendt et lykønskningstweet til sin partifælle.
- Jeg er så glad og stolt over at hele Danmarks EU-kommissær @vestager genudnævnes af Mette Frederiksen.
Det er et grønt, klogt og kærligt valg for Danmark og Europa, skriver han.
FacebookTwitterKopier linkEmner:Angela Merkel (politiker)|EU|Margrethe Vestager (politiker)|Bruxelles|EU-forhold




https://www.dr.dk/nyheder/vejret/usaedvanlig-tidlig-hedeboelge-europaeiske-lande-kan-saette-varmerekorder-fredag

VejretUsædvanlig tidlig hedebølge: Europæiske lande kan sætte varmerekorder fredagHerhjemme kan vi få op mod 33 grader søndag, men rekorderne bliver der næppe rørt ved.
Turisterne i Rom har det særdeles varmt i de her dage.
Af Anton Lind26.
juni 2019 kl.
20.
07 | opdateret 10.
juli 2019 kl.
08.
58Bemærk: artiklen er mere end 30 dage gammelLæs opDe fleste har nok bemærket, at sommeren for alvor har ramt Danmark, hvor vi i dag ifølge DMI har haft årets varmeste dag med 31,1 grader målt i København og Gentofte.
Men også ude i Europa har varmen for alvor taget fat, og en ualmindelig varm hedebølge rammer i disse dage store dele af kontinentet.
Og det ser bare ud til at fortsætte og endda tage til de næste dage.
I flere lande kan der faktisk sættes nye varmerekorder fredag, og det er ganske usædvanligt, hvis det skulle ske nu, skriver The Guardian.
Oftest bliver rekorderne nemlig sat senere på sommeren.
Det bekræfter Martin Lindberg, der er vagthavende meteorolog ved DMI.
- De varmeste temperaturer plejer at være i slutningen af juli og starten af august, hvor havet er varmet op, og solen ikke står så højt, siger han.
45 grader i FrankrigDet er der imidlertid ingen, der har fortalt vejrguderne i Frankrig, hvor der i de sydlige egne bliver ekstremt varmt de næste dage.
Den nuværende franske rekord for juni er 41,5 grader i 2003, mens den højeste temperatur nogensinde målt i landet var 44,1 senere samme år.
Fredag forventes der dog op til 45 grader.
- Den seneste prognose efterlader ingen tvivl: Vi er på vej mod en ny national rekord, siger den franske meteorolog Guillaume Woznica ifølge The Guardian.
I lande som Østrig, Belgien, Tjekkiet, Luxembourg, Holland og Schweiz kan der ifølge The Guardian blive sat junirekorder.
I Tyskland er der allerede sat varmerekord for måneden i den østlige del af landet.
Turister forsøger at køle sig ned ved museet Louvre i Paris.
 Over 33 grader i Hannover i det nordlige Tyskland får isbjørnene til at hoppe i vandet.
 Den franske regering har sat ekstra vandposter op i Paris.
1 / 3Turister forsøger at køle sig ned ved museet Louvre i Paris.
1 / 3Over 33 grader i Hannover i det nordlige Tyskland får isbjørnene til at hoppe i vandet.
2 / 3Den franske regering har sat ekstra vandposter op i Paris.
3 / 3- På vores lokale vejrstation i Potsdam, der har været aktiv siden 1893, står vi til at slå den tidligere rekord for juni med cirka to grader, skriver Stefan Rahmstorf fra Potsdam Institute for Climate Impact Research på Twitter.
Martin Lindberg fra DMI oplyser, at temperaturerne i dag i det centrale Tyskland har nået op omrking 40 grader.
De høje temperaturer skyldes varm luft, som bliver blæst ind over Europa fra Sahara i det nordlige Afrika.
Kan blive 'forbavsende varmt' herhjemme på søndagI Danmark bliver varmen holdt i snor de næste dage af en koldfront nordfra, der begrænser temperatuerne torsdag til 18-23 grader.
Lørdag vil de stige til 22-26 grader i det meste landet, inden varmen igen for alvor tager fat søndag, oplyser Martin Lindberg.
Prognosen for søndag er forbundet med usikkerhed på grund af vinden, men det ser ud til blive mellem 27-33 grader.
De laveste temperaturer vil være ved kysterne, mens der vil blive varmest midt på Sjælland nær Roskilde.
- Det er lidt forbavsende.
Hvis vi kommer op på 33, så er det rigtig højt, siger Martin Lindberg.
Der skal dog mere til for at sætte junirekord herhjemme.
Den blev målt til 35,5 grader den 29.
juni 1947 i Hillerød.
Det er dog alligevel bemærkelsesværdigt, hvor pludseligt de høje temperaturer er kommet, siger Martin Lindberg.
- Jeg har aldrig oplevet en rekord, når det kulminerer på så få dage.
Det plejer at komme i slutningen af en periode med hedebølge i mere end en uges tid, ofte i august, siger han.
Den absolut højeste målte temperatur i Danmark er 36,4 grader målt den 10.
august i 1975 i Holstebro.
FacebookTwitterKopier linkEmner:Vejret|The Guardian|Tyskland|Sjælland|Twitter




https://www.dr.dk/nyheder/indland/politiet-draebte-i-herlev-var-formentlig-unge-svenskere

IndlandPolitiet: Dræbte i Herlev var formentlig unge svenskereIfølge svensk avis var de dræbte en del af bandemiljøet i Stockholm.
To mænd blev dræbt tirsdag, da de blev beskudt, mens de sad i denne bil.
Det foregik i Sennepshaven i Herlev.
Af Nis Kielgast26.
juni 2019 kl.
18.
03Bemærk: artiklen er mere end 30 dage gammelLæs opDer blev affyret mindst 10 skud fra en automatriffel og en pistol, da to yngre svenske mænd i aftes blev slået ihjel i Sennepshaven i Herlev, det oplyser Vestegnens Politi på et pressemøde.
Ifølge den svenske avis Expressen er de dræbte begge en del af bandemiljøet.
Den ene af mændene skulle være en ledende figur i banden Shottaz, der de seneste år har været en del af en blodig bandekonflikt i Sverige.
Mændene skulle ifølge avisen være fra Stockholm og forstaden Rinkeby, der ligger nær den svenske hovedstad.
De oplysninger ønsker politiet dog ikke at bekræfte på nuværende tidspunkt.
- Vores formodning er, at de to dræbte er to yngre svenskere.
Da de ikke er endelig identificerede, og pårørende mangler at blive underrettet, kan jeg ikke sige mere om dem, siger politiinspektør Flemming Madsen, der leder efterforskningen hos Vestegnens Politi.
Kan I bekræfte forlydender om, at den ene er svensk bandeleder?
- Som sagt er vores formodning, at det er yngre svenske mænd, og vi har et meget tæt samarbejde med svensk politi, men jeg kan ikke komme nærmere ind på det.
Svensk politi oplyser til Expressen, at "meget tyder på" en forbindelse til Stockholm.
Hvem gerningsmændene til det brutale dobbeltdrab kunne være, er der foreløbig ikke nyt om.
Men politiet tror på nuværende tidspunkt ikke, at skyderiet handler om en konflikt i Sennepshaven i Herlev, hvor skyderiet foregik.
- Intet tyder umiddelbart på, at det er lokale unge fra Sennepshaven, der er involveret i det her, siger Flemming Madsen.
Leder efter folk, der har set AudiDet bedste spor af gerningsmændene, politiet har nu, er den bil, som de flygtede fra gerningsstedet i.
- Umiddelbart efter skyderiet er der ifølge vidner en sølvgrå Audi, som kører hurtigt fra stedet.
Denne her Audi er vi rigtig interesserede i.
Vi har fået rigtig mange henvendelser fra borgerne, og det er vi glade for, men vi håber, at vi kan få endnu flere henvendelser, især omkring denne her sølvgrå bil, siger politiinspektør Flemming Madsen.
Det er denne bil, gerningsmændene brugte.
Politiet fandt allerede få timer efter skyderiet Audien i Nærum, men man håber på, at nogen har lagt mærke til bilen og måske fået glimt af gerningsmændene.
- Audien er stjålet fredag omkring midnat på Kastrupvej på Amager og senere fundet forsøgt afbrændt på Skodsborgvej i Nærum.
Er der nogen, der har set bilen eller personer omkring den, er vi interesserede i det, siger Flemming Madsen.
FacebookTwitterKopier linkEmner:Stockholm|Audi|Kriminalitet|Politi|Herlev




https://www.dr.dk/nyheder/kultur/dansk-komikerpar-springer-ud-som-kaerester-i-ny-serie-han-kysser-bedre-end-jeg-havde

Single eller satSe temaKulturDansk komikerpar springer ud som kærester i ny serie: 'Han kysser bedre, end jeg havde regnet med'Komikervennerne Anders Grau og Martin Høgsted danner par i en ny serie, der handler om det svære parforhold.
© drAf Rikke Bjerge26.
juni 2019 kl.
18.
45Læs opDu skal ikke sidde sammen med komikerne Anders Grau og Martin Høgsted i mange sekunder, før du fornemmer, at de er tætte kollegaer og private venner.
De færdiggør hinandens sætninger, stikker til hinanden, har underforstået humor og griner ad de samme ting.
Lidt ligesom et gammelt ægtepar.
10 år senere på DR3 Lige nu på DRTV kan du se DR3's fiktionsserie '10 år senere' med Anders Grau og Martin Høgsted.
Her følger vi parret Micki og Lars, der bliver hovedkulds forelsket, da de møder hinanden.
10 år senere er det blevet dagligdag med alt, hvad der hører til af irriterende kærestevaner, hverdagens trummerum, forskellige interesser og problemer med økonomien.
Måske derfor føltes det som det helt rigtige for dem at spille parret Micki og Lars i DR3's nye komedieserie '10 år senere'.
Vi møder Micki og Lars, da de ser hinanden på en bar og bliver vildt forelskede.
Klip til 10 år senere, hvor forholdet er blevet hverdag.
Selvom de spiller et kærestepar, er det ikke en serie om homoseksuelle, men en serie om universelle parforholds op- og nedture, som de understreger.
- Den her serie har sin berettigelse, fordi det altid er vigtigt at minde folk om, at der er de her fælder i parforhold, som vi bliver ved med at falde i, siger Anders Grau og Martin Høgsted.
Makkerparret har selv skrevet seriens seks afsnit om parforholdets svære vilkår, når de grimme sider og dårlige vaner, som vi alle har, titter frem fra forelskelsens røgslør.
Se klip fra '10 år senere'Privat har Martin Høgsted, præcis som Micki og Lars, været sammen i 10 år med sin kæreste, som han har to børn med.
Anders Grau har været sammen med sin kæreste i knap halvandet år, og de står til at flytte sammen.
Vi har taget en snak med komikerparret om deres bedste - og værste - kvaliteter.
Hvorfor fandt I på, I skulle være i et parforhold i serien?
Martin: Det startede med, at vi fik et radioprogram sammen, hvor vi meget hurtigt blev venner og fik en parforholdsagtig dynamik på godt og ondt, hvor vi elskede hinanden, men også kunne blive sure på hinanden.
Det var i 2018.
Anders: Nej, det var i januar 2016.
Martin: Se de der øjne, han gav mig.
Det er sådan meget parforholdsagtigt.
Anders 'mansplainer' mig meget.
Det er super ubehageligt.
Der er mange, der tror, at mansplaining kun er en mand, der forklarer en kvinde noget, men det kan lige så godt være en mand, der forklarer en sød, sød mand noget.
Anders' fakta om MartinMartin er 37 år.
Han har to børn, er samboende med dem og deres mor.
Født i Dianalund, Vestsjælland.
Han har en bachelor i filosofi og fik sit store gennembrud ved at vinde DM i stand-up i 2008.
- Det var på ingen måde mit gennembrud.
Nej, ok, nen det var en god start.
Gennembrud fik han senere med Danish Dynamite.
Derfra er det gået slag i slag.
Men for at vende tilbage til spørgsmålet, opstod den der pardynamik meget hurtigt i vores forhold, og det ville vi gerne lave noget med til serien, og så sagde Anders en dag 'hvorfor er vi ikke bare et par?
'Anders: Vi følte bare, det lå til højrebenet at lave en serie om parforhold, og så var det først bagefter, vi snakkede om, at det var en god idé med to mænd, for så kom det ikke til at handle om forskellen mellem mænd og kvinder.
Uanset hvilket køn man har, hvordan er det så at kysse ens meget gode ven?
Martin: Anders kysser bedre, end jeg havde regnet med.
Anders: Ja og i lige måde, vil jeg skynde mig at sige.
Martin: Det var meget blødt.
Vi havde snakket om, at.
.
.
hvad var det du sagde, om man ville lugte af cigarer?
Anders: Jeg troede, det var som om at kysse en spritter, der havde røget for mange cerutter og drukket for mange guldøl eller et eller andet.
Martin: Den dag, vi lavede den store kyssescene, ramte vi en god åndedag for os begge to.
Anders: Har jeg da dårlig ånde?
Martin: Det har alle mennesker, vi er jo sammen året rundt, så det er jo klart, at der vil være dage.
Men du har ikke dårlig ånde generelt.
Anders: Men det er klart, der var mange mintpastiller i spil den dag.
Martin: Vi kyssede faktisk én gang, uden kameraerne rullede.
Der stod vi helt alene og prøvede - bare lige for at se, hvordan det var.
Det var faktisk helt naturligt.
Jeg har prøvet at have en sexscene før med en kvinde i 'Labans jul' (DR 2-julekalender for voksne, red.
), men det var faktisk lettere, for da kyssede vi ikke.
Det var bare sådan noget dry humping, og det er mere intimt at kysse med tungen.
Jeg syntes faktisk, det var en fordel, at vi kendte hinanden så godt.
Anders: Ja, det syntes jeg egentlig også.
Selvfølgelig er det også underligt, at det er ens gode ven, men også en fordel.
Det er sådan lidt dobbelt.
Martin Høgsteds kæreste sagde under en bestemt scene, at det var ubehageligt at se på, fordi det lidt var som at se ham skælde ud i virkeligheden.
I serien viser Lars og Micki sider som jalousi og egoisme.
Er de sider en del af jer?
Martin: Noget af det vigtigste for os er genkendelighed i serien.
Og nedturs-sider er en del af os alle.
Så ja, i høj grad.
Anders: Vi har virkelig taget vores fordomme om hinanden og gjort dem endnu større.
Hvilke fordomme er det?
Martin: Anders kan godt lide at spille klog.
Hvis han ikke ved noget, starter han med at sige 'jeg meeeener', og så kan jeg se på ham, at det passer ikke.
Men han kunne aldrig finde på at sige 'det ved jeg ikke'.
Det findes ikke i hans ordbog.
Anders: Altså, man kan godt komme med et kvalificeret bud, hvis man lige husker at sige, at man ikke ved det med sikkerhed.
Mit bud er også tit for at hjælpe Martin på vej og lede ham på sporet.
Men den udstrakte hånd griber han desværre sjældent.
Martin: Da vi mødtes, kunne du næsten være pinlig over mig i sociale sammenhæng.
Min karakter Lars er også lidt mere udadvendt.
Jeg kan godt lide at snakke med mennesker.
Anders: Jeg er meget genert på grænsen til at være sky.
Har I fået inspiration fra jeres egne parforhold til serien?
Martin: Ja.
På et tidspunkt sagde min kæreste 'det er dig, der har skrevet det der, hva?
', fordi det mindede hende om noget, vi gjorde i vores forhold.
Men det var Anders, der havde skrevet det.
Det er bare for at sige, at vi har brugt meget fra vores fælles synergi, men vi har brugt lige så meget fra vores egne private parforhold, som vi så har skruet op og ned på.
Har du eksempler?
Martin: I serien lukker Lars aldrig skufferne, så Micki lukker dem for ham.
Det er taget fra min egen kæreste, som aldrig lukker de skuffer, og det er pisse irriterende.
Det er så dovent, for man er derovre og skal bare gøre sådan her med armene tilbage (laver en bevægelse).
Hvad med dig, Anders.
Har du oplevet dårlige vaner hos din kæreste?
Anders: Jeg ved ikke, om der er noget konkret, men vi har heller ikke været sammen i så lang tid som Martin og hans kæreste.
Men hvis man nu lægger noget i den lille toiletspand på badeværelset, kan man lige trykke toiletrullen flad, så den fylder mindre.
Martin: Synes du, det er et problem?
Anders: Hvis jeg skulle finde på et eller andet, så ja.
Men nej, det irriterer mig egentlig ikke, man kan jo bare finde et stykke større skrald og presse toiletrullerne helt ned.
Har I selv dårlige vaner, som jeres kærester er trætte af?
Martin: Jeg snorker.
Jeg har prøvet mange ting for at holde op med at snorke, men jeg kan ikke.
Og så er jeg super anal med mange ting.
Jeg har bakterieangst omkring mad.
Jeg har aldrig fået konstateret OCD, men det har jeg stensikkert.
Jeg spiser ikke ting, andre folk har rørt ved.
På restauranter lukker jeg ned for det, men jeg kan ikke lide de steder med åbne køkkener, for jeg kan ikke lide at kigge på, hvem der laver maden.
Min kæreste er lige omvendt, hun kan godt åbne køleskabet uden at vaske fingre.
Jeg har været i terapi for det, så nu går det meget bedre, men der var engang, jeg stod og kiggede hende over skulderen, når hun lavede mad og havde svært ved at spise det.
Så på den måde var jeg super nedtur.
Det startede så småt i mine tyvere og toppede, da jeg var i start trediverne.
Min kæreste tvang mig i terapi og sagde, at hun decideret ikke ville have barn med mig, hvis ikke jeg gik i terapi, så det gjorde jeg.
Jeg har fået det meget bedre, men det er en daglig kamp.
Før kunne jeg decideret gå i stå og havde lyst til at lægge mig ned, men nu fortsætter jeg dagen.
Anders: Du klarer det rigtig flot.
En af emnerne i serien er blandt andet økonomi.
Her forsøger 'Micki' (t.
h) at tale 'Lars' fra at købe for meget hummer til nytårsaften, da han lige har fået en trist besked fra sin revisor.
(© Dr)Har du en dårlig vane, Anders?
Anders: Nu har jeg boet alene i længere tid, så glassene skal stå på en bestemt måde.
Jeg har en hylde i mit skab, hvor der står kopper og to andre slags glas, og det passer lige præcis sådan.
Første gang andre flyttede rundt på dem, syntes jeg, det var meget svært, men nu har jeg ligesom fundet ud af, at det faktisk kan være meget rart med friske øjne på.
Martin: Har jeg ikke også haft en indflydelse på dig, er du ikke blevet sådan mere ’loosy goosy’?
Martins faktaboks om AndersAnders Grau er 38 år.
- Jeg er 37 år.
Nå, men han bliver meget snart 38.
Han siger selv, han er fra Odense, men det er i virkeligheden lidt uden for Odense.
Han ligner en, der har rødder andre steder i verden, men han er faktisk pæredansk.
Han har ovenikøbet fået lavet en dna-test for at se, hvor han stammer fra, men havde ingen afstikkere til for eksempel til Argentina.
Han er lidt frankofil.
Han startede sin stand up-karriere i 2011 og fik sit gennembrud som vejrmand på DR2.
Han har været papirsælger.
Noget med aftørringspapir, altså ikke det til numsen.
- Jeg har været i papirbranchen som handelsassistent med speciale i salg.
Og også det papir til numsen.
Anders: Jo, helt klart.
Jeg tror, jeg er blevet bedre til sociale sammenhænge.
Jeg kan for eksempel godt være ham, der indfører knus med andre, hvor jeg ligesom tager initiativet.
Martin: Det var du altså ikke, da vi mødtes.
Der har du virkelig rykket dig.
Har I lært noget af Micki og Lars?
Martin: Når det er allermest ubehageligt mellem Micki og Lars, minder det mig om, at vi skal kæmpe for ikke at falde i de her parforholdsfælder.
Min kæreste sagde på et tidspunkt, da hun så en scene, hvor Lars skælder Micki ud, at det var lidt ubehageligt, fordi det var lidt som at se mig skælde ud i virkeligheden.
Da blev jeg sådan 'ej, er det rigtigt?
'.
Det giver da stof til eftertanke.
Ligesom de her skuffer, hun aldrig lukker.
Jeg kan stå og sige til mig selv 'lad nu være med at sige til hende, at de skal lukkes, for du kan ikke opdrage på hende, og det er så meget mindre slemt end alle mine egne lortesider'.
Men så alligevel kommer jeg altid med den her 'jeg lukker lige skuffen'.
Jeg kan simpelthen ikke lade være.
Når jeg så ser Micki og Lars, tænker jeg 'hvor er det irriterende, at han bliver ved med at italesætte det'.
Så måske skulle jeg også bare lade være selv.
FacebookTwitterKopier linkEmner:Parforhold|DR3|DR2|Søvn|Jul




https://www.dr.dk/sporten/badminton/tre-gange-dansk-avancement-singlerne-sikkert-videre

BadmintonTre gange dansk avancement: Singlerne sikkert videreMia Blichfeldt, Line Kjærsfeldt og Anders Antonsen er alle videre ved European Games.
Mia Blichfeldt og de andre danske singlespillere er videre fra gruppespillet ved European Games.
Foto: Reuters/Andrew Boyers 26.
juni 2019 kl.
17.
18Bemærk: artiklen er mere end 30 dage gammelLæs opDen danske badmintonspiller Mia Blichfeldt lever indtil videre op til sin status som andenseedet ved European Games.
Onsdag formiddag vandt hun sin tredje gruppekamp af tre mulige, da hun sikkert slog Leva Pope fra Letland 21-5, 21-14.
Den 25-årige lette fik ikke et ben til jorden, og hun kom tidligt i opgøret bagud 0-9, før hun vandt sin første duel.
Blichfeldt vandt sættet stensikkert, og det samme gjorde sig gældende i andet sæt, hvor danskeren kom på 6-1 og 10-3, før Leva Pope begyndte at bide fra sig.
Sejren betyder, at Mia Blichfeldt går sikkert videre til kvartfinalen med det maksimale udbytte af gruppe B.
De to bedste fra hver gruppe går videre til kvartfinalerne.
Senere onsdag var Line Kjærsfeldt i kamp i damesingle, hvor danskeren er topseedet.
Her var Line Kjærsfeldt helt suveræn mod Lilit Poghosyan fra Armenien, og danskeren vandt 21-12, 21-3 og vandt gruppe A med tre sejre.
I herresingle var topseedede Anders Antonsen også i kamp.
Han var på forhånd sikker på videre avancement i gruppe B efter to sejre, og han vandt også sin sidste gruppekamp.
Her blev det til en sejr til Anders Antonsen på 21-10, 21-10 over Raul Must fra Estland, som med to gruppesejre også gik videre.
/ritzau/FacebookTwitterKopier linkEmner:Armenien|Estland|Letland




https://www.dr.dk/nyheder/udland/trump-langer-ud-efter-vestager

Kamp om EU-topposterSe temaUdlandTrump langer ud efter VestagerDen amerikanske præsident lader til igen at beskylde Margrethe Vestager for at hade USA.
Præsident Trump beskylder EU for at behandle USA værre end Kina, når det kommer til handel.
Af Sean Coogan26.
juni 2019 kl.
16.
34Bemærk: artiklen er mere end 30 dage gammelLæs op- Hun hader USA måske mere end nogen anden person, jeg nogensinde har mødt.
Sådan lyder udmeldingen i dag fra præsident Trump i en kommentar, der efter al sandsynlighed er rettet mod EU's konkurrencekommissær, Margrethe Vestager.
Kommentaren faldt tidligere i dag under et interview med Fox Business Network, hvor den amerikanske præsident kritiserede EU-bøderne til amerikanske it-giganter som Google og Facebook, skriver Reuters.
- Hun sagsøger alle vores virksomheder, lød det fra præsident Trump ifølge nyhedsbureauet.
- De sagsøger Apple for milliarder af dollars.
De sagsøger alle.
Har udfordret giganterneSom konkurrencekommissær står Vestager i spidsen for arbejdet med at sørge for, at EU's konkurrencepolitik overholdes.
Hun har skabt stor opmærksomhed ved at tage kampen op mod flere it-giganter, som er blevet tildelt store bøder for blandt andet at optræde konkurrenceforvridende.
Vestagers arbejde har tidligere bragt hende på kollissionskurs med præsident Trump, der efter sigende sidste år fortalte EU-Kommissionens formand, Jean-Claude Juncker, på G7-mødet i Canada, at EU's 'tax lady' virkelig hader USA, skriver blandt andre BBC.
Det vakte dengang blot en humoristisk reaktion fra danskeren.
- Jeg har foretaget mit eget fakta-tjek, og jeg arbejder med skat, og jeg er en kvinde, så det er 100 procent korrekt.
Det samme gælder dog ikke den sidste del af sætningen, da jeg virkelig godt kan lide USA, lød det fra Vestager, skriver Politico.
Som konkurrencekommissær har Margrethe Vestager flere gange ladet hammeren falde over amerikanske it-giganter.
I foråret idømte Europa-Kommissionen sin tredje milliardbøde til Google på under tre år.
Også lastbilsbranchen har mærket kommissionens tunge hammer.
Læs også:Overblik: Her er listen over Margrethe Vestagers milliardbøderI starten af året kårede det amerikanske magasin Foreign Policy danskeren til at være blandt årtiets vigtigste globale tænkere.
- Ved at give massive bøder til selskaber som Google, Apple og Facebook har Margrethe Vestager positioneret sig selv som verdens ledende myndighed i kampen mod monopoler.
Hendes arbejde i EU-Kommissionen har aldrig været vigtigere, lød det fra magasinet.
Margrethe Vestager var i sidste uge blandt favoritterne til at overtage den enormt tunge post som formand for EU-Kommissionen, men ser ud til at være røget ud af EU-kabalen.
FacebookTwitterKopier linkEmner:Donald Trump (politiker)|EU|Europa-Kommissionen|USA|IT-branchen




https://www.dr.dk/nyheder/politik/df-og-radikale-siger-nej-til-s-valgloefte-om-ret-til-tidlig-pension-ikke-i-denne

PolitikDF og Radikale siger nej til S-valgløfte om ret til tidlig pension: 'Ikke i denne valgperiode'Det er ikke realistisk at lave en differentieret pensionsalder for nedslidte, vurderer DF-formand.
- Jeg synes ikke, at det er særlig realistisk.
Det er hundesvært at lave i praksis, og Socialdemokratiet har ikke vist nogen som helst interesse i det seneste halve år i at lave et konkret forslag, siger Kristian Thulesen Dahl fra DF.
Af Thomas Klose Jensen og Emil Søndergård Ingvorsen26.
juni 2019 kl.
17.
05Bemærk: artiklen er mere end 30 dage gammelLæs op- Jeg kan ikke forestille mig andet, end at jeg kan finde et flertal i Folketinget for at få gennemført en ret til tidligere folkepension.
Sådan lød det sent i aftes fra den kommende statsminister Mette Frederiksen (S), da hun kunne fortælle, at hun sammen med SF, De Radikale og Enhedslisten havde fundet en fælles forståelse for den politiske retning for Danmark.
"Retfærdig retning for Danmark" Her kan du se den politiske forståelse, Mette Frederiksen-regeringen bygger på.
Men i de 18 sider, som sætter ord på retningen, er der ikke nævnt et eneste ord om en differentieret pensionsalder, som skal give nedslidte mulighed for at trække sig tilbage.
Morten Østergaard fra Radikale Venstre tror ikke, at det bliver til noget de kommende fire år:Forslaget var ellers Socialdemokratiets helt store slagnummer både før og under valgkampen, men lige nu tyder det ikke på, det kan blive gennemført i denne valgperiode.
Det kan jo tyde på, at de har brugt det som et instrument til at vinde valget, og ikke så meget noget, som de har tænkt sig at gennemføre i den virkelige verden.
Kristian Thulesen Dahl, Dansk FolkepartiDe Radikale har allerede meldt ud, at det ikke udmiddelbart kan bakke op om en differentieret pension, så derfor skal Mette Frederiksen finde andre legekammerater.
Her er Dansk Folkeparti den mest sandsynlige samarbejdspartner, og formand Kristian Thulesen Dahl hører også Mette Frederiksens udmelding som en invitation til ham.
- Nu må vi se, som valgperioden skrider frem, om der kommer et konkret forslag, som vi kan tage stilling til, og så er vi selvfølgelig klar til at forhandle det, siger han.
Ikke realistiskGodt nok er Kristian Thulesen Dahl villig til at forhandle med Mette Frederiksen, men når han skal vurdere, om nedslidte skal glæde sig til en ny pensionsalder, så må han skuffe dem.
- Jeg synes ikke, at det er særlig realistisk.
Det er hundesvært at lave i praksis, og Socialdemokratiet har ikke vist nogen som helst interesse i det seneste halve år i at lave et konkret forslag.
På trods af, at vi har opfordret dem til det gang efter gang efter gang, både på møder og i offentligheden, så har de ikke villet gøre det, siger han og fortsætter:Differentieret pensionsalderSocialdemokratiets forslag om en differentieret pensionsalder handler kort fortalt om, at nogle faggrupper skal have ret til at gå på pension før andre.
Forslaget, som ikke er beskrevet i detaljer, skal tage højde for antallet af år på arbejdsmarkedet og tilgodese nedslidte personers behov for at gå tidligere på pension.
Aftalen skal forhandles på plads med arbejdsmarkedets parter.
- Det kan jo tyde på, at de har brugt det som et instrument til at vinde valget, og ikke så meget noget, som de har tænkt sig at gennemføre i den virkelige verden.
Skulle det, mod Kristian Thulesen Dahls forventning, lykkes for Mette Frederiksen at finde den gyldne løsning, så er der stadig lang vej endnu før nedslidte kan trække sig tilbage.
For DF-formanden står fast på, at Mette Frederiksen skal opsige velfærdsforliget fra 2006, før en ny ordning kan komme på tale, og dernæst udskrive folketingsvalg, og først herefter vil det kunne træde i kraft.
- Det vidste Socialdemokratiet godt før valget, og det er de bundet af, nu efter valget.
Det har ikke noget at gøre med, at man ikke kan forhandle et nyt system, det vil man selvfølgelig godt kunne, men det vil først kunne træde i kraft efter et nyt folketingsvalg, siger han.
ForligspraksisDet handler om den forligspraksis, der er på Christiansborg og som betyder, at forlig ikke kan ændres, uden at alle i forligskredsen er enige om det.
Og i forbindelse med aftalen om seniorpensionen blev partierne - Venstre, Konservative, Liberal Alliance, Dansk Folkeparti og Radikale - enige om, at pensionsalderen er forligsbundet.
Og i denne gruppe er det umiddelbart kun Dansk Folkeparti, som har været åben for en differentieret pensionsalder.
Jeg mener ikke i praksis, at man kan gennemføre det.
Jeg kan ikke se, at det kan blive til noget i dette Folketing, fordi der ikke er flertal for det, men jeg kan ikke forhindre Socialdemokratiet i at gå til valg på igen om fire år.
Morten Østergaard, Radikale VenstreSå hvis Mette Frederiksen vil pille ved pensionsalderen må hun først opsige og træde ud af velfærdsforliget før et folketingsvalg, så vælgerne ved, hvad de får.
Og i det nye flertals forståelsespapir lyder det også, at 'en ny regering vil endvidere respektere alle gældende forlig'.
Problemet med at opsige forliget er, at velfærdsforliget er bunden under dansk økonomi.
I forligsteksten opsummeres det ganske klart: "De offentlige finanser ville med andre ord ikke være holdbare og det ville ikke være muligt at finansiere for eksempel stigende udgifter til sundhed og ældrepleje uden betydelige skattestigninger eller reduktioner i andre offentlige udgifter.
"Socialdemokratiet er dog ikke enige i den udlægning: Senest sagde partiets erhvervsuddannelsesordfører, Mattias Tesfaye, kort efter valget, at der er ikke er tale om et forligbrud, hvis partier, der er en del af velfærdsforliget, stemmer for differentieret pension.
- Den udlægning deler vi ikke.
Vi vil naturligvis gøre, hvad vi kan, for at få gennemført vores forslag om ret til tidlig folkepension, sagde han til Information.
Information talte dog i samme ombæring med professor ved Institut for Statskundskab ved Aarhus Universitet, Helene Helboe Pedersen, der vurderede, at der vil være tale om et forligsbrud, hvis Socialdemokratiet laver en differentieret pensionsalder.
R: Kan ikke gennemføres i praksisDe Radikale, som altså er med til at sende Mette Frederiksen i statsministeriet, deler Kristian Thulesen Dahl generelle vurdering af, at en differentieret pensionsalder ikke er realistisk.
Morten Østergaard står nemlig også fast på den aftale om seniorpension, som partiet indgik med den snart tidligere VLAK-regering og Dansk Folkeparti inden valget.
- Jeg mener ikke, man kan gennemføre det i praksis.
Jeg kan ikke se, at det kan blive til noget i dette Folketing, fordi der ikke er et flertal for, men jeg kan ikke forhindre Socialdemokratiet i at gå til valg på igen om fire år, siger han.
Har Mette Frederiksen ikke forsøgt at overtale dig til at støtte det i regeringsforhandlingerne?
- Nej, det tror jeg ikke, at hun har haft nogen illusioner om, siger Morten Østergaard kortfattet.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Mattias Tesfaye (politiker)|Radikale Venstre|Valg og folkeafstemninger




https://www.dr.dk/sporten/oevrig/dansk-kajakroer-faar-en-travl-torsdag-fire-finaler-paa-programmet

Øvrig sportDansk kajakroer får en travl torsdag: Fire finaler på programmetEmma Aastrand Jørgensen er klar til finalen i 200 meter enerkajak ved European Games.
Ud over 200 meter enerkajak er Emma Aastrand Jørgensen i finalen i 500 og 5000 meter enerkajak samt firerkajak over 500 meter sammen med Line Langelund, Julie Frølund Funch og Pernille Knudsen.
Foto: Lars Moeller/Ritzau Scanpix 26.
juni 2019 kl.
16.
17Bemærk: artiklen er mere end 30 dage gammelLæs opKajakroeren Emma Aastrand Jørgensen havde fart på, da hun onsdag kvalificerede sig til finalen i 200 meter enerkajak ved European Games.
Danskeren vandt sit heat i tiden 40,514 sekunder og sikrede sig dermed en direkte finaleplads.
Kun vinderen gik i finalen, mens de øvrige skulle ud i et opsamlingsheat senere onsdag.
Onsdagens præstation betyder, at Emma Aastrand nu er klar til finaler i alle de konkurrencer, hun er stillet til start i.
Og alle skal afvikles torsdag.
Læs også:René Holten ender lige uden for medaljerne i MinskAastrand er dog et stykke fra sin bedste form.
Hun skal først formtoppe fra 21.
august, når der ved VM er OL-pladser på spil.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
- Hvis man siger, at jeg skal være på tiende trin til VM, så er jeg på sjette eller syvende trin nu.
Jeg er i form, men der er stadig en del at hente inden VM.
Jeg skal arbejde på de sidste marginaler, siger Emma Aastrand.
- Jeg tager European Games som et almindeligt stævne.
Det er lidt ligesom et EM med større setup.
Det er god træning inden VM.
Ud over 200 meter enerkajak er hun i finalen i 500 og 5000 meter enerkajak samt firerkajak over 500 meter sammen med Line Langelund, Julie Frølund Funch og Pernille Knudsen.
Selv om Aastrand ikke vægter European Games så højt, er hun ikke uden mål for finalerne.
- Jeg vil gerne i top fem i 500 meter K1 og i top-3 i 200 meter K1.
I firerkajakken skal vi lave en top seks, siger hun.
Der var også mulighed for en finaleplads til den danske toerkajak på 200 meter med Line Langelund og Bolette Nyvang Iversen, men de formåede ikke at bane sig vej til finalen.
På torsdagens program finder man også René Holten Poulsen, der skal ro finale på 5000 meter.
/ritzau/FacebookTwitterKopier linkEmner:René Holten Poulsen (roer)|Kano og kajak




https://www.dr.dk/nyheder/politik/dronningen-har-nikket-ja-til-mette-frederiksen-som-statsminister

PolitikDronningen har nikket ja til Mette Frederiksen som statsministerS-formanden har til eftermiddag været på besøg hos dronningen på Amalienborg.
Dronningen har nikket ja til, at Mette Frederiksen (S) bliver landets næste statsminister.
Af Emil Søndergård Ingvorsen26.
juni 2019 kl.
15.
53Bemærk: artiklen er mere end 30 dage gammelLæs opDronning Margrethe har opfordret S-formand Mette Frederiksen til at danne en regering bestående af repræsentanter for Socialdemokratiet.
Det oplyser Kongehuset i en pressemeddelelse, efter at Mette Frederiksen i dag har besøgt dronningen på Amalienborg.
Ved Mette Frederiksens besøg hos dronningen har hun på baggrund af de undersøgelser, hun har gjort sig som kongelig undersøger, indstillet, at der dannes en socialdemokratisk etparti-regering i Danmark.
Det skyldes, at hun har 91 mandater bag sig og hermed ikke har et flertal i Folketinget i mod sig.
Landets kommende statsminister kan derfor godkendes af dronningen som ny statsminister, og i pressemeddelsen fra Kongehuset lyder det også, at dronningen forventer at modtage den nye regering i morgen.
Mette Frederiksen havde dog ikke noget at sige til den ventende presse efter sit besøg.
Hun valgte nemlig at køre over slotspladsen i en bil med tonede ruder.
S-formanden er dog endnu ikke statsminister, før hun har præsenteret sit regeringshold.
Det forventes, at det kommer til at ske i morgen.
Indtil da er hun designeret statsminister, mens Lars Løkke Rasmussen (V) stadig er fungerende statsminister.
"Retfærdig retning for Danmark" Her kan du se den politiske forståelse, Mette Frederiksen-regeringen bygger på.
Lige før Mette Frederiksen officielt blev godkendt af dronningen, var det Lars Løkke Rasmussens tur til et lynvisit hos dronningen, hvor han blev takket for sin tid som statsminister de forgangne fire år.
- Jeg har netop rådgivet dronningen til, at Mette Frederiksen skal lede en socialdemokratisk regering, og det vil dronningen selvfølgelig imødekomme.
Der er ikke nogen bedre dag at overdrage dronningen den besked på - solen skinner, og Danmark er i topform, siger han efter sit besøg hos dronningen.
Den fungerende statsminister ønsker ikke at udtale sig om den politik, som rød blok har lagt frem.
- Det skal der nok blive rig mulighed for.
Mette Frederiksen overtager et land i absolut topform, siger han.
Mor og datter rejst fra HolstebroMange danskere var også mødt op på Amalienborg for at ønske Mette Frederiksen tillykke med den nye regering.
Blandt dem var mor og datter, Frederikke Larsen og Birgit Jespersen, der kommer fra Holstebro.
- Det er specielt, at vi får en ny regering.
Og så er hun kvinde - det er bare skønt, siger Frederikke Larsen.
Hendes mor, Birgit Jespersen, har høje forventninger til den kommende statsminister.
- Vi håber på, at hun vil kæmpe for nogle af vores ting.
Det, jeg går allermest op i, er, at vi skal have en bedre pensionsalder.
Jeg håber, at den bliver sat lidt ned, så at os, der arbejder hårdest, kan få tidligere pension, siger hun.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Royalt|Holstebro




https://www.dr.dk/nyheder/indland/undrede-du-dig-ogsaa-derfor-havde-livgarden-smidt-bjoerneskindshuen

Ny regeringSe temaIndlandUndrede du dig også: Derfor havde Livgarden smidt bjørneskindshuenDen Kongelige Livgarde tog imod den kommende statsminister med en noget anderledes hovedbeklædning.
Livgarden præsenterede onsdag gevær på Amalienborg Slotsplads - men bjørneskindshuerne var væk og erstattet af en lettere 'sommer-model' til varme dage.
Den Kgl.
Livgardes vagt- og sikkerhedsofficer bestemmer i samråd med hoffet, om det er for varmt til at bære de sorte og tunge pelshuer.
1 / 2Livgarden præsenterede onsdag gevær på Amalienborg Slotsplads - men bjørneskindshuerne var væk og erstattet af en lettere 'sommer-model' til varme dage.
1 / 2Den Kgl.
Livgardes vagt- og sikkerhedsofficer bestemmer i samråd med hoffet, om det er for varmt til at bære de sorte og tunge pelshuer.
2 / 2Af Mads Korsager Nielsen26.
juni 2019 kl.
16.
52Bemærk: artiklen er mere end 30 dage gammelLæs opAlt lignede sig selv på Amalienborg Slotsplads, da S-formand Mette Frederiksen onsdag orienterede dronning Margrethe med henblik på at danne en ny regering.
Der var masser af pressefolk til stede, tilskuere, der håbede på et glimt af hovedpersonerne, samt billeder af de velkendte mørkegrønne Amalienborg-porte, bag hvem begivenhederne udspillede sig.
Men en ting var ikke, som det plejer.
Den Kongelige Livgarde havde smidt de karakteristiske sorte bjørneskindshuer til gengæld for en let og mindre model på skrå.
Det er der en god forklaring på, oplyser Den Kongelige Livgarde.
- Det er simpelthen, fordi det var for varmt til bjørneskindshuen.
Med sin sorte farve og pelsen er den meget krævende at bære på dage som i dag.
Derfor kan garderne på varme dage få tilladelse til at tage den af og i stedet bære skråhue, siger Thomas Reimann, presseofficer ved Den Kongelige Livgarde.
Mere end 31 graders varme i KøbenhavnOnsdag blev årets hidtil højeste temperatur på mere end 31 grader målt i hovedstadsområdet, oplyser Danmarks Meteorologiske Institut (DMI).
Læs også:Varmebølgen svinger: 10 graders forskel på tværs af landetDerfor havde Den Kongelige Livgardes vagt- og sikkerhedsofficer i samråd med Hendes Majestæt Dronningens Adjudantskab vurderet, at det var på tide for de posterede gardere at tage skråhue på.
- Løsningen af opgaven, nemlig at holde vagt, er det vigtigste.
Derfor nytter det ikke noget, at garderne bliver dårlige og besvimer i varmen.
Så hvis det er for varmt med en bjørneskindshue i forhold til opgavens løsning, så tager vi den af, siger Thomas Reimann.
Lars Løkke Rasmussen (V) på Amalienborg Slotsplads efter onsdag at have orienteret Dronningen.
I slutningen af april meddelte Den Kongelige Livgarde, at soldaterne ikke længere skal pudse patrontasken, til man kan spejle sig i den.
Af den praktiske grund at taskerne skal benyttes til at opbevare ekstra ammunition.
Mindre pudsning og hensyn I varmen.
Handler det om, at det er blevet lettere at være soldat i Den Kongelige Livgarde?
- Nej, bestemt ikke.
Det er en såre simpel og almindelig hensyntagen til folks tjeneste.
Det nytter ikke noget, at de står og besvimer, for så går det ud over den opgave, vi skal løse, slår presseofficeren fra Den Kongelige Livgarde fast.
Ifølge morgendagens vejrudsigt tyder meget på, at Livgarden igen har bjørneskindshuerne på, når Mette Frederiksen præsenterer sin nye regering på Amalienborg Slotsplads.
DMI forudser nemlig mere normale danske temperaturer på omkring 23 grader torsdag.
FacebookTwitterKopier linkEmner:Den Kongelige Livgarde|Mette Frederiksen (politiker)|Socialdemokraterne|Royalt|København




https://www.dr.dk/nyheder/indland/ung-mand-idoemt-syv-maaneders-faengsel-i-sag-om-voldtaegt-i-ungdomsparti

IndlandUng mand idømt syv måneders fængsel i sag om voldtægt i ungdomspartiDet var til et partiarrangement i Liberal Alliances Ungdom, at et yngre medlem blev voldtaget.
I februar blussede debatten op om en dårlig kultur i forhold til sex og krænkelser i Liberal Alliances Ungdom.
Arkivfoto.
Af Emma Toft26.
juni 2019 kl.
15.
57Bemærk: artiklen er mere end 30 dage gammelLæs opEt 24-årigt tidligere medlem af Liberal Alliances Ungdom er i dag blevet idømt syv måneders ubetinget fængsel for voldtægt af et yngre partimedlem.
Det har byretten i Odense afgjort.
Manden blev også dømt til at betale 20.
000 kroner i erstatning til kvinden.
Den dømte mand besluttede på stedet at anke dommen.
Anklagen om voldtægt kom frem tidligere på året, hvor en række anonyme kvinder fra Liberal Alliances Ungdom berettede om grænseoverskridende seksuel adfærd, krænkelser og overgreb i ungdomspartiet.
Det førte til, at flere sager blev anmeldt til politiet.
Sagen i dag er den eneste, der indtil nu har ført til en formel voldtægtsanklage, hvor det har lydt, at den nu 24-årige mand udnyttede, at en pige var i en tilstand, så hun ikke kunne modsætte sig samleje.
Internt i Liberal Alliances Ungdom har sagerne allerede haft konsekvenser.
Fire medlemmer har meldt sig ud, og nu findes der regler om, hvordan krænkelses- og overgrebssager skal håndteres.
Den juridiske dommer og de to domsmænd var ikke enige om dommen.
Den juridiske dommer mente, at manden skulle frikendes, fordi de nødvendige beviser ikke var lagt frem.
Men de to lægdommere vurderede, at manden burde kendes skyldig, og det afgjorde sagen.
Jeg kan til at starte med ikke genkende nogle af de personer, der ligger omkring mig.
Jeg er smurt helt ind i bræk.
Mit hår er helt stiftOffer i voldtægtssag, der er anket til landsrettenOver fire år gammel sagFor at finde ud af, hvad der egentlig var sket i den konkrete sag, skulle anklager Martin von Bülow, forsvarer Katrine Westhausen Gottlieb, den tiltalte 24-årige mand og flere vidner i dag rulle hukommelsen tilbage til en weekend i februar 2015.
Her holdt Liberal Alliances Ungdom bootcamp i et kulturhus i Vissenbjerg på Fyn, hvor flere helt nye medlemmer af partiet dukkede op - og den unge mand og kvinde, som hele sagen drejer sig om.
Manden var dengang 20 år.
Kvinden var en pige på 17 år.
Efter workshops om lørdagen var der fest om aftenen, og her blev der serveret alkohol.
Men hvad der skete senere om aftenen, er der flere udlægninger af.
Den 24-årige mand fortalte i retten, at han mødte en flirtende pige, der var glad, mentalt tilstede og ikke mere end almindeligt fuld.
De kyssede og aftalte at gå skridtet videre.
Det skete på et toilet ved festen.
Derfor har han under hele sagen nægtet sig skyldig i voldtægt.
Pludselig fik pigen det dårligt og kastede op.
Og da der midt i det hele kom nogle venner, som ledte efter hende, valgte manden at forlade pigen på toilettet - også selvom hun stod afklædt og brækkede sig.
Han gik i panik, fordi det lød som om, hun havde en kæreste, der ville blive sur, forklarede han i dag.
Den udlægning delte den unge kvinde og flere vidner ikke.
Pigen fortalte, at hun intet kunne huske fra aftenen og natten.
Hun har blot haft nogle enkelte ubehagelige flashbacks siden.
Næste dag vågnede hun og havde det mere end almindeligt dårligt.
- Jeg kan til at starte med ikke genkende nogle af de personer, der ligger omkring mig.
Jeg er smurt helt ind i bræk.
Mit hår er helt stift, sagde hun.
Hun afviste, at hun skulle have drukket for meget eller havde været påvirket af stoffer.
I anklageskriftet står der, at nogen kan have blandet noget i hendes drikkevarer, men det kom der ikke mere frem om under sagen.
Voldtægt - straffelovenFor voldtægt straffes med fængsel indtil 8 år den, der:1) tiltvinger sig samleje ved vold eller trussel om vold eller2) skaffer sig samleje ved anden ulovlig tvang eller med en person, der befinder sig i en tilstand eller situation, i hvilken den pågældende er ude af stand til at modsætte sig handlingen.
Det er den sidste del, som sagen i dag handlede om.
”Jeg har en god advokat”Det var to af pigens bekendte, der fandt den unge mand og pigen på toilettet, hvor kvinden ifølge vidner stod i opkast, med kjolen trukket op over bh’en, og trusserne trukket ned.
To vidner fortalte i dag, at manden på vej ud af toilettet sagde, ”jeg har en god advokat”.
Og den bemærkning var med til at få manden kendt skyldig i voldtægt, fortalte den juridiske dommer.
Nej, lød det fra den unge mand selv, der iført hvid skjorte flere gange rystede på hovedet.
Det sagde han først senere, fordi han var bange for at få bank af pigens kæreste.
Men anklager og advokaturchef Martin von Bülow fra Fyns Politi undrede sig.
- Jeg har hundredvis af voldssager, og det har jeg aldrig før hørt sagt, sagde han i dag.
Det var nødvendigt at bære pigen væk, fordi hun ikke kunne gå, fortalte en veninde.
Også pigens meget dårlige tilstand, da hun blev fundet, lagde de to lægdommere vægt på.
For hvis hun havde det så dårligt på det tidspunkt, så havde hun ikke kunne indvillige i samleje kort forinden - en udlægning den juridiske dommer altså var uenig i.
Voldtægtssagen kørte i Retten i Odense i dag.
Nu er den anket og venter på landsretten.
 Scanpix)Meldt sig udFørst mandag gik det for alvor op for pigen, at hun havde haft sex med manden, fortalte hun retten.
For her modtog hun en besked fra den unge mand, der spurgte, om hun tog p-piller, da de ikke havde brugt prævention.
Hun svarede, det ville han vide, hvis hun havde været i stand til at tænke en rationel tanke.
Pigen anmeldte dog ikke sagen, fordi hun var bange for ikke at blive taget seriøst, og fordi hun følte, hun selv var skyld i det, der var sket.
Først fire år efter kom sagen frem – i februar i år, hvor der skulle være landsmøde i Liberal Alliances Ungdom.
I den forbindelse hørte den unge kvinde fra ledende medlemmer i Liberal Alliances Ungdom, at der var andre historier om krænkelser og overgreb i ungdomspartiet, og så valgte hun at fortælle sin historie, sagde hun i dag i retten.
Og sammenfaldet mellem overgrebshistorierne og landsmødet var også noget, der vakte forsvarerens opmærksomhed under de afsluttende bemærkninger.
Ifølge forsvarer Katrine Westhausen Gottlieb er sagerne dukket op, fordi der var kræfter i ungdomspartiet, som ville hive tæppet væk under flere centrale personer i partiet - heriblandt den nu dømte 24-årige mand.
Da der er navneforbud i sagen indtil ankesagen, kan DR Nyheder ikke gå i detaljer med, hvilken rolle den 24-årige har haft i partiet.
Som konsekvens af sagen har manden meldt sig ud af partiet, fordi den nye ledelse overvejede eksklusion af de medlemmer, som blev beskyldt for overgreb og krænkelser.
I en personundersøgelse, fortaget i forbindelse med sagen, har manden oplyst, at han regner med at melde sig ind igen, når sagen er slut, selvom han i dag i retten sagde, at han ikke længere havde ambitioner om at blive politiker, og at sagen havde påvirket ham meget.
FacebookTwitterKopier linkEmner:Liberal Alliances Ungdom|Voldtægt|Fyn|Seksualitet|Fyns Politi




https://www.dr.dk/sporten/badminton/danske-badmintondoubler-klar-til-kvartfinalen-ved-european-games

BadmintonDanske badmintondoubler klar til kvartfinalen ved European GamesKim Astrup og Anders Skaarup Rasmussen samt Sara Thygesen og Maiken Fruergaard er videre i Minsk.
Kim Astrup og Anders Skaarup Rasmussen er klar til kvartfinalen ved European Games.
26.
juni 2019 kl.
15.
36Bemærk: artiklen er mere end 30 dage gammelLæs opDen danske damedouble Sara Thygesen og Maiken Fruergaard spillede sig onsdag videre til kvartfinalerne i European Games.
Alt andet havde da også været en gedigen skuffelse for danskerne, der er seedet som nummer et i turneringen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Arbejdet skulle dog gøres færdigt i onsdagens kamp mod et par fra Litauen.
Og det blev det.
Endda eftertrykkeligt, for den danske double fejede litauerne af banen med cifrene 21-10, 21-7.
Sejren bringer den danske double op på to sejre i gruppen, og selv om det ikke rækker til en førsteplads, går danskerne videre.
De to bedste hold i hver gruppe avancerer nemlig til kvartfinalerne.
Gruppen blev vundet af briterne Lauren Smith og Chloe Birch, der indledte turneringen med at besejre den førsteseedede danske double i Minsk.
Herrene er også videre.
Også herredoublen med Kim Astrup og Anders Skaarup Rasmussen er videre i suveræn stil til kvartfinalen.
Den danske duo vandt onsdag 22-20, 21-12 over hollænderne Jelle Maas og Robin Tabeling.
Dermed snuppede danskerne førstepladsen i gruppen.
Torsdag gælder det kvartfinalerne i turneringen.
/ritzau/FacebookTwitterKopier linkEmner:Minsk|Litauen|Storbritannien




https://www.dr.dk/nyheder/indland/varmebolgen-svinger-10-graders-forskel-pa-tvaers-af-landet

IndlandVarmebølgen svinger: 10 graders forskel på tværs af landetMens der onsdag er målt 31,1 grader ved København, må man i Nord- og Vestjylland nøjes med højst 20 grader.
Sol og sommer på Svanemøllen Strand i København.
Onsdag er årets hidtil højeste temperatur målt i københavnsområdet.
(Arkivfoto) 26.
juni 2019 kl.
15.
02Bemærk: artiklen er mere end 30 dage gammelLæs opÅrets hidtil højeste temperatur - 31,1 grader - er onsdag blevet målt i hovedstadsområdet.
Det skriver DMI på Twitter.
Dermed er dagen endnu varmere end tirsdag, hvor man nåede op på 30 grader i Borris øst for Skjern.
Der er dog store forskelle på temperaturerne på tværs af landet.
Det er onsdag Sjælland, Fyn, Bornholm og det sydøstlige Jylland, der får de højeste temperaturer.
I Nord- og Vestjylland kommer termometrene til gengæld næppe over 20 grader.
Klokken 12 blev der konstateret regionale varmebølger i Syd- og Sønderjylland, på Fyn og dele af Sjælland.
Ifølge DMI er der tale om en varmebølge, når middelværdien af de højeste temperaturer målt over tre sammenhængende dage overstiger 25 grader.
Varmt om nattenMens temperaturerne i dagtimerne for tiden ligger i den høje ende i store dele af landet, er det også forholdsvist varmt om natten.
Natten til onsdag blev der konstateret tropenat på en enkelt målestation.
Omkring Assens på Vestfyn kom temperaturen i nattetimerne ikke under 20 grader, som er DMI's definition på en tropenat.
Ikke siden 2000 har man så tidligt på året målt nattemperaturer, der svarer til en tropenat.
Tilbage i 2000 målte man ifølge TV2 20,6 grader som laveste temperatur natten til den 21.
juni.
/ritzau/FacebookTwitterKopier linkEmner:Danmarks Meteorologiske Institut|Jylland|Fyn|TV 2 (tv-kanal)|Vejret




https://www.dr.dk/nyheder/indland/kvinde-fik-inddraget-pas-rejse-til-syrien-vinder-sag-mod-politiet

IndlandKvinde fik inddraget pas før rejse til Syrien: Vinder sag mod politietKøbenhavns Politis indgreb var for vidtgående, fastslår dommer.
Den 33-årige kvinde ville angiveligt plante træer i Syrien, men politiet vurderede, at hendes rejse kunne udgøre en fare for staten eller andre staters sikkerhed.
26.
juni 2019 kl.
13.
17Bemærk: artiklen er mere end 30 dage gammelLæs opEn dommer på Frederiksberg har onsdag ophævet politiets beslutning om at tage passet fra en kvinde, der ville støtte kurdere i det nordlige Syrien.
Indgrebet fra Københavns Politi skete i januar.
Det betød, at den 33-årige Anne Dalum ikke måtte rejse ud af Danmark i et år, ligesom hendes pas blev inddraget.
Ville plante træer i SyrienKvinden ville i januar være rejst til Rojava-enklaven i Syrien.
Her ville hun arbejde i projektet "Make Rojava Green Again", som blandt andet gik ud på at plante træer.
Imidlertid hævdede Københavns Politi i sin afgørelse, at hendes rejse kunne udgøre en fare for statens sikkerhed eller for andre staters sikkerhed.
Der var også en mistanke om, at hun ville kunne udgøre en væsentlig trussel mod den offentlige orden, lød det.
Onsdag har en dommer imidlertid fundet afgørelsen for tyndbenet.
Den er derfor ophævet.
/ritzau/FacebookTwitterKopier linkEmner:Københavns Politi|Syrien|København|Politi|Frederiksberg




https://www.dr.dk/sporten/oevrig/groth-sikrer-ol-billet-og-finaleplads-i-minsk-det-er-helt-sindssygt

Øvrig sportGroth sikrer OL-billet og finaleplads i Minsk: 'Det er helt sindssygt'Jonathan Groth er klar til finalen ved European Games efter 4-0 i sæt over Kou Lei og er dermed klar til OL.
Af Kasper Heide Lund, Frederik Lindved og /ritzau/26.
juni 2019 kl.
13.
15Bemærk: artiklen er mere end 30 dage gammelLæs opBordtennisspilleren Jonathan Groth har sikret den anden danske medalje ved European Games i Minsk.
Spørgsmålet er blot, om den bliver af guld eller sølv onsdag aften.
Således vandt han sin semifinale sikkert og er nu klar til finalen mod selveste Timo Boll fra Tyskland, der er Europas bedste og verdens nummer seks.
- Det er helt fantastisk, det er ikke gået op for mig endnu, at jeg er i finalen.
Det er helt sindssygt, siger Groth til DR Sporten.
- Første sæt var sindssygt vigtigt.
Midt i sættet tænkte jeg, ’hvordan kan jeg vinde den her kamp?
’.
Jeg spillede vildt godt, men det stod helt lige, men efter første sæt havde jeg fuldstændig overtaget.
Og nok så vitalt.
Groth sikrede sig samtidig en OL-billet til Tokyo næste år, som der følger med medaljerne i bordtennisturneringen.
- Det eneste man som atlet tænker på her med et år til OL er, hvordan man samler point nok sammen, så at jeg nu er kvalificeret og kan forberede mig, som jeg vil, er helt sindssygt.
Læs også:Comeback-kongen Groth nærmest i tårer: ’Det er helt ubeskriveligt’Groth, der kan se frem til springe frem fra placeringen som nummer 33 i verden, vandt overbevisende sin semifinale med 4-0 i sæt over Kou Lei fra Ukraine.
Cifrene lød 13-11, 11-5, 11-5, 12-10.
Kæmpede sig tilbageFørste sæt blev tæt.
Groth vandt de længste dueller, men kom alligevel siden bagud med sætbolde ved 9-10 og 10-11.
I det sidste tilfælde vendte han sagerne på hovedet med to vindere og udnyttede selv sin første sætbold til 13-11.
Kou Lei begyndte at lave flere fejl og servede endda ind i sin egen bordkant, hvad medvirkede til tidlig dansk føring på 4-1 i andet sæt.
Danskeren havde styr på begivenhederne og vekslede 6-4 til 10-4, inden han lukkede sættet 11-5.
Se eller gense hele Jonathan Groths semifinale her:Tredje sæt blev heller aldrig spændende.
Groth bragte sig foran 7-2 og vandt 11-5 kort efter.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Da virkede Kou Lei lettere opgivende, men han fik nyt håb, da han gav sig selv en god start på fjerde sæt.
Han kom foran 5-2, men Groth arbejde sig tilbage og udlignede til 8-8.
Det blev også 10-10, inden to ukrainske fejl betød dansk sejr, og så kunne Groth juble med sin lejr over en plads i finalen.
Guldkampen mod Boll begynder onsdag klokken 18 dansk tid.
Danskeren har tidligere besejret tyskeren, men det har været i klubkampe, hvor der spilles bedst af fem sæt.
- Jeg har gode muligheder.
Det er ikke en rigtig turnering, hvis ikke man møder Timo Boll i en finale.
Jeg glæder mig sindssygt meget, siger danskeren.
Groth har dog tidligere i turneringen vist, at han besejre stærke tyskere.
Han slog Dimitrij Ovtcharov med 4-0 i sæt i ottendedelsfinalen.
/ritzau/Jeg har gode muligheder.
Det er ikke en rigtig turnering, hvis ikke man møder Timo Boll i en finale.
Jeg glæder mig sindssygt meget.
FacebookTwitterKopier linkEmner:Minsk|Tokyo|Tyskland|Ukraine|De Olympiske Lege




https://www.dr.dk/nyheder/regionale/oestjylland/stof-i-cannabis-kan-slaa-multiresistente-bakterier-ihjel-aarhus

Antibiotikaresistens: Den skjulte trusselSe temaØstjyllandStof i cannabis kan slå multiresistente bakterier ihjel: Aarhus-forskere jagter planter med superkræfterCBD, et af de 113 stoffer i cannabis, kan slå hvide og gule multiresistente stafylokokker ned.
- Der er ingen tvivl om, at hampplanten på en eller anden måde har haft gavn af at kunne slå multiresistente stafylokokker ihjel, siger professor Lars Østergaard.
Af Emma Lichscheidt26.
juni 2019 kl.
21.
11Bemærk: artiklen er mere end 30 dage gammelLæs opNogle gange er naturen det bedste medicinskab.
Det viser en spritny opdagelse fra Australien, som nu skal hjælpe forskere fra Aarhus Universitetshospital videre i deres kamp for at udvikle nye former for antibiotika.
Forskerne fra Aarhus gik for et år siden i gang med at lede i naturens egen flora for at finde planter, der kan slå bakterier ihjel, og nu får de hjælp fra en australsk forskergruppe, der netop har gjort en vigtig opdagelse.
Forskergruppen fra Australien har fundet frem til, at et af de 113 stoffer i cannabis kan nedkæmpe multiresistente stafylokokbakterier.
Stafylokokbakterien er blandt andet årsag til hudinfektioner, men den kan også føre til alvorlige infektioner som lungebetændelse og meningitis.
Testet på rotters sårDet er stoffet cannabidiol, eller CDB, der nu viser sig at kunne slå både gule og hvide stafylokokker ihjel – og også de multiresistente af dem.
Det er en kæmpe opdagelse, fortæller professor og ledende overlæge på Infektionsmedicinsk Afdeling på Aarhus Universitetshospital, Lars Østergaard.
- Lige præcis til de her to mikroorganismer har vi ikke i dag nogle rigtig gode antibiotika, så det er faktisk en rigtig stor opdagelse, siger han.
Forskergruppen i Australien præsenterede deres resultater på et årligt møde for mikrobiologer og infektionslæger i USA forleden.
Her kom det også frem, at de blandt andet har testet, hvordan stoffet kunne hjælpe rotter i laboratoriet, der havde sår.
- Man kunne se, at de her sår blev væsentlig bedre, end de sår hvor man ikke havde smurt det på, siger han.
Professor og ledende overlæge på Infektionsmedicinsk Afdeling på Aarhus Universitetshospital Lars Østergaard er meget begejstret for forskergruppens opdagelse.
Lars Østergaard fortæller, at det giver god mening, at cannabis har de her medicinske egenskaber.
- Naturen tilpasser sig jo helt fantastisk af sig selv, og der er ingen tvivl om, at hampplanten på en eller anden måde har haft gavn af at kunne slå multiresistente stafylokokker ihjel.
Mange af de lægemidler, vi har i dag, har jo deres oprindelse i naturen, og jeg tror måske, man til fordel for teknologien lidt har glemt naturens eget mikrobiomforsvar, siger han.
Han peger på, at man allerede kender andre planter med medicinske egenskaber.
- Sådan noget som digoxin, som man bruger mod rytmeforstyrrelser i hjertet, har jo sit udspring fra planten Almindelig Fingerbøl, og de midler vi bruger mod malaria, de har også deres udspring fra planter.
Guds egen natur er nok alligevel det bedste, lyder det fra professoren.
Nye antibiotika er altafgørende mod dystre forudsigelserDet er altafgørende at finde nye antibiotika, for ifølge FN vil netop multiresistente bakterier blive en større og større udfordring i fremtiden.
- De rapporter, der er kommet, viser, at man i 2050 vil se, at der dør flere mennesker af antibiotisk resistens, end der dør af kræft, hvis ikke vi gør noget.
Og jo mere man bruger et antibiotikum, jo meres sandsynligt er det, at mikroorganismerne udvikler resistens over for det.
- Så det handler om hele tiden at være et hestehoved foran mikroorganismerne, siger Lars Østergaard.
Håbet er, at forskerne inden for få år har fundet nye former for antibiotika, der kan hjælpe os, hvis vi bliver ramt af en infektion, som de nuværende antibiotika ikke kan slå ned.
Derfor går jagten nu på flere planter med superkræfter - og i første omgang leder jagten Aarhus-forskerne til Thailands frodige natur i samarbejde med en etnobiolog fra Aarhus.
- Vi kigger på de forskellige planter - og hvad man har brugt dem til, og kunne der være nogen af dem, man har brugt mod feber, kunne det jo være, at de havde nogle virkninger, der virker mod feber og dermed også infektioner.
Så vi venter os meget af det projekt, siger en håbefuld Lars Østergaard.
Overlægen minder desuden om, at naturen også kan indeholde mange farlige stoffer, og at man derfor ikke selv skal begynde at eksperimentere derhjemme.
FacebookTwitterKopier linkEmner:Videnskab|Aarhus|Medicin|Aarhus Universitetshospital|Australien




https://www.dr.dk/nyheder/politik/soeren-pape-bestilte-redegoerelse-om-dan-bunkering-ministerium-afbestilte-uden

Sagen om Dan-BunkeringSe temaPolitikSøren Pape bestilte redegørelse om Dan-Bunkering: Ministerium afbestilte uden justitsministerens videndeProfessor vurderer, at det ikke var nødvendigt for ministerium at aflyse redegørelse.
Søren Pape Poulsen (K) fik ikke besked, da hans ministerium aflyste redegørelse om Dan-Bunkering-sag.
Af Line Gertsen, Mathias Friis, Morten Frandsen, Astrid Fischer og Line Gertsen, Astrid Fischer, Morten Frandsen og Laura Marie Sørensen26.
juni 2019 kl.
13.
03Bemærk: artiklen er mere end 30 dage gammelLæs opFungerende justitsminister Søren Pape Poulsen (K) har i flere måneder ventet på en redegørelse i sagen om Dan-Bunkering.
Den fynske virksomhed, som politiet efterforsker for at være involveret i leverancer af jetbrændstof, der er blevet brugt i krigen i Syrien.
Så sent som 3.
juni udtalte ministeren til DR, at der var tale om en ”meget alvorlig sag, som der er brug for at få klarhed over”, og at ”jeg forventer en redegørelse hurtigst muligt.
”Men nu viser det sig, at Søren Pape Poulsens eget ministerium afbestilte redegørelsen i maj, uden ministeren fik besked.
Jeg er, som fungerende justitsminister, ikke blevet orienteret om, at man har aflyst redegørelsenSøren Pape Poulsen (K), fungerende justitsminister- Jeg er, som fungerende justitsminister, ikke blevet orienteret om, at man har aflyst redegørelsen, siger Søren Pape Poulsen til DR.
Aflyst på grund af valgkampJustitsministeren bestilte redegørelsen hos Rigspolitiet 30.
april i år, to dage efter DR bragte første afsløring i sagen om Dan-Bunkering.
Men 9.
maj aflyste Justitsministeriet bestillingen af redegørelsen hos Rigspolitiet.
Det viser dokumenter, DR har fået aktindsigt i, som kan ses herunder:Justitsministeriet begrunder aflysningen med, at der blev udskrevet folketingsvalg 7.
maj.
I en mail til DR skriver ministeriet, at sådan en aflysning er "helt sædvanlig praksis", fordi et ministerium som udgangspunkt ikke kan bistå ministre med redegørelser under en valgkamp.
Samtidig skriver ministeriet, at det af den grund ”har bedt om først at modtage en redegørelse fra myndighederne om sagen vedrørende Dan Bunkering, når en ny regering er dannet.
”Af den korrespondance, DR har fået aktindsigt i fra Justitsministeriet, fremgår det ikke, at ministeriet gav Rigspolitiet besked om, at der kun var tale om en midlertidig aflysning.
SF: Sløj undskyldningRetsordførerne i SF og Det Konservative Folkeparti, Karsten Hønge og Naser Khader, forstår ikke, at ministeriet har aflyst redegørelsen, selvom der har været valgkamp.
- Det er fuldstændig mystisk.
For mig virker det som en underlig sløj undskyldning, at "der skulle være valgkamp".
Hvorfor skulle de mennesker ikke fortsætte deres arbejde med at lave en redegørelse.
Det forstår jeg ikke lige, siger Karsten Hønge (SF).
Det er disrespekt for den fungerende justitsminister, at ministeriet aflyser redegørelsen og ikke informerer ham om det.
Naser Khader, konservativ retsordfører- Det er disrespekt for den fungerende justitsminister, at ministeriet aflyser redegørelsen og ikke informerer ham om det, siger Naser Khader (K).
Ekspert: Aflysning ikke nødvendigSpørger man professor i forvaltningsret ved Aalborg Universitet, Sten Bønsing, så vurderer han, at det ikke var nødvendigt for Justitsministeriet at aflyse redegørelsen, selvom der var valgkamp.
- Det her er ikke noget, der er så partipolitisk, at embedsmændene ikke kan arbejde med sådan en redegørelse, siger han.
Kan man tænke sig, at man i ministeriet tænker, at det er valgkamp, så vi må ikke tale med ministeren, og vi kan ikke fortælle ham, at vi har aflyst den redegørelse?
- Nej, ministeriet må gerne orientere ministeren.
Han er stadigvæk øverste chef for ministeriet, og jeg mener faktisk, at man bør orientere ham om, at en redegørelse, han har bedt om, er sat på pause, siger Sten Bønsing.
Fortsat behov for redegørelseSøren Pape Poulsen mener fortsat, at der er brug for en forklaring fra myndighederne i sagen.
- Jeg vil derfor appellere til, at den kommende justitsminister får bestilt en ny redegørelse som noget af det første, skriver han til DR.
Karsten Hønge og Naser Khader mener også, at der er behov for snart at få en redegørelse.
De to retsordførere undrer sig især over Bagmandspolitiets rolle i sagen.
Læs også:Utroligt, uforståeligt og skandaløst: Politikere forundrede over myndigheders rolle i sag om jetbrændstof til SyrienDR afslørede i går, at USA mindst to gange i oktober 2016 advarede Udenrigsministeriet om en mistanke om, at Dan-Bunkering var involveret i at levere jetbrændstof, der blev brugt i Syrien.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Advarslerne gik videre til Bagmandspolitiet, Politiets Efterretningstjeneste, Erhvervsstyrelsen og Fyns Politi.
Alligevel fortsatte leverancerne frem til maj 2017, viser DR’s oplysninger.
I den periode blev der leveret mindst 20.
000 ton brændstof – en mængde, der ifølge militæranalytikere er nok til 4.
000 russiske bombetogter i Syrien.
Bagmandspolitiet sigtede ikke virksomheden, ligesom den ifølge sagens oplysninger heller ikke tog andre efterforskningsskridt som for eksempel aflytninger, ransagninger eller anholdelser.
I stedet sendte den i februar 2017 sagen videre til Fyns Politi.
Dan-Bunkering afviser brud på sanktionerDan-Bunkering er hverken sigtet eller tiltalt i sagen og har tidligere afvist over for DR, at virksomheden har overtrådt EU’s Syrien-sanktioner.
Ifølge DR’s oplysninger har Dan-Bunkering blandt andet fået betaling for at overføre jetbrændstof til russiske tankskibe, som derefter er sejlet til en regimekontrolleret havn i Syrien.
Dan-Bunkering har erkendt at have leveret brændstof til de russiske tankskibe, men i en mail til DR har virksomhedens advokat skrevet, at ingen af Dan-Bunkerings leveringsdokumenter havde angivet Syrien som ende-destination.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Virksomheden ønsker ikke at oplyse til DR, hvilke leveringsdokumenter de henviser til, eller hvilke destinationer der stod på dokumenterne.
DR har siden marts stillet Dan-Bunkering en række spørgsmål i sagen, som virksomheden ikke har svaret på.
Dem kan du læse her.
FacebookTwitterKopier linkEmner:Karsten Hønge (politiker)|Naser Khader (politiker)|Socialistisk Folkeparti|Syrien|Valg og folkeafstemninger




https://www.dr.dk/nyheder/politik/folketingsvalg/boern-skal-ud-af-sjaelsmark-foraeldrene-er-rigtig-glade

Ny regeringSe temaFolketingsvalgBørn skal ud af Sjælsmark: 'Forældrene er rigtig glade'Beboerne på Udrejsecenter Sjælsmark glæder sig over, at børnene nu skal ud.
Af Theis Lange Olsen og video: Casper Helweg Christiansen26.
juni 2019 kl.
12.
50Bemærk: artiklen er mere end 30 dage gammelLæs opDer er glæde at spore på Sjælsmark i Nordsjælland, efter at Socialdemokratiet, De Radikale, Enhedslisten og SF er enige om, at børnefamilier skal sendes ud af udrejsecentret.
Børnene og deres familier skal nu flyttes til et nyt udrejsecenter, der ikke er placeret geografisk endnu.
Se videoen med reaktioner fra Udrejsecenter Sjælsmark foroven.
Det skal indrettes efter anbefalinger fra Røde Kors, der har påvist massiv mistrivsel blandt børn i det nuværende udrejsecenter.
Generalsekretær Anders Ladekarl er meget tilfreds med den politiske aftale.
- Børnene kan få et mere normalt børneliv.
De kan forhåbentlig flytte ud til et sted, som er mere indbydende end Sjælsmark og få normal skolegang, siger han.
"Retfærdig retning for Danmark" Her kan du se den politiske aftale Mette Frederiksen-regeringen bygger på.
Både Venstre og Dansk Folkeparti kritiserer de forbedrede forhold for børnene, der i deres øjne gør Danmark til et attraktivt land at flygte mod.
FacebookTwitterKopier linkEmner:Flygtninge og asylansøgere|Dansk Folkeparti|Enhedslisten|Anders Ladekarl (organisationsleder)|Sjælland




https://www.dr.dk/nyheder/politik/folketingsvalg/tesfaye-efter-haarde-beskyldninger-om-loeftebrud-fra-stoejberg-og

FolketingsvalgTesfaye efter hårde beskyldninger om løftebrud fra Støjberg og Kjærsgaard: 'Tag lige en dyb indånding'De bærende søjler i dansk udlændingepolitik står fuldstændig fast, siger S-ordføreren.
Pia Kjærsgaard (DF) og Mattias Tesfaye (S) debatterer udlændingepolitik på McDonald's i Brøndby under valgkampen.
Nu beskylder hun S for at begå løftebrud.
Af Theis Lange Olsen26.
juni 2019 kl.
15.
26Bemærk: artiklen er mere end 30 dage gammelLæs opSocialdemokratiet afviser fuldstændig de hårde beskyldninger om, at partiet med den nye regeringsaftale i hånden kommer til at føre en slappere udlændingepolitik og dermed begå løftebrud.
Det mener ellers afgående udlændingeminister Inger Støjberg (V) og Dansk Folkepartis udlændingeordfører, Pia Kjærsgaard, der blandt andet kritiserer de forbedrede forhold for børn på Sjælsmark og styrkelsen af integrationen.
Udlændingepolitik i aftalenDet trekvartmilliard dyre Lindholm-projekt, der skulle huse udvisningsdømte kriminelle på øen af samme navn, bliver ikke til noget.
På udlændingeområdet er parterne også blevet enige om, at børnene skal ud af Udrejsecenter Sjælsmark.
I stedet vil man oprette et nyt udrejsecenter for børnefamilier.
Til næste år vil Danmark igen modtage kvoteflygtninge.
I aftaleteksten er det dog ikke specificeret, hvor mange årlige flygtninge der er tale om.
Der afsættes op mod 300 millioner kroner årligt til et midlertidigt, kontant børnetilskud, der målrettes børn i alderen 0-14 år i familier, der er omfattet af kontanthjælpsloftet eller integrationsydelsen.
En ny regering vil føre en politik, der styrker integrationen og det forhold, at mennesker, uanset hvor kort eller lang tid de opholder sig i Danmark, bidrager til samfundet, lærer sproget og kommer i beskæftigelse.
Integrationsgrunduddannelsen (IGU) videreføres og styrkes om muligt.
Det skal ikke være muligt at tage opholdstilladelsen fra flygtninge, hvis de er i beskæftigelse og har arbejdet i to år i samme branche, som der ellers var lagt op til i forbindelse med det såkaldte paradigmeskifte.
Det vil føre til, at Danmark bliver mere attraktivt for flygtninge, lyder det.
Udlændingeordfører Mattias Tesfaye (S) opfordrer begge politikere til "tage en dyb indånding".
- De bør glæde sig over, at alle de bærende søjler i dansk udlændingepolitik står fuldstændig uantastet.
Det gælder reglerne for familiesammenføring, permanent ophold, statsborgerskab og alt det, der definerer den brede udlændingepolitik, siger han.
- Det er historisk, at Danmark får en ny regering, uden at der sker en kovending på udlændingeområdet.
Det er der grund til at glæde sig over hos os, der støtter en kontrolleret indvandring, siger Mattias Tesfaye.
Han mener, at der på vejen hen mod den nuværende udlændingelovgivning er truffet nogle "lidt skøre beslutninger", og at det er på plads at fjerne "et lag af symbolpolitik".
- Noget har været garneret med symbolpolitiske markeringer, og det har ikke været til gavn for hverken integrationen eller den politiske debat.
Derfor vil vi skrælle laget af skøre beslutninger væk, men står fast på de brede aftaler, vi har indgået, siger Mattias Tesfaye.
Løfter ydelser til børnefamilierMen kan du afvise, at for eksempel forbedrede forhold for børn på Sjælsmark ikke kommer til at betyde, at Danmark bliver mere attraktivt for flygtninge?
- Vi fastholder, at dem, der har fået afslag på asyl, skal rejse ud.
De skal ikke have en opholdstilladelse i Danmark.
Det fremgår tydeligt af dokumentet.
Vi ønsker at etablere et nyt udrejsecenter til de her børnefamilier.
Det er ikke et spørgsmål om, at de får en almen bolig og en arbejdstilladelse nu, siger Mattis Tesfaye.
Tilskynder I ikke folk til at blive her, når I gør forholdene på et udrejsecenter bedre?
- Jeg tror hverken, at flere eller færre kommer til at rejse hjem ved, at de får mulighed for for eksempel at få en vuggestueplads til børnene eller et klubtilbud.
Det er et spørgsmål om at skærme børnene, indtil deres forældre får truffet den rigtige beslutning, nemlig om at rejse hjem, siger S-ordføreren.
Den borgerlige kritik går også på, at flygtninge vil opleve Danmark som et mere attraktivt land at flygte hen, når der nu indføres et kontant børnetilskud målrettet familier på integrationsydelse.
Men det afviser Mattias Tesfaye.
- Vi har hele tiden sagt om økonomien i nogle af de børnefamilier, der har for lidt, at vi er nået ned på et niveau, hvor børn lider for store afsavn i forhold til at kunne deltage i fritidstilbud.
Dem ønsker vi at kompensere, indtil en ydelseskommissionen finder frem til et forslag til et bedre bud på at indrette det her komplekse område, siger han.
Tvivler på paradigmeskiftetDen kommmende statsminister, Mette Frederiksen (S), sagde sent tirsdag aften, at partierne bag aftalen holder fast i det såkaldte paradigmeskift, der fokuserer på hjemsendelse frem for integration.
Men samtidig står der i den politiske aftale, at der skal føres en udlændingepolitik, der fremmer integrationen.
Det hænger fint sammen, understreger Mattias Tesfaye.
- Der er ikke nogen modsætning mellem, at man får en midlertidig opholdstilladelse, når man er flygtning, og så på den anden side at man bidrager til det danske samfund, mens man er her.
- Når man kommer til Danmark, skal vi fortsætte med det, der står i lovgivningen i dag.
Man får anvist en bolig i en kommune, hvor der ikke er så mange udlændinge i forvejen.
Det er så kommunens opgave at hjælpe dem i beskæftigelse, og børnene skal i skole, siger Mattias Tesfaye.
Bliver det ikke sværere at sende folk hjem, hvis de opnår en stærkere tilknytning til Danmark igennem beskæftigelse blandt andet?
- Jo, og det fremgår jo også af konventionen, og det gælder også med den gældende lovgivning, som er vedtaget af Inger Støjberg.
Flygtninge, der kommer til Danmark og har været her i en længere årrække og har opnået tilknytning til det danske samfund for eksempel gennem beskæftigelse, er i mindre risiko for at miste deres opholdstilladelse end folk, der har været her i få år og ikke har været i beskæftigelse.
"Retfærdig retning for Danmark" Her kan du se den politiske aftale Mette Frederiksen-regeringen bygger på.
- Sådan har det været i årtier, og det gælder også i den nuværende lovgivning.
Det bliver ikke ændret.
Hvis der kommer ro på i en flygtnings hjemland, og de ikke længere risikerer forfølgelse, så har det været grundlaget for dansk flygtningepolitik i mange år, at man skulle have inddraget sin opholdstilladelse.
Det er så ikke sket så ofte i praksis.
90 procent af dem, der har fået asyl i Danmark, er her fortsat, siger Mattias Tesfaye.
Socialdemokratiet stemte for paradigmeskiftet, men Mattias Tesfaye lægger ikke skjul på, at han er i tvivl om, hvorvidt det overhovedet har en effekt.
- Jeg er i tvivl om, hvor stor betydning paradigmeskifte får i praksis.
Det kunne vi ikke få regeringen til at svare på, siger han og gør opmærksom på, at nye afgørelser fra Flygtningenævnet annullerer hjemsendelser.
Senest i går blev det afgjort i to prøvesager, at to kvindelige syriske flygtninge og den enes to børn får lov til at blive i Danmark, på trods af at Udlændingestyrelsen gik efter at sende dem hjem.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Socialdemokraterne|Udlændingepolitik|Venstre




https://www.dr.dk/nyheder/politik/blaa-partier-skyder-mette-frederiksens-regeringspapir-ned-nu-bliver-det-dyrt-vaere

Ny regeringSe temaPolitikBlå partier skyder Mette Frederiksens regeringspapir ned: Nu bliver det dyrt at være danskerMette Frederiksen glemmer at forklare, hvordan regningen skal betales, lyder kritikken fra blå blok.
Mette Frederiksen fra Socialdemokratiet efter de afsluttede regeringsforhandlinger i Landstingssalen på Christiansborg, tirsdag 25.
juni 2019.
.
 Af Thomas Klose Jensen og Rikke Gjøl Mansø26.
juni 2019 kl.
13.
38Bemærk: artiklen er mere end 30 dage gammelLæs opDer skal indføres minimumsnormeringer i daginstitutionerne, Danmark skal reducere udslippet af drivhusgasser med 70 procent i forhold til niveauet i 1990, og et stop af de årlige nedskæringer på uddannelser.
Det er ikke billige løsninger, som fremgår af den fælles politiske forståelse, som Socialdemokratiet, SF, Enhedslisten og De Radikale sent i aftes præsenterede, og som nu gør, at Mette Frederiksen (S) bliver statsminister.
Hvor pengene skal findes, står mindre klart, og det kritiseres skarpt af partierne i blå blok.
Venstre: Det er en ønskeseddel fra de røde partierVenstres politiske ordfører Britt Bager, der her ses sammen med afgående statsminister Lars Løkke Rasmussen og gruppeformand Karen Ellemann, kalder den politiske forståelse for en ønskeseddel fra de røde partier.
Hos det snart forhenværende statsministerparti Venstre er der dog også plads til at lykønske den kommende regering med at blive enig med støttepartierne, forklarer politisk ordfører Britt Bager.
Der er dog et stort men.
- Det er bekymrende, at resultatet efter 20 dages forhandlinger er så ufinansieret og ukonkret, som det her.
Jeg betragter det her som en lang ønskeliste, men det er en mangelvare, at de ikke kan finde finansiering på noget af det, og at de ikke kan blive konkret på det, siger hun.
Det bekymrer særligt Britt Bager, at partierne vil gennemføre målrettede skattestigninger ved for eksempel at "tilbagerulle lempelsen af bo- og gaveafgiften for virksomhedsarvinger", som det fremgår af papiret.
"Retfærdig retning for Danmark" Her kan du se hele den politiske aftale for den første Mette Frederiksen-regering.
bygger på.
- For at vi kan have råd til at investere i kernevelfærd er det nødvendigt, at der er gode rammebetingelser for virksomhederne, så de kan blive ved med at vækste og skabe arbejdspladser.
Det er hele forudsætningen for, at man kan investere i velfærd, og det ser jeg simpelthen ikke i det her papir fra de røde partier, siger han.
- Tværtimod.
Det eneste, jeg kan se, er, at man vil sætte skatterne op og gøre det dyrere at være dansker.
Det synes vi i Venstre ikke er god ansvarlig politik.
Selvom der altså ikke er bifald fra Britt Bager, der også ser kritisk på lempelserne på udlændingeområdet, så er der også områder, hvor hun godt kunne se Venstre samarbejde med en ny regering.
- Tonerne på det grønne område, den grønne omstilling og med at opnormere normeringerne i daginstitutionerne er noget, som vi løbende har gjort de sidste fire år, og det vil vi selvfølgelig også bakke op om fremadrettet, men det kræver, at der anvises en finansiering, siger hun.
Thulesen Dahl: Kan mindske tilliden til politikerne"Man har skrevet noget ud af det blå for at leve op til løfterne, og så må man tage regningen ved kasseapperatet på et senere tidspunkt og se, om man kan betale," siger Kristian Thulesen Dahl (DF) om finansieringen af den fælles forståelse for en ny regering.
Dansk Folkepartis formand Kristian Thulesen Dahl mener, at de fire partier primært haft fokus på at få vist deres vælgere, at deres løfter nu også bliver til noget.
Det drejer sig blandt andet om SF's minimumsnormeringer og den samlede klimapagt, der ville have bundet Mette Frederiksen til at reducere udslippet af drivhusgasser med 70 procent i 2030 sammenlignet med niveauet i 1990.
- Den nemmeste del af gildet er at pege på, hvilke retter, man gerne vil have, mens det svære er, om man har penge i pungen, når man skal op til kassen og betale til sidst.
Det har de så valgt at skubbe foran sig, siger han.
Læs også:Jens Ringberg om regeringspapir: Vi er vidne til et nyt fænomenDerfor forudser Kristian Thulesen Dahl, at danskerne kan se frem til at betale regningen for løfterne af egen pung i form af stigende skatter og flere afgifter.
Og det vil ramme partierne som en boomerang.
- Mette Frederiksen gjorde meget ud af i sin præsentation, at der var helliget et helt afsnit i teksten til, hvordan man får skabt større tillid mellem politikerne og befolkningen, forklarer han.
- Men hvis ikke man er ærlig omkring, at vi har en masse ting, vi gerne vil og sådan vil vi betale det, men regningen kommer dumpende som en overraskelse for danskerne senere, så er det vel ikke lige præcis det, som skaber grobunden for en større tillid mellem politikere og befolkning.
Så de risikerer jo at spænde ben for et af deres egne helt store opsatte mål ved at gøre det på den her mådeKonservative: Måske de skulle have brugt en uge ekstra"Der er masser af fine elementer i det her forståelsespapir, men der er også mange løse hensigtserklæringer og løfter, som der overhovedet ikke er angivet finansiering til.
Det gør mig bekymret, for jeg frygter, at skatterne kommer til at stige", siger politisk ordfører for De Konservative Mette Abildgaard.
De Konservatives politiske ordfører Mette Abildgaard er tilfreds med, at det nu ser ud til, at Danmark får en ny regering.
- På sin vis håber jeg jo det bedste for den nye regering, for det er jo også Danmarks bedste.
Men jeg må også være ærlig og sige, at der er meget, jeg bliver bekymret over, når jeg ser det her forståelsespapir, forklarer hun.
- Man har brugt 20 dage på at nå frem til de her 18 sider, som rummer et hav af udgiftskrævende forslag.
Man skulle måske have investeret en uge ekstra i forhandlingslokalet for også at finde finansieringen.
Mette Abildgaard forklarer, at hun ikke havde forventet en masse udregninger og bud på, hvordan den nye retning skal finansieres krone til krone.
- Men når man stiller danskerne i udsigt, at de får minimumsnormeringer, at besparelserne på uddannelser bliver rullet tilbage, flere penge til ældrepleje og så videre, så synes jeg faktisk også, det ville være fair at pege på, hvor bare nogle af pengene skal komme fra.
De Konservative vil dog gerne samarbejde med den nye regering og særligt på det grønne område.
Her vil partiet kunne være med til at sikre, at det danske udslip reduceres markant, uden at det betyder en masse nye skatter og afgifter.
LA: Spændende at man allerede er klar til første løftebrudI Liberal Alliance har den nyudnævnte politiske leder Alex Vanopslagh svært ved at se, at der skulle være tale om en retfærdig retning for Danmark, som forståelsespapiret giver indtryk af.
- Det her forståelsespapir skriger langt væk af, at det bliver dyrere at være dansker, at have et arbejde og at spare op til pension.
Samtidig lægger det også op til at kigge på kontanthjælpsloftet og give flere penge til folk, der er uden for arbejdsmarkedet.
Så hvis man går op i retfærdighed for folk, der har et arbejde, så er det bestemt ikke nogen retfærdig retning, og det ærgrer jeg mig over, siger han.
Ligesom de øvrige borgerlige partier ser han forståelsespapiret som en lang ønskeseddel, som der efterfølgende må findes finansiering for.
Og her havde han gerne set et bud på en økonomisk ansvarlig politik, som særligt de Radikale har slået på tromme for.
Samtidig slår han dog fast, at Liberal Alliance er villig til at samarbejde med den kommende regering, og i forståelsespapirerne er der da også lyspunkter, som han ser det.
- Det er blandt andet spændende, at man allerede er klar til det første løftebrud ved at åbne op for udenlandsk arbejdskraft.
Det, synes jeg egentlig, er en god ide.
At det så virker til at være en helt igennem utroligt bureaukratisk ordning, hvor fagbevægelsen skal ind og godkende, og der skal være en bureaukratisk evalueringsproces, synes jeg er ærgerligt, men der er da nogle gode takter i, at man har ændret position på det område,- Jeg hæfter mig da også ved, at man anerkender, at man skal finde finansieringen og man er nødt til at lave nogle reformer.
Hvordan det så lige harmonerer med, at de reformer på ingen måde må betyde skattelettelser eller øge uligheden – jeg har svært ved at se, hvordan det kan forenes med virkeligheden, men jeg følger spændt med.
Mette Frederiksen (S) går i dag klokken 14.
30 til Dronningen for at meddele, at hun kan danne regering.
Det kan du følge i vores liveblog på dr.
dk eller på DR1 fra klokken 12.
55.
FacebookTwitterKopier linkEmner:Alex Vanopslagh (politiker)|Britt Bager (politiker)|Socialdemokraterne|Det Konservative Folkeparti|Økonomi




https://www.dr.dk/nyheder/regionale/midtvest/nyt-ulvepar-har-faaet-mindst-seks-hvalpe-i-vestjylland

Ulve i DanmarkSe temaMidt- og VestjyllandNyt ulvepar har fået mindst seks hvalpe i VestjyllandUlveparret har slået sig ned i Ulfborg syd for Holstebro.
Mindst seks nye ulvehvalpe er født i Vestjylland.
Her ses en af de nye hvalpe.
Af Frederik Dupont og Asta Pil Heltborg26.
juni 2019 kl.
14.
45 | opdateret 26.
juni 2019 kl.
11.
54Bemærk: artiklen er mere end 30 dage gammelLæs opDet er blevet bekræftet, at et nyt vestjysk ulvepar har fået mindst seks unger.
Det oplyser Aarhus Universitet og Naturhistorisk Museum Aarhus, der overvåger ulvene i Danmark for Miljøstyrelsen.
Vildtkameraer fotograferede søndag den 23.
juni ulvehvalpene, der vurderes at være halvanden måned gamle.
Miljøstyrelsen kunne i marts fortælle, at et nyt ulvepar bestående af en danskfødt hunulv og en tyskfødt hanulv havde etableret sig syd for Holstebro.
Vi skal forvente, at det her ulvepar kommer til at være i området resten af deres liv, og de vil formentlig producere et kuld hvalpe hvert år.
Peter Sunde, seniorforskerOg det er ikke overraskende, at de har fået unger, fortæller Peter Sunde, der er seniorforsker på Institut for Bioscience på Aarhus Universitet.
- Det er det, man har planlagt efter.
Vi vidste ved årsskiftet, at vi havde et ulvepar, der var etableret, så der var en god sandsynlighed for, de ville få unger.
Vi havde forventet det, siger han.
Ifølge Peter Sunde er det nye kuld hvalpe et tegn på, at ulvebestanden er tilbage på sporet.
- Vi skal forvente, at det her ulvepar kommer til at være i området resten af deres liv, og de vil formentlig producere et kuld hvalpe hvert år, siger han og uddyber:- Hvalpene vil være selvstændige til næste forår og vil derefter sprede sig til omgivelserne.
Det vil betyde, at rekrutteringen af nye ulve andre steder i Danmark får et boost.
De nye ulveunger er blevet fanget af et vildtkamera, som er et særligt overvågningskamera.
Ulveungerne er cirka halvanden måned gamle.
Ulveungerne er fotograferet i Ulfborg i Vestjylland.
1 / 3De nye ulveunger er blevet fanget af et vildtkamera, som er et særligt overvågningskamera.
1 / 3Ulveungerne er cirka halvanden måned gamle.
2 / 3Ulveungerne er fotograferet i Ulfborg i Vestjylland.
3 / 3Danmark har siden 2014 haft en forvaltningsplan for ulve.
Den sikrer, at der kan udbetales erstatning til husdyrholdere, hvis dyr angribes af ulve.
Planen sikrer også, at der kan gives tilskud til etablering af ulvesikre hegn i et afgrænset område i Vestjylland.
Men selvom der kommer flere ulve til landet, så øger det ikke risikoen for, at vi vil se flere angreb, mener Peter Sunde.
- Ulveparret, som har født ungerne, har holdt til her i et halvt års tid, og der har været seks-syv angreb.
Hvis der er ulv i et område, er der risiko for får, hvis deres hegn ikke er sikret, fortæller han.
- I udgangspunktet skal vi ikke forvente, det kommer til at gå mere ud over husdyr, end det har gjort indtil nu.
Opdateret med udtalelser fra seniorforsker Peter Sunde klokken 11.
54FacebookTwitterKopier linkEmner:Dyr|Aarhus Universitet|Miljøstyrelsen|Jylland|Aarhus




https://www.dr.dk/nyheder/regionale/nordjylland/slut-med-nationale-tests-de-mindste-skoleleder-haaber-paa-mere-frihed

Ny regeringSe temaNordjyllandSlut med nationale tests for de mindste: Skoleleder håber på mere frihed Skoleleder og forældre på nordjysk skole er glade for, at en kommende regering vil skære i nationale tests.
I dag bliver børn testet fra 2.
klasse.
(© DR Nyheder)Af Klaus Videbæk og Katja Schlaikier26.
juni 2019 kl.
12.
12Bemærk: artiklen er mere end 30 dage gammelLæs opDet skal være slut med at teste børn allerede fra 2.
klasse i nationale tests, som man gør i dag.
Det fremgår af den politiske aftale, som skal danne grundlag for en ny socialdemokratisk regering med opbakning fra Radikale Venstre, SF og Enhedslisten.
I aftalepapiret hedder det, at regeringen ønsker at afskaffe nationale tests i de mindste klasser, og at man vil afsøge muligheden for generelt at sætte de nationale tests i bero, indtil ”de er mere retvisende for elevernes færdigheder”.
Sidstnævnte ønske kommer efter heftig kritik af selve testresultaterne.
På Vesterkærets Skole i Aalborg tager man godt imod nyheden om, at der nu skrues ned for brugen af nationale tests.
- Der er rigtig meget 'hype' omkring de her nationale tests, siger skoleleder Kasper Cramer.
- For mig handler det om, at man finder en eller anden naturlig balance i det.
Set fra børnenes perspektiv kan det godt være en svær situation at være i, fordi de bliver presset til at levere, og der er nogle ting i testen, som vi ikke har naturligt i den daglige undervisning, siger han.
Skal ikke være et styringsværktøjEn rundspørge lavet af DR, før grundlaget for en ny regering blev præsenteret, viser, at 144 ud af 335 skoleledere - eller omtrent fire ud af ti – mener, at de nationale tests bør afskaffes.
146 af skolelederne mener, at man bør beholde de nationale tests, selvom flere af dem har en række kritikpunkter i forhold til testene i deres nuværende form.
Rundspørgen blandt skolelederneRundspørgen er foretaget i perioden 9.
til 15.
maj 2019.
1.
186 skoleledere har modtaget spørgeskemaet, og 335 har besvaret det.
Undersøgelsen er ikke statistisk repræsentativ, og resultaterne kan derfor ikke generaliseres til den samlede gruppe af skoleledere.
Skoleleder Kasper Cramer mener, at de nationale tests fylder for meget i dag.
- Jeg ser gerne, at man nedtoner de nationale tests, så det ikke bliver det her målingsredskab og styringsværktøj, som man kan bruge til at sammenligne skoler og presse systemet med.
Jeg kunne godt tænke mig, at vi havde langt større frihed til, hvordan vi vil teste.
Det handler også om trivselKasper Cramer er ikke nervøs for, at det fremover kan blive sværere at holde øje med, hvilket niveau børnene og klasserne er på.
Skolerne kan selv lave de tests, de vurdrerer, der er behov for.
Derudover handler det om at have en tæt dialog mellem lærere og forældre for at få det fulde billede af elevernes udvikling.
- Man skal sætte nogle krydser og streger i de her nationale tests, men det giver ikke nødvendigvis et retvisende billede af, hvordan det er.
- Jeg vil som skoleleder hellere have at lærere og pædagoger har en god dialog med forældrene, så man kan se, hvor barnet er henne.
Én ting er jo det danskfaglige i en national test i 2.
klasse, men det handler lige så meget om elevernes trivsel, og om de har det godt.
Det måler den jo ikke på, siger han.
For tidligt at skulle til eksamenForældre til elever på Vesterkærets skole er også positive over for signalerne fra den kommende regering.
Det gælder for eksempel Kristella Jakobsen, der er mor til Emil i 3.
klasse.
Hun er glad for, at de nationale tests tilsyneladende bliver sløjfet for de mindste.
Kristella Jakobsen har en søn i 3.
klasse, som har prøvet kræfter med de nationale tests.
- Jeg ved ikke, om jeg oplever, at han føler, det er et pres.
Det siger han ikke decideret.
Men når resultatet kommer, så det er lidt 'uha'… Det er nærmest en eksamen for dem, og jeg synes, det er alt for tidligt, at de skal føle det, siger hun.
Den holdning deler forælder Lisa Holt.
- I den alder tror jeg lidt, det er et øjebliksbillede.
De har gode dage og dårlige dage.
Det er måske bedre i de ældre klasser, siger hun.
Udover afskaffelsen af nationale tests for de mindste, ønsker regeringen at nedlægge uddannelsesparathedsvurderingen i 8.
klasse samt styrke vejledningsindsatsen.
FacebookTwitterKopier linkEmner:Uddannelse|Radikale Venstre|Grundskole|Enhedslisten|Aalborg




https://www.dr.dk/sporten/fodbold/fra-dansk-til-spansk-tidligere-broendby-assistent-bliver-ny-u21-landstraener

FodboldFra dansk til spansk: Tidligere Brøndby-assistent bliver ny U21-landstrænerSpanske Albert Capellas overtager jobbet som U21-landstræner efter Niels Frederiksen.
Kasper Heide Lund, Henrik Liniger og /ritzau/26.
juni 2019 kl.
11.
26Bemærk: artiklen er mere end 30 dage gammelLæs opDen tidligere Brøndby-assistenttræner Albert Capellas bliver ny træner for det danske U21-landshold.
Det oplyser Dansk Boldspil-Union (DBU) på et pressemøde.
Spanieren afløser Niels Frederiksen, der er blevet ansat som cheftræner i Brøndby.
- Da DBU henvendte sig til mig, syntes jeg, det var en fremragende mulighed.
Jeg kender landet, og spillernes mentalitet, så jeg skulle ikke tænke længe over det, siger den nye U21-landstræner til DR Sporten.
U21-landstrænere siden 19802015-2019: Niels Frederiksen2013-2015: Jess Thorup2011-2013: Morten Wieghorst2006-2011: Keld Bordinggaard2000-2006: Flemming Serritslev1992-1999: Jan B.
Poulsen1989-1992: Viggo Jensen1980-1989: Richard Møller NielsenKilder: DBU og Transfermarkt.
Fyret Viborg-træner bliver højre håndSteffen Højer, der i begyndelsen af juni blev fyret som cheftræner i Viborg, bliver Capellas' assistent.
Han bliver som noget nyt ansat på fuld tid på holdet, der desuden får tilknyttet en fast analytiker og en fysisk træner.
Hør Steffen Højer forklare, hvorfor han takkede ja til stillingen som assistentlandstræner:Capellas var assistenttræner i Brøndby fra sommeren 2014 til udgangen af 2015.
Derefter var han U17-træner i klubben i et halvt år.
- Jeg kan godt lide den nordiske livstil, men også den måde som spillerne arbejder sammen som et hold.
Den er jeg meget glad for, siger han.
- Danmark har altid produceret stortalenter, og jeg ved, at der kommer nye generationer med store talenter.
At være en del af den proces er noget af det bedste, man kan få lov til som træner.
Capellas har en fortid på Barcelonas ungdomsakademi, La Masia, og har desuden været forbi klubber som Vitesse, Maccabi Tel Aviv og Borussia Dortmund som assistent.
Frederiksen sagde farvel efter fire år48-årige Niels Frederiksen er netop stoppet som træner for U21-landsholdet efter fire år på posten.
Læs også:Brøndby ansætter Niels Frederiksen som ny cheftrænerFrederiksens sidste opgave var U21-slutrunden, som Danmark røg ud af søndag aften.
Danmark skulle i sidste gruppekamp besejre Serbien med tre mål og håbe på lidt hjælp for at gå videre, men det danske mandskab røg ud efter gruppespillet.
Allerede inden U21-EM blev det offentliggjort, at Niels Frederiksen var Brøndbys valg som ny cheftræner.
FacebookTwitterKopier linkEmner:DBU|Brøndby|Fodbold|Viborg|Albert Capellas (fodboldtræner)




https://www.dr.dk/sporten/cykling/tourdefrance/landsmand-skal-hjaelpe-fuglsang-i-jagten-paa-tour-succes

Tour de FranceLandsmand skal hjælpe Fuglsang i jagten på Tour-succesHelt som ventet er Jakob Fuglsang og Magnus Cort blevet udtaget til Tour de France for Astana.
Jakob Fuglsang vandt for nylig Critérium du Dauphiné.
26.
juni 2019 kl.
12.
36Bemærk: artiklen er mere end 30 dage gammelLæs opNår Jakob Fuglsang i næste uge tager hul på Tour de France med drømmen om en topplacering, er det med landsmanden Magnus Cort som en af hjælperne.
De to danskere er blevet udtaget til Astanas Tour-hold, oplyser cykelholdet onsdag i en pressemeddelelse.
Også i staben omkring holdet er der også dansk islæt, for Lars Michaelsen skal ligesom Dmitriy Fofonov og Bruno Cenghialta være holdets sportsdirektører i det tre uger lange etapeløb.
Læs også:Dansk stortalent og veteranen Mørkøv bliver udtaget til Tour de France- I sidste ende er der kun en rytter, der kan vinde Tour de France.
Vi må se, hvad holdet er i stand til.
Vi er klar til at kæmpe for det bedst mulige resultat, det er helt sikkert, siger Fofonov i pressemeddelelsen.
Det dansk tour-håbJakob Fuglsang går ind til løbet som den ubestridte kaptajn.
Han har haft en fænomenal sæson i 2019, hvor han har kørt sig til topplaceringer i alle de løb, han har deltaget i med undtagelse af det spanske endagsløb Clasica de Almeria.
I den første halvdel af 2019 har han vundet en etape i Tirreno-Adriatico, Liege-Bastogne-Liege og vundet samlet i etapeløbene Ruta del Sol og Critérium du Dauphiné.
Det er niende gang, at han deltager i Touren.
Cort deltager for anden gang.
Foruden danskerne er Aleksej Lutsenko (Kasakhstan), Gorka Izagirre (Spanien), Pello Bilbao (Spanien), Luis León Sanchez (Spanien), Omar Fraile (Spanien) og Hugo Houle (Canada) udtaget til Touren.
Tidligere onsdag meddelte Quick-Step, at Michael Mørkøv og Kasper Asgreen er en del af holdets otte mand store hold til Touren.
Dermed er i alt fire danskere indtil videre blev klarmeldt til Touren, der starter 6.
juli i Bruxelles og slutter 28.
juli i Paris.
/ritzau/FacebookTwitterKopier linkEmner:Cykelsport|Jakob Fuglsang (cykelrytter)|Kasper Asgreen (cykelrytter)|Quick-Step Team|Spanien




https://www.dr.dk/nyheder/regionale/sjaelland/lettelse-ved-lindholm-det-er-helt-helt-helt-fantastisk

Udrejsecenter på LindholmSe temaSjællandLettelse ved Lindholm: 'Det er helt, helt, helt fantastisk'Borgere i Kalvehave lod champagnepropperne springe af glæde over, at planen om et udrejsecenter er skrinlagt.
Camilla Schmøde, Thomas Finke og Joachim Brix-Hansen er tre af de borgere, der har kæmpet mod et udrejsecenter på øen Lindholm i Stege Bugt.
De mødtes over et glas champagne på havnekajen i Kalvehave her til morgen.
 DR)Af Johanna Maj Varming og Ann Smed Madsen26.
juni 2019 kl.
10.
58Bemærk: artiklen er mere end 30 dage gammelLæs opKlokken var kun syv her til morgen, da proppen røg af den første champagneflaske på havnen i Kalvehave på Sydsjælland.
- Det er helt, helt, helt fantastisk.
Det er fuldstændig overvældende.
Det er syv måneders kamp, som nu er vundet.
Vi har fået vores frihed tilbage, siger Camilla Schmøde.
Hun står på havnekajen, hvor biler og en enkelt ladcykel er pyntet med flag, for mange borgere i og omkring Kalvehave er glade for den politiske aftale om en ny regering, som i aftes faldt endeligt på plads mellem Socialdemokratiet, Radikale Venstre, SF og Enhedslisten:- Vi er enormt lettede.
Jeg har det som om, at jeg er vågnet op af en ond drøm.
Jeg har vekslet mellem, at det var totalt galimatias, og at det nok aldrig blev til noget, og så angsten for, at det rent faktisk blev til noget, siger ejeren af ladcyklen Thomas Finke.
Thomas Finkes ladcykel kunne bruges til at fragte både flag og champagne til kajen i Kalvehave.
 DR) I dag er der flag på bilerne på havnen i Kalvehave i Sydsjælland.
 DR) Et glædesflag blafrer i vinden foran Dronning Alexandrines Bro mellem Sydsjælland og Møn.
 DR)1 / 3Thomas Finkes ladcykel kunne bruges til at fragte både flag og champagne til kajen i Kalvehave.
 DR)1 / 3I dag er der flag på bilerne på havnen i Kalvehave i Sydsjælland.
 DR)2 / 3Et glædesflag blafrer i vinden foran Dronning Alexandrines Bro mellem Sydsjælland og Møn.
 DR)3 / 3Med den politiske aftale blev ø-lejren fejet af bordet, og borgerne i området omkring Stege Bugt får nu ikke et udrejsecenter for afviste eller udviste, kriminelle udlændinge på øen Lindholm.
- Det er en kæmpe, kæmpe stor dag.
Det er fuldstændig ubeskriveligt.
Man forstår slet ikke, hvad det er for en gidseltagning, vi har været i i syv måneder.
Nu er vi pludselig blevet sluppet fri og kan se vores fremtid, vores børns fremtid, vores børns tryghed og vores liv blomstre igen, siger Camilla Schmøde.
Camilla Schmødes mand vækkede hende sent i aftes.
Efter at have sovet på nyheden er det stadig ikke helt gået op for hende, at Lindholm nu er et afsluttet kapitel.
- Fuldstændig euforisk.
Der gik flere timer, før jeg overhovedet kunne finde ro igen.
Jeg skrev med rigtig mange mennesker.
Både borgere i Kalvehave og nogle af de politikere, som vi har haft en tæt kontakt med.
Det har været helt fantastisk.
Borgmester: Fælles kamp er lykkedesEn af de politikere, der ligesom Camilla Schmøde og Thomas Finke har kæmpet imod den tidligere regerings plan om et udrejsecenter på Lindholm, er borgmester i Vordingborg Kommune Mikael Smed (S).
- Jeg er rigtig glad for, at en fælles kamp for ikke at få et udrejsecenter placeret midt i et turistskønt område er lykkedes, siger Mikael Smed, der allerede i går aftes fik en SMS fra Magnus Heunicke (S) med den gode nyhed.
- Det gjorde mig selvfølgelig rigtig, rigtig glad, at man har truffet den her beslutning om at ville undersøge nærmere, hvordan man løser de problematikker, der er omkring de udviste asylansøgere, siger Mikael Smed.
Borgmester i Vordingborg Kommune Mikael Smed (S) begyndte også dagen i Kalvehave.
 DR)Nu skal der være festDen glade nyhed for de borgere, der de sidste syv måneder har kæmpet mod et udrejsecenter, skal fejres med en fest i aften på en café på havnen.
- Vi skal holde en stor fest.
Det skal lige arrangeres først, men i aften mødes kampagnegruppen.
Alle, der har lyst til at kigge forbi Den Gule Stald, er meget velkomne, fortæller Joachim Brix-Hansen, der også har kæmpet indædt mod planerne.
Læs også:OVERBLIK Se den politiske aftale for den ny regering og læs, hvad den indeholderFacebookTwitterKopier linkEmner:Magnus Heunicke (politiker)|Mikael Smed (politiker)|Socialdemokraterne|Flygtninge og asylansøgere|Sjælland




https://www.dr.dk/sporten/badminton/hoefeber-tvang-axelsen-til-afbud-nu-skal-loesningen-findes-i-dubai

BadmintonHøfeber tvang Axelsen til afbud: Nu skal løsningen findes i DubaiViktor Axelsen måtte droppe European Games på grund af høfeber.
Viktor Axelsen har problemer med høfeber.
Af Malte Nørgaard og Kasper Heide Lund26.
juni 2019 kl.
12.
21Bemærk: artiklen er mere end 30 dage gammelLæs opDen danske badmintonstjerne Viktor Axelsen lider sammen med over en million andre danskere af høfeber.
Denne sommer har høfeberen givet ham vejrtrækningsproblemer.
Derfor har Axelsen ikke haft muligheden for at træne optimalt, og måtte melde afbud til European Games i Hviderusland.
- Vi er nødt til at tage bestik af, at når Viktor har det sådan, når han er hjemme, så kan han hverken træne eller konkurrere.
Det giver jo ikke nogen mening, så det er helt efter aftale med os.
Jens Meibom, Sportschef i Badminton DanmarkI bestræbelserne på at komme udfordringerne til livs, har Axelsen besluttet, at han i de kommende uger vil træne i Dubai for at se, om det løser problemerneDet fortæller Viktor Axelsens manager og far, Henrik Axelsen.
- I første omgang er det kun et forsøg.
Han har lige været på ferie dernede, men da han kom hjem, begyndte høfeberen at drille igen.
Det fik ham til at sige: "Jeg prøver sgu at tage derned for at se, hvad der sker", lyder det fra Henrik Axelsen.
Tager to spillere medTræningen i det arabiske emirat skal foregå i et professionelt træningscenter, hvor der bliver stillet baner og hjælpere til rådighed, og ifølge Henrik Axelsen mærker Viktor Axelsen allerede betydelig fremgang i sin træning.
Træningspartnerne har Axelsen dog selv måtte stå for.
Derfor har han spurgt to unge spillere fra badmintonklubben i Skovshoved, om de havde lyst til at rejse med.
- Viktor har inviteret og arrangeret det for dem.
Det er selvfølgelig et par spillere, som han kender i forvejen.
Han ved derfor, at han får to træningspartnere, der er vant til at give den gas, fortæller Henrik Axelsen.
Læs også:Axelsen melder afbud til European Games: Kæmper med græspollenallergiTuren varer i to uger, og den er blevet godkendt af den danske landstræner, Kenneth Jonassen.
Det bekræfter sportschef i Badminton Danmark, Jens Meibom, over for DR Sporten.
- Vi er nødt til at tage bestik af, at når Viktor har det sådan, når han er hjemme, så kan han hverken træne eller konkurrere.
Det giver jo ingen mening, så det er helt efter aftale med os.
- Dubai er i første omgang for at komme væk fra de nordeuropæiske græsplæner, og det har også vist sig at være det rigtige, efter hvad jeg har hørt.
Han skulle have fået det bedre, så det er rigtig positivt, siger Jens Meibom.
Efter opholdet i Dubai skal Viktor Axelsen deltage i de kommende turneringer i Asien, Indonesia- og Japan Open.
Før da rejser han til Hongkong, for at deltage i et sponsorevent, og samtidig holder han formen ved lige med Hongkongs landshold.
FacebookTwitterKopier linkEmner:Viktor Axelsen (badmintonspiller)|Dubai|Badminton Danmark|Allergi|Hong Kong




https://www.dr.dk/nyheder/udland/politiet-aendrer-teori-norsk-milliardaers-hustru-er-sandsynligvis-draebt

UdlandPolitiet ændrer teori: Norsk milliardærs hustru er 'sandsynligvis dræbt' Politiets mener ikke længere, at Anne-Elisabeth Hagen blev bortført for få løsepenge.
Der har ikke været nogen livstegn fra Anne-Elisabeth Hagen i snart otte måneder.
Af Jakob Busk Olsen26.
juni 2019 kl.
12.
27 | opdateret 26.
juni 2019 kl.
12.
40Bemærk: artiklen er mere end 30 dage gammelLæs opNorsk politi anser det som "meget lidt sandsynligt", at den norske kvinde Anne-Elisabeth Hagen fortsat er i live.
Det oplyste politiet i dag på et pressemøde.
Politiinspektør Tommy Brøske fra politidistrikt øst i Oslo sagde samtidig, at man har ændret efterforskningens "hovedhypotese", som hidtil har været, at Anne-Elisabeth Hagen blev bortført af ukendte gerningsmænd for at opnå løsepenge.
Anne-Elisabeth Hagen forsvandt fra sin bopæl i bydelen Lørenskog lidt øst for Oslo i oktober sidste år.
Anne-Elisabeth Hagen er gift med en af Norges rigeste mænd, Tom Hagen, som har bygget sin formue på ejendomsinvesteringer og elselskaber.
Anne-Elisabeth Hagen forsvandt fra familiens hus 31.
oktober sidste år.
Fingeret bortførelsePolitiets hovedhypotese er nu, at bortførelsen var "fingeret", og at Anne-Elisabeth Hagen er dræbt, oplyste Tommy Brøske på pressemødet.
Tommy Brøske understregede, at et økonomisk motiv fortsat ikke kunne udelukkes, men politiets efterforskning har svækket denne hypotese.
Det skyldes blandt andet, at der ikke har været livstegn fra den forsvundne kvinde, at de påståede bortførere havde valgt en besværlig betalingsform, og at de har udvist lille vilje til at kommunikere, forklarede politiinspektøren.
Tommy Brøske afviste at kommentere, om der er nogen mistænkte eller sigtede i sagen.
Han oplyste til gengæld, at politiet har gjort fremskridt i forhold til et trusselbrev med krav om løsepenge, som blev fundet i familiens hus.
Politiet har nu en god ide om, hvor papiret, der er anvendt til brevet, er produceret, og hvor det er solgt.
Politiet undersøger her en sø, der ligger i nærheden af Anne-Elisabeth Hagens hjem.
'Telefonmand' og 'kasketmand'Tidligere på måneden meddelte politiet, at man opgav at finde to mænd, som hidtil har haft stort fokus i efterforskningen.
De to mænd, som har fået tilnavnene ”telefonmanden” og ”kasketmanden”, blev fanget af overvågningskameraer tidligt om morgenen 31.
oktober uden for Tom Hagens arbejdsplads.
Mændene er aldrig blevet idenficeret, men politiet mener at have beviser for, at det er mindre sandsynligt, at de spillede en rolle i Anne-Elisabeth Hagens forsvinden.
FacebookTwitterKopier linkEmner:Politi|Bortførelser|Oslo|Norge|Kriminalitet




https://www.dr.dk/nyheder/indland/liste-7-svar-fra-mette-frederiksen-i-nat-som-du-boer-kende

Ny regeringSe temaIndlandLISTE 7 svar fra Mette Frederiksen i nat, som du bør kendeDanmarks nye statsminister afviser ny blokpolitik og højere skatter på arbejde.
Ved midnatstid præsenterede Mette Frederiksen (S) aftalen, der bliver rettesnoren for en ny regerings arbejde i de kommende år.
Af Mads Korsager Nielsen26.
juni 2019 kl.
12.
20Bemærk: artiklen er mere end 30 dage gammelLæs opSocialdemokratiets formand, Mette Frederiksen, bliver Danmarks næste statsminister.
Partierne bag de seneste ugers regeringsforhandlinger, Socialdemokratiet, SF, Enhedslisten og Radikale Venstre, fortalte sent i aftes, at man er nået til enighed.
Den socialdemokratiske mindretalsregering får dokumentet 'Retfærdig retning for Danmark' som en slags rettesnor for arbejdet i de kommende år.
"Retfærdig retning for Danmark" Her kan du se den politiske forståelse, Mette Frederiksen-regeringen bygger på.
Her er svar på de syv mest interessante spørgsmål, som blev stillet til den kommende statsminister Mette Frederiksen (S).
1Betyder papiret på jeres politiske forståelse, at vi får en ny politisk blok, der vil lave alt sammen?
- Nej, ingen af os er tilhængere af blokpolitikken.
Der er nogle ting, vi vil sætte i søen og som vi har forpligtet hinanden på, men jeg har gennem hele valgkampen sagt, at hvis jeg får muligheden for det, vil jeg stå i spidsen for en samarbejdsregering.
Andre partier er velkomne til at tiltræde aftaler og vil også blive indbudt til politiske forhandlinger.
2Har du med dette papir sikret dig flertal for en differentieret folkepension?
- Nej, det har jeg ikke.
Det flertal skal jeg ud og finde i Folketinget.
Vi vil inddrage arbejdsmarkedets parter og så vil jeg søge et flertal for at få indført en ret til tidlig folkepension og jeg kommer til at slås for det her hver eneste dag.
Der er nogle mennesker, der er nedslidte, og derfor har brug for at trække sig tilbage.
3Hvordan vil I finde pengene?
- Det er en bunden opgave.
Når vi som et nyt politisk flertal både vil prioritere velfærd og har grønne ambitioner, så skal der findes penge.
Det er vores vurdering, at vi har behov for at udvide det økonomiske råderum både for at kunne prioritere men også i det hele taget at sikre en stærkere dansk økonomi.
Derfor bliver det et selvstændigt fokus for denne regering at få flere for at gå til passiv forsørgelse til beskæftigelse.
- Et andet spor handler om målrettede skattestigninger.
Desuden synes vi, at der er behov for at bruge pengene anderledes i den offentlige sektor.
Det er derfor, vi synes, der skal bruges færre penge på konsulenter og flere på den borgernære velfærd for eksempel.
4Kan flygtninge nu undgå hjemsendelser, hvis man har et stabilt job i en årrække?
- Vi ser det først og fremmest som en erhvervsordning.
Allerede i dag tiltrækker vi masser af udenlandsk arbejdskraft, fordi vi har problemer med mangel på arbejdskraft.
Det har vi i dele af den private sektor, og vi får det også i den offentlige sektor i fremtiden.
En herboende flygtning, der er i arbejde, får mulighed for at blive i Danmark, så længe vedkommende er i arbejde.
5Er du enig med Morten Østergaard (R) i, at der skal findes ti milliarder kroner mere og det skal ske ved hjælp af reformer af arbejdsudbuddet?
- Det er på ingen måde et skævt tal.
Ser vi på, hvad vi har af behov for at kunne udvikle velfærdssamfundet oven på det demografiske træk, så får vi behov for væsentligt flere milliarder end dem, der ligger i den almindelige fremskrivning af vores økonomi.
- Det er der tre veje til: Anderledes prioriteringer, målrettede skattestigninger, men ikke på arbejde, samt sikre, at flere kommer i beskæftigelse.
Tænker man på reformer som noget med, at folks ydelser skal sættes ned, så er det ikke det, denne regering kommer til at arbejde efter.
6Er det nok til at nå op på ti milliarder kroner?
- Du kan nå op på ti milliarder kroner, hvis du samtidig med, at du øger beskæftigelsen også foretager målrettede skattestigninger på eksempelvis arveområdet og er villig til at prioritere anderledes ved eksempelvis at nedbringe midlerne, vi bruger på konsulenter.
Så ja.
7Hvilke ‘målrettede skattestigninger’ skal vi forvente?
- Vi har ikke et fuldt katalog.
Jeg er af den klare overbevisning, at vi ikke skal sætte skatten op på arbejde og det kommer vi ikke til at gøre.
Men et eksempel jeg kan give, er på arveområdet.
Og så venter der jo en finanslov rundt om hjørnet.
FacebookTwitterKopier linkEmner:Mette Frederiksen (politiker)|Morten Østergaard (politiker)|Radikale Venstre|Socialdemokraterne|Skatter og afgifter




https://www.dr.dk/nyheder/penge/taenketank-efterlyser-svar-hvem-skal-betale-prisen-alle-frederiksens-planer

PengeTænketank efterlyser svar: Hvem skal betale prisen for alle Frederiksens planer?
Der er slet ikke tilstrækkeligt fokus på, hvordan fremtidig velfærd skal finansieres, mener Mads Lundby fra Cepos.
Cheføkonom i tænketanken Cepos, Mads Lundby Hansen, efterlyser højere ambitioner om at udvide arbejdsstyrken under en ny regering.
Af Mathias Sommer26.
juni 2019 kl.
12.
17Bemærk: artiklen er mere end 30 dage gammelLæs opMan skal helt ned på side otte i den såkaldte forståelsesaftale mellem S, SF, R og EL, før man støder på planerne for dansk økonomi i den kommende regeringsperiode.
Og det er netop problemet for Mads Lundby Hansen, der er cheføkonom i den borgerlige tænketank Cepos.
Der er masser af fokus på at bruge penge og relativt lidt fokus på at skaffe dem, mener han.
"Retfærdig retning for Danmark" Her kan du se den politiske forståelse, Mette Frederiksen-regeringen bygger på.
- Der er vitterligt tale om et paradigmeskifte.
Fra 1993 og frem til i dag har skiftende regeringer hele tiden gennemført reformer, der øger beskæftigelsen.
Der må man sige, at man i det her papir helt dropper ideen om, at det er et mål i sig selv at få flere i beskæftigelse ved nye reformer, siger Mads Lundby Hansen.
- Til gengæld er der en masse planer om at bruge de penge, som man ikke ser ud til at have.
Jeg håber, jeg bliver positivt overrasket, når de sætter sig i Finansministeriet, siger Mads Lundby Hansen.
Ansvarlig og retfærdig økonomiI det forståelsespapir, som i aftes blev offentliggjort, efter S, SF, R og Enhedslisten blev enige om grundlaget for at danne en ny regering, skriver partierne under på, at der skal være balance i økonomien, og at hensigterne i forståelsespapiret skal finansieres af andre tiltag.
Blandt andet vil en kommende regering åbne yderligere op for udenlandsk arbejdskraft.
I den forbindelse skal der oprettes jobcentre i Sydeuropa, så det bliver nemmere at hive udenlandsk arbejdskraft til Danmark og dermed tage lidt at dampen af de brancher, der er presset af flaskehalse.
Man skal læse papiret på den måde, at der står en masse ting, og så er der sat en barre.
Og det er den barre, der er ti milliarder kroner.
Lars Andersen, direktør i Arbejderbevægelsens Erhvervsråd.
Regeringen planlægger også en opkvalificering af ufaglærte, så flere bliver faglærte og dermed øger chancerne for at komme i job.
Og så skal skatten øges, blandt andet skal arveafgiften for virksomhedsarvinger sættes op.
I alt har et rødt flertal ambitioner om at hæve det såkaldte råderum med ti milliarder kroner i 2025.
Det er ud af det beløb, at der skal laves omfattende investeringer i den grønne omstilling, minimumsnormeringer, et generelt velfærdsløft og bedre uddannelse blandt andet.
- Jeg må sige, at en kommende regering står og falder på, om de kan levere det.
De initiativer, der er nævnt i aftalen, kan slet ikke levere så meget til råderummet, siger Mads Lundby Hansen.
Læser papiret forkertMen det er misforstået, at Mads Lundby Hansen er så optaget af finansiering i forståelsespapiret, mener Lars Andersen, direktør for den socialdemokratiske tænketank Arbejderbevægelsens Erhvervsråd.
- Man skal læse papiret på den måde, at der står en masse ting, og så er der sat en barre.
Og det er den barre, der er ti milliarder kroner.
Det er inden for den ramme, at der skal findes penge til flere pædagoger, daginstitutioner og så videre og så videre.
ArbejdsudbuddetArbejdsudbuddet er den samlede arbejdsindsats som et lands befolkning ønsker at yde, bestemt af blandt andet arbejdsstyrkens størrelse, den ugentlige arbejdstid og pensionsalderen.
Mads Lundby Hansen påpeger, at Thorning-regeringen i 2011 skrev i regeringsgrundlaget, at det ville udvide arbejdsudbuddet med 55.
000 personer.
Omvendt står der i forståelsespapiret, at "initiativer, der måtte reducere beskæftigelsen, modsvares af andre - men ikke nødvendigvis samtidig - tiltag, der som minimum øger beskæftigelsen tilsvarende.
"Læs også:OVERBLIK Se den politiske aftale for den ny regering og læs, hvad den indeholder- Siden 1990'erne er det gået fremad i arbejdsudbuddet med systematiske reformer, der får flere i arbejde.
Det her er et mål om at stå stille på stedet.
Vi har altså over to millioner danskere på overførselsindkomst.
Det er ikke alle, som kan komme i arbejde.
Men der er stadig et potentiale, som det virker som om, man på forhånd har opgivet, siger han.
Men der er tale om en ny regering med en ny plan og en ny måde at gøre tingene på, slår Lars Andersen fast:- Når man kigger kigger på det her papir, så er det jo lidt specielt.
Det er ikke et regeringsgrundlag.
Det er et forståelsespapir, og derfor peger det relativt ukonkret på finansieringen i forhold til Thorning-regeringen.
Læs også:Jens Ringberg om regeringspapir: Vi er vidne til et nyt fænomen- Men man kan se, at der er tale om en centrum-venstre regering, der i den allerbredeste forstand står for en ny linje, og derfor er der ikke så mange af de arbejdsreformer, som Mads Lundby efterlyser, siger Lars Andersen i dagens P1-program Følg Pengene.
I forståelsespapiret ligger en ambition om at nedbringe CO2-udslippet med 70 procent i 2030 i forhold til drivhusgasudledningen i 1990.
Der er betydelig usikkerhed om, hvad en sådan en omlægning vil koste, og prisskiltet på en så omfattende omstilling, bliver en af det første opgaver, for det regeringsudpegede Klimarådet.
Cepos har dog med betydelig usikkerhed lavet en beregning, der anslår en samfundsøkonomisk omkostning på 26 milliarder kroner året i 2030.
FacebookTwitterKopier linkEmner:Mads Lundby Hansen (økonom)|CEPOS|Socialdemokraterne|Økonomi|Fagforeninger




https://www.dr.dk/nyheder/kultur/film/traekker-massevis-af-overskrifter-skandaloes-serie-er-en-eksplosion-af-stoffer

BingeSe temaFilm og serierTrækker massevis af overskrifter: Skandaløs serie er en eksplosion af stoffer, overgreb og hævnporno'Euphoria' er ikke bare kontroversiel - den er rent faktisk også værd at se.
'Euphoria', der består af otte afsnit, er bygget på en israelsk miniserie fra 2012.
(© HBO)Af Kasper Lundberg26.
juni 2019 kl.
15.
35Bemærk: artiklen er mere end 30 dage gammelLæs opDen nye ungdomsserie 'Euphoria' er som en klyngebombe af provokationer rettet direkte mod bekymrede forældre.
Den tidligere Disney-stjerne Zendaya er på et håbløst togt mod at blive stoffri i en verden af iskold og ubehagelig deling af nøgenbilleder og video uden samtykke.
Drenge, der bliver bliver presset ind i aggressiv, giftig maskulinitet af uduelige forældre og en pornoficeret voldtægtskultur.
Piger, der forsøger at undgå overgreb fra højre og venstre.
Og så er det hele produceret af kæmpestjernen Drake.
'Euphoria' går på ingen måde efter 'Skams' elskelige jordnærhed og elegance.
Den placerer sig snarere et sted mellem 90'er chok-filmen 'Kids'' amoralske frontalangreb på tabuer og 'Gossip Girls'' glittede, soapede udtryk.
De første afsnit er allerede blevet streamet massivt blandt de unge, og 'Euphoria' tegner til at blive en succes.
I hvert fald i den unge målgruppe.
Om deres forældre bliver lige så begejstrede, er mere tvivlsomt.
Herunder peger vi på tre ting fra serien, som nok skal komme til at drive forældre verden over til vanvid af bekymring og forargelse.
1TissemændeneRollen som Nate spilles af Jacob Elordi, der er kendt fra Netflix-filmen 'The Kissing Booth'.
(© HBO)Lad os starte med det, der allerede før serien kom ud gav anledning til de mest skandaløse overskrifter; 30 tissemænd på skærmen.
Det startede med, at der slap en historie ud om, at der i afsnit to ville komme en scene fra et omklædningsrum, hvor man ville se 30 nøgne tissemænd.
Men den var klippet ned fra 80.
Gisp!
Så hvis du nogensinde har overvejet, hvor mange tissemænd der er et passende antal på skærmen i en ungdomsserie på HBO, kanalen, der er kendt for at proppe seksuelt indhold i ind i alle sine serier, så er det altså 30.
80 er alt for mange, men 30 er lige tilpas.
Men som de fleste skandaløse elementer i serien er der faktisk en grund til, at de er der.
Hvert afsnit starter med at zoome ind på en af de centrale personer på skolen, og i dette tilfælde handler det om den aggressive football-spiller Nates opvækst.
Den overvældende mængde af tissemænd omgiver ham i et omklædningsrum, hvor han sidder alene, isoleret, påklædt og sammenbidt i kamp med sin egen spirende maskulinitet.
2Disney-stjernens forfaldZendaya træder ligesom flere kolleger før hende nu helt ud af Disneys børne-univers og ind i et langt mere voksent og dystert et af slagsen.
Ud over at være aktuel i 'Euphoria' kan Zendaya også opleves i biograferne i juli i den nye Spider-Man-film, 'Spider-Man: Far from Home'.
(© HBO)Zendaya er den seneste i rækken af unge skuespillere fra Disney Channel, der kommer meget pludseligt i puberteten i fuld offentlighed.
Fra Selena Gomez i 'Spring Breakers' til Zac Efron 'Dirty Grandpa' er det næsten blevet en hel genre for sig selv at sætte de tidligere børnestjerner ud i grænseoverskridende scener.
Disney Channel er en betalingskanal, flagskibet, der viser Disneys egenproducerede film og serier.
Og skuespillerne, der spiller med, skriver ofte under på stramme, moralske forpligtelser.
Formålet er, at Disney kan droppe dem uden varsel, hvis de kommer i nogen former for offentligt uføre.
Det betyder også, at mange af dem har brug for at markere over for verden, når de slipper ud af Musens Hus.
Zendaya var en af hovedpersonerne i Disneys superpolerede hitserie 'Shake It Up' og var også med i den amerikanske udgave af 'Vild med dans'.
Så de nu forargede forældre kendte hende rigtig godt som den nuttede, uskyldige, kønne pige.
I 'Euphoria' spiller hun hovedrollen som Rue, der er ude i et ekstremt selvdestruktivt stofmisbrug.
3Næsten som en manual til fordærvKat (tv.
) går fra at skrive erotiske fortællinger på nettet til at begynde at lægge videoer af sig selv op på en pornoside.
Kat spilles af Barbie Ferreira, og det er hendes første store rolle.
(© HBO)Det forældrene, især de amerikanske kristne, har en tendens til at glemme, er, at de selv elsker at drømme sig ind i universer med tvivlsom moral som 'Game of Thrones' og 'Breaking Bad'.
Og det er jo ikke anderledes for teenagere.
Og at man jo ikke bare gør, hvad man ser.
Men 'Euphoria' bærer ekstra ved til bekymringsbålet ved ikke bare at vise teenagere, der er endt i farlige situationer.
Den går så grundigt i detaljer, at den af og til virker som en manual til depraveret livsstil.
Vi ser Kats vej fra pornoforfatter på nettet til langsomt at begynde at lægge videoer af sig selv op på Pornhub.
Vi ser Jules eksperimentere med at finde kinky, voksne mænd på datingapps og møde dem skumle steder.
Serien opstiller masser af regelsæt, der for unge vil være sjove, fordi de er overdrevede, men genkendelige.
Der er for eksempel en scene til en fest, hvor drengene udspørger Kat om, hvorvidt de andre piger er 'sluts' eller 'prudes' (luder/madonna, om man vil).
Drengene er ikke opdelt, de er ens og uden for kategori.
Og pornoforbruget følger kategorierne, bliver vi mansplainet af drengene; alle drengene ser porno, men blandt pigerne er det kun 'sluts', der gør.
For forældre er reglerne skræmmende, fordi ønsketænkningen er, at de unge skal være klogere, end man selv var.
Og at man ikke skal lade sig presse ind i uværdige kategorier bare for ikke at være udenfor.
Debatten om 'Euphoria' skal nok komme til at fortsætte hen over sommeren, for der er masser af andre ting at blive forarget over.
Men serien er ikke bare god til at forarge.
Den er så god, at den rent faktisk er værd at se.
Læs også:'Ekstremt rørende': Undervurderet dating-serie har slet ikke fået den opmærksomhed den fortjenerFacebookTwitterKopier linkEmner:Zac Efron (skuespiller)|Pornhub.
com|Vild med dans|Sundhed og velvære




https://www.dr.dk/nyheder/politik/test-dig-selv-har-du-styr-paa-mette-frederiksens-forgaengere-i-statsministeriet

Ny regeringSe temaPolitikTEST DIG SELV Har du styr på Mette Frederiksens forgængere i Statsministeriet?
Danmarks næste statsminister bliver Mette Frederiksen.
Har du tjek på de 22 foregående?
Af Katrine Rørby Madsen, Thomas Rix og Pernille Bækholm Sloth (grafik)26.
juni 2019 kl.
10.
00Bemærk: artiklen er mere end 30 dage gammelLæs opDer er gået tre uger siden folketingsvalget, og efter 20 dages forhandlinger med De Radikale, SF og Enhedslisten kan Socialdemokratiets formand og kongelig undersøger, Mette Frederiksen, nu danne en ren socialdemokratisk mindretalsregering.
41-årige Mette Frederiksen bliver den yngste statsminister nogensinde og den anden kvinde på posten.
Og så bliver hun statsminister nummer 23 i løbet af de seneste 100 år.
Men har du styr på de 22, der kom før hende?
Prøv vores quiz herunder.
Du får tre valgmuligheder for hver statsminister, har fem sekunder til at svare og kan svare forkert tre gange.
Test dig selv her.
FacebookTwitterKopier linkEmner:Mette Frederiksen (politiker)|Enhedslisten|Folketinget|Radikale Venstre|Socialdemokraterne




https://www.dr.dk/nyheder/indland/muligt-internationalt-narko-netvaerk-politiet-har-anholdt-31-personer

IndlandMuligt internationalt narko-netværk: Politiet har anholdt 31 personerDe sigtes for at have smuglet, og solgt våben og 1.
650 kilo narkotika i Danmark.
Politiet har i dag slået til mod et muligt internationalt narkonetværk - blandt andet her på Rantzausgade i København.
Syv andre lande har også anholdt personer fra det mulige narkonetværk.
Af Louise Dalsgaard26.
juni 2019 kl.
12.
35 | opdateret 26.
juni 2019 kl.
12.
53Bemærk: artiklen er mere end 30 dage gammelLæs opMeget store mængder af heroin og kokain er ifølge politiet blev sendt til Danmark og videresolgt.
Derfor har Særlig Efterforskning Øst i dag slået til mod en række personer - heraf flere udenlandske statsborgere - som man mener har stået for våben- og narkotikasalg i et organiseret, kriminelt netværk med rødder i Albanien.
- Det er en stor sag, der har tråde ud bredt i Europa.
Vi har gennem længere tid, sammen med vores europæiske kolleger i Europol efterforsket netværket, som vi mistænker for omfattende og organiseret smugling af kokain, heroin og våben, siger leder af Særlig Efterforskning Øst, politiinspektør Torben Svarrer.
31 personer er anholdt en række steder på Sjælland og over 40 lokaliteter er blevet ransaget.
De anholdte vil blive sigtet for at have indsmuglet og solgt over 1.
650 kilo heroin og kokain i Danmark, oplyser Københavns Politi.
Politiet har samarbejdet med Europol samt politistyrker i syv andre lande om aktionen.
Alle lande har slået til simultant her til formiddag for at optrevle det mulige våben- og narkotikanetværk.
Derfor er der også tale om en stor sag ifølge Torben Svarrer:- Derfor er det selvfølgelig yderst tilfredsstillende, at dagens aktion er gennemført med succes og i dag har resulteret i indtil videre 31 anholdelser alene her i landet, siger politiinspektøren.
Adresser i København ransagetI forbindelse med anholdelserne, har politiet også ransaget en række adresser i og omkring København.
Blandt andet vekselbureauer, klublokaler og møntvaskerier.
På en af adresserne ved et møntvaskeri, havde politiet også narkohunde med ude.
Det fortæller DR Nyheders reporter, der var på stedet.
- Jeg har talt omkring 10 til 15 betjente her på stedet.
Både betjente i civil, men også hundepatruljer med narkohunde, der har ransaget lokaler her i bygningen, siger reporter Kirstine Biltoft.
Politiet ransagede onsdag en række adresser i København i forbindelse med efterforskningen af et internationalt narkonetværk.
Foto: DR Nyheder.
Balkanruten populær hos smuglerneIfølge en rapport fra 2017 fra Det Europæiske Center for Narkotika og Narkotikamisbrug, kommer heroin til Europa via fire hovedsmuglerruter.
En af de vigtigste ruter beskriver rapporten som "Balkanruten", der går fra Iran og Afghanistan gennem Tyrkiet mod Balkanlandene og senere til Central-, Syd- og Vesteuropa.
Også kokain kommer i stigende grad ind i landet via denne rute, lyder det i rapporten.
Særligt Albanien har i EU været nævnt som problematisk i den sammenhæng.
- Narkokriminalitet er et alvorligt problem i Albanien.
Landet er både arnested for dyrkelsen af cannabis og også et transitland for kokain og heroin, skrev Det Europæiske Råd i november 2017.
Derfor har de europæiske lande længe samarbejdet om at komme narkosmuglingen via Balkanruterne til livs.
Flere af de anholdte vil blive fremstillet i grundlovsforhør i Københavns Byret torsdag, meddeler Københavns Politi.
Artiklen er opdateret med tweet fra Københavns Politi samt flere detaljer fra pressemeddelelsen.
FacebookTwitterKopier linkEmner:København|Brug af euforiserende stoffer|Københavns Politi|Politi|Europol




https://www.dr.dk/nyheder/indland/sidste-sommer-satte-rekord-i-solskin-og-depressionspiller

IndlandSidste sommer satte rekord i solskin - og depressionspillerDårlig søvnkvalitet eller en brutal kontrast til vinterens mørke kan spille ind, mener forskere.
Forbruget af depressionspiller steg efter rekordsommeren i 2018, hvor solen gennemsnitligt skinnede i mere end ni timer hver dag.
Af Mads Korsager Nielsen26.
juni 2019 kl.
08.
01Bemærk: artiklen er mere end 30 dage gammelLæs opForbruget af antidepressiv medicin steg efter sidste års sommer, der blev den mest solrige nogensinde.
Tal fra Sundhedsdatastyrelsen viser, at forbruget i løbet af sommeren og de følgende måneder steg med knap to millioner døgndoser sammenlignet med de foregående tre år.
Antallet af solskinstimer slog rekord i sommeren 2018, hvor solen i gennemsnit skinnede fra en skyfri himmel i mere end ni timer hver dag.
Udviklingen er interessant, mener professor og hjerneforsker Albert Gjedde, der mener, at varme og deraf søvnløse nætter kan have en betydning.
- Jeg kunne forestille mig, at det i et vist omfang skyldes mangel på søvn.
Men hvorfor forbruget af anti-depressiver skulle stige et år, hvor danskerne har netop det, som mange rejser til syden for at opnå, det er jeg uforstående overfor, siger Albert Gjedde, der peger på, at man dog har lignende erfaringer fra klimaer med midnatssol.
- Er der korte nætter, er der en tendens til depression hos nogle, og det er velkendt, at det kan medføre en række problemer med, at man ikke kan sove.
Mit gæt er, at det herhjemme kan hænge sammen med de varme nætter, hvor mange havde svært ved at sove, men det er blot et gæt.
Steg med 2,7 millioner døgndoserStatistik fra Sundhedsdatastyrelsen viser, at forbruget af antidepressive midler sidste år var det højeste i løbet af de seneste fire år, hvor data er tilgængelige.
Sammenlagt steg forbruget fra 2017 til 2018 med mere end 2,7 millioner definerede døgndoser (DDD), der er en fiktiv enhed til at sammenligne forbrug af lægemidler.
Den største stigning skete fra juli måned og resten af året, efter antallet af solskinstimer slog alle rekorder.
Ifølge Sundhedsdatastyrelsen var det samlede forbrug af antidepressiv medicin sidste år på over 159 millioner døgndoser.
Professor: Flere indlæggelser om sommerenDepressionsforsker Poul Videbech tror dog ikke, at der er en direkte sammenhæng mellem rekordsommer og forbruget af antidepressiv medicin.
- De tungere tilfælde af depression, som man behandler med medicin, er kun lidt påvirkelige af mørke og lys, men der er det til gengæld andre faktorer, der spiller en større rolle.
Lette depressioner er meget påvirkelige af lyset, men er til gengæld sjældent medicinerede, siger professor og overlæge Poul Videbech, der står i spidsen for en forskningsenhed med fokus på depression under Region Hovedstadens Psykiatri.
Han forklarer, at man kan opleve en stigning i psykiatriske indlæggelser på lyse og varme somre.
- Hvis man har det slemt om vinteren, kan lyset om sommeren virke på den måde, at man får mere energi til at tænke på, planlægge eller udføre selvmord, siger Poul Videbech.
Han forklarer, at der inden for feltet af psykiske lidelser foregår mange udsving, som ikke er lette at forklare.
- Der foregår noget, som videnskaben ikke kan forklare entydigt, og der foregår en betydelig tilfældig variation år for år, hvilket er mystisk, siger Poul Videbech fra Region Hovedstadens Psykiatri.
Kontrasten til vinter 'forfærdelig'Ifølge begge professorer er det velkendt, at forbruget i årets sidste fjerdedel stiger markant.
Det hænger sammen med, at juletiden kan være svær for mange at komme igennem.
I 2018 steg forbruget i perioden med over 800.
000 døgndoser end året før.
- Stigningen i fjerde kvartal kan måske hænge sammen med, at kontrasten til hverdagen i efterår og vinter var forfærdelig i forhold til sommeren.
Men det er kun et gæt.
Jeg har svært ved at forestille mig, at de praktiserende lægers udskrivning af medicin skulle relatere sig til en fantastisk sommer, konstaterer Albert Gjedde, professor og hjerneforsker.
FacebookTwitterKopier linkEmner:Depressioner|Medicin|Sundhedsdatastyrelsen|Forbrug|Region Hovedstaden




https://www.dr.dk/nyheder/penge/topfolk-i-amagerbanken-doemt-til-betale-225-millioner-kroner

PengeTopfolk i Amagerbanken dømt til at betale 225 millioner kronerTidligere topchef og syv bestyrelsesmedlemmer i den krakkede Amagerbanken dømt i Østre Landsret.
De otte tidligere medlemmer af Amagerbankens ledelse skal betale erstatningen på 225 millioner kroner til statens skraldespandsselskab for nødlidende banker, Finansiel Stabilitet.
Af Oliver Batchelor26.
juni 2019 kl.
11.
12 | opdateret 26.
juni 2019 kl.
12.
16Bemærk: artiklen er mere end 30 dage gammelLæs opDen tidligere topchef og syv bestyrelsesmedlemmer i den krakkede Amagerbanken er blevet dømt i Østre Landsret til at betale 225 millioner kroner i erstatning til staten.
En direktør, der også var medlem af direktionen, er ligesom to medarbejdervalgte bestyrelsesmedlemmer blevet frifundet, fremgår det af domsresumeet.
Med dagens afgørelse har landsretten ændret dommen fra byretten, hvor ledelsen i 2017 blev frikendt for ansvar.
Læs også:Amagerbankens tidligere ledelse frifindes i kæmpe erstatningssagGav kredit til spekulationSagen i landsretten har handlet om bankledelsens ansvar for et enkelt stort udlån i maj 2008 til tre erhvervsmænds overtagelse af en ejendom på Østerbro i København.
En af idémændene bag projektet var eks-bokseren Hans Henrik Palm: Det gik under navnet "Østerfælled-ejendommen" og blev anlagt på Østerbro i København.
Værdien blev nedskrevet voldsomt efter finanskrisen, men i stedet for at trække i bremsen fik kunderne mulighed for at dække tabet gennem valutaspekulation for lånte penge.
Landsretten finder det ansvarspådragende, at ledelsen i 2009 forlængede kreditten, så valutaspekulation kunne fortsætte.
Ledelse kan slippe billigtSagen var anlagt af FS Finans III A/S, der er et datterselskab det statslige selskab Finansiel Stabilitet, der rydder op efter krak i banksektoren.
Erstatningen skal som udgangspunkt dækkes ligeligt mellem de otte tidligere ledelsesmedlemmer, der skal betale lidt over 28 millioner kroner hver.
De kan dog ende med at slippe billigere.
Af dommen fremgår det nemlig, at det i omfang, bestyrelsesformandens bestyrelsesansvarsforsikring dækker erstatsningsansvaret, skal de øvrige ledelsesmedlemmer friholdes.
DR Nyheder/RitzauFacebookTwitterKopier linkEmner:Amagerbanken|København|Østre Landsret|Pengeinstitutter|Økonomi




https://www.dr.dk/nyheder/indland/draebte-i-herlev-svensk-politi-hjaelper-med-identificere-skudofre

IndlandTo dræbte i Herlev: Svensk politi hjælper med at identificere skudofrePolitiet mener, at de to dræbte mænd kan være svenske.
De to mænd, der i går mistede livet efter en skudepisode, kan være svenske.
Derfor samarbejder politiet i Danmark og Sverige om at få de to mænd identificeret.
 Af Louise Dalsgaard26.
juni 2019 kl.
10.
12Bemærk: artiklen er mere end 30 dage gammelLæs opDe to dræbte fra gårsdagens skyderi i Sennepshaven i Herlev er endnu ikke blevet identificeret, men dansk politi kigger mod Sverige.
Det oplyser Københavns Vestegns Politi i en pressemeddelelse.
- De indledende undersøgelser peger på, at der er tale om to yngre svenske mænd, men Københavns Vestegns Politi afventer fortsat endelig bekræftelse, lyder det i en pressemeddelelse.
Politiet samarbejder derfor med svensk politi om at få de to yngre mænd endeligt identificeret, lyder det.
De to mænd blev i går ramt af en række skud formentlig fra både automat- og håndvåben.
Den ene af mændene døde umiddelbart efter skyderiet, mens den anden senere på aftenen blev erklæret død på hospitalet.
Også en svensk indregistreret blå Renualt, som de to mænd formentlig sad i, stod efter skyderiet tilbage med en række skudhuller.
Politiet har endnu ikke villet oplyse noget om et muligt motiv for skudepisoden.
Politiet: Lys Audi brugt som flugtbilSkyderiet skete omkring klokken 17.
50 i går aftes ud for et boligbyggeri ved Sennepshaven 54 i Herlev, og ifølge pressemeddelelsen, så kommer politiet også til at være til stede i dag:- Vi er fortsat på et indledende stadie af efterforskningen, og der er stadig mange spørgsmål, der udestår.
Derfor er vi også her til morgen massivt tilstede i Sennepshaven i Herlev; både for at efterforske skyderiet og for at genetablere trygheden i området, lyder det fra politiinspektør Flemming Madsen ved Københavns Vestegns Politi.
Ifølge politiet flygtede gerningsmændene efterfølgende i en lys Audi fra stedet.
Den blev fundet efterladt senere samme aften i Nærum nord for København.
Derfor vil politiet gerne i kontakt med vidner, der kan have set den lyse Audi.
Københavns Vestegns Politi forventer at kunne opdatere med nyt i løbet af dagen, lyder det i pressemeddelelsen.
Hvis man har oplysninger i sagen, kan politiet kontaktes på 114.
FacebookTwitterKopier linkEmner:Københavns Vestegns Politi|Audi|Politi|Herlev|Sjælland




https://www.dr.dk/sporten/oevrig/dansk-bueskytte-faerdig-ved-european-games-efter-utrolig-taet-dyst

Øvrig sportDansk bueskytte færdig ved European Games efter utrolig tæt dystMaja Jager er ude af recurve individuelt efter knebent nederlag til russer i ottendedelsfinale.
26.
juni 2019 kl.
09.
28Bemærk: artiklen er mere end 30 dage gammelLæs opEuropean GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Bueskytten Maja Jager er ude af den individuelle konkurrence i recurve ved European Games.
Således tabte hun sin ottendedelsfinale efter en meget jævnbyrdig match mod russeren Inna Stepanova, der sejrede efter shoot off.
Her havde de hver en pil, og russeren satte en 8'er, mens Jager kun scorede 7.
Læs også:Bronze til Danmark: Bueskytter sikrer første medalje ved European GamesForinden havde de afviklet fem sæt, som alle var endt uafgjort.
Jager vandt sølv i disciplinen for fire år siden, men kunne altså ikke gentage bedriften.
Til gengæld var hun med til at vinde bronze i holdkonkurrencen tidligere ved dette European Games.
Det var blandt andre sammen med Randi Degn, der i modsætning til Jager gik videre til kvartfinalen i den individuelle konkurrence.
Se Randi Degns kvartfinale her:Degn besejrede ukrainske Veronika Marchenko 6-4.
Den danske bueskytte skal i aktion i kvartfinalen senere onsdag.
Onsdag var der også dansk deltagelse i disciplinen compound, hvor Tanja Jensen var med.
Det blev til et tæt nederlag på 142-143 i kvartfinaledysten mod Sophie Dodemont fra Frankrig.
Se Tanja Jensens dyst i compound:/ritzau/FacebookTwitterKopier linkEmner:Skydesport|Frankrig|Maja Jager (sportsskytte)




https://www.dr.dk/sporten/cykling/tourdefrance/et-dansk-stortalent-og-veteranen-moerkoev-bliver-udtaget-til-tour-de

Tour de FranceEt dansk stortalent og veteranen Mørkøv bliver udtaget til Tour de FranceTalentet Kasper Asgreen og rutinerede Michael Mørkøv, der kører for holdet Quick-Step, skal køre Tour de France.
Kasper Asgreen, der kørte sig i den gule trøje i det netop overståede Schweiz Rundt, er udtaget til Tour de France.
26.
juni 2019 kl.
10.
32Bemærk: artiklen er mere end 30 dage gammelLæs opBåde Kasper Asgreen og Michael Mørkøv er en del af det hold, som cykelholdet Quick-Step har udtaget til Tour de France, der starter 6.
juli i Bruxelles.
Det meddeler Quick-Step, der fører verdensranglisten for hold, i en pressemeddelelse.
Det er første gang, at Asgreen skal prøve kræfter med det tre uger lange etapeløb, mens Mørkøv deltager for fjerde gang - dog første gang som Quick-Step-rytter.
Begge danskere skal bidrage i holdtidskørslen og assistere holdets italienske sprinter, Elia Viviani, i massespurterne sammen med belgieren Yves Lampaert og Maximiliano Richeze.
Sportsdirektør Tom Steels har store forventninger til danskerne.
Læs også:Verdensstjerne flår førertrøjen af dansk kæmpetalent- Han (Kasper, red.
) skal arbejde.
Vi tror, det er den bedste måde for ham at udvikle sig på, samtidig med at han kan bidrage med meget til holdtidskørslen, siger Steels i pressemeddelelsen.
Vital erfaringMørkøv har modsat Asgreen masser af erfaring, og han får også roser med på vejen af sportsdirektøren.
- Michael, hvis erfaring som vejkaptajn og evne til at organisere holdet er vital, er klar til hjælpe Viviani.
Mørkøv og Richeze bliver Vivianis sidste folk i sprintertoget, siger Steels.
Michael Mørkøv vandt sidste år DM i landevejscykling.
Kan han gøre det igen i weekenden, kan han vise Dannebrogstrøjen frem i Tour de France.
30-årige Viviani har vist god form på det seneste med to etapesejre i etapeløbet Schweiz Rundt.
Læs også:Den gode bjergform overrasker cykelrytteren Kasper AsgreenItalieneren har vundet fem etaper i Giro d'Italia og to i Vuelta a España, men har fortsat sin første sejr i Tour de France til gode.
Quick-Steps otte ryttere til Touren: Julian Alaphilippe (Frankrig), Kasper Asgreen (Danmark), Dries Devenyns (Belgien), Yves Lampaert (Belgien), Enric Mas (Spanien), Michael Mørkøv (Danmark), Maximiliano Richeze (Argentina) og Elia Viviani (Italien).
/ritzau/FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Quick-Step Team|Cykelsport|Frankrig




https://www.dr.dk/nyheder/udland/sultne-beskidte-og-syge-migrantboern-sendt-tilbage-til-udskaeldt-center-i-texas

UdlandSultne, beskidte og syge: Migrantbørn sendt tilbage til udskældt center i Texas USA's udlændingemyndigheder er under hårdt pres efter stigning i antallet af migranter.
Migrantbørn forlod i sidste uge en omstridt grænsestation i Texas.
Nu er 100 af dem tilbage.
Af Jakob Busk Olsen26.
juni 2019 kl.
10.
53Bemærk: artiklen er mere end 30 dage gammelLæs opDet var et rystende syn - og lugt - der mødte en gruppe advokater, som i sidste uge fik adgang til en grænsestation i byen Clint i staten Texas, få kilometer fra Mexico.
Advokaterne fortalte, at 250 migrantbørn levede under kummerlige forhold i grænsestationen, hvor de var tilbageholdt.
Børnene lå på måtter på gulvet i en bygning med utilstrækkelig adgang til mad, vand og toiletter.
De var beskidte, sultne, og mange var syge med influenza, sagde advokaterne.
Efter historierne om forholdene i grænsestationen i Clint slap ud, blev børnene i al hast flyttet til andre centre, men nu er 100 af børnene tilbage i Clint, skriver nyhedsbureauet AP.
Migrantbørnenes omtumlede tilværelse vidner om en "stadig mere uorganiseret situation" ved USA's sydlige grænse.
Her kæmper myndighederne med at opretholde minimale humanitære standarder under en markant stigning i antallet af migranter, som forsøger at slippe ind i landet, skriver New York Times.
Nødpakke vedtagetDen amerikanske told- og grænsemyndighed, Customs and Border Protection (CPB) har erkendt, at grænsestationen i Clint ikke egner sig som detentionscenter.
CPB siger, at de bruger deres "begænsede ressoucer til at give den bedst mulige pleje" til de personer, man har i varetægt.
Det amerikanske underhus, Repræsentanternes Hus, har netop vedtaget en nødpakke på 29,5 milliarder kroner for at imødekomme krisen ved den sydlige grænse.
Bevillingen har dog skabt strid internt hos Demokraterne, hvor de mest venstreorienterede mener, at man med nødpakken er med til at financiere præsident Trumps hårde kurs over for migranterne.
Grænsestationen i Clint, Texas.
Grænsechef går afMidt under krisen har chefen for den grænsemyndigheden CPB desuden valgt at sige op.
Chefen John Sanders har ikke givet nogen begrundelse for sin afsked.
Ifølge amerikanske medier har præsident Donald Trump planer om at erstatte Sanders med Mark Morgan, som er chef for Immigration and Customs Enforcement (ICE).
ICE håndhæver de amerikanske immigrationslove på tværs af de enkelte stater.
Myndigheden er vedvarede blevet kritiseret for at bruge hårdhændede metoder.
FacebookTwitterKopier linkEmner:Donald Trump (politiker)|Texas|USA|Repræsentanternes Hus|Flygtninge og asylansøgere




https://www.dr.dk/nyheder/politik/folketingsvalg/stoejberg-og-kjaersgaard-angriber-mette-frederiksen-du-begaar

FolketingsvalgStøjberg og Kjærsgaard angriber Mette Frederiksen: 'Du begår løftebrud'Den nye statsminister svigter sine løfter om en stram udlændingepolitik, lyder det.
Pia Kjærsgaard (DF) og Inger Støjberg (V) beskylder begge Mette Frederiksen for at begå løftebrud om udlændingepolitikken.
Af Theis Lange Olsen26.
juni 2019 kl.
09.
42Bemærk: artiklen er mere end 30 dage gammelLæs opDen kommende statsminister Mette Frederiksen (S) begår et eklatant løftebrud med den regeringsaftale, der blev indgået sent tirsdag aften.
Sådan lyder det i et hidsigt angreb fra tidligere udlændingeminister Inger Støjberg (V) og udlændingeordfører Pia Kjærsgaard (DF).
De to politikere er blandt andet utilfredse med, at børnene sendes ud af Udrejsecenter Sjælsmark, og at familier på integrationsydelse får et børnetilskud.
"Retfærdig retning for Danmark" Her kan du se den politiske aftale Mette Frederiksen-regeringen bygger på.
- Hun svigter de løfter, hun gav.
Det er det, vi normalt kalder løftebrud.
Det er et lidt slidt udtryk og ikke et, man ønsker at bruge for meget.
Men det er det.
Der er ingen tvivl om, at der er åbent nu for, at der kan komme flere udlændinge til Danmark, siger Pia Kjærsgaard.
Venstres afgående udlændingeminister, Inger Støjberg, er enig.
Det er dybt, dybt problematisk, at vi igen skal til at åbne ladeporten for flygtninge og migranter.
Det er trist.
Pia Kjærsgaard (DF)- Det kan ikke ses på andre måder end som et løftebrud.
Man kunne se det på Mette Frederiksen i går aftes, da hun talte udlændingepolitik, at hun godt er klar over, at hun stak vælgerne blår i øjnene, da hun under valgkampen sagde, at der videreføres en stram udlændingepolitik.
Det var, nøjagtig det samme Helle Thorning-Schmidt gjorde, så man kan ikke stole på Socialdemokratiet, når det kommer til udlændingepolitik, siger hun.
Under valgkampen sagde Mette Frederiksen blandt andet følgende:- De partier, som står bag udlændingepolitikken, vil også gøre det efter et valg.
Der er et mindretal, som ikke bakker op om den førte udlændingepolitik, og de skal ikke kunne true sig til at få ændret noget, lød det 22.
maj.
Udlændingepolitik i aftalenDet trekvartmilliard dyre Lindholm-projekt, der skulle huse udvisningsdømte kriminelle på øen af samme navn, bliver ikke til noget.
På udlændingeområdet er parterne også blevet enige om, at børnene skal ud af Udrejsecenter Sjælsmark.
I stedet vil man oprette et nyt udrejsecenter for børnefamilier.
Til næste år vil Danmark igen modtage kvoteflygtninge.
I aftaleteksten er det dog ikke specificeret, hvor mange årlige flygtninge der er tale om.
Der afsættes op mod 300 millioner kroner årligt til et midlertidigt, kontant børnetilskud, der målrettes børn i alderen 0-14 år i familier, der er omfattet af kontanthjælpsloftet eller integrationsydelsen.
En ny regering vil føre en politik, der styrker integrationen og det forhold, at mennesker, uanset hvor kort eller lang tid de opholder sig i Danmark, bidrager til samfundet, lærer sproget og kommer i beskæftigelse.
Integrationsgrunduddannelsen (IGU) videreføres og styrkes om muligt.
Det skal ikke være muligt at tage opholdstilladelsen fra flygtninge, hvis de er i beskæftigelse og har arbejdet i to år i samme branche, som der ellers var lagt op til i forbindelse med det såkaldte paradigmeskifte.
Inger Støjberg går så langt som til at erklære den brede akse, der har stået vagt om en stram udlændingepolitik hen over midten i dansk politik, for stendød.
- Der er slet ingen tvivl om, at den akse blev brudt i går.
Når man så Morten Østergaard i går, så stod han med et meget bredt smil, og det kan jeg godt forstå, siger hun.
- For Morten Østergaard har endnu engang bevist, at lige så snart De Radikale er med omkring bordet, og der sidder en socialdemokrat for enden, så fører vi en lempelig udlændingepolitik.
På trods af at Mette Frederiksen sagde det stik modsatte i valgkampen, siger Inger Støjberg.
- Hvor skal kriminelle udlændinge hen?
I den fælles regeringsaftale afblæses det trekvartmilliard dyre Lindholm-projekt, der skulle huse udvisningsdømte kriminelle på øen af samme navn.
Desuden sendes børnene ud af Udrejsecenter Sjælsmark.
I stedet skal der oprettet et nyt udrejsecenter for børnefamilier.
Og så vil parterne ikke tage opholdstilladelsen fra flygtninge, der har et arbejde, som der ellers var lagt op i forbindelse med det såkaldte paradigmeskifte.
Derudover vil flertallet afsætte op mod 300 millioner kroner årligt af til et midlertidigt, kontant børnetilskud, der målrettes børn fra 0-14 år, i familier omfattet af kontanthjælpsloftet eller integrationsydelsen.
- Det sker, netop som vi har strammet alt, hvad vi overhovedet kunne.
Det er dybt, dybt problematisk, at vi igen skal til at åbne ladeporten for flygtninge og migranter.
Det er trist.
Det er et kernepunkt, som Mette Frederiksen havde lovet højt og helligt ikke at pille ved.
Det var det punkt, hun lod forstå, at hun allermindst ville give sig på, men det har hun altså gjort, siger Pia Kjærsgaard.
Du beskylder Mette Frederiksen for at begå løftebrud.
Det er en alvorlig beskyldning.
Er der indhold nok i det til, at du kan gøre det?
- Jamen, det er der da.
For det vil betyde, at der kommer flere udlændinge til Danmark, og det var en forudsætning, at det skulle der ikke.
Børnefamilierne skal ud af Sjælsmark, og det betyder, at det vil være meget sværere end i dag at sende dem hjem.
Når de får bedre vilkår, så føler de, at de kan blive.
- Og så er jeg enormt bekymret for, hvor man vil sende de hårdkogte kriminelle udlændinge hen?
Dem, der ikke længere skal til Lindholm.
Hvor skal de nu ende?
Der er mange løse ender, siger Pia Kjærsgaard.
Ikke både paradigmeskifte og integrationMen hvordan kan du vide, at de her ting kommer til at betyde, at der kommer flere udlændinge til Danmark?
- Når man tager børnefamilier ud af Sjælsmark, så får de mere lyst til at blive.
Det er logisk, at hvis man sætter ydelserne op, så rygtes det, at i Danmark kan du få flere midler, end du kunne før.
Det var det, der tiltrak så mange før i tiden.
Flere kvoteflygtninge er en kendsgerning.
De kommer nu, siger Pia Kjærsgaard.
Mette Frederiksen sagde sent tirsdag aften, at partierne bag aftalen holder fast i det såkaldte paradigmeskift, der fokuserer på hjemsendelse frem for integration.
Men samtidig står der i aftalen, at der skal føres en udlændingepolitik, der fremmer integrationen.
De to ting hænger ikke sammen i hverken Inger Støjberg eller Pia Kjærsgaards ører.
- Det er simpelthen noget vrøvl, for paradigmeskiftet er i virkeligheden en hjemsendelsespolitik.
Man kan ikke både sige paradigmeskifte og samtidig sige, at nu skal alle sættes i arbejde, blive her og fungere i samfundet.
Det hænger ikke sammen, siger Pia Kjærsgaard.
Mette Frederiksen sagde sent tirsdag aften, at det ifølge hende er lykkedes at holde fast i den "brede" udlændingepolitik".
- Når man kigger på den her aftale, så står den brede udlændingepolitik fast.
Det vil der givet være noget diskussion af.
Paradigmeskiftet er der.
De regler, der er i forhold til asylområdet, står fast.
Det, der i mine øjne, definerer den brede udlændingepolitik, har vi stået vagt om, sagde Mette Frederiksen.
Ifølge den radikale leder, Morten Østergaard, er der dog tale om et opgør med paradigmeskiftet.
- Det er det i den forstand, at dem, der arbejder og bidrager til det danske samfund, kan blive.
Det er den nye retning i dansk flygtningepolitik; Hvis du arbejder, kan du blive uanset om der bliver fred i dit land.
- Det er en kæmpe landvinding for integrationen.
Det er et kæmpe løft for de virksomheder, der ansætter flygtninge.
Og flygtninge skal vide, at den bedste vej til at blive i Danmark er gennem et arbejde, siger han på et pressemøde onsdag.
Pia Kjærsgaard varsler allerede nu en forespørgselsdebat i Folketinget som noget af det allerførste efter sommerferien, hvor regeringen skal forholde sig til konsekvenserne af den udlændingepolitik, den vil føre.
Mette Frederiksen skal i eftermiddag til dronningen.
Følg med direkte på DR1 og på dr.
dk fra kl 13.
40.
FacebookTwitterKopier linkEmner:Dansk Folkeparti|Helle Thorning-Schmidt (politiker)|Inger Støjberg (politiker)|Socialdemokraterne|Udlændingepolitik




https://www.dr.dk/sporten/oevrig/rene-holten-ender-lige-uden-medaljerne-i-minsk

Øvrig sportRené Holten ender lige uden for medaljerne i MinskRené Holten Poulsen sluttede som nummer fire i finalen i 1000 meter enerkajak ved European Games.
26.
juni 2019 kl.
09.
54Bemærk: artiklen er mere end 30 dage gammelLæs opRené Holten Poulsen formåede ikke at fordoble den danske medaljehøst ved European Games, da han onsdag deltog i finalen i 1000 meter enerkajak i Minsk.
Den tidligere danske verdensmester måtte nøjes med fjerdepladsen og var i opløbet ikke rigtig tæt på medaljen.
Se hele finalen i 1000 meter enerkajak:Halvvejs lå Holten til bronze, men han formåede ikke at holde placeringen som nummer tre på de sidste 500 meter.
Trods den missede medalje, så var roeren med kælenavnet 'Powerhouse Poulsen' glad for resultatet.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
- Jeg er overraskende tilfreds.
Jeg knyttede også næven, som om det var en sejr.
Det er selvfølgelig ikke en medalje, men jeg var med hele vejen, siger han til DR Sporten.
Svær sæsonHolten har haft en blandet sæson, hvor han har haft svært ved at følge med de hurtigste i kampen om podieplaceringer, og han kom da heller ikke til Minsk med de store forventninger.
- De sidste par år og tidligere i år har jeg ikke rigtig været med i medaljekampen.
I dag var jeg med ind til der var 150 meter igen, så kom ham hviderusseren og fyrede den af.
Han er også på hjemmebane, siger René Holten.
Faktisk var målet at cutte noget af den tid, der skilte ham fra de bedste ved de seneste løb.
Holten var en anelse mere end tre sekunder efter den ungarske vinder, Balint Kopász.
Portugiseren Fernando Pimenta tog sølv, mens Aleh Yurenia fra Hviderusland snuppede bronze.
30-årige Holten skal også i ilden torsdag, når han deltager i 5000 meter enerkajak.
/ritzau/FacebookTwitterKopier linkEmner:René Holten Poulsen (roer)|Minsk|Hviderusland|Kano og kajak




https://www.dr.dk/nyheder/viden/teknologi/robotter-kan-nu-lugte-og-maerke-naesten-ligesom-mennesker

TeknologiRobotter kan nu lugte og mærke (næsten) ligesom menneskerSanserne er nødvendige, når robotter skal begå sig i menneskets kaotiske verden.
Her arbejder en robot side om side med mennesker i Tokyo.
Sansende robotter kan gøre en forskel både i industrien og i hjemmet.
Af Esben Hardenberg26.
juni 2019 kl.
06.
35Bemærk: artiklen er mere end 30 dage gammelLæs opI Odense er firmaet AmiNIC ved at udvikle en ny robot, med en ganske særlig evne: lugtesans.
Robottten skal bruges til at lugte til fisk og afgøre, om fisken er frisk eller ej.
Det kan hjælpe restauranter og fødevareindustrien til kun at smide de råvarer ud, som er fordærvede.
På den anden side af Atlanten, i Cambridge, på MIT-universitets afdeling for IT og kunstig intelligens (AI), har forskere fokus på at lære robotter at forudse, hvordan hverdagsobjekter reagerer på berøring.
De to projekter er eksempler på, at der arbejdes på at give robotter menneskelige sanser.
Udviklingen af menneskelignende robotsanser kræver både ny hardware og nye udviklinger inden for AI.
Og den har potentialet til at revolutionere, hvordan robotter færdes omkring os mennesker.
Robotter kender ikke menneskets verdenNår du kigger på et håndklæde eller en kaffekop, ved du intuitivt, hvordan den ting vil føles.
Hvilken type overflade tingen har, og om den går i stykker, hvis du taber den på gulvet.
De spørgsmål kender vi mennesker svaret på, fordi vi har omgivet os med kopper, håndklæder og en masse andre ting, der ligner dem, hele vores liv.
Men for robotter er det anderledes.
De har ingen erfaring med verden omkring dem, fordi de ikke besidder hverken sanser, hukommelse eller erkendelser.
Den del, der handler om at sanse, skal nyudviklet sensorteknologi ændre på.
Ny sensor giver følesansMIT's GelSight-sensor skal nemlig lære robotter at føle.
På MIT er sensoren monteret på en robotarm beregnet til industriformål.
GelSight-sensoren bruger et kamera og en gummibelægning, der former sig efter overfladen på den ting, den rører, til at bestemme overfladen på objektet.
På den måde kan den føle omkring hundrede gange mere præcist end en menneskefinger, mener forskerne.
Udviklingen inden for denne slags sensorteknologi er afgørende for at skabe sansende maskiner, siger Troels Oliver Vilms Pedersen, programchef på Teknologisk Institut og ekspert i robotteknologi.
- Den (MIT's sensor, red.
) er et eksempel på, at man får nogle robotsanser til rådighed, som man ikke havde tidligere.
De nye robotsanser er ifølge ham en del af en generel udvikling, hvor sensorer bliver både bedre, mindre, billigere, og giver helt ny funktionalitet som f.
eks.
lugtesans.
AI skal være robotternes erkendelseAt give robotter menneskelignende sanser løser kun en del af problemet.
For uden viden om verden omkring dem, kan robotterne ikke løbende blive bedre til deres opgaver.
Den udfordring vil MIT's forskere løse ved hjælp af kunstig intelligens.
Forskerne har optaget 12.
000 videoer af værktøj, tekstiler og andre hverdagsting, som gennem et AI-system bliver robottens erfaringsgrundlag.
- Ved at kigge på en scene (fra videooptagelserne, red.
), kan vores system forestille sig, hvordan det føles at røre en overflade eller en skarp kant, udtaler Yunzhu Li, som er ph.
d.
-studerende på MIT.
Når forskellige typer teknologi, som f.
eks.
sensorteknologi og kunstig intelligens, smelter sammen, kaldes det teknologisk konvergens.
I takt med at konvergensen realiseres, åbnes der op for nye brugsscenarier, også uden for industrirobotternes domæne.
Sanserne kan give os robotassistenter derhjemmeUd over robotter i industrien, vil ny sensorteknologi og andre teknologiske fremskridt med tiden kunne give os langt bedre robotter, der hjælper os i hjemmet.
Den robottype kaldes servicerobotter, og i dag løser de typisk enkeltstående opgaver, som vi kender det fra f.
eks.
robotstøvsugeren.
Men de kommer til kort, når de skal løse mere varierede opgaver, selvom det er simple opgaver for os mennesker.
Det kan være at tømme en opvaskemaskine, som har forskelligt indhold fra gang til gang, eller sætte på plads i køkkenskabe, der også har skiftende indhold.
- Miljøerne i vores hjem er ultradynamiske, og det begrænser, hvad robotterne kan.
Efterhånden som teknologien modnes, vil det blive en game changer, for så kan de lære at begå sig i de dynamiske miljøer, fortæller Troels Oliver Vilms Pedersen.
Når sensorerne og den kunstig intelligens bliver god nok, vil det således være muligt at designe robotter som en slags assistenter, som dem vi kender fra science fiction-fantasier.
Men selv om både sensorer og AI udvikler sig hurtigt, er vi mange år fra den fremtid, ifølge Troels Oliver Vilms Pedersen.
Der skal nemlig en ny form for roboterkendelse til.
En erkendelse, hvor mennesker ikke længere behøver fodre robotten med videoklip eller andre data, men hvor robotten selv kan indsamle, strukturere og skabe et verdensbillede.
- De ville blive i stand til selv at bygge deres forståelsesverden op og søge viden, de intuitivt ville vide, at de kunne bruge i en kontekst, ligesom mennesker kan, siger han til DR.
FacebookTwitterKopier linkEmner:Teknologi|Videnskab|Forbrugerelektronik|Teknologisk Institut|Odense




https://www.dr.dk/nyheder/indland/100000-fredelige-bier-pa-skolevej-fik-kommunal-giftsprojte

Indland100.
000 fredelige bier på skolevej fik kommunal giftsprøjteInsekt-ekspert giver ikke Halsnæs Kommune medhold i, at aflivning var eneste løsning.
26.
juni 2019 kl.
06.
20Bemærk: artiklen er mere end 30 dage gammelLæs opHalsnæs Kommune har sprøjtet et fortov ved Hundestedskolen, som 100.
000 murbier havde indtaget.
Det skriver Frederiksborg Amts Avis onsdag.
I den ene ende af Hundested sår Halsnæs Kommune særlige blomster for at tiltrække bier og andre insekter.
I den anden ende af byen har kommunen gjort kort proces og udryddet omkring 100.
000 murbier.
En forælder havde på Facebook slået alarm over de mange tuer på vejen over for Hundested Skole.
Tuerne viste sig at være bo for et kæmpe samfund af de såkaldte murbier.
Disse anses af eksperter som fredelige og stikker kun, hvis de provokeres stærkt.
Nu er de udryddet.
- Jeg mener ikke, vi havde noget valg, siger Jeppe Schmidt, der er leder i Halsnæs Kommune, Trafik og Vej, til Frederiksborg Amts Avis.
Det giver Annette Bruun Jensen ikke kommunen medhold i.
Hun er lektor i insekter og honningbiers sundhed på Biovidenskabeligt fakultet på Københavns Universet.
Annette Bruun Jensen mener, at kommunen burde have overvejet andre muligheder, før giftsprøjten blev taget i brug.
- Man kunne måske have lavet en anden strategi med at oplyse og berolige, siger Annette Bruun Jensen til avisen.
- For det er da interessant.
Man kan jo ikke bare flytte dem, men måske kunne man spærre området af, så man ikke går der.
Det er jo, mener jeg, værdifuldt og spændende og kunne måske endda bruges af skolen i undervisning.
Halsnæs Kommune har ikke viden om, at nogen er blevet stukket af de bier, som nu er udryddet.
/ritzau/FacebookTwitterKopier link




https://www.dr.dk/nyheder/politik/laes-svarene-dronningen-har-afbrudt-sommerferien-tage-imod-mette-frederiksen-og-lars






https://www.dr.dk/nyheder/indland/voldtaegtssag-retten-i-dag-der-har-vaeret-en-daarlig-kultur-naar-det-handler-om-sex

IndlandVoldtægtssag for retten i dag: 'Der har været en dårlig kultur, når det handler om sex og krænkelser'Liberal Alliances Ungdom har taget en række initiativer for at overgreb ikke skal ske igen.
Der er lavet et adfærdskodeks for at undgå overgreb i ungdomspartiet fremover, fortæller Signe Bøgevald Hansen fra Liberal Alliances Ungdom.
Af Nis Kielgast og Emma Toft26.
juni 2019 kl.
07.
00Bemærk: artiklen er mere end 30 dage gammelLæs opI dag starter retssagen mod en 24-årig mand, der tidligere var medlem af Liberal Alliances Ungdom.
Han er tiltalt for voldtægt under et weekendarrangement, ungdomspartiet holdt i et Kulturhus i Vissenbjerg på Fyn tilbage i januar 2015.
Ifølge anklagerne var offeret så påvirket, at hun var ude af stand til at modsætte sig.
Manden nægter sig derimod skyldig i voldtægt.
Krænkelsessager i ungdomspartierLiberal Alliances Ungdom (LAU)Under partiets landsmøde i 2019 berettede en række kvinder anonymt om voldtægt, seksuelle krænkelser og tilnærmelser fra blandt andre ledende personer i partiet.
Københavns Politi åbnede senere en efterforskning af episoderne.
Konservativ Ungdom (KU)Efter en række 'rigtig trælse sager' besluttede ungdomspartiet i 2019 at give gratis advokatbistand til medlemmer, der måtte føle sig krænkede.
Danmarks Socialdemokratiske Ungdom (DSU)En tidligere formand oplyste i 2019, at han i sin tid gik fra posten, fordi han havde krænket en række kvindelige partimedlemmer i tiden op til 2017.
Sagen ved Odense Byret er den foreløbige kulmination på den stribe af afsløringer om seksuelle overgreb og grænseoverskridende adfærd under arrangementer hos ungdomspartier, der kom frem tidligere på året.
- Der har været en dårlig kultur, når det handler om sex og krænkelser i visse ungdomspartier.
Der har været hierarki og magt indblandet, og til visse tider også alkohol og stor aldersforskel, siger Signe Bøgevald Hansen, landsformand i Liberal Alliances Ungdom.
Må ikke have forhold til nogen under 18 årI Liberal Alliances Ungdom har en række sager betydet, at fire medlemmer har forladt partiet.
Det er en af de sager, der i dag skal for retten.
- Det var hjerteskærende.
Vi blev bevidste om sagerne efter vores landsmøde i februar.
Det var nogle skrækkelige sager, der naturligvis skal have konsekvenser – og det har det også haft, siger Signe Bøgevald Hansen.
Helt konkret har Liberal Alliances Ungdom vedtaget et adfærdskodeks, som alle medlemmer skal overholde.
- Når man besidder en tillidspost i Liberal Alliances Ungdom, så må man for eksempel ikke have et forhold til en person, der er under 18 år.
Ligegyldigt, om det er frivilligt eller ej.
- Det har vi indført, fordi vi mener, der kan være mange nuancer og distinktioner i denne her slags sager, og så er det bedre at være på den sikre side, så vi i fremtiden undgår sager om seksuelle krænkelser, siger Signe Bøgevald Hansen.
Samtidig har ungdomspartiets ledelse gjort det klart, at alle mistanker skal på bordet.
- Vi har fået en underretningspligt, så hvis man ser eller hører noget om seksuelle krænkelser, har man en pligt til at underrette ledelsen om det.
For vi har før oplevet, at ledelsen ikke har været underrettet i tide, og at det derfor har været svært at handle på de her sager, siger Signe Bøgevald Hansen.
De berørte piger og unge kvinder, der satte skub i debatten med deres historier, har fået tilbudt psykologhjælp af ungdomspartiet, fortæller formanden også.
FacebookTwitterKopier linkEmner:Liberal Alliances Ungdom|Fyn|Voldtægt|Sædelighedsforbrydelser|Odense




https://www.dr.dk/nyheder/vejret/toerkeindeks-paa-himmelflugt-trods-vaad-start-paa-juni

VejretTørkeindeks på himmelflugt trods våd start på juniTrods juni måneds skybrud og massive byger, så er tørkeindekset støt stigende igen.
Af Nina Bendixen26.
juni 2019 kl.
07.
00Bemærk: artiklen er mere end 30 dage gammelLæs opVarme dage og våde nætter - juni har indtil videre været leveringsdygtig på både det tørre og det våde.
Efter de første 20 dage af juni er vi næsten i mål med den nedbør, der normalt falder på hele måneden, og det har trukket kurven for tørkeindekset godt nedad.
Men nu er der for en periode lukket for vandsluserne, og det kan på denne årstid være nok til at sende tørkeindekset på himmelflugt.
Lokalt er der store forskelle i tørkeindekset.
Norsjælland, Djursland og Sydjylland har høj risiko for tørke, mens man i Thy lige nu har lav risiko for tørke.
(© DMI)Lige nu ligger det gennemsnitlige tørkeindeks på 8,3 som betyder "forøget risiko for tørke".
Selvom der nogle steder i Danmark er "lav risiko for tørke", så ligger vandet kun lige i overfladen af jorden, og derfor vil vandet hurtigt fordampe i de varme og solrige dage, som vi har i vente.
Det kan betyde, at områder med et tørkeindeks på 6 i dag kan være steget til 7 om to dage, og til 8 om fire dage - og derfor kan tørkeindekset hurtigt nå op i de rød-orange felter sidst på ugen.
Høj fordampningI vintermånederne kommer solen hverken særligt højt på himlen eller er der særligt længe, og derfor er fordampningen meget lav.
Om sommeren går det hurtigere, da solen har mere styrke og højde.
Sådan beregnes tørkeindeksetTørkeindekset bygger på en vandbalancemodel, der hver dag estimerer mængden af vand i det jordvandmagasin, som planterne har til rådighed.
Planternes roddybde og jordtypen bestemmer i praksis størrelsen af jordvandsmagasinet, som kan variere meget selv indenfor et mindre område.
Tørkeindekset kan variere mellem 0 og 10, hvor 0 betyder at magasinet er helt fyldt op, 5 at 50% af magasinet er forbrugt og 10 at hele magasinet er opbrugt.
Kilde: DMI.
dkTørkeindekset bliver udregnet ud fra tre parametre:•Nedbør•Fordampning•NedsivningOg om sommeren når nedbøren ikke at sive så langt ned i jorden, inden den fordamper.
Tørsten slukkes.
.
.
lidtDe forløbige prognoser slukker muligvis noget af den tørst, da stadig varmt, men ustabilt vejr ser ud til at starte juli måned, og flere fronter med regn vil få adgang til Danmark fra vest og nordvest.
Læs også:Sådan bliver sommerens vejrMen i sommermånederne er fordampningen på sit højeste, så på trods af nedbør, vil rigtig meget af det fordampe, og det betyder, at tørkeindekset sandsynligvis vil forblive højt sommeren igennem.
FacebookTwitterKopier linkEmner:Vejret




https://www.dr.dk/nyheder/politik/jens-ringberg-om-regeringspapir-vi-er-vidne-til-et-nyt-faenomen

Ny regeringSe temaPolitikJens Ringberg om regeringspapir: Vi er vidne til et nyt fænomen Oppositionen vil angribe den kommende regering på to områder, vurderer analytiker.
Mette Frederiksen fra Socialdemokratiet, Pia Olsen Dyhr fra SF, Pernille Skipper fra Enhedslisten og Morten Østergaard fra Radikale efter de afsluttede regeringsforhandlinger i Landstingssalen på Christiansborg tirsdag 25.
juni 2019.
Af Thomas Klose Jensen26.
juni 2019 kl.
08.
59Bemærk: artiklen er mere end 30 dage gammelLæs opDa Danmarks kommende statsminister, Mette Frederiksen (S), sent i aftes kunne præsentere en enighed med de partier, som har peget på hende som statsminister, skete det med en nedskrevet politisk forståelse.
Der er dog ikke tale om egentlig aftale, men mere et sæt ambitioner og målsætninger.
Og det er noget, som ikke tidligere er set i dansk politik, siger DR's politiske analytiker Jens Ringberg.
- Vi er vidne til et nyt fænomen, hvor dem, der skal agere fødselshjælpere til en ny regering, har mere papir på det end tidligere.
Spørg bare Enhedslisten, om de synes, at de har mere papir på Mette Frederiksen end på Helle Thorning-Schmidt i 2011.
Der er svaret nok et meget klart ja, siger han.
I 2012 valgte den daværende S-SF-R regering at lave en skatteaftale med Venstre og de Konservative i stedet for Enhedslisten, hvilket dengang fik partiet til at trække sig som regeringens støtteparti.
Står både frit og bundetDe fire partier er blevet enige om en politisk retning, som er nedskrevet i et 18 sider langt dokument med titlen 'Retfærdig retning for Danmark'.
"Retfærdig retning for Danmark" Her kan du se den politiske forståelse, Mette Frederiksen-regeringen bygger på.
Med denne forpligter partierne sig blandt andet til indføre minimumsnormeringer, basere en udlændingepolitik på 'sund fornuft', vedtage en klimahandlingsplan og gøre det lettere at få udenlandsk arbejdskraft til landet.
Aftalen mellem de fire partier har på nogle områder bundet Socialdemokratiet og Mette Frederiksen til at levere på nogle helt specifikke områder.
Læs også:OVERBLIK Se den politiske aftale for den ny regering og læs, hvad den indeholder- På klimaområdet er Socialdemokratiet gået længst i forhold til deres udgangspunkt; Det her med reduktion af udslippet af drivhusgasser på 70 procent sammenlignet med niveauet i 1990.
På andre punkter står Socialdemokratiet mere frit til at agere, siger Jens Ringberg.
Her peger Jens Ringberg helt specifikt på spørgsmålet om en differentieret pensionsalder for nedslidte.
Det er et spørgsmål, som Socialdemokratiet slog sig stort op på at ville sikre - både før og under valgkampen - men som ikke nævnes i de 18 sider.
- Det betyder, at den kommende socialdemokratiske regering kan lave en aftale med arbejdsmarkedets parter og så gå til resten af Folketinget, det vil sige Dansk Folkeparti, og i princippet få det gennemført.
Så der er også områder, hvor partiet står mere frit, siger han og fortsætter:Det tror jeg, har været meget, meget vigtigt for Socialdemokratiet.
For hvis Mette Frederiksen her 21 dage efter valget havde dannet regering og opgivet det, som har været hendes store nummer, så var vi nok allerede begyndt at tale om løftebrudJens Ringberg, DR's politiske analytiker- Det, tror jeg, har været meget, meget vigtigt for Socialdemokratiet.
For hvis Mette Frederiksen her 21 dage efter valget havde dannet regering og opgivet det, som har været hendes store nummer, så var vi nok allerede begyndt at tale om løftebrud.
Udlændinge og økonomi vil blive diskuteretNår Jens Ringberg ser på aftalepapiret, som partierne præsenterede i går, så er der særligt to områder, som blå blok står klar til at angribe.
- Det ene er, at der ikke er en krone-til-krone finansiering og dermed er der en eller anden risiko eller mulighed for skattestigninger, siger han og peger på, at partierne vil øge det økonomiske råderum med ti milliarder kroner, men ikke har beskrevet, hvordan det skal ske.
Det andet kritikpunkt er udlændingepolitikken, fordi der er mulighed for, at der røres ved kontanthjælpsloftet og integrationsydelsen.
- Og det øjeblik, man definerer ydelsesområdet som udlændingepolitik, og det gør man i blå blok, så kan man sige, at der kommer lempelser i udlændingepolitikken.
- Så de blå partier vil sige: Hvad sagde vi.
Uddrag af aftalen om en "politisk forståelse":I en fælles politisk forståelse med titlen 'Retfærdig retning for Danmark' har partierne over 18 sider defineret en række målsætninger, der skal sætte kursen for Danmark.
Her er et udpluk af indholdet fra de mange siders - blandt andet skal en ny regering:•Indføre et bindende klimamål om at reducerer udslippet af drivhusgasser med 70 procent i 2030 sammenlignet med niveauet i 1990.
•Vedtage en klimahandlingsplan, der skal sikre, at reduktionsmålene nås.
•Bekæmpe plastikforurening og beskytte drikkevandet bedre.
•Indføre lovbundne minimumsnormeringer i landets daginstitutioner.
•Afskaffe kontanthjælpsloftet og indtil en ydelseskommission er kommet med anbefalinger indføres der et kontant børnetilskud målrettet børn fra 0-14 år i familier, der er omfattet af kontanthjælpsloftet eller integrationsydelsen.
•Afskaffe nationale tests i de mindste klasser i folkeskolen.
•Reducere unødvendige dokumentationskrav, kontrol og minuttyranni i ældreplejen.
•Forbedre mulighederne for mennesker med handicap.
•Gøre det lettere at tiltrække kvalificeret udenlandsk arbejdskraft for virksomheder eller velfærdsinstitutioner, der har en konkret mangel på arbejdskraft, på minimum faglært niveau.
•Fremme integrationen i Danmark.
•Styrke skattevæsenet.
Kilde: 'Retfærdig retning for Danmark'FacebookTwitterKopier linkEmner:Helle Thorning-Schmidt (politiker)|Mette Frederiksen (politiker)|Socialdemokraterne|Udlændingepolitik|Enhedslisten




https://www.dr.dk/nyheder/politik/overblik-se-den-politiske-aftale-den-ny-regering-og-laes-hvad-den-indeholder

Ny regeringSe temaPolitikOVERBLIK Se den politiske aftale for den ny regering og læs, hvad den indeholderBørnene skal ud af Sjælsmark, og omstridt asyl-ø sløjfes, lyder det blandt andet i aftalen om en ny regering.
Mette Frederiksen bliver landets næste statsminister.
Af Emil Søndergård Ingvorsen26.
juni 2019 kl.
00.
33 | opdateret 26.
juni 2019 kl.
01.
05Bemærk: artiklen er mere end 30 dage gammelLæs opLindholm-projekt afblæstDet trekvartmilliard dyre Lindholm-projekt, der skulle huse udvisningsdømte kriminelle på øen af samme navn, bliver ikke til noget, lyder det fra Radikale Venstres Morten Østergaard.
Det er en del af den aftale, som de Radikale, Socialistisk Folkeparti, Enhedslisten og Socialdemokratiet er blevet enige om.
En aftale, der betyder, at Mette Frederiksen (S) bliver ny statsminister i en et-partiregering.
"Retfærdig retning for Danmark" Her kan du se hele den politiske aftale for den første Mette Frederiksen-regering.
bygger på.
Punktummet i regeringsforhandlingerne er blevet sat sent til aften tirsdag, hvor der blandt andet er blevet diskuteret arbejdsudbud, klima og økonomi.
Se hvad landets kommende statsminister sagde, da partierne var nået til enighed:Børnene ud af SjælsmarkPå udlændingeområdet er parterne også blevet enige om, at børnene skal ud af Udrejsecenter Sjælsmark.
I stedet vil man oprette et nyt udrejsecenter for børnefamilier.
- En ny regering er af den overbevisning, at det inden for det formål vil være muligt at finde en mere hensigtsmæssig lokalitet for et udrejsecenter kun for børnefamilier end Udrejsecenter Sjælsmark.
Det nye udrejsecenter skal indrettes efter anbefalingerne fra Røde Kors og Ombudsmandens rapport vedrørende forholdene på Sjælsmark, lyder det i aftalen mellem parterne.
Læs også:Mette Frederiksen bliver Danmarks næste statsministerFlygtninge og arbejdskraftOg til næste år vil Danmark igen modtage kvoteflygtninge, lyder det fra parterne.
I aftaleteksten er det dog ikke specificeret, hvor mange årlige flygtninge der er tale om.
Radikale Venstre har også fået igennem, at der skal åbnes for udenlandsk arbejdskraft.
- Det skib, vi har sat i søen, er lastet med økonomisk ansvarlighed, siger Morten Østergaard.
Det er dog endnu ikke helt klart, om man er blevet enige om at rykke beløbsgrænsen, som Radikale Venstre har bragt til bordet.
Minimumsnormeringer indføresSF har også fået en af deres store valgløfter igennem omkring lovbefæstede minimumsnormeringer.
Der er dog ikke forhandlet en endelig aftale på plads, hvilket betyder, at det ikke er sikkert, at partiet får deres krav igennem om en pædagog til seks børnehavebørn og én pædagog til tre vuggestuebørn.
- Vi leverer på en klimaindsats, der er i verdensklasse, og vi leverer på lovbundne minimumsnormeringer.
Børnene i daginstitutionerne får en helt anden hverdag, siger SF-formand Pia Olsen Dyhr.
Nationale testPartierne er blevet enige om at afskaffe de nationale test i de mindste klasser i folkeskolen.
Desuden vil de afsøge muligheden for at sætte de nationale test i bero, indtil de er blevet mere retvisende for elevernes færdigheder.
KlimaplanSom ventet er parterne også blevet enige på klimaområdet.
- Vi vil lave en klimaplan, en bindende klimalov og reducere udslip af drivhusgasser med 70 procent, siger Mette Frederiksen.
Vi vil lave en klimaplan, en bindende klimalov og reducere udslip af drivhusgasser med 70 procent.
Mette Frederiksen, S-formandPartnerne har i forbindelse med regeringsdannelsen også lavet et dokument med titlen 'Retfærdig retning for Danmark', hvor de overordnet præsenterer deres vision for den kommende regeringsperiode.
Bekæmpelse af stigende ulighed- Vi skal bekæmpe den stigende ulighed.
Så vi igen begynder at styrke den samfundsmodel, der har gjort Danmark til et af de mest tillidsfulde og trygge lande i verden.
Hverken fattigdom eller grådighed hører hjemme i vores land, og vi har muligheden for at tage et opgør med begge dele, lyder det blandt andet i dokumentet.
Der kommer til gengæld ikke noget regeringsgrundlag, oplyser Mette Frederiksen på et pressemøde.
I det fælles dokument er der også et langt afsnit om bekæmpelse af børnefattigdom.
Den kommende regering vil ikke rykke på nogle ydelser, inden en ydelseskommission har set på ydelsesniveauerne de kommende 12 måneder.
Til gengæld vil man indtil kommissionen har færdiggjort sit arbejde afsætte 250-300 millioner kroner årligt til et midlertidigt, kontant børnetilskud, som indføres hurtigst muligt og målrettes børn fra 0 til 14 år i familier, der er omfattet af kontanthjælpsloftet eller integrationsydelsen.
Samtykkebaseret voldtægtsbestemmelsePå aftalens sidste side lyder det også fra parterne, at man vil 'tage initiativ' til at gennemføre en samtykkebaseret voldtægtsbestemmelse i straffeloven.
Intet om ret til tidlig pension til nedslidteI aftalen lyder det også, at regeringen vil indføre en seniorpensionsordning, som regeringen, DF og Radikale Venstre blev enige om før valget.
Til gengæld er der ingen hensigtserklæringer om at gennemføre Socialdemokratiets plan om at indføre en ret til tidlig pension for nedslidte.
Mette Frederiksen (S) tror dog stadig, at det kan lykkes at indføre den differentierede førtidspension, siger hun på et pressemøde.
- Jeg kan ikke forestille mig andet, end at jeg kan finde et flertal i Folketinget for at få gennemført en ret til tidligere folkepension, siger hun.
Mette Frederiksen skal i eftermiddag til dronningen.
Følg med direkte på DR1 og på dr.
dk fra kl 13.
40.
FacebookTwitterKopier linkEmner:Mette Frederiksen (politiker)|Pia Olsen Dyhr (politiker)|Socialistisk Folkeparti|Flygtninge og asylansøgere|DR1




https://www.dr.dk/nyheder/udland/robert-mueller-vil-alligevel-vidne-om-trump-og-rusland

Rusland-undersøgelseSe temaUdlandRobert Mueller vil alligevel vidne om Trump og RuslandPræsidenten kalder en aftale mellem særlige anklager og demokrater for "chikane".
Robert Mueller har kun udtalt sig en enkelt gang om sin Rusland-undersøgelse.
Af Jakob Busk Olsen26.
juni 2019 kl.
08.
02Bemærk: artiklen er mere end 30 dage gammelLæs op"Min rapport er mit vidneudsagn".
Sådan sagde den særlige anklager i USA Robert Mueller i sin hidtil eneste offentlige udtalelse om sin 448 sider lange rapport om Ruslands indblanding i præsidentvalget i 2016.
Men nu er Mueller alligevel gået med til at vidne ved to offentlige høringer om Rusland-undersøgelsen i Repræsentanternes Hus i Kongressen 17.
juli.
Formanden for retsudvalget, Jerrold Nadler, og formanden for efterretningsudvalget, Adam Schiff, siger i en fælles udtalelse, at Mueller vil svare på spørgsmål om konklusionerne i sin omdiskuterede rapport, der blev offentliggjort i april efter knap to års efterforskning.
- Den amerikanske befolkning fortjener at høre sandheden direkte fra dig om din efterforskning, siger Nadler og Schiff i udtalelsen henvendt til Mueller.
Robert Muellers udtalelse fra 29.
maj:Trump: ChikaneHøringerne er kommet i stand efter to ugers forhandlinger mellem de to demokratiske udvalgsformænd og den særlige efterforsker.
Adam Schiff medgiver, at Robert Mueller ikke har den store lyst til at medvirke, men han vil imødekomme de stævninger, som udvalgene har afleveret for at få ham til at vidne.
Andre ansatte i det amerikanske regeringsapparat er også blevet stævnet af udvalg i Repræsentanternes Hus, hvor Demokraterne har flertal.
Men Det Hvide Hus har instrueret alle om ikke at imødekomme stævninger, der handler om Rusland-undersøgelsen.
På Twitter kalder præsident Donald Trump høringerne med Robert Mueller for "præsidentiel chikane".
Undlod at frikendeI sin rapport konkluderede Robert Mueller, at der var adskillige og systematiske bestræbelser fra Ruslands side på at påvirke den amerikanske valgkamp i 2016.
Rapporten konkluderede også, at der havde været kontakter mellem Donald Trumps valgkampagne og russere.
Men der var ikke tilstrækkeligt med beviser til at føre en sag om et kriminelt samarbejde, sagde Robert Mueller.
Rapporten undlod dog samtidig at frikende præsidenten fra at have forsøgt at hindre efterforskningen:Robert Mueller nævnte i stedet elleve tilfælde, hvor Donald Trump havde forsøgt at hindre efterforskningen.
Den særlige anklager anførte dog, at han ikke havde bemyndigelse til at retsforfølge præsidenten for at forhindre rettens gang, som det hedder på jurasprog.
Det har Kongressen til gengæld i form af en rigsretssag; Et drastisk værktøj, som den demokratiske ledelse hidtil har afstået fra at bruge.
Rigsretssag mod Trump?
•Det amerikanske underhus, Repræsentanternes Hus, er det eneste organ, som har magt til at stille en person for en rigsret.
Det foregår ved simpelt flertal.
•Rigsretssager kan handle om "forræderi, bestikkelse eller andre alvorlige forbrydelser og forseelser.
"•Hvis Repræsentanternes Hus indleder en rigsretssag, overgår sagen til overhuset, Senatet, der fungerer som domstol.
•Under rigsretssagen fungerer retsudvalget i Repræsentanternes Hus som en slags anklager, Senatet som nævningeting og præsidenten for Højesteret som dommer.
•Efter rigsretssagen stemmer Senatets medlemmer - det kræver to-tredjedels flertal - mindst 67 stemmer - hvis den tiltalte skal kendes skyldig og fjernes fra sin post.
•Til dato har der været 19 rigsretssager i USA - to af dem blev rejst mod præsidenter: Andrew Johnson i 1868 og Bill Clinton i 1998.
Begge blev frikendt i Senatet.
FacebookTwitterKopier linkEmner:Bill Clinton (politiker)|Donald Trump (politiker)|Repræsentanternes Hus|USA|Embedsmisbrug




https://www.dr.dk/nyheder/politik/live-mette-frederiksen-bliver-ny-statsminister






https://www.dr.dk/nyheder/politik/folketingsvalg/den-foerste-mette-frederiksen-regering-saadan-kommer-dagen-til

Ny regeringSe temaFolketingsvalgDen første Mette Frederiksen-regering: Sådan kommer dagen til at forløbeSocialdemokratiets formand Mette Frederiksen skal en tur forbi dronningen.
Både Mette Frederiksen (S) og Lars Løkke Rasmussen (S) ventes at besøge dronningen i løbet af onsdag.
Af Theis Lange Olsen26.
juni 2019 kl.
07.
46Bemærk: artiklen er mere end 30 dage gammelLæs opMed regeringsaftalen på plads er en hektisk periode skudt i gang.
Mette Frederiksen skal senere i dag på besøg hos dronningen, og de kommende dage venter en officiel overdragelse i Statsministeriet og en helt ny ministerliste.
Ved Mette Frederiksens besøg hos dronningen vil hun baggrund af de undersøgelser, hun har gjort sig som kongelig undersøger, indstille, at der dannes en socialdemokratisk ledet regering i Danmark.
Lars Løkke Rasmussen skal også forbi Amalienborg til et farvel-besøg i løbet af onsdag.
Da Lars Løkke Rasmussen i 2015 blev statsminister, præsenterede han sin rene Venstre-regering, dagen efter at han havde været ved dronningen.
Men om det også er Mette Frederiksens plan, er fortsat uvist.
Intet regeringsgrundlag på vejHun blev sent tirsdag enig med SF, de Radikale og Enhedslisten om en fælles forståelse om en politisk retning, efter at regeringsforhandlingerne har været i gang i 20 dage.
Aftalen er nedskrevet i et 18 sider langt dokument med titlen 'Retfærdig retning for Danmark'.
"Retfærdig retning for Danmark" Her kan du se hele den politiske aftale for den første Mette Frederiksen-regering.
bygger på.
På et pressemøde efter præsentationen af aftalen fortalte Mette Frederiksen, at den nye aftale ikke er en endelig liste.
- Den fælles forståelse, vi har nu, er ikke en udtømmende liste.
Det er den liste, der skal drive den regering, som jeg præsenterer for hendes majestæt dronningen i morgen, sagde hun (kort før midnat i aftes).
Til gengæld kommer Mette Frederiksens nye regering ikke til at udarbejde et såkaldt regeringsgrundlag, som mange regeringer ellers arbejder ud fra.
Et af hovedelementerne i den fælles plan er, at det trekvartmilliard dyre Lindholm-projekt, der skulle huse udvisningsdømte kriminelle på øen af samme navn, ikke bliver til noget.
På udlændingeområdet er parterne også blevet enige om, at børnene skal ud af Udrejsecenter Sjælsmark.
SF har også fået en af deres store valgløfter igennem omkring lovbefæstede minimumsnormeringer.
Læs et fuldt overblik her.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Radikale Venstre|Venstre




https://www.dr.dk/nyheder/politik/lokke-om-ny-regeringsaftale-en-ufinansieret-og-ukonkret-onskeseddel

Ny regeringSe temaPolitikLøkke om ny regeringsaftale: En ufinansieret og ukonkret ønskeseddelDen afgående statsminister og flere blå politikere kritiserer rød aftale for at være en dyr affære for danskerne.
Lars Løkke skal i dag fordi  dronningen som afgående statsminister.
26.
juni 2019 kl.
05.
47Bemærk: artiklen er mere end 30 dage gammelLæs opIfølge fungerende statsminister Lars Løkke Rasmussen (V), er der ikke meget at glæde sig over ved den netop indgåede aftale mellem de røde partier om en ny-S-regering.
- Glemte de ikke at snakke om, hvordan regningen skal betales, spørger Løkke i et opslag på Twitter natten til onsdag.
Han kalder desuden aftalen for en 'rød-grøn ønskeseddel', der er 'ufinansieret og ukonkret'.
Aftalen er indgået mellem Socialdemokratiet, SF, Enhedslisten og Det Radikale Venstre.
Med enighed om en ny politisk retning ventes Mette Frederiksen at kunne danne regering og overtage Statsministeriet fra netop Lars Løkke Rasmussen.
Inden aftalen blev annonceret kritiserede Løkke også måden, hvorpå aftalen er blevet forhandlet på plads.
- Nu har det smalleste røde flertal så slået rekord og forhandlet eksklusivt med sig selv i 20 dage bag lukkede døre og er på vej med en ny retning for halvdelen af Danmark.
Lidt trist, skrev statsministeren kort før midnat.
Kritiseres for at være ukonkretPolitisk ordfører for de konservative Mette Abildgaard mener også, at Socialdemokratiet og dets støttepartier mangler at konkretisere aftalen.
- Sig mig, hvad har man egentlig lavet i de 20 dage, spørger hun på Twitter.
- Hvor mange kvoteflygtninge?
Pas!
Minimumsnormeringer på hvad?
Pas!
Hvad i stedet for Sjælsmark og Lindholm?
Pas!
Hvad skal finansiere gildet?
Pas!
I en kort kommentar skriver fungerende økonomi- og indenrigsminister Simon Emil Ammitzbøll (LA), at de røde partier "da blev enige om udgifterne".
Mette Frederiksen annoncerede først på natten, at hun onsdag middag vil gå til dronningen og orientere om et nyt flertal for en socialdemokratisk mindretalsregering.
/ritzau/FacebookTwitterKopier linkEmner:Lars Løkke Rasmussen (politiker)|Mette Abildgaard (politiker)|Venstre|Socialdemokraterne|Økonomi




