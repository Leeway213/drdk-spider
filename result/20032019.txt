https://www.dr.dk/sporten/fodbold/championsleague/harders-haevn-over-lyon-udeblev-wolfsburg-taber-foerste-cl

Champions LeagueHarders hævn over Lyon udeblev: Wolfsburg taber første CL-kvartfinale Lyon nappede sidste sæsons Champions League-trofæ for næsen af danskeren.
Onsdag var franskmændene igen stærkest i den første af to kvartfinaler.
Pernille Harder i grønt kæmpede forgæves mod Lyon.
Den danske angriber kom aldrig på tavlen i 2-1-nederlaget.
Af Kasper Heide Lund20.
mar.
2019 kl.
23.
13Bemærk: artiklen er mere end 30 dage gammelLæs opDen danske landsholdsangriber Pernille Harder stod onsdag aften over for en velkendt modstander i den første kvartfinale i kvindernes Champions League.
Sammen med sin tyske klub Wolfsburg var hun på besøg hos franske Lyon, som tyskerne tabte sidste års Champions League-finale til, efter danskeren ellers havde bragt Wolfsburg i front.
Desværre for Harder fandt hun ikke vej til netmaskerne i onsdagens kvartfinale.
I stedet fik det franske hjemmehold en superstart på kampen, da Eugenie Le Sommer bragte Lyon foran efter 11 minutter.
Blot syv minutter efter var den føring fordoblet, da Wendie Renard sendte bolden i kassen til 2-0.
Fischer reduceredeDermed var Lyon var på vej mod et rigtig godt udgangspunkt, men 20 minutter efter pausen blev der bragt spænding ind i opgøret.
I stedet for en dansk scoring, så var det den svenske forsvarsspiller Nilla Fischer som reducerede for Wolfsburg.
Flere mål kom der dog ikke i opgøret.
Det betyder, at Pernille Harder og Wolfsburg i returopgøret om en uge skal forsøge at hente Lyons 2-1-føring, hvis drømmen om at vinde Champions League i år skal leve videre.
FacebookTwitterKopier linkEmner:Pernille Harder (fodboldspiller)|Lyon|VfL Wolfsburg|Frankrig|Fodbold




https://www.dr.dk/nyheder/udland/korrespondent-orban-kommer-laengere-vaek-fra-europas-vigtigste-beslutningstagere

UdlandKorrespondent: Orbán kommer længere væk fra Europas vigtigste beslutningstagereViktor Orbáns regeringsparti Fidesz må ikke længere deltage i møder med Europas konservative.
Viktor Orbán har blandt andet kaldt medlemmer af EPP for "nyttige idioter" Af Sofie Dyjak20.
mar.
2019 kl.
22.
06Bemærk: artiklen er mere end 30 dage gammelLæs opSuspendering fra Europas konservative partigruppe.
Det blev her til aften virkelighed for Viktor Orbáns ungarnske parti Fidesz.
Ved en afstemning afgjorde den konservative partigruppe i Europa-Parlamentet, EPP, at de ikke længere vil have Fidesz med i fællesskabet.
En blød mellemlanding, som begge fløje i EPP kan se sig selv i, kalder DR's EU-korrespondent Karin Axelsson resultatet.
- Det var et ventet resultat.
Med suspenderingen udskyder man den store beslutning om, hvorvidt Fidesz skal smides helt ud til efter valget til Europa-Parlamentet.
- Dem, der vil have Orbán smidt helt ud, kan sige, at det nu er sat i bevægelse, og dem, der vil holde beholde ham, kan sige, at man nu kigger på det og undersøger det ordentligt.
Dagens afstemning kommer i kølvandet på en lang række kontroverser mellem Fidesz og premierminister Viktor Orbán på den ene side og resten af EPP på den anden side.
Medlemmer af EPP har blandt andet været efter Orbán og den ungarske regering, fordi regeringen har indskrænket ytringsfriheden, og fordi den har gjort det ulovligt at hjælpe migranter og flygtninge.
Derudover har Orbán kaldt medlemmerne af EPP for "nyttige idioter".
EPP vil nu nedsætte et udvalg på tre personer, som skal overvåge det ungarske regeringspartis ageren i den kommende tid, og på et endnu uvist tidspunkt skal de så komme med en vurdering af, om Fidesz helt skal ekskluderes.
Må ikke deltage i møderSuspenderingen blev vedtaget med 190 stemmer mod 3, og Viktor Orbán lød efter omstændighederne lettet over resultatet.
- EPP er et parti, en familie, der spænder fra liberale til højreorienterede kristne medlemmer.
Venstreorienterede medlemmer af EPP ønskede os ekskluderet.
Det ville have snævret EPP ind.
- Den gode nyhed er, at vi fik sikret, at enheden i EPP opretholdes, sagde Viktor Orbán onsdag aften.
Men selvom Orbán tilsyneladende virkede tilfreds med afstemningens resultat, vil han blive lukket ude fra et fællesskab, som er vigtigt for ham.
- Fidesz og Orbán kan ikke længere deltage i EPP's møder og afstemninger.
Der sidder nogle af de vigtigste beslutningstagere i Europa i den gruppe, og dem vil Orbán ikke længere have samme nemme adgang til, når de blandt andet mødes og koordinerer før hvert topmøde, siger Karin Axelsson.
EPP er i dag den største gruppe i Europa-Parlamentet, men foreløbige meningsmålinger har vist, at Europas konservative står til at miste stemmer ved valget i maj.
11 medlemmer af Europa-Parlamentet er fra Fidesz.
FacebookTwitterKopier linkEmner:Europa-Parlamentet|Viktor Orbán (politiker)|Ungarn|EU|EU-forhold




https://www.dr.dk/nyheder/udland/amnesty-beskylder-usa-draebe-civile-i-somalia

UdlandAmnesty beskylder USA for dræbe civile i SomaliaAmerikanske luftangreb i landet er tredoblet siden 2016.
USAs præsident Trump har tilbagerullet Obamas politik om at USA skal offentliggøre civile døde forårsaget af droneangreb.
Af Oliver Fruergaard20.
mar.
2019 kl.
22.
44Bemærk: artiklen er mere end 30 dage gammelLæs op14 civile kan være blevet dræbt af USA's militær i dets indsats mod den islamiske terrorgruppe al-Shabaab i Somalia.
Otte er angiveligt såret.
Det fremgår af en rapport fra menneskerettighedsorganisationen Amnesty International, der har efterforsket fem luftangreb i landet.
Meldingen kommer, efter USA's militær gentagne gange har afvist civile tab i sine aktioner i Somalia.
- I de tilfælde, rapporten præsenterer, er civile blevet dræbt og såret i angreb, der kan være i strid med internationale menneskerettigheder, og som i nogle tilfælde kategoriseres som krigsforbrydelser, lyder det fra Amnesty International.
Organisationen bygger sine anklager på 150 interviews lavet med øjenvidner, pårørende og eksperter - blandt andre medlemmer af USA's militær.
Man har også analyseret satellitbilleder samt fotos taget efter angrebene.
Rapporten beskriver blandt andet et amerikansk droneangreb mod en al-Shabaab-bil den 16.
oktober 2017, der ramte forbi og i stedet dræbte to civile og sårede fire, inklusiv to børn.
Voldsom stigning i luftangrebAndelen af amerikanske luftangreb mod Somalia er steget betydeligt, siden USA's præsident, Donald Trump, i 2017 erklærede landet for en krigszone.
Luftangreb i SomaliaAmerikansk militær udførte 34 luftangreb i Somalia i de sidste ni måneder af 2017, skriver Amnesty International.
Det er flere end hele perioden fra 2012-2016, før Trump var præsident.
Tallet steg igen i 2018 til 47 luftangreb, og der har allerede været 24 i de første to måneder af 2019 alene.
Siden 2016 har USA tredoblet andelen af luftangreb i Somalia.
En sådan erklæring medfører blandt andet en lempelse af reglerne for beskyttelse af civile under amerikanske luftangreb, så USA hurtigere kan tage beslutninger om at angribe.
Ifølge lektor i internationale konflikter ved Forsvarsakademiet Peter Viggo Jacobsen skyldes det stigende antal angreb, at al-Shabaab, der er den dominerende terrororganisation i Somalia, i de senere år har haft held med flere store angreb i landet.
Han er dog ikke sikker på, om amerikanernes beslutning har været klog.
- Hvis man skal tro de amerikanske tal, har de fået dræbt et stort antal al-Shabbab-krigere, men derfra og til at besejre en terrorgruppe er et langt stykke vej.
Det har muligvis haft en positiv effekt på den korte bane, men det er svært at sige, om det vil gøre noget på den lange, siger han.
Han vurderer, at andelen af døde civile ligger på langt over 14, hvis man regner hele perioden på 2016-2019 med.
Civile drab skaber terroristerOg det er også Amnesty Internationals egen konklusion i rapporten, som altså kun har afdækket fem af over hundrede angreb, der er blevet udført over de sidste to år.
- USA's tropper har udført 76 øvrige luftangreb i Somalia i den periode, Amnesty International har undersøgt, såvel som 24 i de første to måneder af 2019, så det civile dødstal kan være meget højere, lyder det.
Eksperter har længe påpeget, at civile drab bliver brugt af terrororganisationer til at skaffe sig opbakning.
Derfor påvirker manglen på åbenhed ikke kun lokalbefolkningen i Somalia, påpeger Peter Viggo Jacobsen.
Fire mennesker blev dræbt og ni såret efter en bilbombe eksploderede i Somalias hovedstad Mogadishu i marts 2019.
Al-Shabaab hævder at stå bag angrebet.
 Mindst fem blev dræbt af en bilbombe i 2016 i Mogadishu.
Også denne hævder al-Shabaab at stå bag.
RB, 30-07-2017, kl.
11.
22 (opdat.
12.
26) Bilbombe ryster Somalias hovedstad og dræber mindst fem Gruppen al-Shabaab hævder at stå bag et bilbombeangreb nær politistation i Mogadishu søndag formiddag.
Vehicles burn at the scene of an explosion in Maka al Mukaram road in Mogadishu, Somali, July 30, 2017.
REUTERS/Feisal Omar  I oktober 2016 angreb al-Shabaab en restaurant i Mogadishu, hvor en bil også sprang i luften.
1 / 3Fire mennesker blev dræbt og ni såret efter en bilbombe eksploderede i Somalias hovedstad Mogadishu i marts 2019.
Al-Shabaab hævder at stå bag angrebet.
1 / 3Mindst fem blev dræbt af en bilbombe i 2016 i Mogadishu.
Også denne hævder al-Shabaab at stå bag.
RB, 30-07-2017, kl.
11.
22 (opdat.
12.
26) Bilbombe ryster Somalias hovedstad og dræber mindst fem Gruppen al-Shabaab hævder at stå bag et bilbombeangreb nær politistation i Mogadishu søndag formiddag.
Vehicles burn at the scene of an explosion in Maka al Mukaram road in Mogadishu, Somali, July 30, 2017.
REUTERS/Feisal Omar 2 / 3I oktober 2016 angreb al-Shabaab en restaurant i Mogadishu, hvor en bil også sprang i luften.
3 / 3- Hver gang terrorister kan dokumentere, at der er sket drab på civile, kan de bruge det til propaganda.
Både til at tiltrække økonomisk opbakning, men også til at rekruttere.
Men man tager den mulighed fra dem, hvis man er så åben som muligt, når det alligevel sker, siger han.
Ifølge Peter Viggo Jacobsen er droner en nødvendighed for at bekæmpe terror i områder, hvor man ikke vil indsætte tropper på jorden.
Sikkerhedsdirektør i Amnesty International Daphne Eviatar påpeger, at det ikke er første gang, USA ikke rapporterer fyldestgørende om civile drab.
- Vi så det i Irak, vi så det i Syrien, og nu ser vi det i Somalia, siger hun og tilføjer:- Offentligheden bliver nødt til at forstå, at USA's regering virkelig ikke er gode til at undersøge, hvem de slår ihjel.
De amerikanske tropper i Somalia, Africa Command, fejer kritikken af vejen.
- Vores undersøgelser viser, at ingen af vores luftangreb har resulteret i civile døde eller sårede, lyder det ifølge New York Times.
Men ansatte i USA's forsvarsministerium udtaler til New York Times, at det har været svært at bekræfte civile tab i Somalia, da de fleste luftangreb sker i områder, der er kontrolleret af al-Shabaab.
FacebookTwitterKopier linkEmner:al-Shabaab|Donald Trump (politiker)|Somalia|USA|Krige og væbnede konflikter




https://www.dr.dk/sporten/basketball/bakken-bears-tager-spinkel-foering-i-europaeisk-kvartfinale

BasketballBakken Bears tager spinkel føring i europæisk kvartfinalePå hjemmebane vandt Bakken knebent over Würzburg i den første kvartfinale i Europe Bakken Bears vandt på hjemmebane over Würzburg.
ARKIV 20.
mar.
2019 kl.
21.
34Bemærk: artiklen er mere end 30 dage gammelLæs opBasketballspillerne fra Bakken Bears tager et minimalt forspring med til returkampen mod s.
Oliver Würzburg i kvartfinalen af FIBA Europe Cup.
På hjemmebane i Vejlby-Risskov Hallen vandt Bakken onsdag aften med 76-75 over de tyske gæster, der ellers førte 46-40 ved pausen.
Bakken lagde bedst ud og vandt første periode 19-17, men tyskerne tilspillede sig overtaget i kampens anden fjerdedel.
Efter pausen tog aarhusianerne dog initiativet tilbage og vandt tredje periode 24-17.
Dermed var der dansk føring på 64-63 inden sidste fjerdedel, og mod slutningen førte Bakken 76-73.
Tyskerne reducerede, men der blev ikke scoret yderligere i de sidste to minutter.
Dermed lykkedes det lige akkurat det danske hold at bugsere en sejr i land.
Tobin Carberry blev topscorer med 15 point for Bakken, der skal forsøge at tage det sidste skridt mod semifinalen i returkampen i Würzburg næste onsdag.
/ritzau/FacebookTwitterKopier linkEmner:Bakken Bears|Aarhus|Basketball




https://www.dr.dk/sporten/haandbold/herreligaen/tth-holstebro-rykker-op-paa-fjerdepladsen-efter-arbejdssejr

HerreligaenTTH Holstebro rykker op på fjerdepladsen efter arbejdssejrTTH Holstebro måtte klare sig uden flere profiler, men slog alligevel Århus Håndbold.
Jonas Porup og holdkammeraterne i TTH Holstebro er på fjerdepladsen i Herre Håndbold Ligaen efter onsdagens sejr.
ARKIV 20.
mar.
2019 kl.
20.
53Bemærk: artiklen er mere end 30 dage gammelLæs opTTH Holstebro kæmper med skadesproblemer, men holdet spiller fortsat med i toppen af Herre Håndbold Ligaen.
Med en sejr på 30-28 over Århus Håndbold rykkede vestjyderne onsdag op foran Skanderborg på tabellens fjerdeplads, der efter grundspillet udløser et enkelt slutspilspoint.
I en tæt og jævnbyrdig kamp skiftedes de to hold til at have overtaget, men hjemmeholdet trak fra i slutfasen og sikrede sig en vigtig sejr.
TTH Holstebro meddelte tidligere onsdag, at man formentlig må undvære markante spillere som Peter Balling og Vignir Svavarsson i resten af sæsonen, men at der stadig er kvalitet i det vestjyske mandskab.
Det tog dog sin tid at få overtaget mod gæsterne fra Aarhus, der var foran i det meste af første halvleg.
Storskytten Torben Petersen havde gang i skudarmen og lavede fem mål på fem forsøg før pausen, men alligevel var det TTH, der førte efter de første 30 minutter.
Niels Lindholt lavede målet til 14-13, der sendte TTH i omklædningsrummet med holdets første føring i kampen.
Gæsterne hang på i begyndelsen af anden halvleg, men efterhånden begyndte TTH at trække fra.
Fire mål i træk sørgede for en føring på 22-18 til hjemmeholdet, og Århus-træner Erik Veje Rasmussen måtte tage timeout.
Det hjalp omgående.
Et minut senere havde Århus reduceret to gange, og få minutter senere overtog gæsterne endda føringen ved 25-24.
Men vinden vendte på ny, hjemmeholdet tog initiativet i slutfasen og sikrede sig en 30-28-sejr.
Med to spillerunder tilbage af grundspillet har TTH Holstebro på fjerdepladsen 32 point, mens Århus Håndbold er nummer syv med 27.
/ritzau/FacebookTwitterKopier linkEmner:TTH Holstebro|Århus Håndbold|Aarhus|Håndbold|Erik Veje Rasmussen (håndboldtræner)




https://www.dr.dk/nyheder/udland/stolede-europa-meget-paa-usa-accepterede-sjusket-godkendelse-af-fatalt-boeing-fly

Boeing 737 MAX 8Se temaUdlandStolede Europa for meget på USA?
Accepterede sjusket godkendelse af fatalt Boeing-flySagen trækker tråde til Europa, hvor man stolede på amerikansk certificering i stedet for at lave sin egen.
En defekt sensor på ydersiden af 737 Max flyet har muligvis været en del af årsagen til to fatale flystyrt.
Nu undersøger den amerikanske transportminister om luftfartsmyndighederne gav Boeing alt for frit spil, da flytypen blev godkendt.
 DR/Scanpix)Af Andreas Lindqvist20.
mar.
2019 kl.
22.
25Bemærk: artiklen er mere end 30 dage gammelLæs opDen amerikanske luftfartsmyndighed FAA's beslutning om at godkende flymodellen Boeing 737 MAX bliver nu kulegravet.
Det sker, efter modellen har været involveret i to fatale flystyr på et halvt år.
Årsagen er et grundigt stykke gravejournalistik i The Seattle Times, hvor navngivne og unavngivne kilder fortæller, hvordan godkendelsen af flyets såkaldte MCAS-system blev hastet igennem.
Det fremgår også, at FAA lod Boeing selv stå for en stor del af certificeringsarbejdet af sikkerhedssystemet.
Systemet menes at have været kraftigt medvirkende til ulykkerne.
Den sjuskede godkendelse forplantede sig direkte til Europa, hvor den europæiske flyvemyndighed Easa stolede på amerikanerne, da den sagde god for, at flyet kunne flyve fra blandt andet danske lufthavne.
Forløbet har nu fået den amerikanske transportminister, Elaine Chao, til at igangsætte "en revision, som skal samle en objektiv og detaljeret beskrivelse af det forløb, som endte med certificeringen af Boeing 737 MAX".
I mellemtiden har sagen fået piloterne i Norwegian, som har 18 eksemplarer af flytypen, der nu har flyveforbud, til at miste tillid til Boeing og de amerikanske luftfartsmyndigheder.
Det skriver Ingeniøren.
- Det står også klart, at myndighederne har gjort et dårligt stykke arbejde i forbindelse med certificeringen af flyet, siger formanden for Norsk Pilotforbund, Ståle S.
Ildsøe, til fagbladet.
Sikkerhedssystem blev nedstyrtningsårsagMistanken om, at det såkaldte MCAS-sikkerhedssystem var blandt årsagerne til de to styrt, opstod allerede, da et indonesisk fly fra lavprisselskabet Lion Air styrtede i havet med 189 ombordværende i oktober sidste år, kun 12 minutter efter at det var lettet.
Kort efter kom det frem, at piloterne på grund af problemer havde anmodet om at flyve tilbage, men styrtede ned, før de var i stand til det.
En foreløbig undersøgelse af information fra de sorte bokse viste, at flyet havde været på en uhyggelig rutchebanetur, stort set fra det kom i luften.
25 gange var næsen på flyet dykket, og 31 gange havde piloterne forsøgt at rette flyet op igen, før de endeligt mistede kontrollen.
Det var det såkaldte MCAS-system, som havde presset næsen ned.
Det er sat i verden for at undgå en 'stall', hvor flyet stiger i så stejl en vinkel, at det mister sine aerodynamiske egenskaber.
Men i kombination med en defekt sensor på ydersiden af flyet, som målte flyets vinkel 20 grader galt og dermed fik MCAS-systemet til at tro, at det steg kraftigt, selv når det fløj vandret, blev det i stedet medvirkende til en flykatastrofe.
Nyt styrt medførte flyveforbudAllerede kort efter styrtet var der kritik af Boeing for ikke at have fortalt piloter om MCAS-systemet, eller hvad der skulle til for at slå det fra.
Flyproducenten lovede at opdatere softwaren i systemet og udsendte en meddelelse til flyselskaberne, om hvordan piloterne skulle forholde sig, hvis samme fejl optrådte igen.
Men 10.
marts gik det alligevel galt endnu en gang.
Et Boeing 737 MAX 8 fly fra Ethiopian Airlines, som regnes for kontinentets måske bedste og mest sikre flyselskab, styrtede med 157 ombordværende.
Denne gang nåede det kun at være i luften i syv minutter - senere er det kommet frem, at piloterne nåede at sende nødmeldinger, før flyet styrtede ned små 50 kilometer fra Addis Ababa.
Usandsynligheden i, at to spritnye fly skulle falde ned med kun et halvt års mellemrum, fik hurtigt flere flyselskaber og lande til at beordre flyveforbud for typen.
Da de etiopiske myndigheder kort efter kunne fortælle, at meget tydede på samme hændelsesforløb som i Indonesien, fulgte resten af verden og til allersidst USA og Boeing med.
Den ene af to sorte bokse fra Ethiopian Airlines-flyet viser hvor voldsomme kræfter der blev udløst, da det ramte jorden med op 800 kilometer i timen.
Efterfølgende har også den franske havarikommission BEA, som undersøger de sorte bokse for Etiopien, bekræftet, at det har fundet "klare ligheder mellem Ethiopian Airlines Flight 302 og Lion Air Flight 610, som vil blive undersøgt nærmere".
Omskoling varede ned til en timeHavariundersøgelser kan tage flere år, og det står derfor endnu ikke endeligt klart, om MCAS-systemet også spillede en dødbringende hovedrolle i styrtet 10.
marts.
Det står også hen i det uvisse, hvorfor de etiopiske piloter, som må forventes at have lært af Lion Air-katastrofen, i givet fald ikke slog systemet fra.
Seattle Times' journalistiske undersøgelse viser til gengæld, at betingelserne for at noget kunne gå helt galt, var til stede.
Boeing havde meget travlt med at godkende flyet, fordi det skulle konkurrere med en Airbus-model, som allerede var i luften.
Derfor pressede selskabet på for godkendelse.
Den amerikanske luftfartsmyndighed FAA var lydhør og udliciterede dele af det digre godkendelsesarbejde til ingeniører fra Boeing selv.
Det gjaldt blandt andet sikkerhedsanalysen af MCAS-systemet, som skulle kompensere for, at flyets balance havde ændret sig fra tidligere modeller på grund af større motorer, som var placeret længere fremme på vingerne.
Ethiopian Airlines Boeing 737 Max 8 med kendingsbogstaverne ET-AVM blev leveret i juli sidste år, og styrtede 10 marts.
Ved at installere det automatiserede system ville Boeing overflødiggøre en større omskoling af piloter, som havde fløjet tidligere 737-modeller.
I stedet for at træne i simulator og flyve de første ture med instruktør, fik piloterne i blandt andet USA og Europa ned til en times computerkursus.
Det var et godt salgsargument over for flyselskaberne, som dermed kunne indlemme det nye fly i flåden billigt og nemt.
Fik intet at vide om MCAS-systemetOmskolingen af piloterne indebar ikke viden om MCAS-systemet, eller hvad der skulle til for at genoprette kontrollen, hvis systemet slog til ved en fejl.
I stedet forlod selskabet sig på, at piloterne ville genkende tegn på, at flyets haleplan bevægede sig uafhængigt af deres styring, og tage simulator-indlærte skridt til at slå bevægelsen fra.
MCAS-systemet vinkler i stallsituationer haleplanet for at pege flyets næse ned, så flyet igen kan få luft under vingerne.
Det sker, hvis den får data om en unormal hældning fra den såkaldte AOA-sensor.
Den såkaldte AOA-sensor er den nederste af de tre udhæng på skroget.
Men Boeings folk tog også andre beslutninger, som kan have været skæbnesvangre.
De godkendte, at MCAS-systemet kunne vinkle haleplanet mere end fire gange så meget, som de oprindeligt havde informeret FAA om.
De lod også MCAS-systemet slå sig selv til igen efter 10 sekunder, hver gang piloterne forsøgte at rette flyet op, hvis systemet stadig troede, at der var overhængende risiko for et stall.
Ikke mindst kategoriserede de en potentiel fejl på systemet som "farlig", et niveau under den alvorligste betegnelse "katastrofal".
Risikobetegnelse var for lavDen lavere risikobetegnelse medførte, at MCAS-systemet kun behøvede at modtage information om flyets hældning fra én sensor, selv om der er installeret to - én på hver side af flyet.
Havde Boeing-eksperterne i stedet kategoriseret en mulig fejl som "katastrofal", havde de skullet sikre, at MCAS-systemet havde mere viden, før det kunne tage kontrollen fra piloterne.
Den viden kunne for eksempel indhentes ved at sammenligne input fra begge sensorer eller ved at sammenligne deres målinger med deres registrering af hældningen, da flyet endnu kørte plant på jorden.
I Lion Air-styrtet kunne det måske have medført, at flyet var kommet sikkert frem.
Her viste de sorte bokse, at de to sensorer målte hældningen forskelligt med omkring 20 grader, også da flyet stadig var på jorden.
En grafik, over hvordan flyet steg og faldt, viser samtidig piloternes kamp mod MCAS-systemet.
En lignende graf over Ethiopian Airlines-flyets korte tur antyder samme forløb.
Et stykke af Lion Air-flyvraget viste desuden, at haleplanet var vinklet i en yderstilling, da flyet ramte havet med 800 kilometer i timen.
Flyveforbud kan vare længeDet står fortsat uklart, hvornår Boeing 737-flyene kan komme i luften igen.
Men forløbet kan gå hen og blive langt.
Eksempelvis har Canada besluttet selv at gennemgå certificeringen af flytypen, deriblandt den software-opdatering, som Boeing forventes at levere til MCAS-systemet.
Den europæiske luftfartsmyndighed Easa har endnu ikke svaret på en henvendelse fra DR, om hvor meget der blev fulgt op på FAA's amerikanske certificering af Boeing 737 Max, før myndigheden godkendte flyet i EU.
Men en bilateral aftale betyder ifølge luftfartshjemmesiden Check-in, at "en certificering udstedt af den ene myndighed normalt bliver valideret af den anden med begrænset yderligere arbejde".
Efterladte til passagerer på det styrtede Lion Air fly ser på ejendele fundet i havet hvor flyet gik ned.
Skal flyet igen flyve over Europa, vil FAA's vurdering dog ikke nødvendigvis blive taget for gode varer, lyder det nu fra Easa, som vil grave sig dybt ned i MCAS-systemet og hvordan flyet opfører sig i forskellige situationer.
- Easa vil ikke tillade, at 737 MAX flyver igen, indtil alle spørgsmål er blevet besvaret, uanset hvad FAA gør, sagde Easa's direktør Patrick Ky mandag til Europa Parlamentet, ifølge Check-in.
dk.
Mere end 350 Boeing 737 MAX-fly står på jorden rundt omkring i verdens lufthavne, og det kan de blive ved med en rum tid endnu.
Da langdistanceflyet Boeing 787 Dreamliner flere gange brød i brand i 2013, var det "grounded" i fire fulde måneder før en løsning blev fundet.
FacebookTwitterKopier linkEmner:Flyselskaber|USA|Flytrafik|Seattle|Norwegian




https://www.dr.dk/nyheder/udland/live-tv-theresa-may-orienterer-om-brexit-fra-downing-street-nummer-10






https://www.dr.dk/nyheder/penge/udenlandske-ejere-tjener-paa-dit-kviklaan-de-sidder-i-moskva-schweiz-og-letland

PengeUdenlandske ejere tjener på dit kviklån: De sidder i Moskva, Schweiz og Letland En række af de største udbydere af kviklån i Danmark ejes af folk i udlandet.
Ejeren af landets største kviklånsfirma finder man i Moskva.
Her ser man byens ikoniske Vasilij-katedral.
Af Nis Kielgast20.
mar.
2019 kl.
20.
13Bemærk: artiklen er mere end 30 dage gammelLæs opForbrugerombudsmanden meldte i dag, at man endnu en gang har politianmeldt en række kviklånsfirmaer.
Denne gang er seks firmaer blevet politianmeldt for vildledende markedsføring og en række tilfælde af utilstrækkelige kreditvurderinger.
DR Nyheder har set nærmere på, hvem der ejer firmaerne, og det viser sig, at fire af de seks har udenlandske ejere:4finance: Turen går til MoskvaDen Røde Plads i Moskva.
Den største kviklånsudbyder i Danmark målt på omsætning er 4finance, som driver hjemmesiderne Vivus og Zaplo og tilbyder lån med renter, der svarer til en årlig omkostning på op til 817 procent.
Kigger man i de danske registre, kan man se, at hovedejeren er den ældre dame Vera Boika fra Moskva.
I virkeligheden er det hendes søn Oleg Boiko, der styrer finanskoncernen, dokumenterede Politiken i samarbejde med en række andre europæiske medier forrige år.
Oleg Boiko er milliardær med hele udtrækket.
Han har privatfly og en af de hurtigste kæmpeyachts i verden.
Han har tilsyneladende ikke behov for at betale skat i de lande, hvor han tjener penge: Afsløringerne i 2017 byggede blandt andet på papirer, der viste, at millioner af 4finance-koncernens overskud blev kanaliseret til Malta, hvor skatten lå på 0,005 procent.
Nyeste regnskab fra den danske afdeling af 4finance viser, at selskabet i 2017 havde et overskud på 92 millioner kroner.
Ferratum: Turen går til Schweiz og FinlandEt stor flag vejrer i de schweiziske alper.
Den næststørste kviklånsudbyder i Danmark hedder Ferratum, og der skal ejerkredsen også findes uden for landets grænser.
Ferratum i Danmark ejes direkte af et finsk firma og er en del af Ferratum-koncernen, der har firmaer i en lang række lande, heriblandt en bank på Malta.
Men for at finde ejeren, skal vi en tur til randen af de schweiziske alper.
I landet, der er bedst kendt for kukure, bankhemmelighed og lav skat, bor Jorma Olavi Jokela i den lille by Zug ved Zugsee.
Finskfødte Jokela, som grundlagde Ferratum i 2005, har aktier i koncernen for lidt over en milliard kroner, oplyser firmaet på dets hjemmeside.
Creamfinance: Turen går til LondonFolk betragter tårnet Big Ben i London fra en det store pariserhjul London Eye.
Firmaet, som blandt andet står bag kviklånssiden Lendon.
dk, er lidt sværere at blive klog på.
Det blev stiftet tilbage i 2015 af et cypriotisk holdingselskab, som det ifølge 2017-regnskabet skyldte fire millioner euro.
I dag er den officielle ejer firmaet Cream Finance Holding Limited i London.
I det britiske erhvervsregister er der dog ikke anført nogle reelle ejere.
Det fremgår dog, at firmaets nuværende lettiske direktør frem til 2017 ejede størstedelen af London-firmaet.
Capitolia: Turen går til LetlandEt lettisk flag foran frihedsmonumentet i Riga.
I dansk kontekst er Capitolia kendt for at drive hjemmesiden Simbo.
dk, hvor man kan få kviklån.
Ser man i de danske erhvervsregistre, skal man en tur til Letlands hovedstad Riga for at blive lidt klogere på ejerskabet.
I en kontorbygning i udkanten af byen over for den lokale Volvo-forhandler ligger en kontorbygning, hvor 93 firmaer ifølge det lettiske erhvervsregister holder til.
Et af dem er B4 Capital, som ejer den danske kviklånsudbyder.
Hvem der ejer B4 Capital, er det ikke muligt at finde ud af i det danske selskabsregister.
FacebookTwitterKopier linkEmner:Ferratum|Erhverv|Letland|London|Privatøkonomi




https://www.dr.dk/nyheder/penge/gaeldsraadgiver-hvis-du-har-taget-kviklaan-saa-skal-du-ikke-afdrage

PengeGældsrådgiver: 'Hvis du har taget kviklån, så skal du IKKE afdrage!
'Er du dybt forgældet, skal du ikke også risikere at ryge på gaden, lyder rådet fra gældsrådgivere.
Telefonen ringer meget mellem klokken 12 og 14 i gældsrådgivningen hos Forbrugerrådet Tænk.
Af Alexander Hecklen20.
mar.
2019 kl.
20.
08Bemærk: artiklen er mere end 30 dage gammelLæs op- Cirka to tredjedele af dem, der kommer ind til os, de har slet ikke råd til at betale deres gæld af.
Sådan lyder vurderingen fra Freddie Vestphal, der er pensioneret direktør og i dag tager telefoner som frivillig gældsrådgiver hos Forbrugerrådet Tænk.
- De har ikke det, der hedder betalingsevne, og det vil sige, at du slet ikke skulle have haft et lån.
Men det er der flere af dem, der har fået, siger han.
Læs også:Dyre lån til dårlige betalere: Seks virksomheder politianmeldtGældsrådgivningen taler typisk med ressourcesvage mennesker, som i panik har optaget såkaldte kviklån og nu sidder i gæld til halsen, fortæller Freddie Vestphal.
- De har ikke penge til mad til ungerne, og så tager de et kviklån, som de ret hurtigt kan få leveret.
Og de tænker slet ikke på konsekvenser som renter, siger han.
Flere firmaer meldt til politietForbrugerombudsmanden har i dag offentliggjort en ny undersøgelse af branchen for kviklån, der betyder, at seks firmaer er blevet meldt til politiet.
Ifølge Forbrugerombudsmanden har firmaerne brugt vildledende markedsføring.
De politianmeldte firmaer4finance ApS (Vivus.
dk)Capitolia ApS (Simbo.
dk)Creamfinance Denmark ApS (Lendon.
dk)GoKredit ApS (Gokredit.
dk)Finans 247 ApS (Kassekreditten.
dk og Minifinans.
dk)Ferratum Denmark ApS (Ferratum.
dk)Fem af firmaerne har også tilbudt lån som ’kassekreditter’ i strid med reglerne, og flere lavede en utilstrækkelig kreditvurdering.
Ifølge Lone Buchardt, der er projektchef for gældsrådgivningen hos Forbrugerrådet Tænk, er der ikke kun tale om lommesmerter.
Gælden har også store menneskelige konsekvenser, fortæller hun.
- Borgeren er presset, kan ikke sove om natten, og sygdom er også meget tæt relateret til det her.
Det er ekstremt stressende at have rigtig stor gæld og ikke vide, hvordan man skal afvikle den, siger hun.
Løsningen er ifølge gældsrådgivningen i første omgang at få stoppet den onde spiral.
- De skal først og fremmest stoppe med at tage flere lån, komme ind her og få lagt en plan, hvor vi sammen kigger på, hvad de kan gøre for at komme ud af gælden, siger Lone Buchardt.
Lukker de vandtætte skotterNår gældsrådgiverne starter et rådgivningsforløb op, er det vigtigste punkt på dagsordenen at sikre, at de gældsramte fortsat har et sted at bo, fortæller Freddie Vestphal.
- Hvis de fortsætter med at afdrage til højre og venstre, hvad de måske prøver på, så vil de på et tidspunkt blive sat ud af deres lejlighed, siger han.
I stedet skal kviklånstagere og andre gældsramte simpelthen i første omgang helt stoppe med at betale af på deres gæld.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
- Vi lukker de vandtætte skotter, så der ikke kommer penge ud til kreditorerne.
Vi sikrer os, at borgerne bliver boende, hvor de bor, siger han.
Næste skridt er at få lagt en plan for at komme ud af gælden og samtidig få de gældsramte til at forstå, at de nu skal forvente at skulle igennem fogedret, henvendelser fra inkassofirmaer og andre sanktioner, fortæller han.
- Vi lærer dem spillereglerne.
Det kan godt være, at de kan blive generet af de mange opkald, men der er ikke nogen, der kan tage noget fra dem, og de bliver ikke sat ud af deres bolig, siger han.
- Men de må selvfølgelig leve med, at de står i RKI de næste fem år, og at de ikke kan optage andre lån.
Hvilket er helt fint, for så er der lukket af for det, siger Freddie Vestphal.
FacebookTwitterKopier linkEmner:Økonomi|Forbrugerombudsmanden|Forbrugerrådet|Erhverv|Forbrug




https://www.dr.dk/sporten/fodbold/landsholdet/hareide-aabner-doeren-mulige-debutanter-god-anledning-til-faa-kigget-paa

LandsholdetHareide åbner døren for mulige debutanter: 'God anledning til at få kigget på dem'  Tre spillere kan få debut, når Danmark i morgen ude møder Kosovo i en testkamp.
Af Kasper Heide Lund og Andreas Kraul20.
mar.
2019 kl.
19.
44Bemærk: artiklen er mere end 30 dage gammelLæs opDe danske fodboldherrer tager i morgen, torsdag, hul på landsholdsåret, når Kosovo venter i en testkamp på Balkan.
I Danmarks trup til opgøret i Kosovo er der tre potentielle debutanter i form af Joachim Andersen (Sampdoria), Philip Billing (Huddersfield) og Jacob Bruun Larsen (Dortmund).
Selvom landstræner Åge Hareide ikke har brugt en debutant siden 2017, så lægger nordmanden op til at alle tre kommer på banen i årets første landskamp.
Han vil nemlig bruge sine seks udskiftninger.
Vi kommer ikke til at gøre noget andet end at gå efter at vindeÅge Hareide, Landstræner- Vi skal have set på nogle af de unge og på debutanterne.
Når først vi har udtaget dem, så er det også en god anledning til at få kigget på dem.
De har været rigtig fine i træning, siger han til DR Sporten.
- Det er en god lejlighed for at se nye spillere an.
Den mulighed har vi ikke igen før senere på året.
Først til oktober kommer der en ny mulighed.
Landstræner Åge Hareide og assisterende træner Jon Dahl Tomasson sammen med Philip Billing, der er en af de tre mulige debutanter.
Samtidig åbner den danske landstræner også op for at give spilletid til folk, som ofte tilbringer mest tid på bænken.
- Det gælder om at bruge spillere, som måske ikke spiller så ofte, så de også har en følelse af at være en del af holdet, siger Hareide.
Når landsholdet torsdag går på banen, venter der en kamp mod et meget ungt fodboldland.
Kosovo spillede således sin første officielle landskamp i 2016.
Trods den sparsomme mængde landskampe så har Åge Hareide respekt for de kosovoske værter.
- Det er en modstander, som har gjort det godt i sin gruppe i Nations League, og som vi også kan komme til at møde ved senere kvalifikationskampe.
Derfor er det godt at blive bekendt med, hvordan forholdene er hernede.
Læs også:Frygtløse Billing tog det vilde spring som 16-årig: ’Jeg ville bare afsted’Selvom kampen i morgen aften først og fremmest er en forberedelseskamp frem mod opgøret i næste uge mod Schweiz, så ændrer det ikke på den danske tilgang til besøget hos Balkans yngste nation.
- Vi kommer ikke til at gøre noget andet end at gå efter at vinde, fastslår landstræneren til sidst.
Kosovo-Danmark begynder torsdag klokken 19 og kan følges i LIGA på P3 eller ses på Kanal 5.
FacebookTwitterKopier linkEmner:Åge Hareide (fodboldtræner)|Jacob Bruun Larsen (fodboldspiller)|Fodbold|Kanal 5|Italien




https://www.dr.dk/nyheder/regionale/nordjylland/miljoeorganisation-vil-opkoebe-alle-bistader-i-nationalpark-vil-sparke

NordjyllandMiljøorganisation vil opkøbe alle bistader i nationalpark: Vil sparke honningbier udEn strid mellem den vilde bi og honningbien er brudt ud i det nordvestlige Jylland.
Honningbierne presser de vilde bier på føden, mener organisationen Verdens Skove.
Af Rasmus Jungersen og Christine Nørgaard20.
mar.
2019 kl.
20.
02Bemærk: artiklen er mere end 30 dage gammelLæs opEn bi er ikke bare en bi.
Forenklet sagt er der nemlig vilde bier og honningbier.
De første laver ikke honning.
De sidste er husdyr og dem, vi kender fra bistaderne, hvor de producerer honning.
Spørgsmålet er, om det er den vilde eller den "tamme" honningbi, der har mest ret til at være i vores beskyttede naturområder.
I Hanherred og Thy har miljøorganisationen Verdens Skove igangsat et vaskeægte kup-forsøg mod Naturstyrelsen Thy's planer om bistader.
Man mener nemlig, at biavlernes honningbier presser de vilde bier på føden.
Fredag trækkes der lod om 11 bistadepladser, der skal give biavlere mulighed for at placere op mod 225 bistader i områderne ved blandt andet Nationalpark Thy og andre fredede områder.
Men i sidste uge startede Verdens Skove en pengeindsamling for at kunne lægge billet ind på samtlige bistadepladser.
- Vi sender selvfølgelig lod ind på alle stadepladser, og så håber vi, at vi vinder hele molevitten, siger biolog og talsmand fra Verdens Skove Stine Tuxen.
Miljøorganisationen har på nuværende tidspunkt indsamlet over 40.
000 kroner.
- På de stadepladser, vi er heldige at få, vil vi undgå at sætte bistader op - og på den måde kommer der færre bier ud i området.
Men den anden og vigtigere grund er, at vi gerne vil råbe politikerne op om, at det her faktisk er et reelt problem, siger Stine Tuxen.
Øger ikke antallet af bistaderHos Naturstyrelsen Thy lytter skovrider Ditte Svendsen til bekymringerne, men vælger at læne sig op ad det, hun kalder for de seneste officielle anbefalinger fra forskere på Aarhus Universitet.
- De siger, at med den tæthed og den fordeling, vi har af bistader i dag, så skulle honningbier ikke udgøre nogen trussel mod de vilde bier, siger skovrideren.
Den omtalte rapport er udarbejdet i 2018 som en generel orientering til Landbrugsstyrelsen.
Naturstyrelsen Thy har dog valgt, at man ikke vil imødekomme den øgede efterspørgsel på at leje flere stadepladser.
Det sker, fordi forskerne er uenige og fordi den seneste forskning, ifølge Ditte Svendsen, også siger, at der enkelte steder kan være problemer.
Forskere uenige om konsekvenserBlandt forskere og eksperter i ind- og udland er der uenighed om, hvorvidt honningbier har negative konsekvenser for de vilde bier eller ej.
På Aarhus Universitet mener seniorforsker Per Kryger på Institut for Agroøkologi eksempelvis, at der er god plads til honningbierne i naturområderne.
- For en masse af de vilde bier ved vi, at der ikke er noget overlap mellem de planter, som honningbier besøger, og dem, som de vilde bier besøger, siger seniorforskeren.
Ifølge ham spiller honningbien derimod en stor rolle i naturen både som bestøver og som fødekilde for andre insekter.
På samme universitet skriver forskere fra Nationalt Center for Miljø og Energi omvendt i en rapport fra januar 2018, at man på baggrund af den eksisterende viden vurderer, at det potentielt kan medføre uønskede effekter på naturområders populationer af vilde bier, hvis man udsætter honningbier.
Arter uddørI Danmark kender man til omkring 290 forskellige biarter.
50 af dem er ikke set i Danmark siden 1974.
Ifølge Stine Tuxen fra Verdens Skove står vi til at miste omkring 80 arter mere, og hun mener, det derfor er et område, der kræver en særlig indsats, hvis vi vil bevare biodiversiteten inden for de vilde bier.
- Så når Naturstyrelsen svarer, at de bare vil fortsætte, som de plejer, så synes jeg ikke, det lyder som en særlig indsats, siger talskvinden.
Tradition i en menneskealderSkovrider Ditte Svendsen hos Naturstyrelsen i Thy siger, at man bestemt er lydhøre og gerne vil have mere viden på området.
- Men foreløbig fortsætter vi, for det har været en tradition i en menneskealder (at have bistader, red.
), og der er stor interesse for at producere god lynghonning fra lokalområdet, siger skovrideren.
Det argument bider Verdens Skove dog ikke på.
- De negative konsekvenser bliver jo ikke mindre af, at du påfører dem over meget lang tid, siger biolog og talskvinde Stine Tuxen.
Verdens Skove skal bruge 14.
000 kroner til at lægge billet ind på bistade-pladserne.
Resten skal ifølge organisationen bruges på at kortlægge de vilde bier i Thy-området.
Skovrider Ditte Svendsen kalder organisationens udspil for spændende og siger, at alle bud, der opfylder betingelserne, vil komme i betragtning, når der trækkes lod om bistadepladserne på fredag.
FacebookTwitterKopier linkEmner:Insekter|Jylland|Landbrug|Naturstyrelsen|Aarhus Universitet




https://www.dr.dk/mitliv/mor-til-noam-paa-syv-havde-de-kunnet-forudse-hvad-der-ville-vaere-havde-vi-valgt-en-abort

Mit LivMor til Noam på syv: ’Havde de kunnet forudse, hvad der ville være, havde vi valgt en abort’Livet har været fyldt med udfordringer for syvårige Noam, der blev født med læbe-ganespalte.
© drAf Anton Lind20.
mar.
2019 kl.
20.
00Læs opEn barndom præget af operationer, hospitalsbesøg og en lang række forskellige skavanker har fået forældreparret Nadia og Jan Gronemann til at overveje det ultimative spørgsmål.
Havde det været bedre, hvis vi havde valgt vores søn fra?
Deres syvårige søn, Noam Gronemann, har nemlig haft et liv med flere udfordringer end de fleste.
Han er født med både læbe-, gumme- og ganespalte.
Han har problemer med hørelse og talevner og har sociale vanskeligheder.
Han har allerede været i narkose mere end 20 gange, og hverken skolen eller psykologerne kan helt regne ud, hvad de skal gøre.
Se 'Født på TV - 7 år efter'For 7 år siden var DR med, da en række børn kom til verden i serien "Hjælp, vi skal føde".
Men hvordan er det gået med de drømme, der blev født sammen med det lille barn?
I det tredje program af fem, kan du møde Kristine og Kristina, der fik Memira og Mikkel, som de har været alenemødre for.
Du kan se 'Født på tv - 7 år efter' her på DR TV eller på DR1 i aften kl.
21.
00.
Det har ført til forældreparrets erkendelse i programmet ’Født på TV - 7 år efter’, hvor de reflekterer over, hvad de havde valgt, hvis de havde kendt til komplikationerne, før de lærte deres søn at kende.
- Det er rigtig hårdt at sige, for vi elsker ham og kunne ikke forestille os at være foruden, men havde de kunnet forudse, hvad der ville være, så tror jeg faktisk, at vi havde valgt at få en abort, siger Nadia Gronemann i programmet og fortsætter:- Fordi jeg ville føle, at det var egoistisk at tilvælge et barn, som man ved, vil få rigtig rigtig mange udfordringer.
Forældreparret valgte i sin tid ikke at få en abort, da scanninger kun meldte om kosmetiske problemer.
Spalten viste sig dog at værre større end forventet, og nye og relaterede problemer kom til i årenes løb.
Derfor har udfordringerne også vist sig at være endnu hårdere end forventet, fortæller Nadia Gronemann til dr.
dk.
- Han har fået den tunge ende af det hele.
Alene er det ikke noget stort problem, men når du samler hele pakken, er det ret invaliderende for ham i dagligdagen, siger hun.
Læbe-ganespalteLæbe-ganespalte sker tidligt i fosterets liv og er en fejl i dannelsen af læber, gummer og/eller gane.
Der kan være stor forskel på spaltens størrelse, og den kan sidde både i midten af munden og i siderne.
Det er den hyppigste misdannelse i ansigtet.
Spalterne i læbe og gumme kan dog opdages med stor sikkerhed ved en ultralydsundersøgelse fra omkring 18.
-20.
fosteruge.
Behandlingen sker af både tandlæger, talepædagoger, øre-næse-halslæge med flere, mens der foretages flere kirurgiske indgreb i de første ti år af barnets liv.
Kilde: Sundhed.
dkSamtidig er Noam stadig et mysterium for sundhedsvæsnet, og det er en stor bekymring for familien, da de ikke ved, hvad de kan forvente af fremtiden.
- Det gør bare vanvittigt ondt som mor at se ham blive udsat for alle de her svære ting.
Det er det værste, det er simpelthen det værste, siger Nadia Gronemann.
Er det for meget at byde et barn?
Det handler dog ikke om forældreparret selv, når Nadia og Jan Gronemann siger, at de ville have valgt en abort.
I stedet handler det om, hvad man vil byde et andet menneske, der endnu ikke er født.
Om alt det, Noam går igennem, er for meget at byde et ufødt barn.
Se forældrene reflektere over, om de havde valgt en abort.
Og det mener forældreparret altså, at det er.
- Vi kan klare hvad som helst som forældre, men det er mere, at det er svært for barnet, at vi har valgt det til.
- Jeg kan godt føle, at det er egoistisk at vælge et barn, der skal rigtig meget igennem.
Hvordan kan jeg vælge på vegne af et andet menneske, at det skal igennem en masse lidelse, fordi jeg vil have en at elske, siger Nadia Gronemann.
Vigtigt at fortælle, hvor hårdt det erEn ting er dog at sige det fortroligt til hinanden.
En anden ting er at sige det i bedste sendetid på nationalt tv, som Nadia og Jan nu gør.
For syv år siden sagde de ja til at medvirke i programmet ’Hjælp, vi skal føde’, fordi de ikke ville gemme en dreng med misdannelse væk, men i stedet vise ham frem, så folk kunne se alt det gode ved ham.
Nogle synes sikkert, at det er provokerende, men det er vigtigt for mig, fordi det er benhårdt.
Og jeg er af den opfattelse, at livet er hårdt nok for alle.
Når man vælger at sætte et barn i verden, skal det i min optik have de bedste vilkår til at starte medNadia GronemannNu vælger de at være ærlige omkring deres tanker, fordi det er deres personlige historie, og fordi de gerne vil slå et slag for den sårbarhed, der følger med et barn som Noam, forklarer Nadia Gronemann.
- Nogle synes sikkert, at det er provokerende, men det er vigtigt for mig, fordi det er benhårdt.
Og jeg er af den opfattelse, at livet er hårdt nok for alle.
Når man vælger at sætte et barn i verden, skal det i min optik have de bedste vilkår til at starte med, siger hun.
Har set programmet med NoamPå trods af de mange udfordringer er Noam stadig den gave, ethvert barn er for sine forældre med masser af kærlighed.
Derfor begrænser snakken om abort sig også kun til før, Nadia og Jan havde mødt deres søn.
- Den anden side af medaljen er, at vi har fået en fuldstændig gennemført fantastisk dreng, der klarer alt i strakt arm.
Efter vi har fået ham, har jeg aldrig i et sekund ønsket, at vi ikke havde fået ham, siger Nadia Gronemann.
Det har de også fortalt Noam, da de satte sig ned som familie og så udsendelsen ’Født på TV - 7 år efter’.
Så de også kunne forklare ham, hvad det hele betød.
- Noam er ikke i tvivl om, at vi elsker ham, siger Nadia Gronemann.
Fremtiden er usikkerDet er stadig ikke til at sige, hvad fremtiden byder på.
Det er sådan, det er med Noam - ingen kan rigtig regne ham ud.
Han er meget intelligent og fagligt stærk, men samtidig socialt umoden.
Lige nu går han i et specialtilbud, men systemet ved ikke, hvad han får brug for fremover.
Han går til talepædagog og månedlige undersøgelser på hospitalet, mens han også får daglig medicin og væksthormoner.
Kom med til Noams første operation, da han bare er fire måneder gammel, og hør forældrene fortælle om de første år.
Familien venter stadig på, at lægerne kan binde sløjfe på alle undersøgelserne og en gang for alle skrive en konklusion.
Derfor har de også vænnet sig til at tage en dag ad gangen uden at opstille de store konkrete mål for fremtiden.
- Jeg håber, at Noam på trods af alle sine små særheder og skavanker lærer at hvile i sig selv og elske sig selv og bare får et godt liv og sætter en ære i, at han ikke er ligesom alle andre.
- Rimelig banalt med også ret essentielt, siger Nadia Gronemann.
Du kan se ’Født på TV – 7 år efter’ onsdag klokken 21.
00 på DR1 eller på DR TV.
FacebookTwitterKopier linkEmner:DR1|Abort|Sundhed og velvære




https://www.dr.dk/nyheder/politik/vestager-er-officielt-kandidat-til-topposter-i-eu

Valg til Europa-ParlamentetSe temaPolitikVestager er officielt kandidat til topposter i EUMargrethe Vestager vil ikke kommentere sine muligheder for en EU-post.
Men hun bekræfter, at hun kæmper med.
Den danske EU-kommissær, Margrethe Vestager, er i spil til en af de store EU-poster, heriblandt posten som formand for EU-Kommissionen.
)20.
mar.
2019 kl.
21.
34Bemærk: artiklen er mere end 30 dage gammelLæs opDen danske EU-kommissær, Margrethe Vestager, er i spil til en af de store EU-poster, heriblandt posten som formand for EU-Kommissionen.
Det fortæller hun til Politiken.
- Jeg er en del af holdet, siger hun til avisen.
Blå bogNavn: Margrethe Vestager.
Alder: 50 år.
Fødested: 13.
april 1968 i Glostrup.
Uddannelse:1993: Uddannet inden for økonomi (cand.
polit.
) ved Københavns Universitet.
1986: Uddannet fra Varde Gymnasium.
Karriere:Siden 2014: EU-kommissær for konkurrence.
2011-2014: Økonomi- og indenrigsminister, politisk leder for partiet Det Radikale Venstre og formand for folketingsgruppen.
2000-2001: Undervisningsminister.
1998-2000: Undervisningsminister og kirkeminister.
1997-1998: Sekretariatschef i Økonomistyrelsen.
1995-1997: Specialkonsulent i Økonomistyrelsen.
1993-1995: Fuldmægtig i Finansministeriet.
Civilstand: Gift med adjunkt og cand.
mag.
Thomas Jensen.
Parret har sammen tre piger.
Kilder: Folketinget og Europa-Kommissionen.
/ritzau/Modsat de øvrige europæiske partiorganisationer er Vestagers parti, Alde (Alliancen af Liberale og Demokrater for Europa), imod idéen med spidskandidater.
Derfor stiller Alde med et hold og ikke bare med ét navn.
Margrethe Vestager, der siden 2014 har været kommissær på konkurrenceområdet, vil ikke kommentere sine muligheder for at få et af topjobbene i EU.
Men hun er af flere iagttagere ofte blevet kaldt kommissionens mest populære kommissær.
- Frem til valget skal jeg bidrage med at fortælle om, hvad vi har gjort i de seneste fem år.
- Jeg kommer nok ikke så meget rundt, jeg har stadig et fuldtidsjob at passe, men der bliver fælleseuropæiske diskussioner, hvor jeg kommer til at deltage, siger Margrethe Vestager til Politiken.
Har gjort sig bemærketDen nuværende formand for EU-Kommissionen er luxembourgske Jean-Claude Juncker.
Han træder tilbage, når der efter europaparlamentsvalget skal sammensættes en ny kommission.
Den tidligere minister fra De Radikale har som konkurrencekommissær gjort sig bemærket med en lang række store sager og store bøder mod blandt andet teknologigiganter.
Senest onsdag fortalte hun, at EU-Kommissionen har udskrevet en bøde på 11 milliarder kroner til Google for at have misbrugt sin stærke markedsposition.
Læs også:Spitzenkandidaterne kæmper om magten: Ni ting, du skal vide om Europas 'usynlige præsidentvalg'Seniorforsker Rem Korteweg ved tænketanken Clingendael - det Hollandske Institut for Internationale Relationer mener, at Vestager er et stærkt kort.
Men hun kan få det svært, spår han.
- Hun er velrespekteret, seriøs, synlig, aktiv og et stærkt kort for Alde.
Personligt mener jeg, at hun ville blive en fremragende formand for kommissionen.
- Men hun kan blive stoppet af sine egne, for Alde har gode kandidater, og jeg tror kun, de får én post, siger Rem Korteweg til Politiken.
Han nævner den hollandske premierminister, Mark Rutte, som en, der kan spænde ben for Vestager.
/ritzau/FacebookTwitterKopier linkEmner:Europa-Kommissionen|Jean-Claude Juncker (politiker)|Margrethe Vestager (politiker)|EU-forhold|Holland




https://www.dr.dk/nyheder/udland/paa-tur-ind-i-narkobaronens-baghave-el-chapo-var-vores-leder

UdlandPå tur ind i narkobaronens baghave: 'El Chapo var vores leder'150.
000 er døde i Mexicos beskidte narkokrig – og krigen fortsætter.
Af Lasse Engelbrecht20.
mar.
2019 kl.
19.
38Bemærk: artiklen er mere end 30 dage gammelLæs opHorisont er rejst ind i et område af Mexico, hvor narkobaronen El Chapos berygtede Sinaloa-kartel regerer.
Det var herfra, han i årtier kontrollerede narkosmuglingen til USA og resten af verden.
Selvom han nu er bag tremmer, fortsætter Sinaloakartellet sine kriminelle forretninger, og Mexicos narkokrig bliver mere blodig.
Alene i 2018 blev 33.
000 slået ihjel – det højeste tal i årtier.
FacebookTwitterKopier linkEmner:Mexico|Kriminalitet|Narkokriminalitet|USA




https://www.dr.dk/nyheder/indland/da-pizzaen-kom-til-danmark-saadan-aendrede-italiensk-mad-vores-madvaner-altid

Maden mellem osSe temaMadDa pizzaen kom til Danmark: Sådan ændrede italiensk mad vores madvaner for altidMasselukning af pølsevogne, færdigmad på frost og en restaurant i alle småbyer.
Sådan ændrede pizzaen Danmark.
Af Jeppe Kyhne Knudsen og Ingeborg Munk Toft (grafik)20.
mar.
2019 kl.
20.
33Bemærk: artiklen er mere end 30 dage gammelLæs opFør 1980 var det stort set umuligt at opdrive en take away-pizza herhjemme.
Var du dengang ramt af tømmermænd og pizza-cravings, kunne du ikke bare smutte på Justeat.
dk og bestille en Hawaii fra den lokale.
Du var nødt til at tage på en rigtig restaurant med stearinlys og hvid dug på bordene.
Det eneste tømmermændsmad, der fandtes, var hotdogs fra pølsevognen.
Det forklarer madhistoriker ved Det grønne museum Bettina Buhl.
- Før pizzaen tog Danmark med storm omkring 1980, var der ikke mange muligheder for at få take away.
Vi havde slet ikke en take away-kultur i Danmark.
Jo, du kunne få en hotdog hos pølsemanden, og i nogle sportshaller serverede de pølsemix, men det var også det, siger Bettina Buhl.
Men det ændrede sig sidst i 70’erne og op gennem 80’erne, da tyrkiske gæstearbejdere startede de første kebabsteder og de amerikanske kæder som Burger King og McDonalds kom til Danmark, forklarer Svend Skafte Overgaard, der har skrevet ph.
d.
om mad i 1900-tallet.
- Den helt store pizzabølge - altså pizza som fastfood - kom lige efter etableringen af de første kebab-barer i fra starten af 1980’erne.
Kebab-stederne og de nye burger-restauranter viste danskerne, at take away kunne være andet end pølser, siger han.
Op gennem firserne og halvfemserne skød fastfoodrestauranter op i hele landet, og særligt pizzeriaerne gik sin sejrsgang i hele landet.
Med temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Følg temaet på DR's flader i marts og april måned og på DRTV, hvor tv-programmerne samles.
Gjorde os dårligere i køkkenetSiden er pizzaen bare vokset og vokset i popularitet herhjemme.
Vi går mere ud og spiser pizza, vi køber flere færdigretter og laver oftere pizza fra bunden derhjemme.
Det viser tal fra Madkulturen.
dk og SDU.
Men populariteten af den italienske spise har påvirket vores evner i køkkenet.
Det mener livsstilsekspert og tv-vært Anne Glad, der har skrevet en bog om danskernes madvaner.
- Vi er blevet dårligere til at lave mad på grund af frysepizzaer og bekvemmelighed.
Vi kan ikke længere finde ud af, hvad vi skal gøre med grøntsager som kålrabi, eller hvordan vi skærer kød ud.
Vi kender simpelthen færre og færre retter, siger hun.
Og det hjælper ikke på vores evner, at frysepizzaerne er blevet bedre og bedre.
- Kvaliteten af frysepizzaer er opadgående.
Du kan i dag få glutenfri-pizzaer, økologiske pizzaer og gourmetpizzaer.
Alle mulige specialbehov dækkes.
Der kommer bare flere og flere pizzaer i vores liv, siger hun.
Kom ind, da mor forlod køkkenetSpoler vi lige tiden tilbage til Danmark i 1960’erne - før danskerne fik øjnene op for take away - spiste vi meget anderledes, end vi gør i dag.
Færdigretter på dåse var helt nyt og spændende, men vi lavede stadig det meste mad selv.
Retter som mørbradgryde, landgangsbrød og kalvefrikassé var populære - og dem havde mor tid til at gå og hygge sig med.
I 1960 var det nemlig kun 40 procent af de danske kvinder, der var på arbejdsmarkedet, viser tal fra Danmarks Statistik.
Men i takt med at mor kom på arbejdsmarkedet, havde mange danske børnefamilier svært ved at få tid til at nå det hele.
Og der kom pizzaen, ifølge Anne Glad, som den perfekte løsning på familiens udfordringer.
- Selvom mor gik på arbejde, var det for det meste alligevel hende, der skulle lave maden.
Og det havde hun dårligt nok tid til.
Derfor var pizzaen en tiltrængt løsning, siger hun.
Vandt 80’ernes fastfood-krigFaktisk lå det ikke i kortene, at det lige var pizzaen, der skulle vinde kampen om danskernes gunst.
Burgerbarer og kebabsteder kom nemlig til Danmark før take away-pizzaen.
Allerede i 1977 åbnede den første Burger King på Vesterbrogade i København og fire år senere i 1981 fulgte McDonalds.
Op gennem 80’erne eksploderede antallet af fastfood-steder i Danmark og ved udgangen af årtiet havde McDonalds alene 15 restauranter i Danmark.
Men det blev altså pizzaen, der endte med at vinde fastfood-krigen, for i enhver lille flække i landet poppede små pizzeriaer op.
Og i dag er pizza stadig kongen af fastfood.
Ifølge Madkulturen.
dk er det den tredjemest populære aftensmadsret i Danmark overhovedet.
Ifølge Svend Skafte Overgaard, så fortæller pizzaen faktisk en generel historie om, hvordan madkulturen har udviklet sig i Danmark.
- Pizzaen har været en frontløber for udviklingen af vores spisevaner.
Frysepizzaer satte skub i convenience-bølgen, og pizzeriaerne er stort set den eneste slags restaurant, der findes alle steder i Danmark, siger han.
Historien om den bundløse pizzamandHar du nogensinde undret dig over, hvorfor manden uden på pizzabakkerne ikke har nogen bukser på?
Det havde BT og Anders Hemmingsen i hvert fald, så de satte sig for at finde ud af, hvorfor vores allesammens pizzabakke er sådan lidt smålummer.
Det viste sig, at der var sket en fejl for nogle år siden, da fabrikken, der trykker pizzabakkerne, skulle skifte deres printersystem ud.
Buksernes farver blev ved et uheld samme farve som pizzabagerens arme - og pludselig så han lidt småpervers ud.
Passede perfekt ind i det danske køkkenIfølge Bettina Buhl er det ikke tilfældigt, at vi danskere virkelig har taget pizzaen til os.
- Pizzaen passer godt ind i det danske køkken.
Hvor du før lavede en god gang millionbøf med kartofler, så kan du bruge de samme ingredienser, det hakkede oksekød og løgene, erstatte den brune sovs med tomatsovs og smide det ovenpå en dej, siger hun.
Svend Skafte Overgaard er enig.
Pizzaen kan tilpasses til alle landes køkkener og råvarer - og derfor er den blevet så populær i store dele af verden, forklarer han.
- Vi har gennem de sidste 100-150 år eksporteret bacon og smør til udlandet i stor stil, og restprodukterne har været en vigtig del af dansk madkultur.
De restprodukter - som eksempelvis hakket kød, ost og skinkestrimler - passer jo perfekt på en pizza, siger han.
Kom, så og sejredeDanmark er ikke det eneste land, hvor pizzaen har gået sin sejrsgang og har ændret befolkningens madvaner.
Ifølge Samvirke regner man med, at hver sjette restaurant i verden er et pizzeria.
Og den populære ret var da også nær ved at tage livet af en stolt dansk fastfood-tradition - nemlig pølsevognen.
I 1970’erne toppede pølsevognens popularitet med mere end 700 pølsevogne rundt omkring i landet.
I dag er der kun knap 100 tilbage - og det efter at pølsevognen har fået lidt af et comeback.
Til sammenligning er der ifølge en søgning i CVR-registret registreret 1430 pizzeriaer rundt omkring i landet.
Og ifølge Bettina Buhl havde pizzeriaet en klar fordel over pølsevognen.
- Pølsevognen leverede ikke familiemåltider.
Far kunne lige smutte forbi på vej hjem fra arbejde, eller når han var i byen på marked.
Og så var den ikke ny og spændende som pizza- og burgerbarerne.
Pølsevognen har vi jo haft siden 1921, siger hun.
De pizzagale nordmændPizzaens popularitet i Danmark er ingenting sammenlignet med i Norge.
Ifølge den norske avis Aftenposten blev der solgt 26 millioner frysepizzaer i 2017 - alene af mærket Grandiosa.
Det er fem pizzaer for hver eneste nordmand.
Og nordmændene elsker deres Grandiosa.
Så meget at hele 200.
000 nordmænd faktisk har skiftet den traditionelle julemad ud med en frysepizza, det skriver NRK.
For det ikke skal være løgn har OBH også en særlig pizzavarmer, der er lavet særligt til det norske marked.
Den ligner lidt et vaffeljern og kan stå på spisebordet og varme frysepizzaen helt perfekt op.
Gav os bare mere stressFrysepizzaen har, ifølge Anne Glad, trukket en hel masse andre bekvemmeligheds-produkter som salater og færdigretter i alle afskygninger med sig ind på supermarkedets hylder.
Ifølge tal fra Coop køber vi fem gange så meget "convenience"(bekvemmelighed, red.
), som vi gjorde ti år siden.
Alligevel har vi ikke fået mere tid, mener Anne Glad.
- Vi bruger mindre tid på at arbejde end tidligere - og vi bruger mindre tid på at lave mad.
Alligevel siger danskerne, at de har fået mindre tid.
Men det er fordi, vi sidder mere og mere foran skærmen eller med hørebøfferne på, siger hun.
Ifølge tal fra DR's medieudvikling 2018, bruger vi dagligt i gennemsnit 7 timer og 16 minutter på at forbruge medier.
Pizzaen har med andre ord givet os mere tid foran skærmen, forklarer hun.
Fra pizza over sushi til street foodSelvom pizzaen sidder trygt på tronen som danskernes fastfood-konge, kommer der hele tiden nye udfordrere, forklarer Bettina Buhl.
- I slutningen af 90’erne kom de første sushibarer, og op gennem nullerne er den japanske spise blevet vældig populær.
Ikke at den kommer i nærheden af pizzaen, men danskerne er glade for sushi, siger hun.
Og det nyeste skud på stammen, der tager kampen op mod pizzaen, er ifølge hende, street food-fænomenet.
- Street food er væltet frem de seneste tre-fire år.
Gadekøkkenerne er et opgør mod fastfood, som vi kender det.
Det er stadig et ønske om at få noget nemt på vejen, men kvaliteten skal også være i top.
Og så betyder ‘storytelling’ rigtig meget.
Hver lille restaurant fortæller sin egen historie, siger hun.
I snart 40 år har pizzaen domineret dansk madlavning.
Om street food får væltet pizzaen af pinden, må tiden vise.
OpskriftHar du mod på at prøve selv?
Her finder du en god opskrift på pizzadej:.
FacebookTwitterKopier linkEmner:Anne Glad (erhvervsleder)|Fastfood-spisesteder|Fødevarer|Just-Eat|København




https://www.dr.dk/nyheder/politik/pia-kjaersgaard-det-er-helt-uhoert-hun-tog-babyen-med-i-salen

PolitikPia Kjærsgaard: Det er helt uhørt, at hun tog babyen med i salen'Det er nærmest, som om at sagen er ved at udløse tredje verdenskrig', siger Folketingets formand om babybesøg i folketingssalen.
(Arkiv) Folketingets formand, Pia Kjærsgaard (DF), holder fast i sin beslutning om, at Mette Abildgaards baby ikke måtte være i folketingssalen.
Af Emil Søndergård Ingvorsen20.
mar.
2019 kl.
20.
03Bemærk: artiklen er mere end 30 dage gammelLæs opPå trods af at flere politikere fra begge fløje af Folketinget i dag udtrykker undren over, at Mette Abildgaard (K) blev bedt om at forlade folketingssalen med sin baby, så holder Pia Kjærsgaard (DF) fast i, at det var den rigtige beslutning.
Det siger Folketingets formand oven på en dag, hvor historierne er nået ud til en række store internationale medier heriblandt New York Times og The Guardian.
Det er helt uhørt, at en konservativ gruppeformand tager sin baby med ned til en afstemning i Folketingssalen.
Det næste bliver, at der skal ammes, som man også ser nogle steder.
Pia Kjærsgaard, Folketingets formand- Jeg synes ikke, at folketingssalen er for børn.
Vi kan ikke skrive direkte, at børn, hunde eller babyer ikke skal være i folketingssalen.
Vi er nødt til at forholde os til den overordnede linje og holdning om, at der skal være værdighed og respekt om folkestyret, siger Pia Kjærsgaard.
Læs også:Abildgaards 'uønskede' baby skaber internationale overskrifterDet var den konservative gruppeformand, som selv fik historien til at eksplodere, da hun i går skrev på Facebook, at hun havde fået besked fra en folketingssekretær, om at datteren, fem måneder gamle Esther Marie, ikke må være i salen under en afstemning.
- Det overraskede mig noget, at formanden reagerede på den måde.
Jeg har tidligere set danske kvindelige politikere have spædbørn med i salen.
Jeg ved, at Ellen Trane Nørby har gjort det, jeg ved, at Laura Lindahl fra Liberal Alliance har gjort det, og mig bekendt er der ikke nogen af dem, der er blevet smidt ud af folketingssalen, siger Mette Abildgaard.
Mette Abildgaard med datteren Esther Marie.
(© dr)Pia Kjærsgaard: Det er helt uhørtFolketingets formand mener, at sagen er blæst helt ud af proportioner og fastslår, at hun bad folketingsektretæren om stille og roligt at vise Mette Abildgaard ud af salen med sit barn.
- Jeg troede, at det var en helt stille sag, og nu er det nærmest som om, at det er ved at udløse 3.
Verdenskrig, siger Pia Kjærsgaard, der undrer sig over den konservative gruppeformands beslutning om at tage sin datter med i salen.
- Det er helt uhørt, at en konservativ gruppeformand tager sin baby med ned til en afstemning i Folketingssalen.
Det næste bliver, at der skal ammes, som man også ser nogle steder.
Der må jeg sige, at jeg synes, at vi må sige fra.
I Folketingets ledelse er I ikke enige i denne her sag.
Næstformand Christian Juhl (EL) har udtrykt støtte til Mette Abildgaard, så hvordan vil du sikre, at der kommer nogle klare regler, så det ikke afhænger af, hvem der er på arbejde?
- Christian Juhl har meget ofte andre holdninger end os andre her i præsidiet.
Han er også meget ivrig for at komme ud med sine holdninger i stedet for at diskutere dem i præsidiet.
Vi tager det op på næste præsidiemøde, og jeg er overbevist om, at de andre medlemmer er enige med mig.
Det forventer jeg, siger hun.
Se klippet, hvor Mette Abildgaard bliver bedt om at forlade salen:FacebookTwitterKopier linkEmner:Christian Juhl (politiker)|Dansk Folkeparti|Det Konservative Folkeparti|Ellen Trane Nørby (politiker)|Enhedslisten




https://www.dr.dk/nyheder/politik/politisk-aftale-giver-dramatiske-kraftcentre-i-provinsen-tre-teatre-faar-million

PolitikPolitisk aftale giver dramatiske kraftcentre i provinsen: Tre teatre får million-indsprøjtningerEn bred politisk aftale styrker en lang række teatre rundt omkring i landet, mener minister.
- Vi er blevet enige om at styrke en lang række teatre rundt omkring i landet, og det gode ved denne her aftale er, at vi får brudt med det princip, at man ikke kan flytte penge på det her område, siger kulturminister Mette Bock (LA) om ny aftale om danske teatre.
Af Emil Søndergård Ingvorsen20.
mar.
2019 kl.
18.
53Bemærk: artiklen er mere end 30 dage gammelLæs opDer er helt givet glæde hos teaterinteresserede i tre jyske byer, efter at et bredt flertal på Christiansborg netop har landet en aftale om scenekunst.
Aftalen betyder nemlig, at Fredericia Teater, Randers Egnsteater og Vendsyssel Teater hver får ekstra 3,5 millioner kroner om året i støtte og fremover skal fungere som regionale kraftcentre.
Desuden får 14 egnsteatre i hele landet samt Baggårdteatret og Aveny-T ekstra midler til udvikling de næste fire år.
Det har været vigtigt at sikre, at der stadig er den samme rabat for børn.
Mogens Jensen, SocialdemokratietDe 14 egnsteatre får samlet set 22 millioner kroner ekstra med henblik på at nå bredere ud og tiltrække flere publikumsgrupper, mens Aveny-T på Frederiksberg får otte millioner kroner og Baggårdteatret får tre millioner kroner over de næste fire år.
- Vi er blevet enige om at styrke en lang række teatre rundt omkring i landet, og det gode ved denne her aftale er, at vi får brudt med det princip, at man ikke kan flytte penge på det her område, siger kulturminister Mette Bock (LA), der blandt andet roser Fredericia Teater til skyerne.
Vendsyssel Teater  er det nyeste teater i provinsen, skabt af 'Schmidt Hammer Lassen Architects',  åbnet i 2017 og har kostet 180 mio.
kroner.
Her ses teatret udefra dagen før indvielsen.
Nu få¨r teatret ekstra beløb at sætter forestillinger op for.
(foto: Henning Bagger / Scanpix 2017) - De formår at række ud over det lille område, som de oprindeligt hører til som egnsteater.
Fredericia Teater har formået af løfte sig op på nationalt niveau og har faktisk også formået at række ud til udlandet.
Kan man udlægge af aftalen, at det er en styrkelse af de kulturelle tilbud i provinsen?
- Vi styrker også Aveny-T (teater på Frederiksberg, red).
Det er et teater, som har formået at række ud til børn og de unge, som godt kan være lidt vanskeligt, siger hun.
Hos regeringspartnerne i Venstre er de også glade for aftalen.
- Vi har lagt vægt på og forventer, at det nu gælder om at række ud efter nye grupper.
Det kan for eksempel være unge eller folk, der aldrig har været i teatret før.
Det kræver, at man finder på måder at lokke dem til, siger kulturordfører Bertel Haarder.
Tilskuddet falderTil at finansiere aftalen har Regeringen og Dansk Folkeparti blandt andet afsat 33 milioner kroner på finansloven.
Der findes dog også penge ved at tage penge fra formidlingsordningen.
Ordningen er med til at sikre, at teatrene kan få refunderet et beløb, når de sælger rabatbilletter.
Den ordning bliver reduceret med en sjettedel, hvilket dog ikke kommer til at gå ud over børn og unge under 25 år, hvor teatrene vil kunne få det samme tilskud fremover.
Det glæder Socialdemokratiets kulturordfører:- Det har været vigtigt at sikre, at der stadig er den samme rabat for børn, siger Mogens Jensen.
Hos SF tror man ikke, at det lavere tilskud til voksne kommer til at gå ud over lysten til at gå i teatret.
- Jeg tror, at det er lidt snedig manøvre, vi laver her.
Man friholder børnebilletterne for besparelser og i stedet for at have en rabatordning, der rammer voksne bredt set, så målretter vi det til den gruppe, der ikke normalt kommer i teatret, siger han.
Hovedelementerne i aftalen•Fredericia Teater, Randers Egnsteater og Vendsyssel Teater får regionale/ landsdækkende opgaver og et markant økonomisk løft på samlet 10,5 mio.
kroner årligt.
•14 egnsteatre i hele landet får hver især et fire-årigt statsligt udviklingstilskud.
Samlet får de 14 egnsteatre 22 mio.
kroner med henblik på at nå bredere ud og tiltrække flere publikumsgrupper.
•Aveny-T får i en fire-årig periode et økonomisk løft på i alt otte mio.
kr.
, så teatret kan styrke sin udvikling af en profil rettet mod det unge teaterpublikum under 25 år, og Baggårdteatret får ligeledes et løft på tre mio.
kroner.
•Det Københavnske Teatersamarbejde videreføres med et reduceret budget til administration med henblik på, at midlerne, der er blevet brugt til administration, i stedet kan anvendes til investeringer i scenekunsten.
•Refusionsordningen på børneteaterområdet forenkles.
•Pengene til de nye initiativer findes ved omprioriteringer inden for scenekunstområdet på 11 mio.
kroner, en fire-årig finanslovsbevilling på i alt 33 mio.
kroner samt en bevilling på det kulturelle udlodningsaktstykke på syv mio.
kroner.
•Alle partier er med i aftalen på nær Enhedslisten og Alternativet.
Kilde: KulturministerietFacebookTwitterKopier linkEmner:Bertel Haarder (politiker)|Mette Bock (politiker)|Teater|Frederiksberg|Randers Egnsteater




https://www.dr.dk/nyheder/kultur/film/er-jorden-i-virkeligheden-flad-ny-film-faar-os-til-foele-med-kontroversielle

BingeSe temaFilm og serierEr Jorden i virkeligheden flad?
Ny film får os til at føle med kontroversielle fladjords-tilhængereNy Netflix-dokumentar er et respektfuldt bidrag til diskussionen om jordens egentlige form.
- 'Behind the Curve' er første gang, hvor vi i mainstream-kulturen får et menneskeligt billede af fladjordsteoretikerne og undervejs et par psykologiske bud på, hvorfor det kan føles så godt at tro på noget, der er så dumt, skriver DR's serieekspert Kasper Lundberg.
(© Delta-V Productions)Af Kasper Lundberg20.
mar.
2019 kl.
19.
01Bemærk: artiklen er mere end 30 dage gammelLæs opDokumentarer er almindeligvis en alvorlig sag, der handler om rigtige mennesker i en udsat situation.
Derfor er ikke særlig tit, at distributøren af en dokumentar gør offentligt grin med den eller filmens medvirkende.
Derfor skabte det en del opmærksomhed, da Netflix bare reagerede med et hånende tweet på diskussionerne om deres nye film 'Behind the Curve'.
Dokumentaren portrætterer en bevægelse, der forsøger at modbevise, at jorden er rund.
De såkaldte 'flatearthers' eller på dansk 'fladjordsteoretikere'.
Og diskussionen om, hvorvidt dokumentaren gør grin med dem, blussede forudsigeligt nok op på nettet efter udgivelsen.
Ikke mindst fordi man følger en gruppe, der med videnskabelige metoder prøver at bevise, at jorden er flad.
Spoiler alert: de modbeviser sig selv.
Flere gange.
Netflix' eneste reaktion var et formelt lydende tweet om, at de havde lavet en officiel udtalelse om jordens form.
Udtalelsen havde så kun en enkelt, sarkastisk linje: 'Den er rund.
'Så i et politisk klima, hvor det bliver stadig sværere at slippe af sted med at håne minoriteter, har Netflix måske alligevel fundet nogen, vi alle sammen kan samles om at gøre grin med.
Men på en måde er det lidt misvisende, for 'Behind the Curve' er faktisk første gang, hvor vi i mainstream-kulturen får et menneskeligt billede af fladjordsteoretikerne og undervejs et par psykologiske bud på, hvorfor det kan føles så godt at tro på noget, der er så dumt.
Her er tre af de mest overraskende rørende øjeblikke i 'Faldet af i svinget', som den, ret nedværdigende, er kommet til at hedde på dansk.
1Fladjordsteoretiker viser, at han har selvironiMark Sargent begyndte i 2015 at lægge videoer på Youtube, hvor han kommer med argumenter for, at jorden er flad.
(© Delta-V Productions)Vores vej ind er en af de store stjerner i fladjordsmiljøet på Youtube, Mark Sargent.
Og med det samme kommer vi helt hjem og møder hans mor i en meget menneskelig scene, hvor de hygger og driller hinanden, hvilket fører til den vidunderligt selvironiske kommentar: 'Min mor er typen, der altid tænker, at glasset er halvt fyldt.
Jeg er mere typen, der tænker, at glasset er styret af en international sammensværgelse.
'Scenen viser en fladjordsteoretiker, der ikke er trængt op i en krog, som vi er vant til at se dem.
Han er ikke presset ind i et radiostudie med en astronaut eller en rumforsker for at blive ydmyget til offentlighedens fornøjelse.
Allerede der ved man, at filmen heldigvis vil noget mere end bare at have ret.
2Forskere vil stoppe udskamningen af fladjordsteoretikerneMange forskere argumenterer for, at det er for let at se ned på fladjordsteoretikerne, og at det er en fejl at skubbe dem væk, idet de blot bliver tabte potentielle forskere.
(© Delta-V Productions)Ligesom der er en del af fladjordsmiljøet, der tror på de videnskabelige metoder, så er der en del af forskermiljøet, der mener, at problemet ligger på egen banehalvdel.
De argumenterer for, at det er for let at se ned på fladjordsteoretikerne, og at det er en kæmpe fejl at skubbe dem væk.
Til en form for offentlig debataften for forskermiljøet går den unge fysiker Lamar Glover på scenen og argumenterer hårdt mod de videnskabelige miljøers overlegne og bedrevidende attitude:- Hvis vi bare efterlader fladjordsfolkene, så skubber vi kvikke hjerner fra os og overlader dem til at stagnere og mutere.
Det her er potentielle forskere, der bare er kommet slemt på afveje.
Det er en rørende rummelighed og en psykologisk følsomhed, der ikke passer ind i mine fordomme om naturvidenskaberne.
3Fladjords-eksperimenter der går galt- Jeg sad ikke og frydede mig over at være på det vindende hold, men ærgrede mig næsten lidt over, at det ikke lykkedes for dem, skriver Kasper Lundberg om eksperimenterne, der skulle bevise, at jorden er flad.
(© Delta-V Productions)Jeran Campanella og Bob Knodel fra internet-showet 'Globebusters' understøtter 100 procent Glovers teori om, at fladjordsteoretikerne er potentielle videnskabsfolk, der er faldet af i svinget et sted.
Glover tror fuldt og fast på den videnskabelige metode, og på at det er den rigtige måde at bevise, at jorden er flad.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Så først bruger de over 100.
000 kroner på et superduper gyroskop, der så viser, at jorden drejer 15 grader på en time.
Hvilket passer præcis med 360 grader på 24 timer, som de onde globe-hoveder siger.
Så udtænker de et semi-sofistikeret eksperiment med tre vertikale markører spredt over et langt stykke landskab.
Og ved brug af logisk tænkning og en (formentlig også ret dyr) stærk laser, får de igen bevist, at jorden ikke er flad, men krum.
Hvis de to første punkter flugter, rammer laseren højt over det tredje.
Fladjordsteoretikere, der selv ender med at finde beviser for, at jorden er rund.
Det er næsten ikke til at bære.
Men det siger virkelig noget om filmen, at jeg ikke sad og frydede mig over at være på det vindende hold, men næsten ærgrede mig lidt over, at det ikke lykkedes for dem.
Jeg kunne så godt unde dem en enkelt sejr.
'Faldet af i svinget' kan ses på Netflix.
Læs også:Adnan sidder fængslet på 20.
år for mordet på sin ekskæreste: Nu tager ny dokumentar sagen op igenFacebookTwitterKopier linkEmner:Netflix|Videnskab|Youtube|Viden og tech




https://www.dr.dk/nyheder/udland/theresa-may-forstaar-godt-hvis-briterne-er-traette-af-interne-slaaskampe

BrexitSe temaUdlandTheresa May: Forstår godt, hvis briterne er trætte af interne slåskampeDen britiske premierminister Theresa May talte her til aften til nationen.
Den britiske premierminister Theresa May holdt her til aften en kort tale til nationen.
Af Sofie Dyjak og Sally Frydenlund20.
mar.
2019 kl.
21.
52 | opdateret 20.
mar.
2019 kl.
22.
15Bemærk: artiklen er mere end 30 dage gammelLæs opTheresa May ved godt, at briterne er trætte af, at parlamentarikerne ikke taler om andet end brexit.
Det sagde hun her til aften i en tale til nationen.
- Jeg er helt sikre på, at I i offentligheden har fået nok.
I er trætte af de interne magtkampe, trætte af de politiske spil og trætte af politikere, der ikke kan tale om andet end brexit, sagde hun.
- I vil have, at denne del af brexitprocessen overstået og ud af verden.
Jeg er enig.
Jeg er på jeres side.
Det er tid til at politikerne beslutter sig, lød det fra premierministeren, som i næste uge forventes at sætte sit bud på en brexitaftale til afstemning for tredje gang.
Ikke flere udskydelserTidligere i dag anmodede Theresa May EU om lov til at udskyde brexit til 30.
juni i år.
Som det er nu, er planen, at Storbritannien skal forlade EU den 29.
marts.
EU-præsident Donald Tusk svarerede, at EU kun vil godkende udskydelsen til den 30.
juni, hvis det britiske parlament godkender Mays brexit-plan.
På pressemødet gjorde Theresa May det klart, at hun ikke vil bede om yderligere udsættelser med EU.
Theresa May holdt fast i, at hun ikke vil udskyde brexit til senere end 30.
juni i år.
- Det er den bedst mulige aftale.
- Jeg er ikke klar til at forsinke brexit længere end til den 30.
juni, sagde hun.
Hvis brexit udskydes yderligere, skal briterne stemme til Europa-Parlaments-valget.
Det har May tidligere sagt ikke giver nogen mening.
Den holdning gentog hun på pressemødet.
- Hvor bitter og splittende ville den valgkamp ikke blive?
På et tidspunkt hvor landet desperat har brug for sammenhold, sagde hun.
FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/viktor-orban-og-fidesz-suspenderet-fra-europaeisk-partifamilie

Valg til Europa-ParlamentetSe temaUdlandViktor Orbán og Fidesz suspenderet fra europæisk partifamilieEfter længere tids kritik har Europas konservative i dag taget stilling til Fidesz' fremtid i gruppen.
Victor Orbán har længe skabt røre i EU.
Af Sofie Dyjak20.
mar.
2019 kl.
18.
39Bemærk: artiklen er mere end 30 dage gammelLæs opEuropas konservative partigruppe, EPP, har besluttet, at Victor Orbáns omstridte regeringsparti Fidesz skal suspenderes fra samarbejdet.
Det står klart efter en afstemnig under EPP's politiske samling i Bruxelles, hvor medlemmer af den kristne-konservative partigruppe skulle tage stilling til, hvorvidt ungarske Fidesz skulle suspenderes i en periode eller helt ekskluderes fra gruppen.
EU's politiske partier og grupperI Europa findes der en række europæiske politiske partier, der samler ligesindede partier på kryds og tværs af landegrænserne.
De Konservative sidder i Det Europæiske Folkeparti (EPP), mens socialdemokraterne sidder i De Europæiske Socialdemokrater.
Partierne har politiske grupper, der samler politikerne i Europa-Parlamentet.
EPP’s gruppe hedder også EPP, og den er i dag parlamentets største med 217 mandater, heriblandt den konservative Bendt Bendtsen.
Dagens afstemning kommer i kølvandet på en lang række kontroverser mellem Fidesz og premierminister Viktor Orbán på den ene side og resten af EPP på den anden side.
Læs også:Ungarns leder stikker EU-fæller en undskyldningMedlemmer af EPP har blandt andet været efter Orbán og den ungarske regering, fordi regeringen har indskrænket ytringsfriheden, og fordi den har gjort det ulovligt at hjælpe migranter og flygtninge.
Derudover har Orbán på det seneste kørt en række kampagner i medier over hele Ungarn direkte rettet mod blandt andre Europa-Kommissionsformand Jean-Claude Juncker.
De Konservative fra Danmark er blandt andre medlem af EPP.
EPP er i dag den største gruppe i Europa-Parlamentet, men foreløbige meningsmålinger har vist, at Europas konservative står til at miste stemmer ved valget.
Hvis Fidesz, der i dag har 11 europaparlamentarikere, bliver smidt ud af gruppen, vil de konservative miste yderligere medlemmer.
Fidesz er et nationalkonservativt og stærkt EU-kritisk parti, der blandt andet er imod indvandring og multikulturalisme i Ungarn.
FacebookTwitterKopier linkEmner:Jean-Claude Juncker (politiker)|Viktor Orbán (politiker)|Europa-Parlamentet|Ungarn|EU-forhold




https://www.dr.dk/nyheder/regionale/syd/vanvidsbilist-droener-over-fodgaengerfelt-med-127-i-timen-kun-politiets

Syd- og SønderjyllandVanvidsbilist drøner over fodgængerfelt med 127 i timen: ’Kun politiets jernnæve hjælper’Rådet for Sikker Trafik mener ikke kampagner vil stoppe vanvittig kørsel.
En bilist blev omkring klokken otte om morgenen taget med 127 km/t igennem en landsby, hvor fartbegrænsningen var 50 km/t.
Af Louise Mandrup (interview) og Ulrik Bang-Mørch20.
mar.
2019 kl.
19.
18Bemærk: artiklen er mere end 30 dage gammelLæs op127 kilometer i timen.
Så hurtigt kørte en bilist gennem landsbyen Starup ved Haderslev.
En strækning, hvor den tilladte hastighed er 50 kilometer i timen.
- Det er jo det, vi kalder vanvidsbilisme – altså når man overskrider den tilladte hastighed med mere end 100 procent, lyder det fra Knud Reinholdt, der er leder af fædselsafdelingen i Syd- og Sønderjyllands Politi.
Jeg er rystet og vred.
Den her sag beskriver fuldstændig, hvorfor der er behov for at have fartkontroller.
Michael Krongaard Hansen, beboer, StarupBilisten blev taget i en af politiets fartmålere lidt over otte om morgenen, da vedkommende krydsede et fodgængerfelt.
Michael Krongaard Hansen bor i Starup og hans børn krydser hver dag fodgængerfeltet, hvor vanvidsbilisten kørte over med 127 kilometer i timen.
Tirsdag morgen blev en bil mål til 127 kilometer i timen ved fodgængerovergangen her midt i landsbyen Starup.
Det er dog ikke bilen på billedet, der kørte for stærkt - bilen kom fra den modkørende retning.
(© Syd- og Sønderjyllands Politi)- Jeg er rystet og vred.
Den her sag beskriver fuldstændig, hvorfor der er behov for at have fartkontroller, siger han.
Kører 35 meter på et sekundOvertrædelsen giver minimum seks måneders ubetinget frakendelse af kørekort plus en bøde på 6.
500 kroner, hvoraf 500 kroner går til Offerfonden.
For høje hastighederI 2011-2015 mistede 472 personer livet i en trafikulykke, hvor en eller flere af de involverede kørte for stærkt i forhold til hastighedsgrænsen og/eller forholdene.
I 70 procent af ulykkerne var farten en medvirkende årsag til, at ulykken opstod.
I de sidste 30 procent var farten årsagen til, at ulykken blev med dødelig udgang.
Kilde: Rådet for Sikker TrafikAt det var over et fodgængerfelt, kan være en skærpende omstændighed, fordi der kunne have været en person på vej over, siger Knud Reinholdt.
- Når man kører 127 km/t flytter man sig 35 til 40 meter per sekund.
Så når man overhovedet ikke at bremse i tide.
Derfor mener Michael Krongaard Hansen også, at straffen er helt på sin plads.
- Når man har kørt så hurtigt, som personen her har gjort inde i byen, så er der kun en ting at gøre - af med kortet.
Kampagner hjælper ingentingPå det seneste har der været flere eksempler på vanvidsbilister, der har kørt alt for stærkt på landevejene.
Det er de også opmærksomme på hos Rådet for Sikker Trafik, hvor administrerende direktør, Mogens Kjærgaard Møller, kalder episoden fra Starup vanvittig.
Læs også:Vanvidsbilist taget med 181 km i timen på landevej: 'Det er desværre ikke første gang'- Selvfølgelig skal han ikke have lov til at sidde bag et rat – det er en fuldstændig vanvittig måde at agere på i trafikken.
Men ifølge ham er der kun er én ting, som kan bremse vanvidsbilisterne, der ifølge politiet primært er unge mænd.
- Vores kampagne og oplysninger hjælper ikke en brik.
Ikke på de her mennesker.
Det er kun politiets jernnæve, der hjælper, siger Mogens Kjærgaard Møller.
Vores kampagne og oplysninger hjælper ikke en brik.
Ikke på de her mennesker.
Mogens Kjærgaard Møller, adm.
direktør, Rådet For Sikker TrafikVil have vandvidsbilister til at stå fremI øjeblikket forsøger Syd- og Sønderjyllands Politi sig med at få straffede vanvidsbilister til at stå frem og fortælle, hvad en frakendelse af kørekortet har betydet for dem.
- På den måde kommer de med nogle historier, der måske gør, at andre tænker sig om en ekstra gang, siger Knud Reinholdt.
Halvdelen af alle dødsulykker i den danske trafik involverer for høj fart.
Straffen for at køre for stærkt•Kører du over 30 procent hurtigere, end du må, får du et klip i kørekortet.
•Du får en betinget frakendelse og skal op til ny teori- og køreprøve, hvis du:•Kører mere end 60 procent for stærkt, eller 160 kilometer i timen eller derover i en almindelig personbil.
•Kører mere end 40 procent for stærkt i et større køretøj.
Fx en bil med trailer, bil med campingvogn og lastbil.
•Kører mere end 40 procent for stærkt, hvor hastigheden er nedsat pga.
vejarbejde.
•Hvis du overskrider fartgrænsen med mere end 100 procent får du frakendt kørekortet ubetinget i en periode.
Kilde: Rådet for Sikker TrafikFacebookTwitterKopier linkEmner:Mogens Kjærgaard Møller (jurist)|Syd- og Sønderjyllands Politi|Rådet for Sikker Trafik|Færdselsforseelser|Jylland




https://www.dr.dk/nyheder/regionale/trekanten/rene-fandt-meter-lang-doed-kongeboa-i-affaldet-den-var-lige-saa-bred-som

TrekantområdetRené fandt to meter lang død kongeboa i affaldet: 'Den var lige så bred som mit lår'Døde husdyr og kæledyr skal ikke i skraldespanden.
Se her, hvad du gør med dem.
Det var denne kongeboa, der væltede ud foran René Rasmussen og hans makker.
Af Steffen Lübbert Terpling og Rasmus Dyrberg Hansen20.
mar.
2019 kl.
18.
21Bemærk: artiklen er mere end 30 dage gammelLæs opSkraldemand René Rasmussen havde sidste onsdag en af de arbejdsdage, man nok ikke lige glemmer foreløbig.
Sammen med en kollega var han ved at tømme en skraldebil ved genbrugsstationen Affaldgenbrug i Vejle, da der gik hul på en sort affaldssæk.
Ned foran de to kolleger dumpede der en cirka to meter lang kongeboa.
- Så skulle vi i første omgang lige finde ud af, om den var død eller levende, for den var temmelig stor.
Den var ligeså bred på midten som mit lår.
Den var heldigvis død, men de eksperter, vi har spurgt, sagde, at det ikke var længe siden, at den havde været i live.
Den var velnæret og flot i skindet, siger René Rasmussen, der fik sig noget af et chok.
En kongeboaKristian Sørensen, der er dyrepasser og slangeekspert hos Randers Regnskov, er efter at have set et billede af slangen ikke i tvivl om, at der er tale om en kongeboa.
- Den er fra enten Syd- eller Mellemamerika.
Det er en kvælerslange, der er normal at holde blandt folk, der holder krybdyr, siger Kristian Sørensen.
Vi har fundet hunde, katte, gnavere, kaniner, hamstere, marsvin og så videre.
På et tidspunkt har en kollega også fundet en halv gris i en skraldespand.
René Rasmussen, skraldemand, Meldgaard A/S.
Da René Rasmussen og hans makker fandt slangen, var den død, men det var de ikke helt sikre på i begyndelsen.
- Vi stod og kiggede lidt på hinanden, og der gik lidt krokodillejæger i min makker, så han skubbede lidt til den med en skovl.
Jeg skulle ikke nyde noget af at have fat i den, siger René Rasmussen.
Kaniner og en halv grisDet er bestemt ikke første gang, at skraldemændene finder døde dyr i affaldssækkene, men det var alligevel første gang, at en to meter lang slange blev observeret.
- Vi har fundet hunde, katte, gnavere, kaniner, hamstere, marsvin og så videre.
På et tidspunkt har en kollega også fundet en halv gris i en skraldespand, siger René Rasmussen, der godt kunne være de oplevelser foruden.
Sådan håndterer man et dødt kæledyrFødevarestyrelsen har lavet en vejledning til, hvordan man skiller sig af med et dødt kæledyr.
Det vil sige for eksempel hunde, katte, gnavere, krybdyr og stuefugle.
1.
Dyrlægen kan afskaffe dyret.
2.
Sjældne eller enkeltstående begravelser af selskabsdyr kan som udgangspunkt ske på egen ejendom.
Nedgravning af selskabsdyr bør ske i en dybde, der sikrer mod, at kødædende dyr ikke kan grave det op.
Er der tale om større selskabsdyr, som ønskes begravet i nærheden af en drikkevandsindvinding, skal du søge din kommune om tilladelse.
3.
Selskabsdyr kan begraves på en dyregravplads, som er godkendt af miljø- og veterinærmyndighederne.
4.
Dyret kan brændes på et dyrekrematorium.
Asken kan begraves i egen have eller på en dyregravplads.
Dyrekrematorier skal være godkendt af miljø- og veterinærmyndighederne.
5.
Dyret kan også bortskaffes som affald, hvilket normalt vil betyde, at det vil blive forbrændt på et affaldsforbrændingsanlæg.
Kilde: Fødevarestyrelsen- Jeg mener bestemt ikke, at skraldespanden er det rigtige sted til et dødt dyr.
Man må kontakte dyrlæge og så videre for at få de større dyr sendt afsted, siger han.
Bør ikke smides i skraldespandenEn kongeboa af den størrelse skal normalt heller ikke smides ud på den måde.
Det fortæller Stig Mellegaard, der er chefkonsulent i Fødevarestyrelsen.
- Når det er mindre kæledyr som kaniner og katte, kan man begrave dem i sin have.
Hvis det er meget små dyr, må man også lægge dem i en plasticpose og sende dem til forbrændingen, siger han.
Vi stod og kiggede lidt på hinanden, og der gik lidt krokodillejæger i min makker, så han skubbede lidt til den med en skovl.
Jeg skulle ikke nyde noget af at have fat i den.
René Rasmussen, skraldemand, Meldgaard A/S.
- En kongeboa i den størrelse er for stor til at blive puttet i en skraldepose og sendt afsted.
Den skulle have været afleveret på anden vis, siger Stig Mellergaard.
Hvis man ønsker at begrave sit større kæledyr, skal man tage kontakt til kommunen for at sikre, at man ikke kommer i karambolage med vandboringer og lignende.
- Der er nogle gråzoner som eksempelvis en Grand Danois, som kan være på størrelse med en pony.
Der skal man sikre sig, at der ikke er vandboringer og lignende i nærheden, og så skal man tage kontakt til kommunen for at finde en passende dybde, så vilde dyr som ræve ikke graver dem op igen, siger Stig Mellergaard.
Alternativt kan man selv køre dyret direkte til forbrændingen.
Slangen endte i komposten på Affaldgenbrug i Vejle, hvor den blev mast sammen med jorden.
FacebookTwitterKopier linkEmner:Kæledyr|Krybdyr|AffaldGenbrug Vejle|Vejle|Randers Regnskov




https://www.dr.dk/nyheder/regionale/oestjylland/aarhus-koeber-hvert-aar-konsulenter-100-millioner-kroner-pengene-kan

ØstjyllandAarhus køber hvert år konsulenter for 100 millioner kroner: 'Pengene kan bruges sjovere'Politikerne i Aarhus Byråd vil spare penge ved at bruge kommunens egne folk smartere.
Færre penge til eksterne konsulenter.
Forslaget skal til debat på byrådsmødet onsdag aften.
Af Bente Hansen og Sarah Friis Elkjær20.
mar.
2019 kl.
18.
19Bemærk: artiklen er mere end 30 dage gammelLæs op100 millioner kroner bevæger sig fra kassen i Aarhus Kommune ud til ekstern konsulenthjælp på et ganske almindeligt gennemsnitsår.
På fem år er regningen derfor løbet op i en halv milliard kroner.
Det er mange penge, mener Socialdemokratiet, der vil have undersøgt, om det ikke kan lade sig gøre at lade nogle af kommunens egne ansatte løse opgaverne, også de mere specialiserede.
Pengene er typisk brugt til ekstern hjælp til projekter som letbanen og til særligt juridisk bistand, siger Anders Winnerskjold, der er politisk ordfører for Socialdemokratiet.
- Man kunne forestille sig, at nogle HR-opgaver, som vi får løst udefra i dag, kunne løses mellem forvaltningerne.
Nogle gange kan der sidde en i borgmesterens afdeling, der kan hjælpe i teknik og miljø og omvendt, siger han.
Anders Winnerskjold mener, at kommunen kan lade sig inspirere af de store virksomheder.
- Man arbejder med et internt konsulenthus, hvor man er meget bedre til at løse opgaverne internt også ved at afdække ressourcerne internt i organisationerne, siger han.
Venstre bakker opDet er en god idé at se på brugen af eksterne konsulenter, mener også Heidi Bank fra Venstre.
Hun råder dog også til, at de ikke bare bliver afskaffet over en bred kam.
- Vi synes, at det er fint, at vi får set på det og set på, om der er noget at hente.
Men der er forskel på magistraterne (et kommunalt forvaltningsorgan, red.
), og på nogle områder er der større behov for konsulenter end på andre, siger hun.
Ambitionen er, at få forslaget om at spare penge på området stemt igennem i byrådet i aften eller få det sendt til økonomiudvalget og få forvaltningen i gang med at arbejde på forslaget.
- Så kan vi komme ud over stepperne.
Pengene kan i vores optik bruges sjovere end på eksterne konsulenter, siger Anders Winnerskjold.
FacebookTwitterKopier linkEmner:Aarhus Kommune|Socialdemokraterne|Konsulentvirksomhed|Lokalpolitik|Aarhus




https://www.dr.dk/nyheder/viden/teknologi/jordens-tyngdefelt-afsloerer-jordskaelv-skal-skaffe-japanerne-dyrebare

TeknologiJordens tyngdefelt afslører jordskælv: Skal skaffe japanerne dyrebare sekunder Japanske forskere vil gøre alt for at advare befolkningen mod jordskælv, og selv sociale medier kan være hurtigere end seismiske målinger.
Billedet her er fra byen Natori i det nordøstlige Japan.
Natori var en af de byer, der blev hårdest ramt, da et massivt jordskælv ramte Japan i 2011, og en tsunami med over ti meter høje bølger efterfølgende skyllede ind over land.
Af Maria Lise Behrendt20.
mar.
2019 kl.
18.
01Bemærk: artiklen er mere end 30 dage gammelLæs opOm morgenen den 11.
marts 2011 bliver Japan ramt af et voldsomt jordskælv.
Skælvet, som måler 9,0 på Richterskalaen, er det kraftigste, der nogensinde er registreret i landet.
Hvor ofte rammer jordskælv?
Statistisk set rammer et meget stort jordskælv, som måler over otte på Richterskalaen, typisk 0-2 gange om året, fortæller Trine Dahl-Jensen, seniorforsker og seismolog ved Geus.
Jordskælv, der måler over syv på Richterskalaen, rammer 10-20 gange om året, mens jordskælv, som måler over seks, rammer cirka 150 gange om året.
I dag husker japanerne - og resten af verden - nok først og fremmest jordskælvet for den efterfølgende tsunami, som tog mere end 15.
000 mennesker med sig i døden og udløste atomulykken på Fukushima-værket.
Men faktisk kunne katastrofen have været langt større: Takket være et varslingssystem nåede japanerne at træffe en række nødforanstaltninger, fortæller Trine Dahl-Jensen, der er seniorforsker og seismolog ved Geus, til videnskabsmagasinet "Så vidt vi ved" på P1:Hvis man kan vinde det minut, har man måske halvandet minut i stedet for 40 sekunder til at reagere.
Det lyder ikke af meget, men det er det.
Trine Dahl Jensen, seismolog, Geus.
- Man kan nå at varsle i TV, radio og via højtalere.
Man tager farten af højhastighedstog.
Man kan lukke for gassen, så kun den gas, der er tilbage i rørene, kan bryde i brand.
Og i 2011 nåede man også at stoppe fissionsprocessen på Fukushima-værket, så selve jordskælvet ikke lavede ulykker.
Det var tsunamien, siger hun.
Det japanske varslingssystem er toppen af tilgængelig teknologi.
Alligevel giver det mindre end et minut fra jordskælvet sker, til de første ødelæggende rystelser rammer.
Derfor arbejder mange forskere på at udvikle metoder, som kan vinde befolkningen flere dyrebare sekunder.
Blandt dem er forskere fra University of Tokyo, der har brugt data fra skælvet i 2011 til at finde det, de selv kalder “definitive earthquake signals” (definitive tegn på jordskælv, red).
Målinger af tyndefelt kan vinde et helt minutDet, University of Tokyo-forskerne har kigget på, er udsving i jordens gravitationsfelt - altså jordens tyngdefelt.
Jordskælv opstår i de fleste tilfælde, når Jordens kontinentalplader forrykker sig.
Det skaber seismiske bølger, som breder sig i undergrunden og ændrer på jordens tyngdefelt.
Jordskælv i DanmarkDanmark rammes ganske ofte af jordskælv.
De er dog sjældent særligt store.
I september sidste år registrerede Geus et jordskælv i Holstebro, som målte 3,5 på Richterskalaen.
Over 900 mennesker kontaktede Geus for at fortælle, at de havde mærket skælvet.
Kilde: Trine Dahl KnudsenI modsætning til de første seismiske bølger - de såkaldte p-bølger - kan ændringer i tyngdefeltet observeres med det samme, forklarer Trine Dahl-Jensen.
- Når der sker et jordskælv, kan man se en umiddelbar ændring i tyngdefeltet.
P-bølgerne derimod har en udbredelsestid på et lille minuts tid fra, at jordskælvet sker, til de observeres, siger hun og fortsætter:- Hvis man kan vinde det minut, har man måske halvandet minut i stedet for 40 sekunder til at reagere.
Det lyder ikke af meget, men det er det.
Det kræver dog, at forskerne finder ud af at måle ændringer i tyngdefeltet, når et jordskælv sker.
Lige nu har de japanske forskere kun data fra et skælv, som har ramt.
Ifølge Trine Dahl-Jensen er det ikke særlig nemt at finde signaler på ændringer i tyngdefeltet, men forskerne har taget et skridt i den rigtige retning.
- Udfordringen er, at tyngdebølger er meget svære at se.
Der skal meget store skælv til, og det betyder, at der ikke er så mange at øve sig på, siger hun.
Sociale medier er hurtigere end seismologer© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
Forskelle i tyngdekraften kan måles ved hjælp af et gravimeter, men i dag sætter jordskælvsramte lande deres lid til seismografer, som kan opfange rystelserne fra et jordskælv kilometer borte.
- Japan har tusindvis af seismografer, som skaber et kort i realtid over rystelser, siger Trine Dahl-Jensen.
Det samme har mange andre lande.
Og også internationale systemer overvåger seismologisk aktivitet på globalt plan.
Alt efter, hvor der måles, kan der dog være mange minutters forsinkelse.
Derfor har seismologerne også fået en konkurrent i form af de sociale medier, fortæller Trine Dahl Jensen.
Seismologerne bruger nemlig blandt andet Twitter og Instagram til at søge efter relevante ord som “jordskælv” og “rystelser”, som de registrerer på et kort.
- Jo hurtigere varsel, desto bedre.
Vi er ikke kede af at konkurrere med sociale medier, siger Trine Dahl-Jensen.
FacebookTwitterKopier linkEmner:Jordskælv|Japan|Videnskab|GEUS|Tokyo




https://www.dr.dk/sporten/oevrig/den-daarlige-stime-er-brudt-danske-curlingkvinder-faar-vm-sejre

Øvrig sportDen dårlige stime er brudt: Danske curlingkvinder får to VM-sejreEfter fire dage med det ene nederlag efter det andet tog Danmark i dag sejre over både Japan og Skotland.
Madeleine Dupont (til højre) og resten af det danske hold er i strålende humør, efter at det i dag lykkedes at hente de første sejre ved VM i Silkeborg.
20.
mar.
2019 kl.
17.
53Bemærk: artiklen er mere end 30 dage gammelLæs opDet skulle syv forsøg til, før det endelig lykkedes de danske curlingkvinder at hente den første sejr ved VM i Silkeborg.
Efter seks nederlag på stribe vandt skipper Madeleine Dupont og hendes hold onsdag formiddag 7-1 over Japan.
Og da det danske hold først havde fundet opskriften på sejr, fulgte nummer to omgående, da Danmark senere onsdag tog en 9-6-sejr over Skotland.
Læs også:Sjette gang blev heller ikke lykkens gang: Danmark taber bundkamp mod LetlandDanskerne fik en fremragende åbning på kampen mod japanerne, da de fik to sten i huset og bragte sig foran med 2-0.
Åbningen blev fulgt op af to ender, der endte 1-0 til Danmark, så stillingen var 4-0.
I fjerde ende reducerede Japan til 1-4, inden de stabilt spillende danskere kværnede videre og vandt de næste tre ender med 1-0, og så var kampen afgjort.
Også i onsdagens anden kamp fik Danmark en fin start, da holdet efter en pointløs første ende bragte sig foran 3-0 i anden.
Skotterne fik dog straks udlignet til 3-3, men tre ender senere var den danske føring genoprettet, da hjemmeholdet nåede op på 6-3.
Den danske skipper Madeleine Dupont sender en sten af sted i kampen mod Skotland.
Dupont og co.
havde et forspring på 8-6 inden sidste ende, hvor danskerne udnyttede fordelen af at have sidste sten og afgjorde kampen til 9-6.
Det danske hold havde tabt de første seks kampe, men holdet er nu på pointtavlen i Silkeborg med en 11.
-plads af 13 deltagende nationer.
Der resterer fortsat fire kampe i det indledende gruppespil.
De seks bedste nationer får til sidst mulighed for at kæmpe om medaljer.
/ritzau/FacebookTwitterKopier linkEmner:Madeleine Dupont (curlingspiller)|Japan|Silkeborg|Skotland|Curling




https://www.dr.dk/nyheder/regionale/sjaelland/johanne-har-et-handicap-nu-faar-hun-lov-til-slippe-de-nationale-test

SjællandJohanne har et handicap: Nu får hun lov til at slippe for de nationale testGuldborgsund Kommune giver elever med handicap og diagnoser individuelle test.
Ni-årige Johanne Faarup er mentalt og fysisk handicappet.
Fordi hun bor i Guldborgsund Kommune, der er frikommune, slipper hun nu for at skulle igennem de nationale test i dansk og læsning.
På billedet står hun med sin far foran Sundskolen på Lolland.
 DR)Af Casper Lindbjerg Greve og Ann Smed Madsen20.
mar.
2019 kl.
18.
37Bemærk: artiklen er mere end 30 dage gammelLæs opLige nu sidder folkeskoleelever i hele landet og sveder over prøver i alt fra læsning til fysik og kemi.
Men de nationale test kan være svære for børn med handicap.
Derfor har Guldborgsund Kommune på to af kommunens skoler erstattet de obligatoriske nationale test med individuelle øvelser til børn med handicap eller diagnoser.
Det kan kommunen gøre, fordi den er frikommune - og dermed kan den søge om lov til at afprøve ideer til, hvordan man kan gøre tingene anderledes.
De nationale test skader ofte mere end de gavner, mener Pia Bekker, der er lærer på Sundskolen i Sundby.
- Man sætter det enkelte barn i en negativ situation, som det har svært ved at håndtere, siger hun.
De nationale testElevernes kundskaber og færdigheder afprøves i syv forskellige fag.
Fra 2.
til 8.
klassetrin er ti test obligatoriske.
Fire ekstra test kan tages frivilligt.
Lærere og forældre kan med testene få et indblik i elevens faglige niveau.
Testene er digitale og selvrettende.
Det betyder, at testsystemet beregner elevens resultat.
Testene tilpasser sig elevens faglige niveau undervejs i testforløbet.
Fra den 1.
marts til og med den 30.
april 2019 skal alle folkeskoler og de specialskoler, der underviser efter folkeskoleloven, gennemføre obligatoriske nationale test.
Kilde: UndervisningsministerietFør Guldborgsund blev frikommune i 2017, skulle kommunens skoler igennem en besværlig proces, hvor de hvert år aktivt skulle fritage elever med diagnoser eller handicap for at blive testet.
Men når eleverne i specialklasserne på Sundskolen i Nykøbing Falster og Nørre Vedby Skole på det nordlige Falster nu skal gennemføre testene, bliver det ikke foran en computerskærm.
I stedet kan skolens lærere give eleverne personlige opgaver og samtidig løbende evaluere dem ved hjælp af video og billeder.
Ni-årige Johanne kan ikke betjene computer til testEn af dem, der slipper for at sidde foran en computer, som hun ikke kan betjene, er niårige Johanne Faarup.
Hun er både fysisk og mentalt handicappet.
Hun har ikke noget sprog og vil ikke kunne gennemføre testen.
- Hun kan hverken læse eller forstå spørgsmålet eller håndtere computeren, siger hendes far, Thomas Faarup.
Han er glad for, at Johanne kan slippe for de nationale test, fordi der nu bliver sat et mere individuelt mål for hende.
Johanne vil aldrig kunne forstå en matematikopgave.
For hende gælder det om at blive mere selvhjulpen.
Thomas Faarup, far til pige med handicapThomas Faarup forklarer, at et individuelt mål for Johanne kan være at lære at hente sin madpakke i køleskabet eller i videre omfang selv at kunne spise, selv føre gaflen op til munden og at kunne sige til, når hun skal på toilettet.
- Johanne vil aldrig kunne forstå en matematikopgave.
For hende gælder det om at blive mere selvhjulpen.
Det er det, der er relevant for os som forældre til Johanne, siger Thomas Faarup.
Thomas Faarup er også glad for, at skolen lægger billeder og videoklip op, når Johanne tager sin individuelle prøve.
- Det bliver meget mere relevant for os at kigge på det i stedet for at få en beskrivelse af, at nu har Johanne i dag selv hentet sin madpakke.
Vi kan se, hvordan det er foregået, og hvordan hun agerer i situationen.
Professor: En god løsningGuldborgsund Kommunes nye metode er en god idé, mener Jeppe Bundsgaard, der er professor i fagdidaktik og it på Aarhus Universitet.
- De problemer er særligt tydelige for de svageste og mest udfordrede børn.
Det kan være ubehageligt at sidde i en test og opleve, at man fejler igen og igen.
Målet med de nationale test er at kunne evaluere elever ensartet på tværs af landet.
Sådan har det været siden 2006.
Men allerede dengang burde man have taget forbehold for elever med diagnoser eller handicap, mener Jeppe Bundsgaard.
- Det er mærkeligt, at man har en fuldstændig ufravigelig regel om, at alle elever skal tage testen.
Det er svært at forstå, hvorfor staten har brug for disse elevers manglende dygtighed.
Lærere vil gøre det landsdækkendeLærerne i Guldborgsund Kommune håber nu at kunne dele deres erfaringer ud over kommunens grænser, siger Helle Isling, der også underviser på Sundskolen.
- Vi ønsker, at den nye måde at teste og evaluere vores elever på kan udbredes til resten af landet, hvor der sidder specialundervisningsbørn, som kan få gavn af at blive testet og evalueret på en anderledes måde, end vi er vant til i folkeskolen.
FrikommuneAt være frikommune handler om at gøre tingene på en anden måde i et forsøg på at finde mere effektive løsninger, der kan sikre mere kvalitet for pengene og bedre velfærd til borgerne.
Hvis forsøgene i de enkelte kommuner er en succes, kan de være inspiration til forenkling og forbedring af de statslige regler til glæde for alle kommuner.
Eksempelvis har nogle frikommuner i en periode fået lov til at overvåge demente borgere om natten uden tilladelse fra den demente selv.
Frikommunerne skal først ansøge om at få lov til at omgå de eksisterende regler.
I sidste runde frikommuneforsøg blev der udvalgt 44 kommuner, der blev organiseret i otte netværk.
Kilde: Økonomi- og indenrigsministerietJohannes far er helt enig:- Jeg tænker, at det er det eneste rigtige for handicappede børn som Johanne, der for eksempel ikke har noget sprog, siger Thomas Faarup og uddyber:- Det gør, at der er mulighed for mere individuelt at tilrettelægge nogle forløb med forældrene.
Det gør også, at der kan blive en bedre kommunikation mellem skolen og hjemmet.
Minister: Forsøg kan ændre reglerneØkonomi- og indenrigsminister Simon Emil Ammitzbøll-Bille (LA) vil ikke forholde sig til det konkrete forsøg med individuelle prøver på Lolland-Falster, men han forklarer, at et forsøg i en frikommune kan ende med at ændre reglerne i alle kommuner.
- Tit kræver det, at de politikere, der sidder i kommunen og har haft gode erfaringer, banker på hos deres partifæller på Christiansborg, for jeg må indrømme, at åbenheden for at fjerne regler er tit større i kommunerne, end den er på Borgen (Christiansborg, red.
), siger ministeren.
Skolerne i Guldborgsund Kommune kan teste eleverne individuelt indtil slutningen af 2021, hvor deres deltagelse i frikommuneforsøget udløber.
FacebookTwitterKopier linkEmner:Simon Emil Ammitzbøll (politiker)|Guldborgsund Kommune|Lolland-Falster|Uddannelse|Folkeskolen (Danmark)




https://www.dr.dk/nyheder/regionale/midtvest/nu-kan-manglen-paa-sosuer-give-mere-i-loen-vil-vi-have-de-bedste-maa

Midt- og VestjyllandNu kan manglen på sosu'er give mere i løn: 'Vil vi have de bedste, må lønnen følge med'KL-formand Jacob Bundsgaard er åben for lønstigninger til plejeområdet for at modvirke mangel på sosu'er.
Naima Amrissani, Emine Kuscu og Beyza Cakiltas uddanner sig Social- og Sundhedsuddannelsescentret i Brøndby, for at blive sosu-assistenter.
Måske kan de satse på mere i løn, end de regner med.
Af Natacha Tjørnholm og Mette Skov-Jensen20.
mar.
2019 kl.
17.
41Bemærk: artiklen er mere end 30 dage gammelLæs opDer venter social- og sundhedsmedarbejderne et lønhop ved overenskomstforhandlingerne om to år.
Det lægger formanden for Kommunernes Landsforening, socialdemokraten Jacob Bundsgaard, op til i Avisen.
dkDet er udsigten til, at der inden for de næste fem år vil mangle 15.
000 social- og sundhedsmedarbejdere, der får Jacob Bundsgaard til at åbne for ekstra løn til de efterspurgte medarbejdere.
Udmeldingen vækker glæde hos sosuassistent Helena Lykkevold Johansen, der arbejder på Seniorstedet i Videbæk.
- Det har længe været nødvendigt, at der sker et økonomisk løft, da vi gerne vil have nogle fagligt stærke og dygtige mennesker til at arbejde inden for det her område, siger hun.
Det river i alle hjertetråde, at man skal gå fra folk, som bare har brug for lidt opmærksomhed.
Helena Lykkevold Johansen, sosuassistentI dag mener Helena Lykkevold Johansen ikke, at lønnen afspejler det store ansvar, hun og kollegerne har.
- Vi har medarbejdere, der doserer medicin hver dag, har folk i lifte og laver sårbehandling.
Det er den nære pleje af de her meget svage borgere.
Vi har længe fået en virkelig lav løn i forhold til det kæmpe ansvarsområde, det faktisk er, siger hun.
Hvad tjener en sosu?
Grundløn for en social- og sundhedshjælper med 32 timers dagvagt:Nyuddannet: 19.
578 kroner/måned Efter 4 år: 19.
848 kroner/måned Efter 11 år: 21.
844 kroner/månedGrundløn for en social- og sundhedsassistent med 32 timers dagvagt:Nyuddannet: 20.
178 kroner/måned Efter 4 år: 20.
483 kroner/måned Efter 11 år: 22.
947 kroner/månedDerudover tillæg for skæve vagter samt pension.
Kilde: Tanja Nielsen, sektorformand social og sundhed, FOA HolstebroTillidsmand: Arbejdspresset er for stortEn lønstigning er en god idé for at fastholde og rekruttere medarbejdere.
Men arbejdspresset skal også have et seriøst eftersyn, for i dag afviser mange sosu'er at arbejde på fuld tid.
Det mener Hans Enevoldsen, der er tillidsmand for sosu'erne i Holstebro Kommune, der er organiseret under FOA.
- Når vi spørger, hvorfor de ikke vil have fuldtid, lyder svaret, at det kan de ikke holde til med det arbejdspres, de har.
Vi skal have flere hænder til at udføre kerneopgaven, for vi oplever dagligt, at folk er under pres.
At de ikke når, hvad de skal, siger han.
Sosu-assistent Helena Lykkevold Johansen håber, at en lønstigning ved overenskomstforhandlingerne om to år vil gøre det nemmere at rekruttere de allerdygtigste inden for faget.
Et billede, som sosuassistent Helena Lykkevold Johansen genkender.
Hun nævner som eksempel, at kolleger i hjemmeplejen kun får afsat fem minutter til at køre en lang strækning, når de skal ud til en borger.
Eller to minutter til at give en borger medicin.
- I den anden ende sidder et gammelt menneske, hvor sosu'en er den eneste person, de ser hele dagen.
Så det river i alle hjertetråde, at man skal gå fra folk, som bare har brug for lidt opmærksomhed.
Det er umuligt at holde til i længden, siger Helena Lykkevold Johansen.
Hun arbejder selv 34 timer om ugen, og hun vil ikke selv arbejde flere timer, også selvom lønnen stiger.
Læs også:Sosu-assistenter stiger et helt løntrin med nyt forligMen lønchecken er afgørende for at få unge til at vælge faget til, mener hun.
- Alle vil gerne have et job, der er velanset og vellønnet.
Her halter sundhedsområdet virkelig bagefter.
Hvis vi skal have de bedst kvalificerede ind på det her område, bliver lønnen nødt til at følge med, siger hun.
Ifølge fagforbundet FOA vil kommunerne få brug for 40.
000 nye sosu-medarbejdere om ti år.
FacebookTwitterKopier linkEmner:Kommunernes Landsforening|FOA|Arbejdsmarked|Videbæk|Jacob Bundsgaard (politiker)




https://www.dr.dk/nyheder/kultur/glem-netflix-disney-vil-overtage-verdensherredoemmet-efter-historisk-opkoeb-til-466

KulturGlem Netflix!
Disney vil overtage verdensherredømmet efter historisk opkøb til 466 milliarderDisneys opkøb af giganten Fox kan også risikere at få konsekvenser for Disney Sjov på DR, mener ekspert.
Hvis du vil streame 'Frost' i fremtiden, skal du muligvis investere i et særskilt Disney-abonnement.
Medieanalytiker  Claus Bülow Christensen vurderer nemlig, at Disney vil fjerne deres indhold fra alle andre tjenester end deres egen kommende streamingservice 'Disney+'.
(© Disney)Af Rikke Bjerge20.
mar.
2019 kl.
17.
27Bemærk: artiklen er mere end 30 dage gammelLæs opAnders And og Mickey Mouse har fået en masse nye familiemedlemmer, heriblandt hele Simpsons-familien.
Disney har nemlig opkøbt store dele af 21st Century Fox, som blandt andet har rettighederne til populære superhelte som 'X-Men' og 'Deadpool', serien 'Homeland', James Camerons fire kommende 'Avatar'-film samt de tre originale 'Star Wars'-film fra 1977, 1980 og 1983.
Den spektakulære handel har været undervejs i et års tid, og i nat dansk tid faldt aftalen endeligt på plads for Disney, som har åbnet den helt store pengetank af Joakim von Andske dimensioner og betalt 71 milliarder dollars – 466 milliarder kroner – for overtagelsen af Fox.
Disney er med dette køb blevet klodens måske allerstørste streamingservice.
Jeg er sikker på, de vil overtage herredømmet, og det vil især give konkurrence til Netflix.
Claus Bülow Christensen, digital medieanalytikerKøbet giver genlyd i underholdningsbranchen, da Disney i forvejen ejer både Marvel og Pixar og nu nærmer sig et monopol.
Det forklarer film- og serieanmelder Jakob Stegelmann, der er vært på 'Troldspejlet', og som har fulgt udviklingen tæt.
- Med købet af Fox bliver Disney det største konglomerat på mediefronten overhovedet.
Det svarer helt enkelt til, at alle supermarkeder bliver til ét stort supermarked, som dermed får rigtig meget magt, siger han.
Og det kan få konsekvenser for, hvilke film vi fremover kan vælge imellem.
- Hvis Disney sidder på det hele, vil de kunne styre meget af filmmarkedet og for eksempel bestemme, hvad der skal vises i biograferne.
Det bliver sværere for mindre filmselskaber og mindre lande at komme igennem med deres ting, når mediemarkedet er fyldt med monopoler, siger han.
Indtil nu det været 21st Century Fox, der har haft rettighederne til de populære 'X-Men'-film.
Men snart vil dén filmserie og alle de andre filmrettigheder hos 21st Century Fox altså tilhøre Disney.
Benhård streamingkrigNu, hvor opkøbet af Fox er en realitet, er det et direkte forvarsel til konkurrenterne om benhård kundekrig.
For inden året er omme, forventes Disney at rulle den planlagte streamingtjeneste Disney+ ud, som vil have snablen lagt ind hos nogle af de 139 millioner husstande, der abonnerer på Netflix.
Det forklarer digital medieanalytiker Claus Bülow Christensen.
- Disney er med dette køb blevet klodens måske allerstørste streamingservice.
Jeg er sikker på, de vil overtage herredømmet, og det vil især give konkurrence til Netflix.
For her kommer en streamingtjeneste, som både kan tilbyde Pixar, Star Wars, National Geographic, Marvel og Disney, og som derfor vil være meget attraktiv.
Så det store spørgsmål bliver, hvor mange streamingtjenester vi vil give 100 kroner for hver måned, siger han og tilføjer:- Ud over kampen om vores penge bliver der også krig om vores tid.
Med et større udvalg skal HBO, Netflix og Disney slås om vores opmærksomhed og vores loyalitet og skal dermed pumpe nye spændende tv-serier ud konstant.
Jeg forudser et larmende, støjende og aggressivt marked, når de for alvor ruller sig ud.
Lige nu kan du se populære Disney-film som 'Find Nemo' på Netflix.
Men man skal være hurtig, hvis man vil nå at se Disney-indholdet på eksempelvis Netflix, inden det bliver taget ned.
(© Disney•Pixar.
)Går ud over Disney SjovDer har allerede været flere aggressive konfrontationer mellem Disney og Netflix, da Disney er begyndt at opsige deres samarbejdsaftaler.
Læs også:Streaming-krigen er brudt ud: Populær Disney-serie stopper på NetflixFor os danskere kan det få den konsekvens, at børneklassikere som 'Disney Sjov', der er blevet sendt på DR hver uge i 27 år, og 'Disneys juleshow', som blev sendt første gang i Danmark i 1967, fremover kun kan ses på Disneys egen streamingtjeneste, mener Claus Bülow Christensen.
- Hvis vi ser på, hvor nådesløse Disney har været overfor Netflix, kan man godt forberede sig på, at de konsekvent kommer til at fjerne Disney fra alle andre tjenester end deres egen.
Så jeg kan ikke se andet, end at både Disney Sjov og juleshowet vil være i fare.
Fox News, selve tv-kanalen Fox og det meste af Fox Sports er ikke omfattet af handlen med The Walt Disney Company, som blev startet af brødrene Walt og Roy Disney i 1923.
Det er den 88-årige australske mediemogul Rupert Murdoch, der står bag 21st Century Fox.
Læs også:Serieekspert: Er der udbrudt superheltekrig mellem giganterne?
FacebookTwitterKopier linkEmner:Netflix|Walt Disney Company|USA|James Cameron (filminstruktør)|Rupert Murdoch (erhvervsleder)




https://www.dr.dk/nyheder/udland/tusk-om-brexit-vi-kan-forlaenge-hvis-may-faar-aftale-godkendt

UdlandTusk om Brexit: Vi kan forlænge, hvis May får aftale godkendtUdskydelse af brexit er kun mulig, hvis premierminister Theresa May får aftale godkendt hjemme, siger EU-præsident.
Tusk har i dag meldt ud, at en udskydelse af brexit kun er mulig, hvis Theresa May får en skilsmisseaftale godkendt i det britiske parlament.
Af Sofie Dyjak20.
mar.
2019 kl.
17.
45Bemærk: artiklen er mere end 30 dage gammelLæs opDen britiske premierminister Theresa May vil have brexit udskudt til 30.
juni.
Men det vil EU kun godkende, hvis May får sin skilsmisseaftale godkendt i det britiske parlament.
Det lægger EU-præsident Donald Tusk i hvert fald op til i en udtalelse her til aften.
- I lyset af de besøg, jeg har haft de seneste dage, er en kort forlængelse mulig.
Men det er under betingelse af, at det bliver et positivt udfald af Underhusets afstemning, siger han.
Theresa May sendte tidligere i dag et brev til Tusk, hvor hun formelt har bedt om en udskydelse af artikel 50, der sætter rammerne for briternes EU-farvel.
Læs også:Kim Bildsøe: 'May kan blive tvunget til at gå af, for at få sin aftale igennem'En udsættelse af brexit vil kræve, at stats- og regeringscheferne fra de resterende 27 medlemslande enstemmigt bakker op om det.
Theresa Mays skilsmisseplan med EU er to gange blevet stemt ned med et brag i det britiske parlament.
I næste uge vil May for tredje gang forsøge at få afholdt en afstemning i Underhuset om hendes skilsmisseaftale med EU.
Planen har hidtil været, at stats- og regeringscheferne skulle tage stilling til en eventuel brexit-udsættelse på det topmøde, der finder sted i morgen i Bruxelles.
Men tidligere i dag lød det fra formanden for Europa-Kommissionen, Jean-Claude Juncker, at beslutningen sandsynligvis ikke vil blive taget i morgen alligevel.
Til gengæld åbner han for et ekstraordinært EU-topmøde i næste uge.
EU: Aftale kan ikke genforhandlesDonald Tusks melding stemmer overens med det, som flere EU-nationer allerede har meldt ud.
I går lød meldingen fra både Frankrig og Tyskland, at det kun giver mening at udskyde datoen for brexit, hvis de britiske politikere kan fremlægge en alternativ plan, som der er politisk opbakning til i Underhuset.
Formand for det britiske parlament, John Bercos, slog tidligere på ugen fast, at Mays brexit-plan ikke kan komme til afstemning igen uden "væsentlige" forandringer.
Det er især grænseudfordringerne mellem EU-medlemslandet Irland og Nordirland, der er en del af Storbritannien, som har skabt splittelse i parlamentet og internt i Mays regering.
EU har meldt klart ud, at aftalen ikke er til genforhandling.
FacebookTwitterKopier linkEmner:Donald Tusk (politiker)|EU|Jean-Claude Juncker (politiker)|Storbritannien|EU-forhold




https://www.dr.dk/nyheder/penge/45-aarig-kvinde-sigtet-hvidvask-af-105-millioner

Penge45-årig kvinde sigtet for hvidvask af 105 millionerKvinden er blevet varetægtsfængslet i fire uger.
Hun er sigtet efter en ny paragraf, der skærper kursen i forhold til hvidvask.
En 45-årig kvinde er blevet varetægtsfængslet i fire uger ved Retten på Frederiksberg.
Af Flemming Brandt20.
mar.
2019 kl.
17.
00 | opdateret 20.
mar.
2019 kl.
18.
49Bemærk: artiklen er mere end 30 dage gammelLæs opEn 45-årig kvinde er blevet varetægtsfængslet, efter at hun er blevet sigtet for en ny paragraf i straffeloven.
Kvinden er mistænkt for hvidvask af cirka 105 millioner kroner-Det er første gang, at Statsadvokaten for Særlig Økonomisk og International Kriminalitet (SØIK), også kendt som Bagmandspolitiet, rejser sigtelse efter en ny paragraf, der markant skærper kursen i arbejdet med bekæmpelse af hvidvask.
Ny lovstramning gennemført sidste årDen 45-årige kvinde er sigtet efter hvidvaskbestemmelsen i straffelovens §290a, stk.
2, der trådte i kraft den 1.
juli 2018.
Bestemmelsen kriminaliserer hvidvask af penge, både når det direkte udbytte af forbrydelsen er penge, og når et udbytte i andet end penge er blevet omsat til penge, som derefter hvidvaskes.
§290aFor hvidvask straffes med bøde eller fængsel indtil 1 år og 6 måneder den, der konverterer eller overfører penge, som direkte eller indirekte er udbytte af en strafbar lovovertrædelse, for at skjule eller tilsløre den ulovlige oprindelse.
Stk.
2.
Straffen kan stige til fængsel i 8 år, når hvidvasken er af særligt grov beskaffenhed navnlig på grund af forbrydelsens erhvervsmæssige eller professionelle karakter eller som følge af den opnåede eller tilsigtede vinding, eller når et større antal forbrydelser er begået.
Ifølge politiinspektør Thomas Anderskov fra SØIK ledte en særlig fremadrettet efterforskning mod en stribe selskaber og personer tirsdag til, at den 45-årige kvinde samt en 59-årig mand og en 22-årig mand blev anholdt og sigtet for hvidvask og forsøg på hæleri af særlig grov beskaffenhed.
- Hun mistænkes for at have deltaget i nogle omfattende transaktioner, hvor man flytter penge fra forskellige konti.
- Det specielle er, at vi mistænker, at de her mange, mange penge hidrører fra kriminalitet, siger politiinspektøren.
Varetægtsfængslet i fire ugerKvinden blev onsdag formiddag varetægtsfængslet i fire uger ved et lukket grundlovsforhør ved Retten på Frederiksberg.
De to mænd blev sigtet og løsladt efter endt afhøring.
Det er første gang, at den nye skærpede hvidvaskbestemmelse i straffeloven, bliver taget i brug, og den giver politiet nogle nye muligheder, fortæller Thomas Anderskov.
- Vi har haft mulighed for nogle indgreb, som vi traditionelt ikke har haft på det her område.
Nu er der kommet en ny bestemmelse i straffeloven, som gør, at vi kan bruge nogle af de værktøjer, som vi kender fra rocker/bande-kriminalitet.
Det kan være aflytning, det kan være en lang række redskaber, som gør det nemmere for at følge forbrydelsen, mens den foregår.
Og det har vi haft lejlighed til i denne sag.
Politiinspektøren nævner, at man nu kan foretage Indgreb i meddelelseshemmeligheden.
Det vil sige, at politiet kan følge den kommunikation, som de mistænkte har med hinanden eller med nogle udenforstående, og de aktiviteter, som de foretager sig.
- Det gør vores arbejde noget nemmere, når vi skal opsamle beviserne - dels i forhold til grundlovsforhøret, og når vi skal tage til tiltalespørgsmålet, siger Thomas Anderskov og tilføjer:- Efterforskningen er forløbet over en periode, hvor vi følger den tæt og ser om det kunne lede til den aktion, som vi havde i går, hvor vi slog til og anholdt de her tre personer.
Og det har ført til en fængsling i foreløbig fire uger for den enes vedkommende.
Hvidvaskunderretning til SØIKDer mangler fortsat en del efterforskning.
Derfor er der endnu ikke grundlag for at træffe beslutning om, hvorvidt mistanken i sidste ende fører til en tiltale og dermed straffesag.
- Men sigtelserne understreger, at vi nu har fået et ekstra redskab i vores jagt på de kriminelles formuer.
Jeg forventer, at vi også i andre sager vil kunne slå endnu mere effektivt til og følge de kriminelle pengestrømme – allerede når SØIK får underretninger om mistænkelige aktiviteter, siger politiinspektøren.
Ifølge anklagemyndigheden udspringer de aktuelle sigtelser af en hvidvaskunderretning til SØIK gennem et fast setup, hvor banker, revisorer og andre finansielle aktører skal indberette mistænkelig adfærd.
Af hensyn til sagens videre opklaring er grundlovsforhøret afholdt for lukkede døre.
SØIK oplyser dog, at de mistænkelige forhold strækker over en periode på halvandet år.
Det drejer sig om systematisk opdigtede handler gennem en række selskaber med fiktive udenlandske kunder.
FacebookTwitterKopier linkEmner:Bagmandspolitiet|Kriminalitet|Økonomisk kriminalitet|Anklagemyndigheden|Frederiksberg




https://www.dr.dk/nyheder/regionale/oestjylland/400-millioner-sparet-paa-boern-og-aeldre-norddjurs-bruger-nu-15

Østjylland400 millioner sparet på børn og ældre: Norddjurs bruger nu 15 millioner på pingvinerEt flertal i Norddjurs Kommune bevilger penge til Kattegatcentret.
Kattegatcentret er blandt andet kendt for hajtanken med 550.
000 liter tropisk havvand.
Nu snart med pingviner, ligesom denne fætter fra Legoland.
Af Heikki Yding og Sarah Friis Elkjær20.
mar.
2019 kl.
15.
45Bemærk: artiklen er mere end 30 dage gammelLæs opHvordan kan man med en ene hånd spare tæt på 400 millioner kroner på blandt andet børn og ældre, og med anden hånd bruge 15 millioner kroner på pingviner?
Det spørgsmål stiller mange borgere sig i Norddjurs, efter et flertal af politikerne i kommunen med borgmesteren i spidsen i aftes sagde ja til at bevilge 15 millioner kroner til et pindvin-anlæg i Kattegatcentret.
Kommunen vil nemlig udvikle og ikke bare afvikle, siger borgmester Jan Petersen (S).
- Det er ikke noget godt tidspunkt i forhold til befolkningen og vores medarbejdere, men vi er nødt til at investere os ind i fremtiden for at udvikle os, siger han.
Det kan godt være, at pingviner kan blive et sjovt trækplaster, men i Norddjurs deler de vandene blandt borgerne.
Jan Petersen blev valgt til borgmester for tredje gang i 2017 med 41 procent af stemmerne og 11 mandater til partiet.
Han skal finde 115 millioner kroner for 2019, og det niveau skal holdes de næste fire år, hvis ikke kommunen skal komme under administration.
(Foto: copyright © Socialdemokraterne.
dk)Kommunen er nemlig i dyb krise og har sparet hårdt på blandt andet skoler, handicappede og ældre.
I Auning er blandt andre Maria Hansen ikke vild med pingvin-anlægget.
- Jamen, jeg synes da, at det er helt hul i hovedet.
Hvorfor skal man bruge 15 millioner kroner på en pingvin, når de ældre ikke kan få gjort rent eller komme i bad?
, spørger hun.
Men det kan også koste penge at lukke ned, forklarer borgmesteren.
For hvis man ikke investerer i Kattegatcentret og udvikler det, risikerer man, at turisterne bliver væk.
- Hvis vi nøjes med at kigge ind i en afvikling af for eksempel Kattegatcentret, så er der stor risiko for, at vi også skal udløse en kommunegaranti på 21 millioner kroner.
Jeg synes, at det er bedre at investere i fremtiden end at bruge penge på at afvikle noget, som vi faktisk har brug for, og som er så stor en attraktion, siger Jan Petersen.
Kattegatcentret er en selvejende fond og drives på non-profit basis.
Turister skaber jobKattegatcentret har fået et løfte om 25 millioner kroner fra A.
P.
Møller Fonden og Realdania.
KommunenNorddjurs er lagt sammen af de tidligere kommuner Grenaa, Nørre Djurs, Rougsø og en del af Sønderhald.
Befolkningsudvikling:2014: 37.
9252015: 37.
8982016: 38.
1442017: 38.
099Gennemsnitsindtægt pr.
indbygger er 157.
972 kroner.
Dermed er kommunen nr.
92 af 98 kommuner, målt på beskatningsgrundlaget pr.
indbygger.
Derfor er kommunens tilskud en god investering, som politikerne ikke kan sige nej til, mener en anden borger, David Slater.
- De kan ikke lade være, for så går det ned ad bakke.
Hvor finder Norddjurs 25 millioner kroner fremover?
Det gør de ikke.
Sådan er det bare, siger han.
Borgmester Jan Petersen peger på, at der ikke mindst er mange job i Kattegatcentret.
- Hele grundlaget for at kunne lave velfærd er jo, at vi har indkomst, at vi har job, og at vi udvikler job.
Der er vækst i turismen i Norddjurs, og der er rigtig mange job, der er direkte eller indirekte bundet op på turisme, så det er en del af løsningen og ikke en del af problemet, siger han.
Læs også:Kriseramt kommune vil investere i pingvin-anlægResultatet af afstemningen tirsdag aften blev, at S, SF, DF og fire fra Venstre var for den kommunale bevilling, mens K, EL, LA og to fra Venstre var imod.
Det gav et resultat på 20 mod syv.
Norddjurs Kommune skaffer de 15 millioner kroner ved at sælge jord ved renæssanceherregården Gammel Estrup.
Mere forskning og flere besøgendeI Kattegatcentret ser direktør Helle Hegelund mange muligheder i beslutningen, og alt i alt skal det nye anlæg hente flere besøgende til Kattegatcentret.
- Det betyder også, at vi kan have flere skoleelever igennem vores skoletjeneste.
Vi kan udvide samarbejdet med universiteterne i forhold til forskning omkring det marine miljø, så det giver os langt flere muligheder at spille på, siger hun.
I Kattegatcentret ser direktør Helle Hegelund mange muligheder i beslutningen.
I det nye anlæg vil besøgende kunne opleve pingvinerne i deres eget miljø.
- Man kan besøge dem i et seks-otte grader koldt rum, og se, hvordan de opfører sig, når de dykker ned i vandet, og der er mulighed for at kigge gennem ruder nede i vandet, siger Helle Hegelund.
Kattegatcenteret håber, at pingvinerne kan give 35.
000 flere gæster det første år efter åbningen.
FacebookTwitterKopier linkEmner:Jan Petersen (politiker)|Kattegatcentret|Jylland|Norddjurs Kommune|Økonomi




https://www.dr.dk/sporten/fodbold/harder-mod-hegerberg-europas-fodboldmastodonter-moedes-i-champions-league

FodboldHarder mod Hegerberg: Europas to fodboldmastodonter mødes i Champions LeagueKvartfinalerne i kvindernes Champions League begynder i aften, hvor der er topbrag mellem sidste års to finalister.
Europas bedste fodboldspillere Pernille Harder (tv.
) og Ada Hegerberg er med, når Wolfsburg og Lyon onsdag aften mødes i kvartfinalen i Champions League.
Af Andreas Kraul og Anne Hedegaard Petersen20.
mar.
2019 kl.
15.
23Bemærk: artiklen er mere end 30 dage gammelLæs opDer hersker ingen tvivl om, hvem der bare lige er et niveau over alle andre i europæisk kvindefodbold.
Tag bare Champions League-finalerne i 2013, 2016 og 2018.
Her har Olympique Lyon og VfL Wolfsburg mødt hinanden, og ud af de seneste ti sæsoner har et af holdene vundet i syv af titlerne i Europas fineste klubturnering.
© ScanpixPernille Harder, VfL WolfsburgFødt d.
15.
november 1992 i Danmark.
Har tidligere spillet i Team Viborg, Skovbakken og Linköping FC.
Har spillet 109 landsholdskampe og scoret 54 mål.
Blev i 2018 kåret til Europas bedste kvindelige fodboldspiller.
Tallene lyver ikke, og man kan uden at tøve kalde tyske VfL Wolfsburg og franske Olympique Lyon for meget dominerende kræfter i europæisk kvindefodbold.
I aften mødes verdens to bedste klubber i kvindefodbold endnu en gang, og det bliver samtidig mødet mellem verdens to bedste fodboldspillere.
Verdens bedste skal afgøre kampenEn status som europæisk tophold kræver unikke fodboldspillere, og her må man sige, at både Wolfsburg og Lyon også leverer helt i top.
Faktisk er Europas to bedste kvindelige spillere med, når de to hold mødes i aften, onsdag.
Pernille Harder, der nærmest er blevet allemandseje for danske fodboldfans, er med for VfL Wolfsburg, mens norske Ada Hegerberg er med for Olympique Lyon.
Harder blev i sensommeren sidste år kåret til Europas bedste i sæsonen 2017/2018 af The Guardian, mens Hegerberg i december vandt den første kvindelige udgave af Ballon d’Or.
© ScanpixAda Hegerberg, Olympique LyonFødt 10.
juli 1995 i Norge.
Har tidligere spillet i Kolbotn, Stabæk og Turbine Potsdam.
Har spillet 66 landsholdskampe og scoret 38 mål.
Vandt i 2018 den første kvindelige udgave af Ballon d’Or.
Det er altså ikke fru-hvem-som-helst, der er med, når onsdagens kvartfinale afvikles på Groupama Stadium i Lyon.
De to stjerneangribere kommer til at udgøre en regulær duel i sammenstødet, og den af dem, der spiller bedst, kan meget vel komme til at afgøre kampen.
Topscorer-Harder i målstimeDe to mandskaber har stået over for hinanden flere gange, og her fører franskmændene det interne regnskab, ligesom de også trak sig ud som sejrskvinder i det seneste opgør, nemlig Champions League-finalen sidste år.
Her vandt de 4-1 efter forlænget spilletid.
Selv om sidste års finale faldt ud til fransk fordel, kan det meget vel blive marginaler, der afgør opgøret mellem sidste års Champions League-finalister.
Begge mandskaber har set uhyrligt stærke ud i denne sæson.
Wolfsburg kommer til Frankrig med en solid målscore i bagagen.
Holdet har scoret 13 mål i de seneste tre Bundesligakampe, som alle er blevet vundet, og her har Pernille Harder bidraget med fem kasser inklusiv et hattrick.
Desuden er den danske landsholdsanfører pt.
topscorer i Champions League med seks mål.
Lyon følger trop og mere til.
I denne sæson har holdet spillet 24 kampe, hvoraf 23 af dem er blevet vundet på tværs af den franske liga, pokalturnering og Champions League.
Pernille Harder her med bolden i sidste års Champions League-finale mellem Olympique Lyon og VfL Wolfsburg som blev afviklet på Valeriy Lobanovskyi Stadium i Kiev.
 Det blev en intens og hård kamp mellem de to europæiske tophold, der kæmpede med at få bragt sig på tavlen.
 Ingen af holdene formåede at score i den ordinære spilletid, og kampen skulle efterfølgende afgøres i den forlængede.
 Her lignede Pernille Harder en matchvinder, da hun efter en solotur forsøgte sig med et skud langt udefra, som dog ikke syntes særlig hårdt, men som alligevel trillede forbi Lyon-keeper Sarah Bouhaddi efter 93 minutters spil.
 Der var vild jubel blandt de tyske spillere og massere af highfives til den danske målscorer.
 Lyon fik vendt 1-0 til 4-1 i løbet af den 30 minutter lange forlængede spilletid, og dermed kunne de kalde sig vindere af Champions League 2018.
 Derefter var der skrig og skrål, fest og farver dag hos Lyon, der genvandt trofæet.
 Ada Hegerberg kom på måltavlen en enkelt gang i finalen.
1 / 8Pernille Harder her med bolden i sidste års Champions League-finale mellem Olympique Lyon og VfL Wolfsburg som blev afviklet på Valeriy Lobanovskyi Stadium i Kiev.
1 / 8Det blev en intens og hård kamp mellem de to europæiske tophold, der kæmpede med at få bragt sig på tavlen.
2 / 8Ingen af holdene formåede at score i den ordinære spilletid, og kampen skulle efterfølgende afgøres i den forlængede.
3 / 8Her lignede Pernille Harder en matchvinder, da hun efter en solotur forsøgte sig med et skud langt udefra, som dog ikke syntes særlig hårdt, men som alligevel trillede forbi Lyon-keeper Sarah Bouhaddi efter 93 minutters spil.
4 / 8Der var vild jubel blandt de tyske spillere og massere af highfives til den danske målscorer.
5 / 8Lyon fik vendt 1-0 til 4-1 i løbet af den 30 minutter lange forlængede spilletid, og dermed kunne de kalde sig vindere af Champions League 2018.
6 / 8Derefter var der skrig og skrål, fest og farver dag hos Lyon, der genvandt trofæet.
7 / 8Ada Hegerberg kom på måltavlen en enkelt gang i finalen.
8 / 8Kampen mellem de franske og tyske mestre fløjtes i gang klokken 20.
45 i aften.
Men Pernille Harder er ikke det eneste danske islæt i kvartfinalerne i Champions League.
Signe Bruun er med for Paris Saint-Germain, der torsdag aften besøger Chelsea.
Nadia Nadim må nøjes med at følge PSG fra sidelinjen, da hun har spillet Champions League-kampe for sin tidligere klub Manchester City og derfor er låst.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Paris Saint-Germain|Lyon|Fodbold




https://www.dr.dk/nyheder/penge/stemte-paa-sig-selv-3000-gange-nu-mister-han-jobbet

PengeStemte på sig selv 3.
000 gange: Nu mister han jobbetFlemming Strøm er fratrådt som vicedirektør i KAB efter sag om stemmemisbrug.
Flemming Strøm forlader jobbet i KAB og flere bestyrelser efter anklager om stemmemisbrug.
(© KAB pressefoto)Af Nis Kielgast20.
mar.
2019 kl.
16.
09 | opdateret 20.
mar.
2019 kl.
16.
24Bemærk: artiklen er mere end 30 dage gammelLæs opEfter det er kommet frem, at Flemming Strøm brugte sit job i KAB til at komme ind i elselskabet Radius bestyrelse, fratræder han nu sin stilling.
Strøm brugte målernumre fra 3.
000 elmålere i bygninger, som administreres af KAB, til at sikre sig stemmer ved forbrugervalget til bestyrelsen.
Nu har hans egen bestyrelse kigget nærmere på forløbet og konkluderet, at fremgangsmåden ikke var acceptabel.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til Radius- KAB’s bestyrelse har nu haft lejlighed til at drøfte det samlede forløb omkring valget til Radius.
På den baggrund har bestyrelsen indgået aftale med Flemming Strøm om, at han fratræder som viceadministrerende direktør.
Vi har samtidig aftalt, at Flemming Strøm trækker sig fra formandsposten i Bolind A/S og som repræsentant i Forenet Kredit, skriver John Olsen, formand for KAB’s bestyrelse, i en pressemeddelelse.
Da sagen kom frem i første omgang i forrige uge bakkede John Olsen ellers op om Flemming Strøms brug af de 3.
000 stemmer, men nu er konklusionen altså en anden.
Nedsætter taskforceAllerede sidste uge trak Flemming Strøm sig fra bestyrelsespladsen i Radius, efter der havde været kritik af finten med at bruge målernumre.
Læs også:Stemte på sig selv 3.
000 gange: Vicedirektør trækker sig fra Radius’ bestyrelseNu trækker han sig så også fra bestyrelsen i boligorganisationernes indkøbsforening Bolind og fra realkredit-ejeren Forenet Kredit.
I KAB har sagen fået ledelsen til at nedsætte en taskforce for at lave mere klare retningslinjer for, hvordan KAB-folk må agere, hvis de for eksempel vil ind i en bestyrelse.
- Det er en meget vigtig del af vores virke og noget, boligorganisationerne efterspørger.
Derfor vil vi nu gennemgå de enkelte tillidsposter og opstille nogle meget klare retningslinjer for, hvem der kan vælges til hvad og af hvem, skriver John Olsen.
Taskforcens anbefalinger skal være klar til KAB's repræsentantskabsmøde i maj.
FacebookTwitterKopier linkEmner:KAB|København|Økonomi




https://www.dr.dk/nyheder/udland/fn-tribunal-oger-straf-krigsforbryderen-karadzic-far-livstid

UdlandFN-tribunal øger straf: Krigsforbryderen Karadzic får livstidFN-domstol fandt straf på 40 års fængsel til Karadzic for blød og skærper den til livstid.
Radovan Karadzic fik i dag skærpet sin dom i Haag.
20.
mar.
2019 kl.
15.
10 | opdateret 20.
mar.
2019 kl.
15.
48Bemærk: artiklen er mere end 30 dage gammelLæs opEn straf på 40 år til den tidligere bosnisk-serbiske leder Radovan Karadzic var for blød og skærpes til livstid.
Det afgør et FN-tribunal i Haag.
Den 73-årige Karadzic blev for tre år siden idømt 40 års fængsel for folkedrabet i byen Srebrenica i Bosnien i juli 1995.
Hans appelsag er afgjort onsdag.
Radovan Karadzic* 73 år.
Født 19.
juni 1945 i Montenegro.
* Uddannet psykiater fra Sarajevo Universitet i Bosnien-Hercegovina.
* Stifter af det Serbiske Demokratiske Parti i 1989.
* Da Jugoslavien begyndte at falde fra hinanden, blev Radovan Karadzic leder af det serbiske mindretal i landet, der ikke ville løsrive sig fra Serbien.
* I 1992 blev han præsident for det nyoprettede Republika Srpska, der fungerede som en uafhængig stat for det serbiske mindretal.
* Sammen med den daværende serbiske præsident, Slobodan Milosevic, indledte de et togt mod landets kroatiske og muslimske befolkningsgrupper.
* I juli 1995 indtog den bosnisk-serbiske hær byen Srebrenica og beordrede omkring 8.
000 bosniske muslimske mænd og drenge over 15 år til at marchere ud af byen, hvor de blev skudt ned.
Folkedrabet er siden blevet kendt som Srebrenica-massakren.
* Det fik Nato til at gå ind i krigen, og Radovan gik under jorden i 1997.
* Han blev den mest eftersøgte person hos den amerikanske efterretningstjeneste CIA.
* Først i 2008 efter 11 års liv på flugt blev Radovan fanget i Beograd.
Han ernærede sig som spirituel healer, hvor han tilbød akupunktur og hjemmeterapi.
* Han har benægtet al kendskab til massakren i Srebrenica og nægter at have beordret etnisk udrensning, selv om den serbiske regering har indrømmet og undskyldt.
Han siger, han er en "fredens mand" og en "ven af muslimer".
Kilder: BBC, RitzauPanelet af appeldommere i Haag idømmer "livstidsstraf i fængsel".
Det oplyste den danske chefdommer Vagn Joensen.
Domstolen holder Karadzic ansvarlig for massakren på omkring 8000 muslimske mænd og drenge i Srebrenica samt andre forbrydelser mod menneskeheden.
Blandt andet belejringen af Sarajevo og drab og forfølgelse i andre dele af Bosnien.
Srebrenica-massakren betegnes som den værste massakre i Europa siden Anden Verdenskrig.
Da Radovan Karadzic i juli 2016 ankede sin dom på 40 års fængsel, udtalte han ifølge sin advokat, at han er et politisk offer.
Blodig konfliktUnder den tre år lange borgerkrig i Bosnien fra 1992 til 1995 blev omkring 100.
000 mennesker dræbt, mens 2,2 millioner mennesker blev fordrevet fra hjem.
I dommen hed det, at Karadzic var i toppen af det militære og politiske lederskab i Republika Srpska og spillede en central rolle i udarbejdelsen af det ideologiske grundlag for den systematiske, etniske udrensning, som fandt sted i stor skala.
Dommerne mente også, at han var drivkraften bag den 44 måneder lange belejring af den bosniske hovedstad Sarajevo.
Læs også:40 års fængsel for folkedrab: Krigsforbryderen Karadzics appelsag bliver afgjortKaradzic havde anket 50 punkter i dommen og beskyldte dommerne for at have gennemført en politisk retssag mod ham.
Amerikaneren Richard Holbrooke, som var hovedarkitekt bag Dayton-fredsaftalen fra 1995, der afsluttede krigen, beskrev i sin tid Karadzic som "en af verdens værste og ondeste mænd".
– Han kunne have fungeret som en god nazist, udtalte Holbrooke til Der Spiegel, da Karadzic blev pågrebet.
/ritzau/ReutersFacebookTwitterKopier linkEmner:Radovan Karadzic (politiker)|Bosnien-Hercegovina|Forenede Nationer|Krige og væbnede konflikter|Forbrydelser mod menneskeheden




https://www.dr.dk/nyheder/politik/i-eu-parlamentet-er-babyer-velkomne-det-har-vi-set-masser-af-gange

PolitikI EU-Parlamentet er babyer velkomne: 'Det har vi set masser af gange'Modsat Folketinget må EP-medlemmer gerne have deres babyer med.
Se børn i parlamenter verden over.
Både tidligere Europa-Parlamentsmedlem Licia Ronzulli (tv) og nuværende Jytte Guteland (th) har haft deres babyer med på arbejde.
(Foto: Lukas A.
Lausen/ fotocollage: Emil Thorbjörnsson)Af Christina Nordvang Jensen og Julie Johanne Knudsen20.
mar.
2019 kl.
15.
03Bemærk: artiklen er mere end 30 dage gammelLæs opHerhjemme har det skabt stor debat, at formand for Folketinget Pia Kjærsgaard ikke ville tillade, at folketingsmedlem Mette Abildgaard (K) gennemførte en afstemning med sin baby på armen.
Men ved afstemninger i Europa-Parlamentet er der jævnligt mødre og fædre, der har deres babyer med uden problemer.
Det fortæller EP-medlemmerne Margrete Auken (SF) og Christel Schaldemose (S), der begge er uforstående over for Pia Kjærsgaards melding.
- Det er ikke fordi, der hænger sedler om, at børn er hjerteligt velkomne.
Men der er ingen, der bliver skræmt over, at folk tager deres børn med ind under en afstemning.
Det har vi set masser af gange.
Også fædre, der sidder med spædbørn på armen.
Det er noget andet, hvis barnet er uroligt, men det var der jo ikke tale om med denne sag, siger Margrete Auken.
I billedgalleriet kan du se eksempler på kvindelige politikere fra hele verden, der har deres barn med på arbejde.
Da italienske Licia Ronzulli var medlem af Europa-Parlamentet, havde hun flere gange sin datter med til afstemninger i parlamentet i Strasbourg.
Både da hun var helt spæd og et par år gammel.
Billederne er fra mellem 2010 og 2013.
(FRANCE - Tags: POLITICS TPX IMAGES OF THE DAY)  Det svenske Europa-Parlamentsmedlem Jytte Guteland havde sin baby med under afstemning i Strasbourg i 2017.
Hun ville kæmpe for, at det blev normalt at tage sine børn med på arbejde, hvis det var nødvendigt.
 New Zealands premierminister, Jacinda Ardern, fik meget opmærksom, da hun havde sin baby med til FN's 73.
generalforsamling i New York i september 2018.
REUTERS/Carlo Allegri  Den australske politiker Larissa Waters ammede sin 14 uger gamle datter Alia Joy, mens hun talte i det australske parlament i juni 2017.
Året forinden var det blevet tilladt at amme i det australske parlament, og Larissa Waters blev den første til at gøre brug af den nye ret.
(Foto: Stringer .
© Scanpix) Carolina Bescansa, der politiker fra det spanske venstrefløjsparti Podemos, havde sin søn Diego med i det spanske parlament i januar 2016, så hun kunne amme undervejs.
Det medførte stor debat i Spanien, hvor hun blandt andet fik kritik for at "bruge sine børn politisk".
1 / 5Da italienske Licia Ronzulli var medlem af Europa-Parlamentet, havde hun flere gange sin datter med til afstemninger i parlamentet i Strasbourg.
Både da hun var helt spæd og et par år gammel.
Billederne er fra mellem 2010 og 2013.
(FRANCE - Tags: POLITICS TPX IMAGES OF THE DAY) 1 / 5Det svenske Europa-Parlamentsmedlem Jytte Guteland havde sin baby med under afstemning i Strasbourg i 2017.
Hun ville kæmpe for, at det blev normalt at tage sine børn med på arbejde, hvis det var nødvendigt.
2 / 5New Zealands premierminister, Jacinda Ardern, fik meget opmærksom, da hun havde sin baby med til FN's 73.
generalforsamling i New York i september 2018.
REUTERS/Carlo Allegri 3 / 5Den australske politiker Larissa Waters ammede sin 14 uger gamle datter Alia Joy, mens hun talte i det australske parlament i juni 2017.
Året forinden var det blevet tilladt at amme i det australske parlament, og Larissa Waters blev den første til at gøre brug af den nye ret.
(Foto: Stringer .
© Scanpix)4 / 5Carolina Bescansa, der politiker fra det spanske venstrefløjsparti Podemos, havde sin søn Diego med i det spanske parlament i januar 2016, så hun kunne amme undervejs.
Det medførte stor debat i Spanien, hvor hun blandt andet fik kritik for at "bruge sine børn politisk".
5 / 5Ifølge Christel Schaldemose virker det "noget overdrevet", at sende Mette Abildgaard ud med sin baby.
- Jeg har respekt for, at hvis barnet forstyrrer, så skal det ikke være i salen.
Men jeg kan ikke se et problem i, at man undtagelsesvis tager sin baby med.
Det vigtigste er, at man ikke forstyrrer arbejdet, siger hun og pointerer, at Europa-Parlamentet skiller sig ud fra Folketinget, fordi der ikke er de samme barselsordninger, hvilket gør, at EP-medlemmerne oftere er nødt til at have deres børn med.
Derfor er der ligeledes institutioner til større børn, som politikerne kan gøre brug af.
Læs også:Abildgaards 'uønskede' baby skaber internationale overskrifterPlads til en baby på skødetIfølge den konservative gruppeformand Mette Abildgaard var det ikke planlagt, at hun skulle deltage i afstemningen i folketingssalen mandag.
Derfor havde hun som noget ”helt ekstraordinært” datteren med, har hun forklaret.
Margrete Auken mener, at man i Folketinget bør tage hensyn til, at det kan være en udfordring som politiker at få familieliv og arbejde til at gå op.
- Vi er mange, der ved, at det kan være svært at få det her arbejde til at hænge sammen med familie.
Sådan er det også i Folketinget, hvor man pludselig kan stå over for pasningsproblemer, hvor dagplejemor eller mormor er blevet syg og ikke kan passe ungen.
Så må der være plads til, at man kan tage barnet med ind til afstemning, siger hun.
FacebookTwitterKopier linkEmner:Christel Schaldemose (politiker)|Det Konservative Folkeparti|Europa-Parlamentet|Margrete Auken (politiker)|EU-forhold




https://www.dr.dk/nyheder/regionale/hovedstadsomraadet/kommuner-vil-give-boeder-hvis-folk-ikke-sorterer-deres-affald

KøbenhavnKommuner vil give bøder, hvis folk ikke sorterer deres affaldTeknik- og miljøudvalget i Brøndby har i dag vedtaget, at der skal gives bøder til folk, som sorterer deres affald forkert.
Flere kommuner vil udstede bøder til de borgerere og grundejerforeninger, der ikke kan finde ud af at sortere deres affald.
Af Kristoffer Poulsen og Line Gudnitz Baun20.
mar.
2019 kl.
14.
54Bemærk: artiklen er mere end 30 dage gammelLæs opKommer du til at smide resterne fra aftensmaden i skraldespanden, som egentlig er beregnet til plastik, så skal det fremover koste dig 400 kroner, hvis du bor i Brøndby Kommune.
Indtil videre har kommunen forsøgt at skrive og ringe til borgere, der ikke sorterer rigtigt - men nu er der brug for nye metoder, mener Vagn Kjær-Hansen (SF), der er formand for teknik- og miljøudvalget.
- Der er nogle enkelte, som ikke vil medvirke til den grundige sortering, og der er vi nødt til at have skrappere midler, siger Vagn Kjær-Hansen.
En bøde vil dog først blive aktuel, hvis folk gentagne gange har sorteret deres skrald forkert.
Det vil da være den bedste situation, hvis bare den her økonomiske trussel fra en bøde kan få alle til at sortere, som de skal.
Vagn Kjær-Hansen (SF), formand, teknik- og miljøudvalget, BrøndbyHan håber, at bøden kan være incitamentet til, at folk sorterer deres affald korrekt, så det ikke bliver nødvendigt at sende en regning.
- Det vil da være den bedste situation, hvis bare den her økonomiske trussel om en bøde kan få alle til at sortere, som de skal, siger Vagn Kjær-Hansen.
Sidste år modtog Brøndby Kommune 518 gange en besked fra skraldemændene om, at folks affald ikke var sorteret korrekt.
Affaldssortering i BrøndbyI Brøndby Kommune skal der sorteres affald efter følgende kategorier:MadRestaffaldPlastikPapirGlasMetalFarligt affald*Pap**Ved disse to affaldstyper kan borgerne selv vælge, om de vil have spande til det.
Hvis ikke, skal de selv køre det på genbrugspladsen.
Kilde: Brøndby KommuneBøder eller oplysning og informationEn af de kommuner, der allerede har muligheden for at give bøder, er Egedal, hvor man kan få en bøde på 155 kroner for at sortere forkert.
Men indtil videre har ingen fået en bøde for at sortere forkert i Egedal, konstaterer Bo Vesth (V), der er formand for teknik- og miljøudvalget.
Han tror ikke, at det hjælper den gode sortering at begynde at slå folk oven i hovedet med bøder.
- Vi tror, det er bedre at oplyse og forklare folk, hvordan de skal sortere i stedet for at sanktionere dem, siger Bo Vesth og uddyber med, at kommunen bør genoverveje bødemuligheden.
- Vi skal kigge på, om vi i fremtiden skal fjerne muligheden for at udlevere bøder, siger han.
Udover Egedal har også Albertslund Kommune siden 2015 indført bøder på 500 kroner for at sortere forkert, men bøderne bliver dog kun givet, når alle andre muligheder er prøvet af.
Indtil nu er bøden kun blevet givet til en boligforening, som har fået bøden et par gange.
Ifølge Leif Pedersen fra SF, som er formand for miljø- og byudvalget, virker bøderne.
- Det virker, for de to steder, vi har gjort brug af dem, har det haft den ønskede effekt, siger han.
En, to .
.
ikke mindre end otte forskellige sorteringsmuligheder er at finde i Brøndby-borgernes indkørsler og affaldsskure.
 DR)Tilbage i Brøndby er der dog allerede nogle, som tager affaldssorteringen alvorligt.
- Vi bakker op om sorteringsordningen og går meget op i at gøre det rigtigt, siger Claus Hoffmann, der er formand for grundejerforeningen Bakkegård Vest, som består af 199 parcelhuse i Brøndby.
For ham er det nyt, at kommunen skulle have problemer med sorteringsordningen.
- Kommunen burde hive fat i borgere og grundejerforeninger og have givet noget mere information om, hvordan man sorterer rigtigt, i stedet for en bøde, siger han.
Kommunen tager endelig stilling til beslutningen d.
10.
april på et kommunalbestyrelsesmøde.
FacebookTwitterKopier linkEmner:Bo Vesth (politiker)|Socialistisk Folkeparti|Vagn Kjær-Hansen (politiker)|Brøndby|Affald




https://www.dr.dk/nyheder/kultur/boeger/susanne-bier-skabte-et-gigantisk-netflix-hit-nu-laver-forfatter-en

BøgerSusanne Bier skabte et gigantisk Netflix-hit: Nu laver forfatter en fortsættelse til 'Bird Box'Forfatteren bag 'Bird Box' udgiver en fortsættelse til bogen, som filmen er baseret på.
'Bird Box' havde premiere på Netflix 21.
december sidste år.
(© Netflix)Af Silas Bay Nielsen20.
mar.
2019 kl.
15.
02Bemærk: artiklen er mere end 30 dage gammelLæs opDit Facebook-feed svømmede angiveligt over af memes med Sandra Bullock i december.
Årsagen var Susanne Biers Netflix-film 'Bird Box', som mange anmeldere ikke var udpræget begejstrede for, men som skabte stor hype på de sociale medier.
Læs også:Susanne Biers film blev heglet ned - nu er det den mest populære på NetflixHypen ramte også Josh Malerman, da han så filmen.
Han er forfatteren bag romanen 'Bird Box' fra 2014, som filmen er baseret på, og han vil nu lave en fortsættelse til bogen.
Det siger han til Esquire.
'Malorie' forventes at udkomme på engelsk den 1.
oktober.
(© Penguin/Random House)Bogen, der efter planen skal udgives til oktober, hedder 'Malorie', opkaldt efter Sandra Bullocks karakter i filmen.
Selvom forfatteren er blevet spurgt mange gange om, hvad der sker med Malories børn, Dreng og Pige, så er det ikke dem, der bliver hovedpersonerne i den kommende bog.
- 'Bird Box'-verdenen er Malories historie, og jeg vil gerne vide mere om hende.
Hen mod slutningen af filmen vendte jeg mig mod min datter Allison og sagde: 'Jeg vil vide, hvad der sker efter.
' Og hun sagde: 'Altså, du ved, at du kan få det til at ske,' siger Josh Malerman til Esquire.
Film blev en seersuccesHan vil ikke ud med meget om, hvad der kommer til at ske i den kommende bog, men han røber, at historien begynder nogenlunde der, hvor den sluttede i filmen, og at man både vil lære Malorie og monstrene bedre at kende.
Til trods for de blandede anmeldelser endte Susanne Biers 'Bird Box'-film ifølge Netflix med at blive set af intet mindre end 45 millioner seere verden over på de første syv dage på streamingtjenesten.
Læs også:Susanne Bier om sin skræmmende Netflix-film: Vi vil gerne dufte til det, vi frygterHistorien om Sandra Bullocks karakter i 'Bird Box', Malorie, fortsætter nu på bogform.
Det er endnu uvist, om Netflix også vil lave endnu en film.
FacebookTwitterKopier linkEmner:Sandra Bullock (skuespiller)|Susanne Bier (filminstruktør)|Netflix|Litteratur|Facebook




https://www.dr.dk/sporten/oevrig/21-atleter-efterforskes-i-kaempe-dopingskandale

Øvrig sport21 atleter efterforskes i kæmpe dopingskandaleStatsadvokaten i München har fundet frem til 21 atleter, der er kommet hos læge i Erfurt for at blive dopet.
Tysk politi kom med nye oplysninger onsdag.
20.
mar.
2019 kl.
13.
47 | opdateret 20.
mar.
2019 kl.
13.
56Bemærk: artiklen er mere end 30 dage gammelLæs opEnkelte af udøverne ved endnu ikke, at de er blevet identificeret.
Kai Gräber, statsadvokat21 atleter fra otte nationer er involveret i den dopingskandale, der for nylig kom frem under ski-VM i Østrig.
Det oplyser statsadvokaten i München onsdag på en pressekonference.
Læs også:Skal doping give fængselsstraf?
Danske atleter bakker op om historisk forslagI februar slog politiet til mod flere af VM-deltagerne på deres hotelværelser i byen Seefeld.
Betjentene tog den østrigske langrendsløber Max Hauke på fersk gerning, da han sad med en nål i armen og var i gang med at bloddope sig.
I dag fortæller statsadvokat Kai Gräber, at i alt 21 atleter fra Tyskland, Østrig, Italien, Sverige, Finland, Estland, Kroatien, Slovenien, Sydkorea og USA er mistænkt for dopingsnyderi.
Hvad er bloddoping?
Bloddoping er en dopingmetode som består af tilførsel af enten røde blodlegemer eller blod.
Derved øges kroppens mængde af røde blodlegemer uden brug af medikamenter.
Man kan enten bruge sit eget blod, som tidligere er tappet og nedkølet eller frosset, eller man kan bruge blod fra en anden person.
Kilde: WikipediaI en periode fra 2011 til 2019 skulle atleterne samlet have fået foretaget et trecifret antal blodtransfusioner.
Læs også:Blev taget med dopingnålen i armen: ’Det var en forløsning’Atleterne skulle komme fra fem forskellige vinteridrætsgrene.
- Enkelte af udøverne ved endnu ikke, at de er blevet identificeret, siger Kai Gräber.
Atleterne er kommet hos lægen Mark Schmid, der har sin klinik i den tyske by Erfurt.
Ifølge statsadvokaten skulle de hver især have betalt mellem 30.
000 og 90.
000 kroner per år til Schmid.
/ritzau/NTBFacebookTwitterKopier linkEmner:Anklagemyndigheden|Tyskland|München|Østrig|Sydkorea




https://www.dr.dk/sporten/cykling/ustoppelig-langvad-vinder-igen-jeg-kan-naesten-ikke-foele-mine-arme

CyklingUstoppelig Langvad vinder igen: 'Jeg kan næsten ikke føle mine arme'Annika Langvad og makkeren Anna van der Brekken vandt også fjerde etape i Cape Epic.
Der er god grund til at juble for Annika Langvad og makkeren.
Af Malte Nørgaard20.
mar.
2019 kl.
13.
46Bemærk: artiklen er mere end 30 dage gammelLæs opEn hel håndfuld sejre har Annika Langvad og makkeren Anna van der Brekken allerede, selvom der blot er kørt fire etaper af Cape Epic.
For den lynhurtige duo var nemlig også hurtigst på prologen.
Læs også:Langvad og makker fuldender sublimt hattrickDet betyder, at de fører det samlede klassement i suveræn stil.
Der er nemlig hele 23 minutter og 39 sekunder ned til de to ryttere, som indtager løbets andenplads.
Derfor var det en lykkelig Annika Langvad, der blev interviewet, umiddelbart efter at hun var kørt over stregen.
- Terrænet er så brutalt ude på ruten.
Der er så mange sten, og vejene er fyldt med sand.
Jeg kan næsten ikke føle mine arme, fordi det var så hårdt.
Men jeg er virkelig glad for sejren, siger hun ifølge mediet IntTheBunch.
Læs også:Langvad og makker vinder første etape af mountainbikens svar på Tour de FranceCape Epic betegnes af mange som det hårdeste mountainbike-løb, og det slutter søndag.
Annika Langvad har vundet løbet fire gange tidligere.
FacebookTwitterKopier linkEmner:Annika Langvad (cykelrytter)




https://www.dr.dk/nyheder/regionale/hovedstadsomraadet/borgmester-i-koebenhavn-fyrer-direktoer

Gebyrsager i Københavns KommuneSe temaKøbenhavnBorgmester i København fyrer direktørKøbenhavns Kommune har indledt en afskedigelse af den administrerende direktør i Teknik- og miljøforvaltningen.
Københavns teknik- og miljøborgmester Ninna Hedeager Olsen (EL) har ikke ønsket at uddybe afskedigelsen.
Af Ida Nathan og Marcus Mathiasen Bank20.
mar.
2019 kl.
13.
49 | opdateret 20.
mar.
2019 kl.
14.
10Bemærk: artiklen er mere end 30 dage gammelLæs opDen administrerende direktør i Teknik- og miljøforvaltningen i København har fået besked om at skulle afskediges.
På et økonomiudvalgsmøde i Københavns Kommune den 19.
marts besluttede udvalget at indlede en afskedigelse af den administrende direktør.
- Baggrunden herfor er, at der samlet set tegner sig et billede af en forvaltning med utilstrækkelig klarhed om forretningsgangene, lyder forklaringen fra Teknik- og Miljøborgmester Ninna Hedeager Olsen (EL) i en mail til DR.
Flere dårlige sagerFyringen af den administrerende direktør kommer oven på en turbulent tid i afdelingen i Københavns Kommune.
DR har blandt andet fortalt historien om kommunens opkrævning af for høje gebyrer hos borgerne for blandt andet fortovsrengøring og byggesager.
Blandt andet blev der opkrævet mindst 16,5 millioner kroner for meget for at holde grundejernes fortove rene.
Læs også:Tredje gebyrsag i København: 7,5 gang overpris for containertilladelserPå baggrund af de mange sager er det derfor på sin plads med en afskedigelse, siger Niels E.
Bjerrum, der sidder i Teknik- og miljøudvalget for Socialdemokraterne.
- Man må håbe, at det kan skabe noget mere ro omkring den her forvaltning, og man må også håbe, det gør, at der er færre fejl i den her forvaltning, fordi der er jo sket en hel masse fejl gennem tiden, siger han.
Også Liberal Alliance og De Radikale bakker op om beslutningen.
- Det er vigtigt for De Radikale, at der er ro omkring forvaltningen, og at københavnerne har tillid til, at vi forvalter efter alle kunstens regler, siger Mette Annelie Rasmussen (R).
Økonomiudvalget ventes at behandle en egentlig afskedigelsessag på sit møde 2.
april, hvorefter sagen skal behandles i borgerrepræsentationen den 11.
april.
Først herefter vil der blive taget stilling til, hvem der bliver konstitueret på posten som administrerende direktør.
Ninna Hedeager Olsen har ikke ønsket at komme med yderligere kommentarer.
Heller ikke den afskedigede administrerende direktør har ønsket at kommentere sagen.
FacebookTwitterKopier linkEmner:Enhedslisten|Mette Annelie Rasmussen (politiker)|Ninna Hedeager Olsen (politiker)|København|Lokalpolitik




https://www.dr.dk/sporten/oevrig/overblik-skandale-med-organiseret-bloddoping-ryster-sportsverdenen

Øvrig sportOVERBLIK Skandale med organiseret bloddoping ryster sportsverdenenAfsløringerne bliver ved at komme i stor dopingsag.
Få overblikket her.
Østrigske Georg Preidler er den seneste atlet, der har indrømmet sine synder.
Af Anders Rud og Malte Nørgaard20.
mar.
2019 kl.
14.
02 | opdateret 20.
mar.
2019 kl.
14.
04Bemærk: artiklen er mere end 30 dage gammelLæs opAfsløringerne bliver ved at komme, efter østrisk og tysk politi under VM i de nordiske skidiscipliner i slutningen af februar iværksatte den såkaldte ’operation åreladning’.
21 atleter er nu involveret i den store dopingsag.
Her er en tidslinje over forløbet.
Onsdag 27.
februarØstrigske Max Hauke er blandt dopingsynderne.
Østrigsk politi gennemfører en dopingrazzia under VM i langrend i den østrigske by Seefeld.
Fem atleter bliver anholdt – to fra Østrig, to fra Estland og en fra Kasakhstan.
En af østrigerne er Max Hauke, der bliver taget på fersk gerning, mens han doper sig.
En video viser, at han sidder med en nål i armen, da politiet anholder ham på et hotelværelse.
Alle fem atleter indrømmer dopingmisbrug og bliver senere løsladt.
Læs også:Ti år efter cykelstjernens anklage: Nu er tysk læge igen hovednavn i kæmpe dopingskandaleAktionen er koordineret med tysk politi, der samtidig anholder fire personer på en lægepraksis i den tyske by Erfurt.
Ejeren er den tyske læge Mark Schmidt, der menes at være en af hovedmændene i et internationalt dopingnetværk.
I en specialfryser i sin garage har han opbevaret omkring 40 poser med blod.
De stammer angiveligt fra atleter.
Mark Schmidt risikerer nu en fængselsstraf på op til ti år.
Fredag 1.
martsStefan Denifl har indrømmet brug af bloddoping.
Norske Trond Nystad, der er træner for de østrigske langrendsløbere, siger sin stilling op efter afsløringerne.
Samme dag spreder den omfattende tysk-østrigske dopingaktion sig til cykelmiljøet, da østrigske Stefan Denifl bliver arresteret.
Han vandt i 2017 en etape i Vuelta a España, men er kontraktløst.
Cykelrytteren erkender brug af bloddoping og forbindelse til dopinglægen Mark Schmidt.
Efterfølgende bliver han løsladt.
Mandag 4.
martsGroupama-FDJ-rytteren Georg Preidler er tredobbelt østrigsk mester i enkeltstart.
Endnu en østrigsk cykelrytter går til bekendelse.
Georg Preidler, der kører for franske Groupama-FDJ, siger til Kronen Zeitung, at han har forbrudt sig mod dopingloven.
Han fortæller i det østrigske medie, at han to gange i 2018 har fået tappet blod hos Mark Schmidt, men at det endnu ikke er ført tilbage i kroppen.
Det franske storhold meddeler, at Preidler stopper med øjeblikkelig virkning.
Også den 33-årige estiske langrendsløber Algo Kärp indrømmer, at han har bloddopet sig med hjælp fra den Mark Schmidt.
Til norske VG siger han:- Jeg vælger at stå frem, selv om jeg risikerer at ødelægge mange relationer.
Jeg kan ikke leve med mig selv, hvis ikke jeg fortæller dette.
Jeg angrer dybt, at jeg tog så dum en beslutning, siger Algo Kärp.
Onsdag 20.
martsKai Gräber til venstre fortæller, at efterforskningen er blevet større.
Statsadvokaten i Tyskland oplyser, at 21 atleter nu efterforskes for brug af bloddoping.
Atleterne, som er fra Tyskland, Østrig, Italien, Sverige, Finland, Estland, Kroatien, Slovenien, Sydkorea og USA, er alle mistænkt for dopingsnyderi.
I en periode fra 2011 til 2019 skulle atleterne samlet have fået foretaget et trecifret antal blodtransfusioner.
Atleterne skulle komme fra fem forskellige vinteridrætsgrene, bliver det oplyst videre.
FacebookTwitterKopier linkEmner:Groupama-FDJ|Østrig|Tyskland|Cykelsport|Doping




https://www.dr.dk/nyheder/udland/viktor-orban-eus-magtfulde-problembarn

UdlandViktor Orban - EU's magtfulde problembarn Den ungarske premierminister har længe været en torn i øjet på medlemslandene i EU.
Af Benjamin Schildknecht Kodboel20.
mar.
2019 kl.
13.
08Bemærk: artiklen er mere end 30 dage gammelLæs opTilhængerne roser ham som en nationalistisk rollemodel for hans opgør med EU og kamp for Ungarns ret til at beskytte sig mod muslimsk indvandring.
Beskyttelsen af Ungarn som et kristent land er fortsat Orbans helt store mærkesag, og han fastholder, at landet aldrig kommer til at acceptere de flygtningekvoter, som EU dikterer.
Nu kan de principper få konsekvenser for den ungarske regeringsleder.
For i dag skal Europas konservative bestemme, om Ungarns omstridte regeringsparti Fidesz må blive i deres fælleseuropæiske parti, Det Europæiske Folkeparti (EPP).
Også De Konservative og Kristendemokraterne fra Danmark deltager.
Læs også:Må Orban blive eller ej?
I dag falder hammeren for EU's 'enfant terrible'Men hvem er manden, kritikere kalder racistisk og autoritær, mens tilhængere betrager ham som en pioner inden for Europas højrepopulistiske strømninger?
FacebookTwitterKopier linkEmner:Viktor Orbán (politiker)|EU|Ungarn|Det Konservative Folkeparti|Kristendemokraterne




https://www.dr.dk/nyheder/indland/sonderborg-kommune-slutter-sig-til-sogsmal-mod-staten

IndlandSønderborg Kommune slutter sig til søgsmål mod statenKommunen kan være gået glip af mellem 15 og 20 millioner, vurderer borgmesteren.
Erik Lauritzen synes, der er tale om et for stort beløb til 'bare at sige pyt' (arkivfoto).
20.
mar.
2019 kl.
13.
00Bemærk: artiklen er mere end 30 dage gammelLæs opSønderborg Kommune tilslutter sig et søgsmål mod staten for fejl i udligningssystemet.
Det oplyser borgmester Erik Lauritzen (S), efter at sagen har været på dagsordenen på økonomiudvalgsmødet onsdag.
- Vi havde håbet på, der ville komme en politisk løsning.
Men det gør der tilsyneladende ikke.
- Så vil vi gerne bakke de kommuner op, der arbejder med det her.
Vi føler også, det er for stort et beløb til, at vi bare kan sige "pyt", siger Erik Lauritzen.
Han skønner, at kommunen kan være gået glip af mellem 15 og 20 millioner kroner for årene 2017 og 2018.
18 kommuner med i søgsmåletMed tilslutningen fra Sønderborg Kommune er der 18 kommuner, der står bag søgsmålet mod staten.
Vordingborg Kommune ventes at blive den 19.
kommune, der bakker op, når sagen behandles på byrådsmødet i næste uge.
De sagsøgende kommuner mener, at de til sammen er gået glip af op mod 700 millioner kroner for årene 2017 og 2018 grundet en fejl i udligningssystemet.
Fejlen består i, at udlændinges uddannelsesniveau ikke har været registreret, som har betydet, at højtuddannede udlændinge har udløst samme tilskud som udlændinge uden uddannelse.
De sagsøgende kommuner mener således, de har fået for lidt i udligning i forhold til de udgifter, de har haft til gruppen af udlændinge.
Regeringen: Ingen krav om kompinationFejlen er blevet rettet fra 2019.
De kommuner, der fremadrettet får mindre i udligning som følge af fejlen, får en kompensation.
Men der er ingen kompensation til de kommuner, der mener, at de gennem en årrække har fået for lidt.
Sønderborgs borgmester er ked af, at kommunerne nu må hive staten i retten.
- Det er en uskik, at vi skal lægge sag an mod staten.
Det er uholdbart for samfundet, at vi er nået derud, siger Erik Lauritzen, der har et spinkelt håb om en politisk løsning.
Kommunerne bag søgsmålet har sat juni som skæringsdato for, hvornår de vil indgive stævning mod staten.
Regeringen har afvist, at kommunerne har krav på en kompensation.
/ritzau/FacebookTwitterKopier linkEmner:Erik Lauritzen (politiker)|Socialdemokraterne|Sønderborg Kommune|Lokalpolitik|Sønderborg




https://www.dr.dk/sporten/fodbold/england/storsponsor-giver-naesten-100-millioner-kroner-til-engelske

EnglandStorsponsor giver næsten 100 millioner kroner til engelske kvindefodboldklubberDen mangeårige Premier League-sponsor Barclays skyder cirka 90 millioner kroner ind i den engelske kvindeliga.
Manchester City er en af de engelske fodboldklubber, der har et kvindehold i den bedste række.
20.
mar.
2019 kl.
12.
29Bemærk: artiklen er mere end 30 dage gammelLæs opDen engelske bank Barclays har i mange år været sponsor for Englands bedste fodboldrække, Premier League.
Fra næste sæson skyder Barclays også et stort millionbeløb ind i landets bedste liga for kvinder - den såkaldte Women's Super League.
Læs også:OVERBLIK Danskernes weekend i fodboldeuropa: Højbjerg og Vestergaard snød EriksenBBC skriver, at banken i de kommende tre sæsoner bliver hovedsponsor for ligaen og vil lægge et samlet beløb på mere end ti millioner pund svarende til 87 millioner kroner i ligaen.
Samtidig med det nye titelsponsorat indføres som noget nyt en kontant belønning på godt fire millioner kroner til den engelske mester.
Women's Super League startede op i 2011 som en semiprofessionel liga med otte hold.
Læs også:Kvindelandsholdets vej til EM går gennem eksotiske landeI dag er ligaen den eneste turnering i Europa med udelukkende fuldtidsprofessionelle hold.
Rækken består i øjeblikket af 11 hold.
Flere danske landsholdsspillere er på lønningslisten i ligaen - blandt andre Katrine Veje og Janni Arnth, der er tilknyttet Arsenal.
/ritzau/FacebookTwitterKopier linkEmner:Barclays|Økonomi|Storbritannien|Fodbold|BBC




https://www.dr.dk/nyheder/udland/kim-bildsoee-may-kan-blive-tvunget-til-gaa-af-faa-sin-aftale-igennem

BrexitSe temaUdlandKim Bildsøe: 'May kan blive tvunget til at gå af, for at få sin aftale igennem'Premierminister Theresa May vil formelt bede EU-landene om en udsættelse af brexit, men har ingen klar plan for, hvordan hun vil sikre sig opbakning.
Premierminister Theresa May vil nu formelt bede EU-landene om en udsættelse af brexit.
Af Sofie Dyjak20.
mar.
2019 kl.
16.
16Bemærk: artiklen er mere end 30 dage gammelLæs opRetorikken var hård, da den britiske premierminister Theresa May i dag endnu engang stod ansigt til ansigt med de parlamentarikere, der to gange har stemt hendes brexit-plan ned med et brag.
I dag stod hun over for dem blandt andet for at meddele, at hun formelt vil bede EU-landene om en udsættelse af brexit: At Storbritannien skal træde ud af EU den 30.
juni i år i stedet for den 29.
marts.
Men Mays plan for, hvordan hun vil få parlamentets opbakning, er stadig uændret, siger DR's korrespondent i Storbritannien, Kim Bildsøe Lassen.
- Grundlæggende er Mays plan nøjagtigt den samme, som den hele tiden har været.
Hun vil fortsat prøve at overbevise parlamentet om at stemme for hendes brexit-aftale, og den opbakning beder hun EU om mere tid til at få.
© drDR's Storbritannien-korrespondent Kim Bildsøe LassenKim Bildsøe Lassen er DR's korrespondent i Storbritannien.
Han bor i London, og herfra dækker han udviklingen i Storbritannien og internationale begivenheder.
Læs mereKim Bildsøe Lassen fortæller, at situationen i parlamentet i dag var bemærkelsesværdig:- Det var en ekstraordinær konfrontation, der foregik i parlamentet i dag.
May var yderst hård i retorikken og gik hårdt til parlamentet og anklagede medlemmerne for at være skyld i det kaos, som Storbritannien er havnet i.
Mays skilsmisseplan med EU blev forhandlet på plads med EU sidste år, og afvist i parlamentet.
Ikke kun een gang, men også i en - efter Mays mening - forbedret udgave.
Pres på May uanset en udsættelseEn udsættelse af brexit vil kræve, at stats- og regeringscheferne fra de resterende 27 medlemslande enstemmigt bakker op om det.
Ekstra tid vil dog ikke betyde, at presset er taget af Theresa May, siger Kim Bildsøe Lassen.
- Theresa May er stadig nødt til at skaffe opbakning til brexit-planen, uanset om EU går med til en udsættelse af datoen.
Og den opbakning er jeg ikke sikker på, hun kan få, hverken fra kritikerne i hendes eget parti eller fra andre dele af parlamentet.
Læs også:1.
000 dage efter britisk 'nej' til EU: Nu vil May udskyde brexit- Men der er nogle af kritikerne i Mays eget parti, der har meldt ud, at hvis May lover at træde tilbage, så vil de stemme for hendes aftale.
Så det kan hun faktisk blive tvunget til for at få aftalen i hus, siger Kim Bildsøe Lassen.
Tirsdag lød meldingen fra både Frankrig og Tyskland, at det kun giver mening at forlænge brexit, hvis de britiske politikere kan fremlægge en alternativ plan, som der er politisk opbakning til i Underhuset.
EU har meldt klart ud, at aftalen ikke er til genforhandling.
Det er især grænseudfordringerne mellem EU-medlemslandet Irland og Nordirland, der er en del af Storbritannien, som har skabt splittelse i parlamentet og internt i Mays regering.
I næste uge vil May for tredje gang forsøge at få afholdt en afstemning i Underhuset om hendes skilsmisseaftale med EU.
EU tager stilling på topmødePlanen har hidtil været, at stats- og regeringscheferne skulle tage stilling til en eventuel brexit-udsættelse på det topmøde, der finder sted i morgen i Bruxelles.
Men tidligere i dag lød det fra formanden for Europa-Kommissionen, Jean-Claude Juncker, at beslutningen sandsynligvis ikke vil blive taget i morgen alligevel.
Til gengæld åbner han for et ekstraordinært EU-topmøde i næste uge.
- Fru May kan ikke finde opbakning til noget som helst, hverken i hendes egen regering eller i parlamentet.
Så længe vi ikke ved, hvad Storbritannien kan acceptere, så kan vi ikke nå frem til en afgørelse, sagde han til tysk radio.
FacebookTwitterKopier linkEmner:EU|Jean-Claude Juncker (politiker)|Storbritannien|Theresa May (politiker)|EU-forhold




https://www.dr.dk/nyheder/indland/hojesteret-skaerper-straf-til-politibetjente-i-karsten-ree-sag

IndlandHøjesteret skærper straf til politibetjente i Karsten Ree-sagHøjesteret fordobler straffen til to politifolk, som fik safariophold af rigmanden Karsten Ree.
Rigmanden Karsten Ree lærte de dømte betjente at kende, da han blev efterforsket for menneskehandel.
20.
mar.
2019 kl.
12.
27Bemærk: artiklen er mere end 30 dage gammelLæs opHøjesteret har onsdag skærpet straffen mod to tidligere politifolk, som er dømt for at modtage bestikkelse fra rigmanden Karsten Ree.
Bestikkelsen blev givet i form af et ophold på Karsten Rees farme i Kenya og Zanzibar.
Højesteret har bestemt, at det skal straffes med 40 dages betinget fængsel.
Politifolkene lærte Karsten Ree at kende tilbage i 2014, da rigmanden blev efterforsket for menneskehandel.
En afrikansk kvinde skulle være stuepige for ham, og det endte med, at sagen blev droppet.
Senere kontaktede Ree de to og bad om gode råd, da han var blevet bekymret over et hjemmerøveri hos en nabo.
Derefter udviklede bekendtskabet sig.
Og det endte med, at begge fik en del af udgifterne til en safarirejse betalt.
Opholdet på Karen Blixen Camp og på Bluebay Beach Resort på Zanzibar og andet løb op i 26.
661 kroner.
Blev frifundet i 2017Bestikkelse.
Sådan lød i hvert fald vurderingen fra Statsadvokaten i København, som rejste tiltale mod de to.
I byretten i Helsingør blev politifolkene dog begge frifundet.
Det skete tilbage i september 2017.
Godt nok mente retten, at de havde modtaget en gave, og at det var sket i forbindelse med deres tjenestelige virke.
Men retten mente ikke, at betjentene havde indset, at det hang sammen med tjenesten.
Den afgørelse blev anket til Østre Landsret.
Og i foråret 2018 nåede landsretten frem til, at de to mænd alligevel skulle idømmes 20 dages betinget fængsel.
Kun yderst sjældent bliver skyldsspørgsmålet i straffesager behandlet i Højesteret.
Det sker, når sagen enten er principiel, eller når der er særlige grunde.
/ritzau/FacebookTwitterKopier linkEmner:Karen Blixen (forfatter)|Karsten Ree (erhvervsleder)|Højesteret|Retsvæsen|Tanzania




https://www.dr.dk/nyheder/politik/formand-i-fokus-pia-kjaersgaard-forudsaa-naermest-selv-al-balladen

PolitikFormand i fokus: 'Pia Kjærsgaard forudså nærmest selv al balladen'Ikke overraskende med blæst om Pia Kjærsgaard, siger analytiker.
I går sendte hun barn ud af folketingssalen.
Af Theis Lange Olsen og video: Robin Patrick Stampe20.
mar.
2019 kl.
12.
25Bemærk: artiklen er mere end 30 dage gammelLæs opErling Olsen, Ivar Hansen, Christian Mejdahl.
Thor Pedersen og Mogens Lykketoft.
Det var ikke lige frem folketingsformænd, der skabte blæst om deres personer og endte i centrum af adskillige hårdtslående debatter.
Men så kom Pia Kjærsgaard til.
Hun har alle dage været en politisk karakter, der får folk op af stolene, og den evne har hun båret med sig ind i jobbet som formand for Folketinget, konstaterer DR Nyheders politiske analytiker, Jens Ringberg.
Senest tirsdag eftermiddag, hvor hun bad om at få sendt den konservative Mette Abildgaards lille barn ud af folketingssalen.
Folketingets forretningsordenFølgende står i Folketingets forretningsorden, der danner grundlag for formandens arbejde:Paragraf 4: Formanden drager omsorg for, at Folketingets arbejde tilrettelægges og afvikles på forsvarlig måde.
Stk.
2: Formanden leder forhandlingerne i Tinget og sørger for opretholdelse af god orden og en værdig forhandlingsform.
Ethvert medlem er pligtig at underkaste sig formandens afgørelse angående ordenens opretholdelse.
Men Pia Kjærsgaard forudså faktisk selv, at der ville opstå ballade, allerede da hun blev valgt til den vigtige post.
- Det var kronen på en helt usædvanlig politisk karriere, da Pia Kjærsgaard blev formand for Folketinget, og hun var utroligt stolt.
Men det var også lidt karakteristisk, at det skete, efter at der havde været politisk turbulens om hendes udnævnelse, og at flere partier valgte ikke at stemme for hende i 2015.
Der har altid været blæst omkring Pia Kjærsgaard, siger han.
- Derfor er det heller ikke overraskende, at der undervejs har været ballade om hendes måde at varetage hvervet på.
Hun forudså det nærmest selv, da hun blev valgt.
Hun sagde 'jeg er Pia Kjærsgaard, og det kan og vil jeg ikke løbe fra', siger Jens Ringberg.
NytænkendeSom formand for Folketinget har Pia Kjærsgaard været meget optaget af, at de formelle regler i Folketingets forretningsorden skal overholdes – altså at medlemmer siger hr.
og fru for eksempel.
Nogle folketingsmedlemmer har syntes, at hun har været alt for striks, men det er fejlagtigt at tro, at Pia Kjærsgaard bare har villet bevare alt ved det gamle, fortæller Jens Ringberg.
- I hendes tid som formand er der blevet eksperimenteret med mødeformen.
Det nyeste eksempel er de såkaldte partilederdebatter.
Dertil kommer, at Pia Kjærsgaard har presset på for at få indført en ny form for undersøgelser, der skal afløse de store undersøgelseskommissioner.
- Her har Pia Kjærsgaard presset på for at få indført høringer i Folketinget.
Dermed kan Pia Kjærsgaard komme til at sætte spor længe efter sin tid som folketingsformand, siger Jens Ringberg.
Ekspert: Hun bestemmerPå Aarhus Universitet sidder juraprofessor Jørgen Albæk Jensen, der har godt styr på de formelle regler, når det handler om ledelse af Folketinget, som i sidste ende er Pia Kjærsgaards arbejde.
Han vurderer ikke, at hun generelt afviger fra andre folketingsformænd.
- Jeg tror egentlig også, at hvis vi gravede tilbage, kan vi sagtens finde eksempler på andre formænd, der også har irettesat medlemmer, når de har sagt ting, som han eller hun ikke syntes, man burde sige, siger Jørgen Albæk Jensen.
Det, der skabte ballade om sagen med Pelle Dragsted, var vel især, at det kunne se ud, som som hun ville hjælpe et af sine egne partimedlemmer og omvendt var meget kritisk over for et af medlemmerne fra oppositionenJørgen Albæk JensenOg gransker man Folketingets forretningsorden, som er reglerne for, hvad formanden må og skal, så er Pia Kjærsgaard i sin fulde ret til at bestemme over folketingsmedlemmerne.
- Her står, at formanden leder forhandlingerne i Tinget og sørger for opretholdelse af god orden og en værdig forhandlingsform.
Og ethvert medlem har pligt til at underkaste sig formandens afgørelse angående ordenens opretholdelse.
- Så der er ingen tvivl om, at hun har myndigheden til at bestemme, hvordan forhandlingerne skal foregå.
Om man så er enig eller uenig i de konkrete sager, er noget andet, siger Jørgen Albæk Jensen.
Mere aktiv på sociale medierFor nogle uger siden beskyldte Enhedslistens Pelle Dragsted Dansk Folkepartis Kenneth Kristensen Berth for at komme med racistiske udmeldinger i folketingssalen, og her brød Pia Kjærsgaard ind.
- Det dér vil jeg have mig frabedt.
Det beskylder vi ikke hinanden for.
Vi har en ordentlig tone, lød det fra hende.
Lige præcis i den konkrete sag afviger Pia Kjærsgaard måske en smule fra sine forgængere, lyder det fra Jørgen Albæk Jensen.
- Det, der skabte ballade om sagen med Pelle Dragsted, var vel især, at det kunne se ud, som som hun ville hjælpe et af sine egne partimedlemmer og omvendt var meget kritisk over for et af medlemmerne fra oppositionen.
- Og det er klart, at der kan opstå en mistanke om, at man prøver at gavne sine egne partifæller, og det er da en vigtig opgave for formanden ikke at få det ry på sig.
Man skulle meget gerne være en samlende figur for hele Folketinget, siger juraprofessoren, der ikke har en opfattelse af, at Pia Kjærsgaard er en splittende figur.
- Jeg tror ikke, at der er en almindelig opfattelse af, at Pia Kjærsgaard skulle være særligt venlig eller imødekommende over for egne partifæller, siger Jørgen Albæk Jensen.
Efter episoden med Pelle Dragsted har Pia Kjærsgaard forsvaret sig i et indlæg i Berlingske.
- Jeg havde gjort det samme, uanset hvem der havde brugt det ord, skrev hun.
Det er ikke kun i folketingssalen, at Pia Kjærsgaard formår at sætte fokus på sin egen person.
På det seneste er hun også blevet meget aktiv på Twitter, hvor hun blandt andet har været efter forretningskvinden Stine Bosse for at bruge ordet "fæste" i stedet for "fæstne":Det fik blandt andet formanden for Ordblindeforeningen, Mogens Schmidt, til at kritisere Pia Kjærsgaard:- Hun trækker debatten helt ned, hvor den slet ikke hører hjemme.
Det ligner ikke noget at gå ind og påpege en stavefejl på den måde, som hun har gjort, sagde han til EB.
dk.
Ifølge Dansk Sprognævn må man både bruge "fæste" og "fæstne".
FacebookTwitterKopier linkEmner:Det Konservative Folkeparti|Folketinget|Kenneth Kristensen Berth (politiker)|Mette Abildgaard (politiker)|Mogens Lykketoft (politiker)




https://www.dr.dk/nyheder/udland/eu-kommissionen-giver-google-en-boede-paa-11-milliarder

UdlandEU-Kommissionen giver Google en bøde på 11 milliarderGoogle har endnu en gang forbrudt sig mod EU's konkurrenceregler, lyder det fra konkurrencekommissær Margrethe Vestager.
Konkurrencekommissær Margrethe Vestager på et pressemøde i dag.
Af Maya Nissen20.
mar.
2019 kl.
12.
16 | opdateret 20.
mar.
2019 kl.
13.
25Bemærk: artiklen er mere end 30 dage gammelLæs opEU-Kommissionen uddeler nu endnu en bøde til it-giganten Google for brud på EU's konkurrenceregler.
Det oplyser EU's konkurrencekommissær, Margrethe Vestager, i en pressemeddelelse.
- I dag har Kommissionen udstedt en bøde til Google på 1,49 milliarder euro (cirka 11 milliarder danske kroner, red.
) for ulovlig misbrug af sin dominerende position på markedet til at forhandle netannoncer, udtaler hun.
- Google har cementeret sin dominans inden for netannoncer og skærmet sig selv mod pres fra konkurrenter ved at indføre anti-konkurrence restriktioner over for tredjepartshjemmesider.
Dette er ulovligt ifølge EU's konkurrenceregler, lyder det fra konkurrencekommissæren.
Ifølge Kent Walker, der er Senior Vice President for global affairs i Google, har it-giganten længe forsøgt at komme Kommissionens bekymringer i møde.
- Vi har altid været helt enige i, at sunde og blomstrende markeder er i alles interesse.
Vi har allerede foretaget en lang række ændringer i vores produkter for at komme Kommissionens bekymringer i møde.
Og over de kommende måneder vil vi lave yderligere opdateringer for at give konkurrenter endnu større synlighed i Europa.
Læs også:Overblik: Her er listen over Margrethe Vestagers milliardbøderStoppede i 2016Bøden kommer som resultat af en langvarig undersøgelse af Googles Adsense-tjeneste, som giver virksomheder muligheder for at byde på bedre placeringer i Googles søgeresultater.
Ifølge Margrethe Vestager har Googles misbrug af sin magtposition på markedet varet i over 10 år og medført, at andre virksomheder ikke har haft muligheden for at skabe innovation på området.
Virksomheden er dog stoppet med forseelserne, få måneder efter at Kommissionen i juli 2016 åbnede sagen mod Google og Googles moderselskab, Alphabet Inc.
Tredje bøde på tre årDet er tredje gang på under tre år, at Europa-Kommissionen udsteder en milliardbøde til Google.
I juni 2017 fik it-giganten en bøde på 18 milliarder kroner og i juli 2018 en bøde på 32 milliarder kroner.
Begge gange satte Kommissionen rekord for bødestørrelsen.
Første bøde fik Google for at favorisere sin egen tjeneste 'Google Shopping' på bekostning af andre shopping-hjemmesider.
I 2018 fik Google bøden for konkurrenceforvridning i forbindelse med selskabets Android-styresystem til mobiltelefoner.
Ifølge Margrethe Vestager vil kommissionen fortsat holde øje med Google, både i forbindelse med de sager, de tidligere har været inde i, men også i forbindelse med Googles rolle i forhold til for eksempel jobmarkedet.
FacebookTwitterKopier linkEmner:EU|Europa-Kommissionen|Margrethe Vestager (politiker)|IT-branchen|Erhverv




https://www.dr.dk/nyheder/politik/abildgaards-uoenskede-baby-skaber-internationale-overskrifter

Politik Abildgaards 'uønskede' baby skaber internationale overskrifterBBC og The Guardian skriver om eksklusionen af Mette Abildgaards datter.
Af Issa Jeppesen20.
mar.
2019 kl.
11.
37Bemærk: artiklen er mere end 30 dage gammelLæs opEn episode i folketingssalen på Christiansborg har skabt international opmærksomhed og fået flere udenlandske medier til at skrive om hændelsen.
Interessen er opstået, fordi De Konservatives gruppeformand - og nybagt mor - Mette Abildgaard, i går blev bedt om at forlade folketingssalen midt i en afstemning.
Instruksen kom fra Folketingets formand, Pia Kjærsgaard, og årsagen var, at gruppeformanden havde medbragt sin fem måneder gamle datter.
Jeg har tidligere set danske kvindelige politikere have spædbørn med i salen.
Mette Abildgaard, gruppeformand, KonservativeLæs også:Racismefejde i Folketinget ryger på gruppeformænds bordMen babyer hører ifølge Pia Kjærsgaard ikke til i folketingssalen, og derfor var beskeden fra formanden, som blev overleveret via en folketingsekretær, klar:"Du er uønsket med dit barn i folketingssalen".
- Det overraskede mig noget, at formanden reagerede på den måde, siger Mette Abildgaard og tilføjer:- Jeg har tidligere set danske kvindelige politikere have spædbørn med i salen.
Jeg ved, at Ellen Trane Nørby har gjort det, jeg ved at Laura Lindahl fra Liberal Alliance har gjort det, og mig bekendt er der ikke nogen af dem, der er blevet smidt ud af folketingssalen, siger Mette Abildgaard.
Ifølge den konservative gruppeformand var det ikke planlagt, at hun skulle deltage i afstemningen i folketingssalen.
Derfor havde hun som noget ”helt ekstraordinært” datteren med, siger hun.
Mette Abildgaard med datteren Esther Marie.
(© dr)International opmærksomhedHerhjemme har episoden skabt debat, og nu har internationale medier grebet historien.
Under overskriften ”Dansk folketingsmedlems baby ikke velkommen” har det britiske public service-medie BBC blandt andet beskrevet gårsdagens forløb.
Den britiske avis The Guardian har også samlet historien op og beskriver, hvordan folketingets ”højreorienterede” formand beordrede Mette Abildgaard til at forlade Folketingssalen.
- Jeg tror, at det skaber stor international opmærksomhed, fordi det går i den stik modsatte retning af, hvad resten af verden gør.
Vi har set den newzealandske premierminister have sit barn med til FN-møde, vi har set EU-parlamentarikere have børn med, og i USA har man vedtaget lovgivning, der giver politikere lov til det her, siger Mette Abildgaard.
Som reaktion på debatten skrev Pia Kjærsgaard i går følgende på sin Twitter profil:- Jeg bad folketingssekretæren stilfærdigt sige til Abildgaard, at det ikke er godt med babyer i salen.
Var ikke selv i kontakt, da jeg sad i formandsstolen.
Og troede, at det var det.
.
.
små sager bliver store i denne tid.
Der bør i det 21.
århundrede være plads til, at hvis der er en ekstraordinær situation, hvor et spædbarn er ked af det, eller hvor man ikke har mulighed for at få det passet, så dispenserer man i den situation.
Britt Bager, politisk ordfører VenstreIfølge Mette Abildgaard har hun ikke nogen grund til at tro, at Pia Kjærsgaard havde noget personligt motiv med episoden, men understreger, at hun er uenig med Folketingets formands beslutning.
- Hende og jeg er bare uenige i, hvorvidt man kan sidde med et barn på skødet, der ikke siger noget som helst, og samtidig klare den rimelig simple opgave, det er at trykke på et par knapper i de fem eller ti minutter, afstemningen tager, siger Mette Abildgaard.
Læs også:VIDEO Folketingssalen er blevet handicapvenlig: 'Nu er det bare værsgo'Opbakning blandt kollegaerBlandt kollegaerne på Christiansborg har Mette Abildgaard fået opbakning fra flere politikere i kølvandet på episoden.
Blandt andre tidligere formand for Folketinget Mogens Lykketoft (S), der mener, at man i særlige situationer bør kunne se igennem fingre med reglementet.
- Jeg synes nok, at man er nødt til at have en liberal situationsfornemmelse.
Der skal ikke være fyldt med babyer i folketingssalen, men der kan, som Mette Abildgaard rigtigt har påpeget, være en familiesituation og en afstemning, der falder sammen, og det synes jeg, at man skal prøve at tage højde for, siger Mogens Lykketoft.
Samme holdning deler Venstres politiske ordfører, Britt Bager.
- Jeg synes, at der i sådan en helt særlig situation skal der være plads til, at man tager et lille spædbarn med ind i folketingssalen.
- Der bør i det 21.
århundrede være plads til, at hvis der er en ekstraordinær situation, hvor et spædbarn er ked af det, eller hvor man ikke har mulighed for at få det passet, så dispenserer man i den situation, siger Britt Bager.
Omvendt har Pia Kjærsgaards partifælle og erhvervsordfører for Dansk Folkeparti, Marlene Harpsøe, taget folketingsformanden i forsvar.
- Jeg synes, at det var helt fair, at Pia Kjærsgaard reagerede og påtalte, at børn ikke skal være i folketingssalen, siger Marlene Harpsøe og tilføjer:- Folketingssalen er et sted, hvor der skal være ro og fred til at kunne tage en politisk debat, og der hører det sig bare ikke til med de her småbørn, siger hun.
Tidligere formand for Folketinget Thor Petersen (V) har også været ude og forsvare Pia Kjærsgaards beslutning.
Pia Kjærsgaard ønsker ikke at udtale sig DR Nyheder.
FacebookTwitterKopier linkEmner:Britt Bager (politiker)|Ellen Trane Nørby (politiker)|Socialdemokraterne|Graviditet og fødsel|Storbritannien




https://www.dr.dk/nyheder/udland/afrika-korrespondent-efter-orkanen-idai-vi-har-muligvis-slet-ikke-set-det-vaerste

UdlandAfrika-korrespondent efter orkanen Idai: Vi har muligvis slet ikke set det værste endnuMozambique, Zimbabwe og Malawi er hårdt ramt af omfattende oversvømmelser og ødelæggelse.
En ældre kvinde står ved siden af sine ødelagte ejendele i Mozambique i mandags.
Af Maya Nissen20.
mar.
2019 kl.
12.
36Bemærk: artiklen er mere end 30 dage gammelLæs opOver 200 mennesker er nu bekræftet omkommet i Mozambique efter en voldsom orkan, der ramte landet torsdag i sidste uge.
Også nabolandene Zimbabwe og Malawi er blevet ramt, og her er 150 bekræftet døde.
Dødstallet frygtes at stige kraftigt.
Ifølge Mozambiques præsident, Filipe Nyusi, frygter man, at dødstallet vil stige til over 1.
000, når man i de kommende dage får adgang til svært fremkommelige, katastroferamte områder.
FN's Fødevareprogram vurderer, at det kan være den største vejrskabte katastrofe på den sydlige halvkugle nogensinde.
Men selvom ødelæggelserne allerede nu ser voldsomme ud, så kan deres reelle omfang være endnu større, fortæller DR's Afrika-korrespondent, Søren Bendixen.
- Der er simpelthen mange af de her områder, hvor man ikke kan nå ud til folk.
I alt er omkring 2,5 millioner mennesker blevet berørt af orkanen, og vi har muligvis slet ikke set det værste endnu.
Der er mere regn i området, og der er dæmninger, som truer med at briste.
- Hvis det sker, vil det her gå ud over mange flere mennesker, siger han.
Landsbyen Tica er en af de byer i det centrale Mozambique, som er blevet totalt oversvømmet som følge af orkanen Idai, som ramte landet i sidste uge med en vindstyrke på op mod 177 km/t.
Den værste humanitære katastrofe nogensindeAlene i det centrale Mozambique er mindst 400.
000 mennesker ifølge Røde Kors blevet hjemløse som følge af orkanen.
Samtidig er over 250.
000 af landets børn ifølge FN's børneorganisation, Unicef, i umiddelbar fare.
Mange mennesker er stadig fanget i katastroferamte områder rundt omkring i landet, blandt andet i havnebyen Beira, hvor orkanen gik i land i sidste uge.
Her er op mod 10.
000 mennesker ifølge landets regering stadig fanget i den næsten totalt ødelagte by.
På grund af de mange ødelagte veje og fortsatte dårlige vejr er det vanskeligt for nødhjælpslastbiler at komme frem og nærmest umuligt for helikoptere at foretage redningsaktioner fra luften, skriver BBC.
Det er vurderingen, at op mod 90 procent af havnebyen Beira i Mozambique er blevet ødelagt af orkanen Idai.
Ifølge sammenslutningen af Røde Kors og Røde Halvmåne står Mozambique over for den værste humanitære katastrofe i landets historie.
En katastrofe på det niveau er der næsten ingen lande, der ville være i stand til at håndtere på egen hånd, fortæller Søren Bendixen.
- Vi ser da også, at landene har bedt om hjælp.
Mozambique får hjælp af Indien og Sydafrika, man ser Verdensfødevareprogrammet dele nødrationer ud, og vi ser andre organisationer så småt begynde at operere i området.
- Men det er meget svært, og det er klart, at der er tale om lande, som ikke har den kapacitet, som den, man ville have, hvis det for eksempel var sket i Danmark.
Landsbyboere står i kø for at modtage nødrattioner i Chimanimani i Zimbabwe i går.
I går annoncerede EU, at man sender en hjælpepakke på 3,5 millioner euro til Mozambique, Zimbabwe og Malawi, som skal bruges til nødherberger, hygiejne-produkter og sundhedspleje.
Også Storbritannien agter at sende nødhjælp, skriver nyhedsbureuaet Reuters.
FacebookTwitterKopier linkEmner:Mozambique|Afrika|Forenede Nationer|Ulykker|Orkaner




https://www.dr.dk/nyheder/penge/fire-milliarder-fra-suspekte-kunder-er-sendt-gennem-dansk-andelskasse

PengeFire milliarder fra suspekte kunder er sendt gennem dansk andelskasseUdenlandske kunder fra eksotiske lande sendte store beløb i euro gennem Københavns Andelskasse.
Københavns Andelskasse er blevet overtaget af staten, der er i gang med at lukke banken ned.
(Arkivfoto) 20.
mar.
2019 kl.
11.
31Bemærk: artiklen er mere end 30 dage gammelLæs opPå et år sendte mistænkelige kunder omkring fire milliarder kroner gennem Københavns Andelskasse, der sidste år blev overtaget af staten som følge af økonomiske problemer.
Det skriver Børsen.
Beløbene blev overført i euro og gik ind fra oktober 2017 og et år frem.
I september kom staten ind som ejer via selskabet Finansiel Stabilitet, der har til opgave at rydde op i kriseramte banker.
- Vi kan ikke gennemgå hver eneste transaktion, men udgangspunktet er, at hovedparten af de udenlandske kunder ikke levede op til hvidvaskdokumentationen, siger Henrik Bjerre-Nielsen, der er direktør for Finansiel Stabilitet.
- Og hvis der er transaktioner hos dem, så er de derfor per definition mistænkelige, siger han til Børsen.
Københavns AndelskasseBlev oprettet som et selvstændigt andelsselskab ejet af andelshaverne.
Havde i 2017 et underskud på omkring tre millioner kroner.
Fik i 2008 en påtale for at have overtrådt bekendtgørelsen om god skik for finansielle virksomheder.
Finanstilsynet påbød i december 2013 Københavns Andelskasse at stoppe udlån til nye kunder indtil 1.
juli 2014.
Efter en inspektion i Københavns Andelskasse i foråret 2017 vurderede Finanstilsynet, at andelskassens forretningsmodel var uholdbar.
I august 2018 bliver banken anmeldt for brud på hvidvaskloven, og to ledende medarbejdere bliver bortvist.
I september 2018 bliver banken overtaget af staten via selskabet Finansiel Stabilitet.
Kilder: Finanstilsynet, FinansWatch, Børsen og Ritzau.
Næsten ingen reaktion på 1645 alarmerIfølge Børsen havde Københavns Andelskasse 183 risikable udlandskunder.
Det var blandt andet onlinekasinoer, betalingstjenester og virksomheder, der beskyldes for at misbruge kreditoplysninger, som er blevet brugt til køb på pornohjemmesider.
De 183 udlandskunder udløste på et år 1645 alarmer i andelskassens it-system.
Der blev ikke handlet på langt de fleste frem til foråret 2018.
Dengang kom Finanstilsynet på kontrolbesøg og meldte efterfølgende andelskassen til Bagmandspolitiet for manglende kontrol med hvidvask.
Andelskassen skal lukkesDe mistænkelige overførsler i andelskassen følger i slipstrømmen på flere andre sager i den danske banksektor.
I en anden sag er der ifølge Berlingske flydt to milliarder mistænkelige kroner gennem Nordea i Danmark på ti år.
Beløbet er på fem milliarder kroner for hele Nordea-koncernen.
I sagen om hvidvask gennem Danske Bank lyder det mistænkelige beløb på 1500 milliarder kroner.
Pengene flød gennem bankens estiske filial i ni år.
Københavns Andelskasse er overtaget af staten med henblik på at lukke den ned.
Kunderne er for nylig blevet bedt om at finde en anden bank.
/ritzau/FacebookTwitterKopier linkEmner:Pengeinstitutter|Københavns Andelskasse|Erhverv|Finansiel Stabilitet|Nordea




https://www.dr.dk/nyheder/udland/1000-dage-efter-britisk-nej-til-eu-nu-vil-may-udskyde-brexit

BrexitSe temaUdland1.
000 dage efter britisk 'nej' til EU: Nu vil May udskyde brexitDen britiske premierminister vil nu formelt bede EU-landene om en udsættelse af brexit til den 30.
juni.
Af Per Bang Thomsen20.
mar.
2019 kl.
13.
10 | opdateret 20.
mar.
2019 kl.
13.
35Bemærk: artiklen er mere end 30 dage gammelLæs opI dag er det præcis 1.
000 dage siden, at et flertal af de britiske vælgere stemte for at forlade EU.
Efter planen skal Storbritannien forlade samarbejdet på næste fredag, den 29.
marts, men nu meddeler den britiske premierminister, Theresa May, at hun har bedt EU om en udskydelse af udtrædelsesdatoen til 30.
juni i år.
- Jeg er som premierminister ikke klar til at forsinke brexit længere end til 30.
juni, siger hun under en tale i det britiske Underhus.
Hun har tidligere i dag sendt et brev til EU-præsident Donald Tusk, hvor hun formelt har bedt om en udskydelse af artikel 50, der sætter rammerne for briternes EU-farvel.
Premierministeren understreger, at en længere udskydelse end den 30.
juni vil kræve, at der også bliver afholdt europaparlamentsvalg i Storbritannien i maj.
Det nye parlament træder nemlig i kraft den 1.
juli, og hvis briterne ikke har forladt EU inden da, skal de rent lovmæssigt også have valgt politikere til det.
- Jeg mener ikke, at det er i nogens interesse, siger Theresa May.
Hun vil samtidig forsøge at få afholdt en tredje afstemning i Underhuset om den skilsmisseaftale med EU, som to gange tidligere er blevet afvist af de britiske parlamentarikere.
Hvis den bliver vedtaget, vil en brexit-udskydelse ifølge premierministeren give parlamentet ekstra tid til at folde aftalen ud og få den ratificeret.
- Hvis ikke, må Underhuset tage stilling til, hvordan man skal komme videre herfra, siger premierministeren.
Den britiske premierminister, Theresa May, ønsker ikke at udskyde brexit i lang tid.
Ikke flere brexit-forhandlingerEn udsættelse af brexit vil kræve, at stats- og regeringscheferne fra de resterende 27 medlemslande enstemmigt bakker op om det.
Men i går lød meldingen fra både Frankrig og Tyskland, at det kun giver mening at forlænge brexit, hvis de britiske politikere kan fremlægge en alternativ plan, som der er politisk opbakning til i Underhuset.
Den nuværende skilsmisseplan, som Theresa May sidste år forhandlede på plads med EU, er blevet afvist to gange af det britiske parlament.
Tidligere på ugen lød meldingen fra parlamentsformand John Bercow, at den ikke kan komme til afstemning igen uden "væsentlige" forhandringer.
Og fra EU's side er meldingen, at aftalen ikke kan genforhandles.
- Der kommer ikke flere forsikringer eller fortolkninger.
Vi kan ikke gå længere, lød det i sidste uge fra EU's brexit-chefforhandler, Michel Barnier.
Muligt topmøde i næste ugeDerudover er spørgsmålet, om EU-landene vil gå med til en kort udsættelse af brexit.
I sidste uge lød meldingen fra EU-præsident Donald Tusk, at de andre EU-lande skulle være åbne for at forlænge udtrædelsesdatoen i lang tid, hvis briterne ønskede det.
- Hvis Storbritannien finder det nødvendigt at gentænke sin brexit-strategi og skabe konsensus omkring den, vil jeg under mine samtaler forud for topmødet appellere til de 27 EU-lande om at være åbne for en lang forlængelse, skrev han i et tweet.
Planen har hidtil været, at stats- og regeringscheferne skulle tage stilling til en eventuel brexit-udsættelse på det topmøde, der finder sted i morgen i Bruxelles.
Men tidligere i dag lød det fra formanden for Europa-Kommissionen, Jean-Claude Juncker, at beslutningen sandsynligvis ikke vil blive taget i morgen alligevel.
Til gengæld åbner han for et ekstraordinært EU-topmøde i næste uge.
- Fru May kan ikke finde opbakning til noget som helst, hverken i hendes egen regering eller i parlamentet.
Så længe vi ikke ved, hvad Storbritannien kan acceptere, så kan vi ikke nå frem til en afgørelse, sagde han til tysk radio.
FacebookTwitterKopier linkEmner:Donald Tusk (politiker)|EU|EU-forhold|Jean-Claude Juncker (politiker)|Storbritannien




https://www.dr.dk/sporten/oevrig/danske-curlingkvinder-henter-foerste-vm-sejr

Øvrig sportDanske curlingkvinder henter første VM-sejrEfter fire dage med det ene nederlag efter det andet slog Madeleine Dupont og co.
onsdag Japan ved VM.
Danmark fik endelig lidt at juble over ved VM.
20.
mar.
2019 kl.
11.
29Bemærk: artiklen er mere end 30 dage gammelLæs opI syvende forsøg lykkedes det de danske curlingkvinder at hente den første sejr ved VM i Silkeborg.
Skipper Madeleine Dupont og hendes hold slog onsdag formiddag Japan med 7-1.
Læs også:Sjette gang blev heller ikke lykkens gang: Danmark taber bundkamp mod LetlandDanskerne fik en fremragende åbning på kampen, da de fik to sten i huset og bragte sig foran med 2-0.
Åbningen blev fulgt op af to ender, der endte 1-0 til Danmark, så stillingen var 4-0.
I fjerde ende reducerede Japan til 1-4, inden de stabilt spillende danskere kværnede videre og vandt de næste tre ender med 1-0, og så var kampen afgjort.
Dupont og co.
havde tabt de første seks kampe, men holdet er nu på pointtavlen i Silkeborg med en 11.
-plads af 13 deltagende nationer.
Der resterer fortsat fem kampe i det indledende gruppespil.
Læs også:Fem nederlag i fem kampe for de danske VM-værterDe seks bedste nationer får til sidst mulighed for at kæmpe om medaljer.
Klokken 14 skal Danmark op mod Skotland.
/ritzau/FacebookTwitterKopier linkEmner:Madeleine Dupont (curlingspiller)|Japan|Silkeborg|Curling|Skotland




https://www.dr.dk/nyheder/kultur/gaming/googles-konsol-draeber-begejstrer-spilekspert-saa-bliver-det-fandeme-ikke

GamingGoogles 'konsol-dræber' begejstrer spilekspert: Så bliver det fandeme ikke smartere!
Googles streamingtjeneste for computerspil gør det muligt at spille spil på både pc, smartphone og fjernsynet.
Foruden selve streamingtjenesten lancerede Google også deres egen controller.
(© Google)Af Morten Bjerregaard og Lasse Kjær Christiansen20.
mar.
2019 kl.
11.
31Bemærk: artiklen er mere end 30 dage gammelLæs opTirsdag aften dansk tid smed Google lidt af en bombe, der kan ændre måden, vi spiller computerspil på, for altid.
På spilmessen GDC i San Francisco præsenterede Google nemlig tjenesten Stadia, som vil gøre det muligt at spille spil direkte fra en browser – uden hjælp fra en konsol eller en computer til tusindvis af kroner.
- Du kan sidde og spille spil, som bliver afviklet i skyen i stedet for på en konsol eller computer hjemme hos dig selv.
På den måde bliver spillene streamet hjem til dig - ligesom Netflix gør med film og serier, fortæller Troels Møller, der er spilekspert hos Troldspejlet og fortsætter:- Der går fem sekunder, fra du trykker 'spil nu', til du er inde i spillet.
Så bliver det fandeme ikke smartere!
Oplev også:Troldspejlet kårer: Her er de 10 vigtigste spillekonsoller nogensindeDet er som sådan ikke nyt eller revolutionerende, at man kan spille direkte fra sin egen browser, men firmaer, der tidligere har forsøgt sig med noget lignende, har haft store problemer med forsinkelser af billedet, som har gjort kvaliteten meget dårlig.
Under præsentationen af Stadia gik Google til angreb på Playstation og Xbox.
Her praler de med, at Stadia har flere grafikkræfter end Playstation 4 og Xbox One - tilsammen.
(© Google)- Havde det været alle andre end Google, der lavede det her, så ville jeg ikke have spået det en stor fremtid.
Men fordi det er Google, så tror jeg på, at der er en chance for, at det kommer til at lykkes, siger Troels Møller.
Det skyldes især Googles datacentre overalt på kloden, som sikrer høj internethastighed.
- Det betyder, at forsinkelsen på spillene bliver lav, fordi der ikke er ret langt til nærmeste Google-server, som der ville være, hvis det havde været et andet firma.
Konsol-dræberen vil tage store markedsandele – hvis det virkerGoogle har modsat sine tech-giganter ikke haft en platform for det lukrative spilmarked.
Amazon ejer Twitch, Facebook har købt Oculus, og Microsoft ejer konsolfirmaet Xbox.
Men med sin Stadia-tjeneste har Google nu taget kampen op, og Troels Møller forventer, at giganten vil tage store markedsandele fra de andre store spillere på spilmarkedet.
'Assassin's Creed: Odyssey' er et af de spil, som Google har brugt til at fremvise deres teknologi.
(© Ubisoft)- For folk ude i stuerne og bag computerskærmene er det en billig metode til at få lov til at spille de nyeste spil uden at skulle købe en konsol til 5.
500 kroner eller en dyr computer.
Det er 'bare' et plug and play-system, som ikke koster noget andet end det, man gerne vil spille, og det er smart.
- Det giver så god mening, at Google ikke udkommer med en konsol, men i stedet har tænkt videre og kommer med en internetbaseret løsning.
Hvis den her løsning virker, så bliver det en 'konsol-dræber' og Google kommer til at overtage en stor del af markedet, forklarer Troels Møller.
Hvad kommer det til at koste?
Selvom nyheden er blevet modtaget med stor interesse i internationale spilmedier, er der alligevel en del spørgsmål, der rejser sig efter annonceringen af Google Stadia.
Det anerkendte spilmedie Polygon fremhæver fire punkter, hvor Google stadig mangler at levere svar.
Det første spørgsmål er prisen på streamingtjenesten.
Google annoncerede ingen detaljer om prisen, så det er endnu uvist, hvad internetgiganten vil opkræve, for at brugerne kan få adgang til tjenesten.
Det andet spørgsmål drejer sig om hastigheden på internetforbindelsen.
For hvor hurtig en forbindelse er påkrævet, før man kan opleve Stadia i sin bedste form?
Her ses de tre varianter af Stadia-controlleren, som Google har lanceret.
(© Google)Det tredje spørgsmål centrerer sig om spillene.
Hvilke spil er tilgængelige på platformen?
I præsentationen fremviste Google en demo af spillet 'Doom: Eternal', som bliver tilgængelig på Stadia.
Men det er endnu uvist, hvor mange - og hvilke titler - der vil være på platformen, når den lanceres.
Det sidste spørgsmål, som Polygon rejser, er integrationen med Youtube.
Google omtalte, at tjenesten vil gøre det muligt for spillere at live-streame spillene, ligesom på streaming-platformen Twitch.
Men den plan rejser flere spørgsmål end svar, mener mediet.
For hvordan vil Stadia håndtere overgangen fra selv at spille - til pludselig at integrere oplevelsen med Youtube-livestreaming?
Google Stadia lanceres i 2019, men den nøjagtige lanceringsdato er endnu ikke afsløret.
FacebookTwitterKopier linkEmner:Google|Xbox|Computerspil|IT-branchen|San Francisco




https://www.dr.dk/nyheder/penge/nationalbanken-forudser-gode-tider-i-dansk-okonomi

PengeNationalbanken forudser gode tider i dansk økonomiFremgangen forventes at fortsætte i roligt tempo de kommende år.
Nationalbankens direktør, Lars Rohde, forventer, at Danmarks økonomi vokser med 1,7 procent i 2019.
20.
mar.
2019 kl.
10.
54Bemærk: artiklen er mere end 30 dage gammelLæs opUdsigterne for dansk økonomi er fortsat gode, om end væksten kommer til at blive lidt mindre i de kommende år.
Det vurderer Nationalbanken i sin kvartalsvise prognose.
Den måler Danmarks økonomiske sundhed.
- Dansk økonomi er i en højkonjunktur.
Der er mangel på arbejdskraft i nogle sektorer, men lønningerne stiger fortsat kun behersket, siger Lars Rohde, direktør for Nationalbanken, i en pressemeddelelse.
- Fremgangen i økonomien skønnes at fortsætte i et lidt roligere tempo i de kommende år.
'Stærke økonomiske balancer giver håb'Lars Rodhe opfordrer Folketinget til at holde fast i de reformer, der er gennemført de seneste år.
- Stærke økonomiske balancer giver begrundet håb om, at højkonjunkturen ikke følges af en dyb lavkonjunktur, som vi så det i 2000'erne, siger han.
Folketinget har blandt andet gennemført aftaler om senere tilbagetrækning på arbejdsmarkedet.
Nationalbanken vurderer, at økonomien ikke har brug for, at der bliver ført en ekspansiv finanspolitik, som for eksempel kan være skattelettelser eller store offentlige investeringer.
I hårde tal venter Nationalbanken, at Danmarks økonomi vokser med 1,7 procent i 2019.
I 2020 ventes der ligeledes en vækst på 1,7 procent.
I 2021 er der lagt op til en fremgang på 1,6 procent.
/ritzau/FacebookTwitterKopier linkEmner:Danmarks Nationalbank|Folketinget|Økonomi|Samfundsøkonomi|Lars Rohde (erhvervsleder)




https://www.dr.dk/nyheder/regionale/midtvest/kommune-gik-langt-i-baeredygtighedens-navn-lavede-ulovlig-groen-guide

Midt- og VestjyllandKommune gik for langt i bæredygtighedens navn: Lavede ulovlig grøn guide Herning Kommune uddelte en guide til køb af alternativer til plastik, som var ulovlig.
De bæredygtige produkter, som de reklamerer for i guiden, har været udstillet flere steder i kommunen.
Af Asta Pil Heltborg20.
mar.
2019 kl.
10.
15Bemærk: artiklen er mere end 30 dage gammelLæs opKøb dine vatpinde hos Helsam, dine opvaskebørster hos Blindes Arbejde og din sæbe hos Suztain, hvis du vil være mere miljørigtig.
Med disse råd har Herning Kommune været lidt for ivrig i bæredygtighedens tegn.
For selvom langt de fleste er enige i, at det er godt at have fokus på, hvordan man kan medvirke til en grønnere fremtid, kan det blive en tand for meget.
Kommunen har siden sidste år uddelt en guide til navngivne forhandlere, som sælger specifikke produkter som naturskuresvampe, karklude af naturfibre og alternativer til plastik.
- Det var for at være borgervenlig, når hr.
og fru Jensen kom og spurgte, hvor de kunne købe for eksempel en bambus-tandbørste, siger Joan Hansen (V), der er formand for kommunens teknik- og miljøudvalg.
Dermed giver kommunen virksomher en særlig fordel i modsætning til konkurrenter, og det er ulovligt.
Sten Bønsing, professorMen guiden er ulovlig.
Ifølge Sten Bønsing, der er professor i forvaltningret på Aalborg Universitet, er det nemlig ikke tilladt for kommuner at fremhæve butikker og producenter over andre.
- Dermed giver kommunen virksomheder en særlig fordel i modsætning til konkurrenter, og det er ulovligt, siger Sten Bønsing.
Guiden bliver ændretDe ansatte i Herning Kommune troede ikke, guiden var ulovlig, fordi den ikke var offentlig tilgængelig på deres hjemmeside, men kun blev uddelt i trykt materiale eller tilsendt som mail.
Men det har ingen betydning.
- Forbuddet gælder, uanset om det er på internettet, i brevform eller under samtaler, siger Sten Bønsing.
Miljømedarbejderne i Herning Kommune udarbejdede guiden sidste år.
De har blandt andet uddelt dem på udstillinger, hvor de har fremvist de bæredygtige produkter, som de reklamerer for i guiden, og på Herning Bibliotek.
Men folderne bliver nu fjernet, indtil de bliver ændret, fortæller Joan Hansen.
- Virksomhedernes navne bliver selvfølgelig fjernet.
Vi har ikke været klar over, det var ulovligt, og det beklager vi meget, siger udvalgsformanden.
Ifølge Sten Bønsing får det formentlig ikke konsekvenser for Herning Kommune, eftersom de nu har trukket materialet tilbage.
FacebookTwitterKopier linkEmner:Sten Bønsing (forsker)|Herning Kommune|Miljø og natur|Aalborg Universitet|Herning




https://www.dr.dk/nyheder/udland/orkanen-idai-har-skabt-utrolige-oedelaeggelser-i-mozambique-zimbabwe-og-malawi

UdlandOrkanen Idai har skabt 'utrolige ødelæggelser' i Mozambique, Zimbabwe og MalawiFN kalder orkanen for "måske en af de værste vejrkatastrofer på den sydlige halvkugle nogensinde".
Af Maya Nissen20.
mar.
2019 kl.
10.
18Bemærk: artiklen er mere end 30 dage gammelLæs opEn orkan har siden fredag skabt voldsomme ødelæggelser i de sydøstafrikanske lande Mozambique, Zimbabwe og Malawi.
Myndighederne frygter, at mindst 1.
000 personer har mistet livet.
Her kan du se billederne fra det, som FN kalder "måske den værste vejrkatastrofe på den sydlige halvkugle nogensinde".
Orkanen Idai gik i land i havnebyen Beira i Sofala-provinsen i Mozambique i torsdags med en vindstyrke op mod 177 kilometer i timen.
1 / 11Orkanen forårsagede voldsomme ødelæggelser, blandt andet her i Praia Nova, som ligger i udkanten af Beira.
Ifølge Reuters er Beira, som huser 500.
000 mennesker, 90 procent ødelagt.
2 / 11Sådan så det ud uden for Beira, som ligger i det centrale Mozambique, i går.
3 / 11De voldsomme oversvømmelser, som visse steder var helt op til seks meter, rev broer og veje itu i både Mozambique og Zimbabwe.
Her går indbyggere i Chimanimani, Zimbabwe, langs en af områdets mange ødelagte veje.
4 / 11Chimanimanis indbyggere fortæller, at hele huse blev skyllet væk af vandmasserne.
En mand betragter her resterne af en bro, der er blevet skyllet væk, langs Umvumvu-floden i Chimanimani, Zimbabwe.
5 / 11I Zimbabwe er 98 personer blevet dræbt, og hundredvis er fortsat savnet.
Her går en ældre mand gennem ødelæggelserne Ngangu i Chimanimani.
6 / 11Mindst 1,7 millioner mennesker var ifølge FN i orkanens direkte rute i Mozambique, og 920.
000 er påvirket i Malawi.
7 / 11I Zimbabwe er mindst 20.
000 hjem blevet delvist ødelagt i byen Chipinge, mens 600 huse er totalt ødelagt.
Her hænger en kvinde vasketøj op i ruinerne i Beira i Mozambique.
8 / 11En bil kvast under en shippingcontainer i Beira, Mozambique.
9 / 11Nødhjælpsorganisationer arbejder nu med både redningsoperationer i svært fremkommelige områder og med uddeling af nødhjælp i form af mad og vand.
Her står lokale i kø for at modtage nødhjælp i Chimanimani, Zimbawe.
10 / 11I Mozambique har man i dag indledt en tre dage lang landesorg til ære for de mange ofre.
Landet er samtidig blevet erklæret i undtagelsestilstand.
11 / 11FacebookTwitterKopier linkEmner:Forenede Nationer|Malawi|Mozambique|Zimbabwe|Orkaner




https://www.dr.dk/nyheder/udland/danmark-er-verdens-naestlykkeligste-land

UdlandDanmark er verdens næstlykkeligste landKun finnerne er lykkeligere end danskerne, viser den årlige rapport med titlen "World Happiness Report".
Det er andet år i træk, at finnerne tager førstepladsen.
Her ses det danske og det finske flag inden en ishockeykamp sidste år (arkivfoto).
20.
mar.
2019 kl.
09.
47Bemærk: artiklen er mere end 30 dage gammelLæs opDet er fortsat ikke helt lykkedes for Danmark at generobre titlen som verdens lykkeligste land.
Danmark rykker dog en enkelt plads op på den årlige liste og kan nu bryste sig af at være det næstlykkeligste land i verden.
Det viser rapporten med titlen "World Happiness Report".
Danmark overhaler Norge, der sidste år lå nummer to, mens Finland for andet år i træk tager førstepladsen.
Man skal tilbage til 2016 for at finde den seneste rapport, hvor Danmark lå i top.
Norge var verdens lykkeligste i 2017.
Svar indsamlet mellem 2016 og 2018Folk er blevet bedt om at svare, hvor godt deres liv er på en skala fra 0 til 10.
Det fremgår af rapporten.
0 står for det værst tænkelige liv, mens 10 står for det bedst tænkelige liv.
Årets opgørelse er baseret på svar, der er indsamlet mellem 2016 og 2018.
For Danmark lyder den gennemsnitlige score på 7,600.
For Finland, der topper listen, lyder gennemsnittet på 7,769.
Rapporten er udgivet af Sustainable Development Solutions Network.
Det globale initiativ blev lanceret af FN i 2012, og det har til formål at promovere lighed og tillid.
Top ti lykkeligste lande•Finland•Danmark•Norge•Island•Holland•Schweiz•Sverige•New Zealand•Canada•Østrig/ritzau/FacebookTwitterKopier linkEmner:Befolkning|Finland|Norge|Forenede Nationer|Canada




https://www.dr.dk/nyheder/penge/nationalbanken-frygter-ikke-haardt-brexit-kan-blive-positivt-visse-brancher

BrexitSe temaPengeNationalbanken frygter ikke hårdt brexit: Kan blive positivt for visse brancherBrexit vil gøre ondt på nogle, men samlet set er der ikke meget at frygte for Danmark.
Dansk økonomi er i højkonjunktur, og alarmklokkerne hverken bimler eller bamler, lyder det fra nationalbankdirektør Lars Rohde.
Af Mathias Sommer20.
mar.
2019 kl.
12.
03Bemærk: artiklen er mere end 30 dage gammelLæs opDer er ikke dryppet meget malurt i bægeret i den halvårlige prognose over dansk økonomi, som Nationalbanken onsdag offentliggjorde.
Dansk økonomi er i topform, og væksten virker skridsikker, lyder det i analysen, hvor Nationalbanken også lægger en dæmper på frygten for et 'hårdt brexit'.
Timeglasset er ellers ved at løbe ud i Storbritannien, hvor landet allerede om ni dage reelt kan få kappet fortøjningerne til EU og EU's indre marked.
- Både virksomheder og husholdninger har betydelig opsparing, og den offentlige økonomi er sund i Danmark, siger nationalbankdirektør Lars Rohde på sit halvårlige pressemøde for dansk økonomi.
Gør mest ondt på StorbritannienHvert år sælger danske virksomheder varer for 50 milliarder kroner i Storbritannien.
Det placerer de britiske udbrydere på en fjerdeplads over de største eksportmarkeder.
Men ifølge Nationalbanken vil et hårdt brexit formentlig kun gøre indhug på én procent i den danske eksport:- Den samlede konsekvens for kemi og medicin vil falde med omkring 20 procent under et scenarie med en hård brexit.
Men i forhold til den samlede eksport vil vi kun se et fald på én procent.
Så selv et hårdt brexit vil for den samlede danske økonomi være af relativt overskuelig karakter, siger Lars Rohde.
City of London til DanmarkDet er Storbritannien, som har gjort sig selv en økonomisk bjørnetjeneste ved at melde sig ud af EU, lyder meldingen fra nationalbankdirektøren:- Den samlede effekt for Danmark er ikke særligt negativ, og vi forventer, at effekten på engelsk økonomi bliver langt større end for noget andet land, siger Rohde.
Han giver også eksempler på, at et britisk farvel til EU også for visse brancher kan have positiv indvirkning på bundlinjen.
- Det kan lyde kontraproduktivt.
Men brexit kan også have positive konsekvenser for visse brancher, siger han.
- Det skyldes, at der for eksempel er nogle danske industrivirksomheder, som er underleverandører til bilindustrien.
De konkurrerer med nogle britiske virksomheder.
Men et brexit vil betyde, at de vil få bedre plads og større eksport til blandt andet den tyske bilindustri, siger Lars Rohde.
Han nævner også, at der hos den danske finansbranche ligger et stort potentiale for at hente markedsandele ud af City of London, som ind til brexit-afstemningen har været EU's finansielle centrum.
FacebookTwitterKopier linkEmner:EU|Storbritannien|Danmarks Nationalbank|EU-forhold|Lars Rohde (erhvervsleder)




https://www.dr.dk/musik/festival-er-klar-med-nye-navne-amerikansk-megastjerne-besoeger-danmark

MusikFestival er klar med nye navne: Amerikansk megastjerne besøger DanmarkMiley Cyrus er ét af de 24 nye navne, Tinderbox har skrevet på plakaten.
Miley Cyrus kommer en tur til Danmark for anden gang, når hun skal spille på Tinderbox i slutningen af juni.
 Getty images)Af Sofie Bo Christensen20.
mar.
2019 kl.
10.
00Bemærk: artiklen er mere end 30 dage gammelLæs opSynger du stadig med på 'Party In the USA'?
Og er du også helt vild med 'We Can't Stop'?
Så er der gode nyheder.
Der er nemlig god mulighed for at synge med på de to kæmpehits, når Miley Cyrus besøger den danske festival Tinderbox i slut juni.
Og det er ikke hver dag, den mulighed byder sig, for sangerinden har nemlig kun spillet i Danmark én gang før.
Første gang var da hun svingede forbi Forum i København i 2014 i forbindelse med sit fjerde album 'Bangerz' fra 2013, der indeholder kæmpehittet 'Wrecking Ball'.
Musikvideoen til nummeret har omkring en milliard visninger på Youtube.
Med 'Bangerz'-albummet lagde Miley Cyrus for alvor sin tid som Disney-figuren Hannah Montana bag sig og sprang direkte like a wrecking ball ind i en karriere som populær hitmager.
Lyt til hendes single 'Wrecking Ball', mens du læser videre:Miley Cyrus - Wrecking BallUdover at skabe hits fik den nu 26-årige sangerinde også skabt sig et image som provokerende og meget omdiskuteret popstjerne, hvor særligt fest og seksualitet blev udforsket og udfordret i en poppet R&B-lyd.
Miley Cyrus i ét af sine vilde kostumer under sin koncert i Leeds på 'Bangerz'-touren i 2014.
 Getty images)Flere forvandlingerMen forvandlingen fra Disney-stjerne til rebelsk hitmager var ikke den sidste forandring, Cyrus gennemgik.
Læs også:Måtte i terapi før genforening: Nu topper Disney-brødre hitlisterneSenere bevægede hun sig nemlig i en mere rolig og country-inspireret retning med sit sjette og nyeste album 'Younger Now' fra 2017, der blandt andet indeholder hittet 'Malibu'.
Senest har Miley Cyrus medvirket på Mark Ronsons hit, 'Nothing Breaks Like a Heart', der også trækker på sangerindens countryrødder.
Hør den herunder:Mark Ronson - Nothing Breaks Like a Heart- Vi er vanvittigt begejstrede over, at det er lykkedes at få så stort et navn med i sidste rundes offentliggørelser.
Der har været stor efterspørgsel på et stort popnavn, og med Miley Cyrus må man sige, at vi har leveret et af de største i verden lige nu, siger John Fogde, der er talsmand for Tinderbox.
Sangerinden har løftet sløret for, at der er en masse ny musik i vente fra hende her i 2019, men der er stadig ingen specifikke datoer, så tiden må vise, om popstjernen møder op i Tusindårsskoven i Odense med et par nye sange.
Udover Miley Cyrus er dancehall-rapperen Stefflon Don og den populære svenske dj Eric Prydz også tilføjet det endelige program til Tinderbox.
Plakaten til Tinderbox 2019 indeholder allerede verdensstjerner som Neil Young, Diplo, Swedish House Mafia, Lana Del Rey, A$AP Rocky, Lil Uzi Vert, Billie Eilish, The Chainsmokers og Duran Duran.
Festivalen Tinderbox holdes i Tusindårsskoven i Odense i dagene fra den 27.
-29.
juni.
FacebookTwitterKopier linkEmner:Diplo (musiker)|Miley Cyrus (musiker)|Tinderbox|Odense|Pop og rock




https://www.dr.dk/sporten/oevrig/norsk-skakstjerne-moeder-den-danske-mester-i-koebenhavn

Øvrig sportNorsk skakstjerne møder den danske mester i KøbenhavnDen norske skakverdensmester, Magnus Carlsen, spiller i Cirkusbygningen 22.
maj.
Som 13-årig spillede Magnus Carlsen remis med den russiske skaklegende Garry Kasparov.
Af Malte Nørgaard20.
mar.
2019 kl.
11.
00Bemærk: artiklen er mere end 30 dage gammelLæs opBrikkerne skal flyttes i Cirkusbygningen, når det norske skakikon Magnus Carlsen besøger Danmark 22.
maj.
Læs også:Kongerne af slow-tv gør det igen: Seerrekord til skak-vmFor her kommer han til at spille mod den danske mester i en opvisningskamp, mens der også er et mere kuriøst indslag på programmet for nordmanden.
Han skal nemlig også spille simultanskak mod 25 udvalgte spillere på samme tid.
Planen er, at hver spiller skal tage ét træk, og så flytter den norske superstjerne sig videre til det næste bræt.
I en turnering, der afvikles inden Carlsens besøg, får to spillere mulighed for at spille sig til en direkte duel med verdensmesteren.
Læs også:Magnus Carlsen vinder som den første VM i lynskak for fjerde gangMagnus Carlsen har vundet VM i skak ti gange.
Fire gange i klassisk skak, fire gange i lynskak og to gange i hurtigskak.
FacebookTwitterKopier linkEmner:Skak|København|Magnus Carlsen (skakspiller)




https://www.dr.dk/nyheder/politik/studerende-om-en-laereruddannelse-paa-universitetet-den-vil-blive-alt-teoritung

PolitikStuderende om en læreruddannelse på universitetet: 'Den vil blive alt for teoritung'Hvis kvaliteten skal forbedres, skal der mere praktik, mener Lærerstuderendes Landskreds.
Læreruddannelsen har ikke været god nok i mange år, og det skal der laves om på, mener uddannelses- og forskningsminister Tommy Ahlers.
Af Christina Nordvang Jensen20.
mar.
2019 kl.
08.
35Bemærk: artiklen er mere end 30 dage gammelLæs opDet er positivt, at uddannelses- og forskningsminister Tommy Ahlers (V) vil tage et kig på læreruddannelsens kvalitet, men tankerne om at gøre det til en femårig universitetsuddannelse giver ikke nogen mening.
Det mener Rasmus Holme, der er forperson for Lærerstuderendes Landskreds.
- Vi frygter, at læreruddannelsen vil blive al for teoritung og komme meget længere væk fra praksis i folkeskolen.
Praksisbenet er i forvejen enormt udfordret på uddannelsen, fordi der mangler flere praktikforløb, siger han og fortsætter:- Et stort flertal nyuddannede lærere peger på, at det, der er rigtig svært, når man kommer ud på arbejdsmarkedet, er relationen til børn, klasserumsledelse, inklusion og forældresamarbejde.
De ting lærer du ikke med en teoribog.
Det lærer du ved at have rigtig kontakt til eleverne i folkeskolen.
Læs også:Skal det tage 5 år at blive lærer?
Kommission vil granske uddannelseLøsningen er flere midlerUddannelses- og forskningsministeren oplyser i dag til Politiken, at han nedsætter en kommission, der med inspiration fra udlandet skal komme med bud på en mere "ambitiøs" læreruddannelse.
Det skyldes, at uddannelsen i hans øjne langt fra er god nok trods fire reformer siden 1990 og løbende justeringer.
Rasmus Holme er enig i, at der er en række store udfordringer på uddannelsen.
Men ifølge ham bør man fokusere langt mere på indholdet og ikke på, om den skal være fire eller fem år eller placeres på universiteterne eller professionshøjskolerne.
- Løsningen er at øge antallet af midler og timer, så vi kan få mere praktik.
Det, der gør, at det kan være nemt at komme igennem en læreruddannelse i dag, er, at der ikke er nok timer og praktik.
Der er blevet spinket og sparet i en lang årrække med det her omprioriteringsbidrag, siger han.
Omprioriteringsbidraget blev vedtaget i 2015 og omhandler de årlige uddannelsesbesparelser, hvor alle institutioner skal spare to procent om året.
Det er planen, at den nedsatte kommission skal være klar med rapport i foråret 2020.
FacebookTwitterKopier linkEmner:Tommy Ahlers (politiker)|Venstre|Videregående uddannelser|Uddannelse|Folkeskolen (Danmark)




https://www.dr.dk/nyheder/indland/maend-tvinges-til-se-porno-og-kvinder-befamles-koennene-oplever-forskellig

IndlandMænd tvinges til at se porno, og kvinder befamles: Kønnene oplever forskellig sexchikaneDer er forskel på, hvilke former for sexchikane på jobbet mænd og kvinder oplever, viser ny undersøgelse.
Af Signe Kammersgaard Müller og Signe Heiredal (grafik)20.
mar.
2019 kl.
10.
48Bemærk: artiklen er mere end 30 dage gammelLæs opKommentarer og vittigheder med seksuelle toner, nærgående spørgsmål om ens privat- og sexliv, samt uønskede berøringer, omfavnelser og kys.
Det er nogle af de former for seksuel chikane, som danske lønmodtagere svarer, at de hyppigst udsættes for, når de går på arbejde, viser en ny rundspørge, som Fagbevægelsens Hovedorganisation (FH) står bag.
- Det er helt uacceptabelt, at der er mennesker, der går på arbejde og skal finde sig i at blive udsat for de her ting.
Sådan skal arbejdslivet slet ikke være, siger Majbrit Berlau, der er næstformand i FH.
Undersøgelsen viser ligesom andre undersøgelser på området, at der er flere kvinder end mænd, som svarer, at de udsættes for sexchikane på arbejdet.
Men samtidig tegner den et billede af, at der er nogle former for sexchikane, som i udpræget grad rammer kvinder frem for mænd – og omvendt.
Mænd tvinges til at se porno- Det er lidt en aha-oplevelse at se de her resultater, siger Charlotte Bredal, der er arbejdsmiljøkonsulent i fagforeningen FOA og arbejder med forebyggelse og håndtering af sexchikane på arbejdspladser.
Et af de steder, hvor der viser sig en stor forskel mellem kønnene, er på spørgsmålet om at blive tvunget til at se porno.
Fem procent af de mænd, som svarer, at de har haft en oplevelse, der kan betegnes som sexchikane, angiver, at de har oplevet at blive tvunget til at se porno.
Charlotte Bredal forklarer, at seksuel chikane internt på en arbejdsplads typisk sker på steder, hvor der er et køn, der er i overtal.
Her vil kønnet i undertal som regel blive ramt.
Men på mandsdominerede arbejdspladser kan det også gå ud over andre mænd.
- Hvis du for eksempel er på en arbejdsplads med en machokultur, hvor man i gåseøjne hygger sig med at finde porno frem på mobilen og lade det gå rundt til alle, så kan det være svært at være en mand, der egentlig ikke har lyst til det, siger Charlotte Bredal.
Og der er en stigning i antallet af mænd, som angiver, at de oplever sexchikane på arbejdspladsen, viste en tilbagevendende undersøgelse fra Det Nationale Forskningscenter for Arbejdsmiljø (NFA) for nylig.
- Når vi snakker om sexchikane, kan vi godt have en tilbøjelighed til kun at have fokus på kvinderne, fordi det rammer flest kvinder.
Men vi skal være opmærksomme på, hvordan vi italesætter det, og at der måske er nogle af de former for sexchikane, som mænd især udsættes for, der skal forebygges på en lidt anden måde, siger Charlotte Bredal.
Sexchikane kan være endnu mere udbredtI forhold til mange tidligere undersøgelser af sexchikane på danske arbejdspladser er det nyt, at undersøgelsen fra Fagbevægelsens Hovedorganisation ikke nøjes med at spørge overordnet, om man har været udsat for sexchikane.
Den stiller også spørgsmål til, om man har oplevet konkrete seksuelt grænseoverskridende hændelser.
Læs også:Test dig selv: Hvor går dine grænser for sexchikane i forhold til andres?
Her viser det sig, at der er en større gruppe mennesker, som svarer, at de ikke har været udsat for seksuel chikane på arbejdet.
Men når de bagefter bliver spurgt, om de har oplevet et udvalg af konkrete hændelser, som kan betegnes som sexchikane, så svarer de alligevel ja til at have oplevet én eller flere af hændelserne.
- Af det kan man jo udlede, at det for mange mennesker er svært at erkende eller sætte ord på, at man rent faktisk har været udsat for seksuel chikane, mener Majbrit Berlau fra FH.
Der findes endnu ingen danske videnskabelige undersøgelser af sexchikane på arbejdspladser, som på samme måde spørger ind til konkrete hændelser, men en norsk undersøgelse har vist samme resultat som undersøgelsen fra FH.
- Der er brug for et nyt værktøj til at måle seksuel chikane på arbejdspladserne, fordi vi lige nu har svært ved at afdække det præcise omfang, siger Ida E.
H.
Madsen, der er seniorforsker ved Det Nationale Forskningscenter for Arbejdsmiljø (NFA) og forsker i seksuel chikane på arbejdsmarkedet.
For nylig er hun begyndt på et nyt forskningsprojekt, hvor NFA og Statens Institut for Folkesundhed undersøger, hvordan man bedre kan måle, opspore og håndtere seksuel chikane på arbejdspladser.
- Ud over at afdække omfanget mere præcist, håber vi også at kunne hjælpe til, at man fremover bliver bedre til at tackle seksuel chikane på arbejdspladserne, siger Ida E.
H.
Madsen.
Har du været udsat for sexchikane på jobbet?
•Har du været udsat for sexchikane på jobbet, kan du kontakte Arbejdstilsynets hotline om mobning og seksuel chikane på arbejdspladsen på tlf.
70 22 12 80.
•Når du kontakter hotlinen, er du anonym.
•Åbningstiden er: Mandag-torsdag kl.
8-15 og fredag kl.
8-14.
•Læs mere på Arbejdstilsynets hjemmeside.
•Hvis du er medlem af en fagforening, kan det også være en god idé at tage kontakt til din lokale afdeling.
Kilder: amid.
dk, 3F, FOA og HK.
FacebookTwitterKopier linkEmner:Arbejdsmiljø|Ligebehandling|Majbrit Berlau (socialrådgiver)|Arbejdstilsynet|Det Nationale Forskningscenter for Arbejdsmiljø




https://www.dr.dk/nyheder/udland/efter-erdogans-christchurch-bemaerkninger-australien-kalder-til-samtale

UdlandEfter Erdogans Christchurch-bemærkninger: Australien kalder til samtaleAustraliens premierminister finder Erdogans udtalelser meget stødende.
Den tyrkiske præsident Recep Tayyip Erdogans bemærkninger om Christchurch-angrebene har stødet Australiens premierminister.
(Arkivfoto) 20.
mar.
2019 kl.
08.
12Bemærk: artiklen er mere end 30 dage gammelLæs opAustraliens premierminister, Scott Morrison, vil indkalde den tyrkiske ambassadør i landet til en samtale.
Det sker som følge af den tyrkiske præsident Recep Tayyip Erdogans bemærkninger om Christchurch-angrebene.
Det siger Scott Morrison.
Præsident Recep Tayyip Erdogan fortalte tirsdag en gruppe tilhængere, at antimuslimske "australiere vil vende hjem i kister ligesom deres bedstefædre", hvis de besøger hans land.
Præsidenten refererede til Slaget ved Gallipoli i Tyrkiet i 1915 under Første Verdenskrig, hvor tusindvis af australske soldater blev dræbt.
- Jeg finder naturligvis kommentarerne stødende, dybt stødende, men også meget uhensigtsmæssige, siger Morrison til Sydney-radiostationen 2GB.
Angreb i ChristchurchTo moskéer blev i fredags angrebet i byen Christchurch, New Zealand, hvor 50 mennesker blev dræbt.
Lige så mange er fortsat indlagt på hospitalet med skader efter angrebet.
Den 28-årige australier Brenton Tarrant er sigtet for drab.
Erdogan bruger angreb i valgkampagneTil ABC News fortæller Scott Morrison videre, at han vil indkalde den tyrkiske ambassadør til møde med ham "for at drøfte disse udtalelser".
- Jeg mener, at det i disse situationer er alle lederes ansvar at neddæmpe situationen, siger han.
Drabet på 50 muslimer i to moskéer i Christchurch i New Zealand i sidste uge er blevet en del af præsident Erdogans kampagne op til lokalvalget 31.
marts.
Erdogan hævder, at den 28-årige australske formodede gerningsmand til massakren, Brenton Tarrant, på en "afstand af 16.
500 kilometer" i New Zealand gik efter at ramme Tyrkiet.
Blandt de ord, der var skrevet på de våben, der blev brugt i moské-angrebene, var blandt andet anti-tyrkiske beskeder.
Og i et manifest, som den højreekstremistiske, formodede gerningsmand offentliggjorde inden sine angreb, bliver Tyrkiet kaldt en "udenlandsk, fjendtlig kraft".
Avisen New Zealand Herald skrev tirsdag, at New Zealands udenrigsminister, Winston Peters, har drøftet den tyrkiske reaktion med Tyrkiets vicepræsident, Fuat Oktay, og udenrigsminister Mevlüt Çavusoglu.
Peters ventes i nær fremtid at besøge Tyrkiet.
/ritzau/dpaFacebookTwitterKopier linkEmner:Recep Tayyip Erdoğan (politiker)|Scott Morrison (politiker)|Tyrkiet|New Zealand|Udenrigspolitik




https://www.dr.dk/nyheder/udland/maa-orban-blive-eller-ej-i-dag-falder-hammeren-eus-enfant-terrible

Valg til Europa-ParlamentetSe temaUdlandMå Orban blive eller ej?
I dag falder hammeren for EU's 'enfant terrible'Europas konservative skal i dag bestemme, om Ungarns omstridte regeringsparti må blive i sin partifamilie.
Den ungarske premierminister, Viktor Orbán, skaber gang på gang røre i EU.
(© AFP or licensors)Af Per Bang Thomsen20.
mar.
2019 kl.
08.
53Bemærk: artiklen er mere end 30 dage gammelLæs opKan man være i familie med en, der lægger sig ud med de andre medlemmer og overtræder de fælles spilleregler?
Det er spørgsmålet, som Europas kristendemokratisker partier – heriblandt De Konservative fra Danmark – skal tage stilling til senere i dag.
Her skal de stemme om, hvorvidt de skal suspendere eller helt ekskludere det ungarske regeringsparti, Fidesz, fra deres fælleseuropæiske parti, Det Europæiske Folkeparti (EPP).
Viktor Orbán har længe skabt røre i EU.
Her ses han sammen med statsminister Lars Løkke Rasmussen ved et topmøde.
Afstemningen kommer i kølvandet på en lang række kontroverser mellem det ungarske parti og resten af EU-samarbejdet, der blandt andet har beskyldt ham for at se stort på unionens retsstatsprincipper og underminere frihedsrettighederne.
Senest med en kontroversiel reklamekampagne mod EU, der har fået flere af partiets konservative venner i Europa til at sige stop.
Men hvorfor skaber Fidesz og dets leder, premierminister Viktor Orbán, så stort røre i de europæiske regeringskontorer?
Og hvor står de danske konservative, der siden midten af 1990'erne har siddet i samme partifamilie som dem?
Få overblikket her:1Hvad står Fidesz for rent politisk?
Viktor Orbán har stået i spidsen for Fidesz siden midten af 1990'erne.
Fidesz er et nationalkonservativt og stærkt EU-kritisk populistparti, der blandt andet er imod indvandring og multikulturalisme i Ungarn.
Sådan var det dog ikke, da det partiet blev stiftet af en gruppe universitetsstuderende i 1988.
Dengang var Ungarn et kommunistisk styre, og Fidesz var en antikommunistisk og pro-vestlig, liberal ungdomsbevægelse, der kæmpede for markedsøkonomiske reformer og frie valg i det østeuropæiske land.
Viktor Orbán var en af medstifterne.
Han gjorde sig for første gang bemærket, da han en junidag i 1989 stillede sig op foran en kvart million mennesker i Budapest og krævede, at de sovjetiske tropper skulle forlade landet.
Få måneder efter faldt kommunistpartiet fra hinanden, og Ungarn blev en parlamentarisk republik med de frie valg, som Fidesz-aktivisterne havde kæmpet for.
I 1989 fjernede den ungarske udenrigsminister sammen med sin østrigske kollega grænsehegnet mellem de to lande.
Året efter blev partiet valgt ind i parlamentet, og i begyndelsen stod partiet stærkt på sine liberalistiske og EU-positive grundværdier.
Men da Viktor Orbán overtog formandsposten i partiet i 1993, begyndte han at dreje partiet i en mere konservativ retning.
I 1996 blev partiet medlem af den den konservative partifamilie, og siden da er rejsen mod højre kun fortsat.
I dag kæmper Fidesz for traditionelle, kristne kernefamilieværdier – heriblandt at ægteskabet skal være mellem en mand og en kvinde - og for Ungarns ret til at beskytte sig mod muslimsk indvandring.
Og Viktor Orbán, der har været premierminister siden 2010, har samtidig lagt afstand til den liberalisme, som han ellers forsvarede for 30 år siden.
2Hvorfor skaber Fidesz så meget debat i EU?
Den tyske kansler, Angela Merkel, er i samme politiske gruppe som sin ungarske kollega.
Det skyldes først og fremmest partiets løbende opgør med grundværdier, der kendetegner det EU-samarbejde, som Ungarn har været en del af siden 2005.
Viktor Orbán betegner i dag liberalismen som ”et tyranni af politisk korrekthed og mainstream-politik”, der har spillet fallit, og han kæmper åbent for at skabe det, som han betegner som et ”illiberalt demokrati”.
Her er der fokus på at beskytte nationalstaten og de kristne værdier, og det indebærer blandt andet en stærk restriktiv indvandringskurs.
Da flygtningekrisen i Europa var på sit højeste i 2015, var det ungarske regeringsparti da heller ikke bleg for at bygge et hegn langs den sydlige grænse for at holde migranter og flygtninge ude.
Da flygtningekrisen var på sit højeste, byggede Viktor Orbán et hegn langs grænsen mod syd for at holde migranter og flygtninge ude.
Derudover har den ungarske regering indført love, der blandt andet indskrænker ytringsfriheden og internationale menneskerettighedsorganisationers muligheder for at arbejde i landet.
Det fik i efteråret sidste år europaparlamentarikerne til at indlede en såkaldt artikel 7-procedure mod Ungarn for at overtræde EU's demokratiske principper.
Det kan i sidste ende føre til, at Ungarn mister sin stemmeret i Ministerrådet, hvor medlemslandenes ministre sidder.
Og både Europa-Kommissionen og Europa-Parlamentet ønsker nu at kunne smække pengekassen i over for de medlemslande, heriblandt Ungarn, som ser stort på EU’s retsstatsprincipper.
Ved siden af det har Viktor Orbán indledt en kampagne mod den ungarsk-amerikanske mangemilliardær George Soros.
Ifølge Orbán prøver rigmanden, der årligt poster millioner af dollar i at støtte ud til demokratiske bevægelser verden rundt, at undergrave Fidesz-regeringen og skabe en ny, global verdensorden, hvor folk frit kan rejse fra et land til et andet.
Sidste år vedtog Fidesz-regeringen en lov, hvis mål er at få lukket Det Centraleuropæiske Universitet i Budapest, som netop George Soros grundlagde efter Sovjetunionens kollaps.
Det mødte også store protester rundt om i Europa og blandt pro-europæiske kræfter i Ungarn.
3Hvad er dråben, der har fået bægret til at flyde over for de konservative søsterpartier?
Denne reklamekampagne fra Fidesz har skabt stor debat i EU og blandt de konservative.
Her bliver Jean-Claude Juncker sammenlignet med milliardæren George Soros.
Trods de mange sager og kritikken fra omverdenen har den konservative gruppe, der blandt andet tæller de danske konservative, hidtil holdt hånden over Fidesz.
EU's politiske partier og grupperI Europa findes der en række europæiske politiske partier, der samler ligesindede partier på kryds og tværs af landegrænserne.
De Konservative sidder i Det Europæiske Folkeparti (EPP), mens socialdemokraterne sidder i De Europæiske Socialdemokrater.
Partierne har politiske grupper, der samler politikerne i Europa-Parlamentet.
EPP’s gruppe hedder også EPP, og den er i dag parlamentets største med 217 mandater, heriblandt den konservative Bendt Bendtsen.
- Der er et enfant terrible i enhver familie.
Jeg foretrækker at have mit enfant terrible i familien, lød det sidste år fra EPP-partiets leder, Joseph Daul.
Men det ændrede sig, da Fidesz i begyndelsen af året søsatte en skattefinansieret reklamekampagne mod formanden for Europa-Kommissionen, Jean-Claude Juncker.
Her beskyldte de kommissionsformanden, som selv er med i EPP-gruppen, for både at være i ledtog med George Soros og for at true Ungarns sikkerhed ved at ville åbne EU’s grænser for migranter.
- Man kan ikke gøre meget mod løgne, lød det efterfølgende fra Jean-Claude Juncker, som samtidig understregede, at Fidesz ikke længere hørte hjemme hos EPP.
13 af de i alt 49 konservative partier i EPP bakkede efterfølgende op om kritikken.
Og Joseph Daul udtalte, at Fidesz nu havde krydset gruppens røde linje.
4Hvor står de danske konservative?
De Konservatives spidskandidat til EP-valget, Pernille Weiss, er træt af Fidesz og Viktor Orbán.
De Konservative er en del af EPP-familien, og hidtil har det danske parti ønsket at fastholde Fidesz i gruppen.
Partiets nuværende spidskandidat til europaparlamentsvalget i maj, Pernille Weiss, har sammenlignet det ungarske regeringsparti med ”en pubertetspræget teenager”, som man ikke smider ud af familien, selvom man kunne have lyst til det.
Men efter reklamekampagnen har De Konservative ændret kurs.
Nu kræver de danske konservative, der har tre stemmer ved dagens afstemning, at Fidesz som minimum skal bøje sig for de krav, som den nuværende EPP-formand i Europa-Parlamentet, Manfred Weber, har stillet:Trække smædekampagnen tilbage, undskylde og dernæst acceptere, at Det Centraleuropæiske Universitet i Budapest kan forblive åbent.
- Hvis ikke de som minimum kan gå med til det, så mener jeg, at Fidesz skal ud af gruppen, lyder det fra Pernille Weiss.
Kristendemokraterne er også medlem af EPP, men partiet møder ikke op til dagens afstemning og afstå derved fra at stemme.
Men Michael Jensen, der er international sekretær i partiet, forventer, at det ender med "en blød landing", hvor Fidesz skal undskylde og love ikke at gøre det igen.
- Der bedre at beholde familiens ballademager i familien, så man har en chance for at opdrage ham, siger Michael Jensen.
5Hvad kan der ske, hvis Fidesz bliver smidt ud af EPP?
Fidesz vandt en storsejr ved det seneste parlamentsvalg i Ungarn.
Indtil videre har Viktor Orbán ikke imødekommet de tre krav, som EPP har fastsat.
Viktor Orbán undskyldte dog i sidste uge over for de konservative partiledere, som han havde betegnet som ”nyttige idioter” for den europæiske venstrefløj i kølvandet på kritikken.
Men hos de konservative frygter flere, at en ekskludering kan skubbe det ungarske regeringsparti direkte over i armene på Europas højrefløj og derved styrke deres position i de kommende fem år.
Dele af højrefløjen, heriblandt det italienske regeringsparti, Lega, øjner nemlig et godt valgresultat ved parlamentsvalget til maj.
Og for tiden bliver der spekuleret kraftigt på, om partierne – der lige nu sidder spredt i fire forskellige grupper i parlamentet – kunne finde på at slå pjalterne sammen og danne en stor, EU-skeptisk højrefløjsgruppe.
Lega-lederen, Matteo Salvini, ønsker et stærkt samarbejde mellem de europæiske højrefløjspartier i EU.
Viktor Orbán har efterfølgende rost initiativet.
Derudover er der spørgsmålet om de konservatives indflydelse i EU.
EPP er i dag den største gruppe i Europa-Parlamentet, men foreløbige meningsmålinger har vist, at Europas konservative står til at miste stemmer ved valget.
Hvis Fidesz, der i dag har 11 europaparlamentarikere, bliver smidt ud af gruppen, vil de konservative miste yderligere medlemmer.
Fidesz' fremtid bliver afgjort i dag mellem kl.
15 og 19 på EPP's politiske samling i Bruxelles.
Ender det med, at Fidesz bliver, så vil de danske konservative fortsat samarbejde med dem.
- Så er det også vores pligt at arbejde sammen med dem og få dem på ret køl, siger spidskandidat Pernille Weiss.
Opdateret klokken 12.
45: I en tidligere version citerede vi et interview fra Altinget, hvor Kristendemokraternes formand, Stig Grenov, udtalte, at partiet ville bruge sine to stemmer på at smide Viktor Orbán og resten af Fidesz ud af gruppen.
Partiet har sidenhen ændret holdning og vil nu undlade at stemme i dag.
FacebookTwitterKopier linkEmner:EU|Europa-Kommissionen|George Soros (erhvervsleder)|Ungarn|EU-forhold




https://www.dr.dk/nyheder/politik/automatiske-sprinklere-mangler-pa-hundredvis-af-plejecentre

PolitikAutomatiske sprinklere mangler på hundredvis af plejecentreUacceptabelt at brandsikkerheden ikke lever op til kravene, mener minister.
Transport-, bygnings- og boligminister Ole Birk Olesen vil nu følge op på brandsikkerheden (arkivfoto).
20.
mar.
2019 kl.
07.
50Bemærk: artiklen er mere end 30 dage gammelLæs opSiden 1977 har det været et krav, at plejeboliger af en vis størrelse i mere end én etage skal have installeret automatiske sprinklere.
Men rundt om i landet findes der mindst 220 plejeboliger, der ikke lever op til det krav.
Det viser en undersøgelse af brandsikkerheden, som konsulenthuset Niras har foretaget for Trafik-, Bygge- og Boligstyrelse.
Undersøgelsen er sat i værk, efter at en brand på plejehjemmet Farsøhthus i august kostede tre beboere livet.
Senere viste det sig, at brandsikkerheden haltede på plejecentret.
Blandt andet manglede der et automatisk sprinkleranlæg i bygningen, og der var indrettet et spisekøkken i en flugtvejsgang.
Transport-, bygnings- og boligminister Ole Birk Olesen (LA) konstaterer på baggrund af rapporten, at forholdene på Farsøhthus ikke var enestående.
- Det er fuldstændigt uacceptabelt, at brandsikkerheden i en del plejeboliger ikke lever op til brandkravene, og det er vi i færd med af følge op på, siger han i en pressemeddelelse.
Men det er muligt, at langt flere end de 220 plejeboliger har problemer.
Det er nemlig kun 77 af landets 98 kommuner, der har svaret på ministeriets spørgsmål inden for svarfristen.
/ritzau/FacebookTwitterKopier linkEmner:Liberal Alliance|Ole Birk Olesen (politiker)|Plejeboliger|Niras Gruppen




https://www.dr.dk/sporten/fodbold/landsholdet/frygtloese-billing-tog-det-vilde-spring-som-16-aarig-jeg-ville-bare

LandsholdetFrygtløse Billing tog det vilde spring som 16-årig: ’Jeg ville bare afsted’Philip Billing kan stå foran sin landsholdsdebut inden for de kommende dage, men de første skridt blev taget for seks år siden.
© ScanpixAf Frederik Palle og Interview: Andreas Kraul20.
mar.
2019 kl.
07.
27Læs opHvis du bare har spillet en smule fodbold som lille, så er det næsten uundgåeligt, at tanken om at komme til udlandet for at leve af sporten ikke har strejfet dig.
Uanset om du er dreng eller pige, venstre- eller højrebenet, så er tanken om at spille på de største stadions i verden noget, som kører rundt i hovedet på mange fodboldglade børn.
Sådan var det også for den nu 22-årige landsholdsspiller Philip Billing.
Så da han i en alder af kun 16 år fik at vide, at Huddersfield gerne ville have ham til England for at spille, så overvejede han det ikke engang.
Han kendte ikke holdet og omgivelserne, men han var ligeglad.
Kort om Philip BillingFødselsdag: 11.
juni 1996Barndomsklub: Jerne IFUngdomsklub: EsbjergNuværende klub: HuddersfieldPremier League-kampe: 43Premier League-mål: 2U21-landskampe: 8A-landskampe: 0- Min drøm var at spille i England, selvom jeg ingenting kendte til Huddersfield.
Men da jeg hørte, at de var interesseret, så var jeg egentlig ikke i tvivl.
Jeg ville bare afsted, og på det tidspunkt handlede det hele kun om fodbold, forklarer midtbanespilleren.
At tage væk fra de trygge rammer i Esbjerg til England uden at vide, hvad han gik ind til, var en frygtløs beslutning, men det har her seks år senere også vist sig at være den rigtige.
Læs også:Udskældt Braithwaite har fundet lykken i Spanien: 'Har intet tilovers for kritikken'Han har spillet mere eller mindre fast i denne sæson hos netop Huddersfield i Premier League, og det er så blevet belønnet med en landsholdsplads nu.
Men vejen har ikke hele tiden været lige ud og nedad bakke.
- Jeg tog afsted som 16-årig uden rigtig at have nogen viden om fodboldverdenen, men for mig personligt har det gjort mange gode ting.
Jeg lærte den engelske mentalitet at kende i en rigtig tidlig alder, siger Philip Billing.
Philip Billing får instrukser af det danske trænerteam.
- Der var en masse ting, jeg skulle lære, som jeg ikke var god til - eksempelvis sproget.
Det var en kæmpe erfaring og en stor oplevelse.
Man lærer at tage sig af sig selv, når man drager afsted så tidligt, fortæller han.
Philip Billing er langt fra den eneste på det danske landshold, som er taget afsted i en ung alder, og han kan mærke, at det har gjort meget for karrieren.
Han tænker tilbage på de mange oplevelser, seks år i England har givet ham, men specielt tanken omkring starten, da han lige var flyttet, står meget klart og frembringer et grin.
- Jeg kan også huske starten tydeligt.
Det er ikke fordi, der sker helt vildt meget i Huddersfield for at sige det mildt.
Det var lidt kedeligt til tider.
Jeg tror, at jeg er blevet meget bedre mentalt af at gå igennem den periode, siger han.
Skal snuse til landsholdetSom kun 17-årig fik han debut for førsteholdet i Huddersfield mod Kasper Schmeichel og Leicester.
Fem år senere er de to spillere holdkammerater på landsholdet, og assistenttræner Jon Dahl Tomasson glæder sig til at se den unge midtbanedynamo blandt de andre danske stjerner.
- Jeg har drømt om at være på landsholdet, siden jeg var en lille knægt.
Philip Billing- Det er en spændende ung spiller, som vi tager op, fordi vi vil se, hvad han kan her på landsholdet, men også fordi vi har en tro på ham i fremtiden.
De unge drenge skal snuse lidt til landsholdet, forklarer Jon Dahl Tomasson.
- Han spiller på et hold, som ikke fungerer lige nu.
Huddersfield kommer til at rykke ned fra Premier League, og alligevel synes jeg, at han har leveret okay under svære omstændigheder, lyder det fra assistenten.
Læs også:Fejlfri forsvarsspiller, dynamo på midten og offensivt våben: Tre nye hvalpe i landsholdsflokkenPhilip Billing er en meget atypisk midtbanespiller med sine 198 centimeter, men hans evne til at dække enorme områder af banen med sit løbearbejde gør, at han kan gå ind på landsholdet og få en vigtig rolle.
Philip Billing sidder sammen med en anden mulig landsholdsdebutant i Jacob Bruun Larsen.
- Jeg er nok lidt en anderledes type, end man har set før.
Specielt på grund af min højde.
Jeg kan selvfølgelig også spille bolden på jorden.
Men jeg er en lidt anderledes type, som måske har været savnet på landsholdet, siger Philip Billing.
- Jeg har drømt om at være på landsholdet, siden jeg var en lille knægt.
Det er noget, jeg har set frem til.
Jeg er stadig kun 22, og en tur på landsholdet her er en god erfaring for mig, forklarer han.
Men det er så spørgsmålet, om han også vil få sin første landskamp ved denne samling.
Danmark møder jo Kosovo i en testkamp torsdag, mens Schweiz venter i EM-kvalifikationskampen på tirsdag.
Det kunne dog godt lugte af en debut, hvis man spørger Jon Dahl Tomasson.
- Ja, det tror jeg, at der er en stor sandsynlighed for, forklarer assistenttrænerenFacebookTwitterKopier linkEmner:Kasper Schmeichel (fodboldspiller)|England|Fodbold|Storbritannien|Leicester City FC




https://www.dr.dk/nyheder/regionale/hovedstadsomraadet/skoleintras-afloeser-testet-paa-otte-skoler-det-nye-virker-mere

KøbenhavnSkoleintras afløser testet på otte skoler: 'Det nye virker mere overskueligt'Ny portal for kommunikationen mellem folkeskoler og forældre får varm velkomst.
Anna Valgreen og hendes søn sidder med den nye kommunikationsportal Aula, som efter sommerferien erstatter Skoleintra på alle skoler i landet.
 DR))Af Karoline Kert20.
mar.
2019 kl.
06.
00Bemærk: artiklen er mere end 30 dage gammelLæs opSkal der pakkes idrætstøj eller er det matematikbøgerne, som skal i skoletasken?
Tusindvis af forældre og lærere skal snart lære en ny kommunikationsportal at kende.
Efter sommerferien siger samtlige folkeskoler nemlig farvel til Skoleintra og indfører det nye system, Aula.
Og det kan forældre og lærere godt se frem til, lyder det fra Anna Valgreen, der er mor til to elever og formand for forældrebestyrelsen på Mørkhøj Skole i Gladsaxe, hvor man har været med til at teste det nye system.
Man farer ikke lige så nemt vild, som på Skoleintra.
Mikkel Buntzen, lærer på Mørkhøj Skole i Gladsaxe- Aula virker mere overskueligt.
Det er, som om man har skåret en masse overflødige funktioner fra, siger Anna Valgreen.
Læs også:Forældreforening: Det giver ikke mening at lukke ForældreintraOg det er ikke kun kommunikationen til lærerne, som bliver nemmere.
Anna Valgreen tror også, at det bliver mere simpelt at få fat i de andre forældre i klassen.
- Meget af den kommunikation, der er mellem forældre, foregår lige nu på Facebook eller andre sociale medier, fordi det er nemmere end Skoleintra.
Men med Aula bliver der nye muligheder for at lave forældregrupper, hvor man kan skrive om arrangementer og fødselsdage, siger Anna Valgreen.
Testes på otte skoler - udbredes efter sommerDen nye kommunikationsportal Aula er blevet testet af otte folkeskoler rundt om i landet.
På Mørkhøj Skole i Gladsaxe er der højt humør på lærerværelset over systemet.
Otte skoler har testet AulaGladsaxe SkoleMørkhøj Skole i GladsaxeTorstorp Skole i Høje-TaastrupLinie 10 i Høje-TaastrupSøndervangsskolen i AarhusElsted Skole i AarhusVestskolen i OdderParkvejens Skole i OdderAula er nemlig med til at lette arbejdet, lyder en tidlig konklusion fra lærer Mikkel Buntzen.
- Min arbejdsgang er blevet hurtigere, fordi man har fjernet rigtige mange overflødige funktioner, så det er blevet meget mere intuitivt, og man farer ikke lige så nemt vild, som på Skoleintra, siger Mikkel Buntzen.
Læs også:Forældreintras afløser er på vej: Aula får to millioner brugereMen selvom Aula er lettere at bruge, så skal der stadig skrues ned for, hvor meget information der bliver givet til forældrene, mener Mikkel Buntzen.
- Vi snakker om 'need to know' og 'nice to know', fordi vi som lærere har haft en tendens til at tænke, at alt, vi laver, er super vigtigt, men vi skal måske skrue lidt ned for den information, vi giver forældrene, siger han.
På skolelederens kontor vækker den nye kommunikationsportal også begejstring, men hvis Aula skal blive en succes, er det nødvendigt, at skolerne tænker over, hvad de bruger det til, siger Timm Troest Hald, der er skoleleder på Mørkhøj Skole.
Vi som lærere har haft en tendens til at tænke, at alt, vi laver, er super vigtigt, men vi skal måske skrue lidt ned for den information.
Mikkel Buntzen, lærer på Mørkhøj Skole i Gladsaxe- Jeg vil opfordre folk til rundt omkring på de danske skoler at bruge tid på at tale om, hvordan de kommunikerer, så de rammer forældrene rigtigt.
Læs også:Guide: Sådan bruger du Forældreintra fornuftigtAula kommer efter sommerferien til at erstatte det gamle system Skoleintra på samtlige folkeskoler over hele landet, og så har 95 kommuner også valgt at indføre Aula i daginstitutioner fra 2020.
FacebookTwitterKopier linkEmner:Folkeskolen (Danmark)|Gladsaxe|Uddannelse|Skole og Forældre|Folkeskole




https://www.dr.dk/nyheder/udland/far-og-son-begravet-som-de-forste-efter-terrorangreb-i-new-zealand

UdlandFar og søn begravet som de første efter terrorangreb i New ZealandHundredvis af mennesker var til stede, da de første ofre for angreb i Christchurch onsdag blev begravet.
Familiens yngste teenagesøn var også til stede ved begravelsen.
Han blev såret ved angrebet og måtte deltage i kørestol.
Af Maya Nissen20.
mar.
2019 kl.
02.
06 | opdateret 20.
mar.
2019 kl.
08.
08Bemærk: artiklen er mere end 30 dage gammelLæs opEn far og hans teenagesøn er som de første blevet begravet efter fredagens angreb mod to moskéer i New Zealand.
Flere hundrede mennesker var forsamlet på en muslimsk gravplads nær Linwood Islamic Centre i Christchurch i nat dansk tid for at stede de to ofre til hvile.
Ifølge BBC var den 44-årige far og hans 16-årige søn, som begge blev dræbt i Al-Noor-moskéen, kommet til New Zealand fra Syrien som flygtninge sidste år sammen med deres familie.
Ved begravelsen deltog familiens overlevende teenagesøn, som også blev såret under fredagens angreb, og hans mor.
I de blodige angreb mod de to moskéer i fredags, Al-Noor-moskeen og Linwood Islamic Centre, blev 50 mennesker dræbt.
Lige så mange er fortsat indlagt på hospitalet med skader efter angrebet.
Sørgende bærer den første kiste frem under begravelsesceremonien for to af ofrene fra fredagens terrorangreb i Christchurch, New Zealand.
En omfattende procesIfølge muslimsk tradition skal man begrave de døde så hurtigt som muligt, men begravelserne er blevet forsinket af både identifikationsprocessen af de mange ofre, men også for at sikre, at myndighederne får fastslået dødsårsagen hos samtlige ofre.
Ventetiden har skabt stor frustration blandt ofrenes pårørende, men processen er nødvendig, for at domstolene kan behandle sagen som mord, fortæller politikommissær Mike Bush til BBC.
- Man kan ikke afsige dom for mord uden at etablere dødsårsagen.
Så det er en meget omfattende proces, der bliver nødt til at blive udført efter de højeste standarder, siger han.
Politiet har på nuværende tidspunkt formelt frigivet 21 af de 50 lig.
Det forventes, at samtlige lig vil blive frigivet i løbet af onsdag, skriver BBC.
Sørgende ved mindestedet foran Al-Noor-moskéen i Christchurch i går.
Livestreamede massedrabDen formodede gerningsmand bag angrebene er den 28-årige australske Brenton Harrison Tarrant, som blev pågrebet umiddelbart efter angrebene.
Tarrant publicerede et "manifest" før terrorangrebet, hvor han beskrev sine højreekstremistiske synspunkter og livestreamede flere steder på internettet, heriblandt Facebook, mens han likviderede mænd, kvinder og børn, der var til fredagsbøn.
Han er indtil videre sigtet for drab og fængslet frem til den 5.
april, hvor en dommer skal tage stilling til, om han fortsat skal blive bag tremmer.
Det forventes, at der vil blive rejst yderligere sigtelser i sagen.
FacebookTwitterKopier linkEmner:New Zealand|BBC|Christchurch|Mord|Islam




https://www.dr.dk/nyheder/udland/militaerfolk-far-tilbud-om-amnesti-af-venezuelas-opposition

UdlandMilitærfolk får tilbud om amnesti af Venezuelas oppositionOppositionen i Venezuela er klar med et nyt tilbud til militæret, hvis det til gengæld vil støtte Juan Guaidó.
Juan Guaidó og oppositionen i Venezuela vil sikre militærfolk, der vender Maduro ryggen, at de kan beholde deres stillinger med en ny regering.
)20.
mar.
2019 kl.
06.
28Bemærk: artiklen er mere end 30 dage gammelLæs opMedlemmer af militæret, der vender præsident Nicolás Maduro ryggen, vil beholde deres rang i militæret, når en ny regering i Venezuela er på plads.
Det meddeler oppositionen i Venezuela natten til i dag dansk tid, skriver nyhedsbureauet AFP.
Udmeldingen er mere end en gentagelse af det tilbud, som den folkevalgte nationalforsamling med oppositionsleder Juan Guaidó i spidsen kom med i vinter.
Dengang sagde Guaidó, at amnesti var en mulighed for alle, som ville hjælpe med at få Venezuela tilbage på det demokratiske spor.
Nu er amnestien udbygget til at gælde "alle ansatte i militæret, der bestemmer sig for at genoprette den konstitutionelle orden".
De "vil blive genindsat i samme rang i de militære styrker, så snart en ny regering har overtaget magten", oplyser oppositionen.
Guaidó har udnævnt sig som præsidentVenezuela befinder sig i en dyb politisk krise.
Befolkningen i det sydamerikanske land mangler fornødenheder som mad og medicin, og økonomien i landet er i frit fald.
Omkring tre millioner venezuelanere er flygtet fra landet siden 2015.
35-årige Guaidó leder nationalforsamlingen og har udnævnt sig selv som fungerende præsident i Venezuela.
USA og omkring 50 andre lande har fordømt præsident Nicolás Maduro.
De støtter i stedet Juan Guaidó.
Indtil videre har mange soldater valgt at slutte sig til Guaidó, men jo højere op i systemet man kommer, desto svagere er støtten.
Præsident Nicolás Maduro afviser, at der er krise i Venezuela.
Han mener i stedet, at det hele er en "politisk forestilling", der skal give USA en undskyldning for at lede en invasion i landet.
Det er forventningen, at hvis Maduro mister hærens støtte, så er han færdig som Venezuelas leder.
/ritzau/FacebookTwitterKopier linkEmner:Venezuela|Militær|USA




https://www.dr.dk/nyheder/penge/dyre-laan-til-daarlige-betalere-seks-virksomheder-politianmeldt

PengeDyre lån til dårlige betalere: Seks virksomheder politianmeldtForbrugerombudsmanden slår ned på kviklånsfirmaer for dårlige kreditvurderinger og vildledende markedsføring.
Forbrugerombudsmand Christina Toftegaard Nielsen slår blandt andet ned på, at der blev givet lån til folk med et meget lavt rådighedsbeløb.
Af Nis Kielgast20.
mar.
2019 kl.
07.
33Bemærk: artiklen er mere end 30 dage gammelLæs opHvis du står og mangler 12.
000 kroner til at få økonomien til at hænge sammen i slutningen af måneden, har kviklånsfirmaet Vivus et tilbud til dig.
Du kan få pengene lynhurtigt, og det er frivilligt, om du vil afdrage på lånet, så længe du betaler renterne.
Der er bare lige det, at renten er 20 procent om måneden, hvilket svarer til årlige omkostninger på 817 procent.
De politianmeldte firmaer4finance ApS (Vivus.
dk)Capitolia ApS (Simbo.
dk)Creamfinance Denmark ApS (Lendon.
dk)GoKredit ApS (Gokredit.
dk)Finans 247 ApS (Kassekreditten.
dk og Minifinans.
dk)Ferratum Denmark ApS (Ferratum.
dk)Det er den slags lån, Forbrugerombudsmanden har set nærmere på i en ny undersøgelse af branchen for kviklån.
Nu bliver seks virksomheder, heriblandt Vivus, meldt til politiet.
Ifølge Forbrugerombudsmanden har de brugt vildledende markedsføring.
Fem af virksomhederne har også tilbudt lån som ’kassekreditter’ i strid med reglerne, og flere virksomheder lavede en utilstrækkelig kreditvurdering.
Man gav i flere tilfælde lån, blot kreditvurderingen viste, at forbrugeren kunne betale renterne.
- Vi kan se, at nogle selskaber giver forbrugerne afdragsfrie lån på ubestemt tid uden at have vurderet, om forbrugerne har råd til at afdrage.
Det er en klar overtrædelse af kreditaftaleloven.
Forbrugere, der ikke har råd til at afdrage, risikerer at skulle betale meget høje renter i det uendelige på et sådan forbrugslån, siger forbrugerombudsmand Christina Toftegaard Nielsen.
Ville ikke kunne betale tilbageProblemet er blandt andet, at kviklånsfirmaerne har givet lån til mennesker med så dårlig økonomi, at det ifølge Forbrugerombudsmandens vurdering ikke var realistisk, at de ville kunne betale tilbage.
Forbrugerombudsmanden tog udgangspunkt i, at låntagerne skulle have et rådighedsbeløb på 6.
290 kroner om måneden til at leve for, efter der var betalt til både faste udgifter og lån.
Men en gennemgang af en række konkrete sager viste, at der blev givet lån, selv om det ikke var tilfældet.
Sådan blev kunder kreditvurderet•Et firma bevilgede fem lån på 1.
000 til 4.
000 kroner til 19 procent i rente om måneden.
Låntagerne havde i forvejen optaget andre forbrugslån ’i betydeligt omfang’ eller havde ’yderst beskedne’ indtægter.
Deres frie midler til at betale lånene tilbage var langt under det rådighedsbeløb på 6.
290 kroner, som kræves for at ’opretholde en beskeden levefod’.
•Et firma bevilgede fire lån på mellem 3.
000 og 8.
000 kroner til en månedlig rente på 15 procent.
Låntagerne havde beskedne indtægter og/eller andre lån i forvejen, men firmaet indhentede ikke oplysninger om deres faktiske udgiftsniveauer, inden lånene blev givet.
Det er ifølge Forbrugerombudsmanden en utilstrækkelig kreditvurdering.
•Et firma bevilgede lån til fire ansøgere, selvom de oplyste, at deres udgifter til husleje og andre faste udgifter var under gennemsnittet for personer med tilsvarende indtægter.
•Et firma lånte penge til tre personer, selvom deres indtægter var så lave, at Forbrugerombudsmanden estimerer, at deres rådighedsbeløb var under halvdelen af de 6.
290 kroner, der ifølge gældssaneringsbekendtgørelsen er minimum.
I brancheforeningen Digitale Långivere, hvor flere af de politianmeldte firmaer er medlemmer, mener man dog, at kviklånsbranchen gør alt, hvad der er muligt for at kreditvurdere kunderne ordentligt.
- Kritikken går jo på, at der ikke bliver indhentet tilstrækkelige oplysninger om forbrugernes økonomi, og der har vi længe ytret ønske om, at vi fået et statsligt gældsregister, som giver et samlet overblik over den enkelte borgers gældssituation.
For vi sidder og regner rådighedsbeløb i blinde, når vi ikke kan se, hvad folk har af gæld, siger Christina Trauboth, direktør for det politianmeldte firma Gokredit og talsperson for Digitale Långivere.
Det er et kæmpestort problem, hvis man ikke kan komme ud af sin gæld, og det er jo netop derfor, vi har lovgivning om, at man skal kreditvurdere låneansøgeren.
Anja Philip, formand for Forbrugerrådet Tænk- Hvis en person skylder det, der svarer til en årsindtægt, skal vedkommende ikke have nye forbrugslån.
Men det overblik findes ikke nu, og det håber vi, der kommer politisk vilje til at løse, fortsætter hun.
Digitale Långivere understreger samtidig, at forbrugerne i flere af de sager, som Forbrugerombudsmanden kritiserer, i mellemtiden har betalt lånet tilbage.
Det er firmaernes problemI Forbrugerrådet Tænk giver man dog ikke meget for forklaringen om, at det er svært at kreditvurdere kunderne ordentligt med de oplysninger, der er til rådighed.
Kviklånsfirmaerne bør være langt forsigtigere, lyder det.
- Vi ser konsekvenserne ude i vores gældsrådgivning, hvor over halvdelen af de tusinder af mennesker, som henvender sig, har denne her type lån i bagagen.
Det er et kæmpestort problem, hvis man ikke kan komme ud af sin gæld, og det er jo netop, derfor vi har lovgivning om, at man skal kreditvurdere låneansøgeren, siger Forbrugerrådet Tænks formand, Anja Philip.
Hun mener ikke, det er en undskyldning, at det er svært at finde oplysninger om låntagerne.
- Det er en lånevirksomheds forpligtelse at indhente de oplysninger, der skal til.
Det er et problem, de er nødt til at løse, ellers kan de ikke yde de lån, siger Anja Philip.
Har rettet fejlDR Nyheder har kontaktet alle de seks firmaer, der er blevet politianmeldt.
4finance, Finans 247 og GoKredit er repræsenteret af brancheforeningen Digitale Långivere, mens Capitolia mener, at det er for tidligt at kommentere på politianmeldelsen.
Ferratum, som er den næststørste udbyder af kviklån på det danske marked, er blevet politianmeldt for vildledende markedsføring.
Alle fejl, som Forbrugerombudsmanden har påpeget, er dog allerede rettet, lyder det i et skriftigt svar fra virksomheden.
- Ferratum er en ansvarlig långiver og lægger stor vægt på altid at overholde alle lokale love og regler.
I dette særlige tilfælde vedrørende nogle vilkår i vores priseksempel, er det desværre ikke fuldt ud lykkedes.
Det var bestemt ikke vores hensigt, og vi korrigerede alle fejl umiddelbart efter, at Forbrugerombudsmanden gjorde os opmærksom på dem i august 2018, skriver Ferratums administrerende direktør, Jesper Hammer.
Det har ikke været muligt at få en kommentar fra Creamfinance.
FacebookTwitterKopier linkEmner:Anja Philip (erhvervsleder)|Christina Toftegaard Nielsen (jurist)|Erhverv|Forbrug|Forbrugerombudsmanden




https://www.dr.dk/nyheder/indland/hvert-10-offer-sexchikane-paa-jobbet-siger-op-det-er-meget-bekymrende

IndlandHvert 10.
offer for sexchikane på jobbet siger op: ’Det er meget bekymrende’Befamling og blottelser på jobbet kan have alvorlige konsekvenser, viser ny undersøgelse.
Af Signe Kammersgaard Müller og Signe Heiredal (grafik)20.
mar.
2019 kl.
06.
22Bemærk: artiklen er mere end 30 dage gammelLæs op- Hvis du piller ved min, vil jeg også pille ved din.
Den kommentar får en sosu-assistent jævnligt fra en borger, når hun vasker ham i skridtet.
Han er ofte nærgående over for hende, forsøger at komme til at røre hende, og siger, at han vil giftes med hende.
Til sidst bliver det for meget, hun bryder sammen og må sygemelde sig i en periode.
En lastbilchauffør oplever flere gange om ugen, at andre bilister finder frem til hende på sociale medier og sender ’dick pics’.
I dag kører hun uden navneskilt i forruden, og hun har gjort sine profiler på sociale medier så private som muligt.
Det er eksempler på seksuel chikane, som danskere fortæller, at de har oplevet på jobbet.
Og oplevelserne kan have alvorlige konsekvenser, viser en ny undersøgelse, som Fagbevægelsens Hovedorganisation (FH) står bag.
Her angiver hver tiende, der har været udsat for seksuel chikane, at de som konsekvens har sagt jobbet op.
Næsten lige så mange svarer, at de har meldt sig syge.
Læs også:Lolitadukke, sexsnak og tegning af tissemænd: Emma vil have retfærdighed- Det viser, at problemet er omfattende.
Ikke kun at sexchikane sker, men også at der for den enkelte er en meget høj pris at betale for, at andre ikke kan finde ud af at overholde grænserne, siger Majbrit Berlau, der er næstformand i FH.
I rundspørgen har danske lønmodtagere svaret på, om de har oplevet konkrete former for sexchikane, som for eksempel uønskede berøringer, nærgående kommentarer eller blottelser.
Herefter har de svaret på, om de konkrete oplevelser har haft konsekvenser for dem.
Læs også:Mænd tvinges til at se porno, og kvinder befamles: Kønnene oplever forskellig sexchikaneHyppigst har den seksuelle chikane haft psykiske konsekvenser som for eksempel mistet lyst til at gå på arbejde, stress, depression, ubehag og koncentrationsbesvær.
- Jeg er sådan set lige så bekymret for dem, der mister lysten til at gå på arbejde, men gør det alligevel og ikke forlader arbejdspladsen.
For hvad sker der med dem?
, siger Majbrit Berlau.
Sexchikane rammer unge hårdtSærligt mange unge mellem 18 og 29 år svarer, at de har oplevet konkrete konsekvenser ved at blive udsat for seksuel chikane på jobbet.
- Det er meget bekymrende, at unge mennesker udsættes for sexchikane tidligt i deres arbejdsliv, og at konsekvenserne er så store, siger Majbrit Berlau fra Fagbevægelsens Hovedorganisation (FH).
De unge er også den gruppe, hvor flest angiver, at de har oplevet sexchikane, viste en undersøgelse fra Det Nationale Forskningscenter for Arbejdsmiljø for nylig.
- En af forklaringerne kan være, at status har en betydning, når vi taler om sexchikane.
Unge har ofte jobs med lavere status, og kan derfor være mere udsat for det.
Hvis man har mere autoritet i sit job, tyder sociologiske teorier på, at det er sværere for andre at udøve magt over én, forklarer Ida E.
H.
Madsen.
Hun er seniorforsker ved Det Nationale Forskningscenter for Arbejdsmiljø (NFA) og forsker i seksuel chikane på arbejdsmarkedet.
Undersøgelsen fra Fagbevægelsens Hovedorganisation er spændende, mener Ida E.
H.
Madsen.
Men hun peger samtidig på, at der findes ganske få videnskabelige undersøgelser af konsekvenserne ved seksuel chikane på arbejdet, som man kan holde rundspørgens resultater op imod.
Et nyt dansk forskningsprojekt arbejder netop med at skaffe mere viden om seksuel chikane på arbejdsmarkedet.
Projektet undersøger, hvordan man kan blive bedre til at måle, opspore og håndtere sexchikane:- Udover at afdække omfanget af seksuel chikane på arbejdspladserne mere præcist, håber vi også at kunne hjælpe til, at man fremover bliver bedre til at tackle det, siger Ida E.
H.
Madsen.
Læs også:Test dig selv: Hvor går dine grænser for sexchikane?
Sexchikane skal stoppesDer er behov for i højere grad at skride ind over for seksuel chikane på arbejdspladserne, mener Fagbevægelsens Hovedorganisation.
Ni forskellige danske fagforeninger har tidligere opfordret til, at loven strammes, så arbejdsgiverne får et større ansvar for at forhindre sexchikane på deres arbejdspladser.
Og det forslag bakker FH op om.
- Vi ønsker, at loven bliver lavet om, fordi det er arbejdsgiverne, der har magten til at ændre noget på arbejdspladserne, siger Majbrit Berlau fra FH.
Seksuel chikane skal tages alvorligt, og arbejdspladserne skal blive bedre til at forebygge og håndtere det, mener Pernille Knudsen, der er viceadministrerende direktør i Dansk Arbejdsgiverforening.
- Alle arbejdspladser har til enhver tid en forpligtelse til at sørge for, at man har et sundt og sikkert arbejdsmiljø.
Og det betyder, at det hverken må være farligt eller ubehageligt for folk at gå på arbejde, siger hun.
Hun mener dog ikke, at en lovændring og et større ansvar hos virksomhederne er vejen frem.
I stedet peger Pernille Knudsen på, at seksuel chikane skal italesættes mere på arbejdspladserne.
Det kan for eksempel være i arbejdspladsvurderinger og medarbejderudviklingssamtaler, samt samarbejds- og sikkerhedsudvalg.
- Der er rig mulighed for at være meget tydelig om det her tema ude på arbejdspladserne, og det tror jeg, at man skal blive bedre til.
Reglerne og redskaberne er der til at håndtere sexchikane, men de skal bruges endnu mere.
Har du været udsat for sexchikane på jobbet?
•Har du været udsat for sexchikane på jobbet, kan du kontakte Arbejdstilsynets hotline om mobning og seksuel chikane på arbejdspladsen på tlf.
70 22 12 80.
•Når du kontakter hotlinen, er du anonym.
•Åbningstiden er: Mandag-torsdag kl.
8-15 og fredag kl.
8-14.
•Læs mere på Arbejdstilsynets hjemmeside.
•Hvis du er medlem af en fagforening, kan det også være en god idé at tage kontakt til din lokale afdeling.
Kilder: amid.
dk, 3F, FOA og HK.
FacebookTwitterKopier linkEmner:Arbejdsmiljø|Ligebehandling|Majbrit Berlau (socialrådgiver)|Arbejdstilsynet|Det Nationale Forskningscenter for Arbejdsmiljø




https://www.dr.dk/nyheder/udland/40-ars-faengsel-folkedrab-krigsforbryderen-karadzics-appelsag-bliver-afgjort

Udland40 års fængsel for folkedrab: Krigsforbryderen Karadzics appelsag bliver afgjortI 2016 fik Radovan Karadzic 40 års fængsel for folkedrabet i Srebrenica.
Radovan Karadzic nægter sig skyldig i alle anklager og siger, at han er et politisk offer.
20.
mar.
2019 kl.
06.
11Bemærk: artiklen er mere end 30 dage gammelLæs opFor tre år siden blev den tidligere bosnisk-serbiske leder Radovan Karadzic idømt 40 års fængsel for folkedrabet i byen Srebrenica i Bosnien i juli 1995.
I dag afgør et FN-tribunal i Haag hans appelsag.
Bosniske krigsoverlevende mener, at appeldomstolen bør holde fast i Karadzics domme og straf.
- Vi forventer, at han får den straf, han fortjener, siger Sehida Abdurahmanovic, som mistede 30 familiemedlemmer i massakren i Srebrenica, ifølge nyhedsbureauet AP.
- Vi forventer, at domstolen vil fastholde dommen, og at han ikke får lov til at slippe fri for ansvaret for folkedrabet, tilføjer hun.
Radovan Karadzic* 73 år.
Født 19.
juni 1945 i Montenegro.
* Uddannet psykiater fra Sarajevo Universitet i Bosnien-Hercegovina.
* Stifter af det Serbiske Demokratiske Parti i 1989.
* Da Jugoslavien begyndte at falde fra hinanden, blev Radovan Karadzic leder af det serbiske mindretal i landet, der ikke ville løsrive sig fra Serbien.
* I 1992 blev han præsident for det nyoprettede Republika Srpska, der fungerede som en uafhængig stat for det serbiske mindretal.
* Sammen med den daværende serbiske præsident, Slobodan Milosevic, indledte de et togt mod landets kroatiske og muslimske befolkningsgrupper.
* I juli 1995 indtog den bosnisk-serbiske hær byen Srebrenica og beordrede omkring 8.
000 bosniske muslimske mænd og drenge over 15 år til at marchere ud af byen, hvor de blev skudt ned.
Folkedrabet er siden blevet kendt som Srebrenica-massakren.
* Det fik Nato til at gå ind i krigen, og Radovan gik under jorden i 1997.
* Han blev den mest eftersøgte person hos den amerikanske efterretningstjeneste CIA.
* Først i 2008 efter 11 års liv på flugt blev Radovan fanget i Beograd.
Han ernærede sig som spirituel healer, hvor han tilbød akupunktur og hjemmeterapi.
* Han har benægtet al kendskab til massakren i Srebrenica og nægter at have beordret etnisk udrensning, selv om den serbiske regering har indrømmet og undskyldt.
Han siger, han er en "fredens mand" og en "ven af muslimer".
Kilder: BBC, RitzauImens håber tilhængere af Radovan Karadzic på en reduktion af hans straf eller endda frifindelse.
- Jeg håber, at appelafgørelsen i værste fald vil være langt mere fordelagtig end dommen fra den første instans.
Og hvis vi er heldige, vil han blive en fri mand, siger Momcilo Krajisnik, som var Karadzics højre hånd under krigen.
Værste massakre siden Anden Verdenskrig24.
marts 2016 kendte Det Internationale Krigsforbrydertribunal for det tidligere Jugoslavien (ICTY) den dengang 70-årige Radovan Karadzic skyldig i ti ud af 11 anklagepunkter.
Domstolen holdt Karadzic ansvarlig for massakren på omkring 8.
000 muslimske mænd og drenge i Srebrenica samt andre forbrydelser mod menneskeheden.
Blandt andet belejringen af Sarajevo og drab og forfølgelse i andre dele af Bosnien.
Srebrenica-massakren betegnes som den værste massakre i Europa siden Anden Verdenskrig.
Da Radovan Karadzic i juli 2016 ankede sin dom på 40 års fængsel, udtalte han ifølge sin advokat, at han er et politisk offer.
- Karadzic blev udsat for en politisk retssag, der var designet til at bekræfte dæmoniseringen af ham og det bosnisk-serbiske folk, sagde advokat Peter Robinson dengang ifølge nyhedsbureauet AFP.
36-årige Azir Osmanovic, der overlevede Srebrenica-massakren som barn, frygter, at appeldomstolen vil reducere Karadzics straf.
- For de forbrydelser, han har begået her i Bosnien-Hercegovina, fortjener han ikke 40 års fængsel, men snarere 400 år i fængsel, siger han ifølge AP.
Radovan Karadzic blev anholdt om bord på en bus i Beograd i 2008 efter 11 år på flugt.
De sidste ankesager fra krigen på Balkan føres ved FN-tribunalet MICT i Haag.
Sagerne er flyttet dertil, efter at man i 2017 lukkede Det Internationale Krigsforbrydertribunal for det tidligere Jugoslavien (ICTY).
/ritzau/FacebookTwitterKopier linkEmner:Radovan Karadzic (politiker)|Bosnien-Hercegovina|Forenede Nationer|Forbrydelser mod menneskeheden|Kriminalitet




https://www.dr.dk/nyheder/udland/dansk-folkeparti-jagter-nye-venner-paa-europas-hoejrefloej

Valg til Europa-ParlamentetSe temaUdlandDansk Folkeparti jagter nye venner på Europas højrefløjPartiet ønsker en gruppe i Europa-Parlamentet til de EU-skeptiske partier.
Peter Kofod er Dansk Folkepartis spidskandidat til europaparlamentsvalget den 26.
maj i år.
Af Per Bang Thomsen og Ole Ryborg - DR's EU-korrespondent20.
mar.
2019 kl.
07.
02Bemærk: artiklen er mere end 30 dage gammelLæs opDer er brug for at etablere en stor gruppe i Europa-Parlamentet, der kan samle de EU-skeptiske højrefløjspartier og give dem mere gennemslagskraft i europapolitikken.
Det mener Peter Kofod, der er Dansk Folkepartis spidskandidat til det kommende europaparlamentsvalg.
Og han ser gerne, at hans EU-skeptiske parti, der i dag har tre parlamentarikere i Bruxelles, bliver en del af den.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
- Jeg har en ambition om, at der etableres en stor, EU-skeptisk og konservativ gruppe til højre for midten.
Så må vi se efter valget, hvordan den skal se ud, og hvor stor den bliver, siger Peter Kofod.
- Jeg håber, at det meget store flertal af meget EU-positive politikere i Europa-Parlamentet vil skrumpe efter valget, så skeptiker- og modstandersiden vil stå styrket.
EU-skeptiske partier hver for sigLangt størstedelen af europaparlamentarikerne sidder i dag i otte politiske grupper, der på mange måder fungerer som partierne på Christiansborg.
Grupperne samler ligesindede politikere fra medlemslandene, og det er her, de udveksler visioner og diskuterer forskellige lovforslag.
Europas kristenkonservative partier - heriblandt de danske konservative - sidder eksempelvis i EPP-gruppen, mens de socialdemokratiske partier sidder i S&D-gruppen.
Og jo større gruppen er, des mere gennemslagskraft har den i det daglige arbejde i Europa-Parlamentet.
Selvom de EU-kritiske højrefløjspartier fik et godt valg ved det seneste parlamentsvalg i 2014, sidder de i dag i flere forskellige grupper.
Dansk Folkeparti er sammen med blandt andre Sverigedemokraterne og det polske regeringsparti Lov og Retfærdighed med i gruppen De Europæiske Konservative og Reformister (ECR).
Det italienske højrefløjsparti Lega, som er en hård modstander af EU's nuværende flygtninge- og indvandringspolitik, sidder derimod i gruppen Et Nationernes og Frihedens Europa sammen med franske Marine Le Pens højrenationale protestparti, Rassemblement National.
Det ungarske regeringsparti Fidesz, som er blevet beskyldt for at se stort på de europæiske retsstatsprincipper, sidder i den store kristenkonservative EPP-gruppe.
Og det tyske højrefløjsparti Alternative für Deutschland, sidder i Europæisk Frihed og Direkte Demokrati sammen med blandt andet brexit-partiet Ukip.
Vil ikke sætte navn påDet er dog ikke kun Dansk Folkeparti, der ønsker et stærkere samarbejde på den europæiske højrefløj.
Lederen af det italienske Lega-parti, Matteo Salvini, besøgte tidligere på året lederen af det polske regeringsparti, Jarosław Kaczyński.
Begge partier ønsker at styrke nationalstaterne og stække EU's indflydelse, og målet var at sondere terrænet for et nyt samarbejde.
Legas Matteo Salvini ønsker at begrænse den magt, Frankrig og Tyskland har i dag i EU.
Matteo Salvini udtalte efterfølgende, at mødet havde været ”langt og konstruktivt”.
Peter Kofod understreger, at Dansk Folkeparti ”er godt tilfredse med” at være en del af ECR-gruppen, som i dag er parlamentets tredjestørste gruppe.
Og han tilføjer, at der også er partier, som han ”ikke kan se Dansk Folkeparti være i familie med”.
- Landene i EU er meget forskellige, og derfor er det også nogle forskellige partier, de sender afsted til Europa-Parlamentet.
Men jeg vil ikke komme med navne endnu.
Det skal nok komme inden valget, tilføjer han.
Selvom han ikke vil nævne specifikke partinavne endnu, så deler han EU-skepsissen med mange af de andre højrefløjspartier- Jeg skal kæmpe for Danmark og de danske interesser.
Jeg tror, at nationalstaterne er bedre til at håndtere en række forskellige udfordringer, end et bureaukratisk EU-system er.
Læs hele interviewet med Peter Kofod og de andre spidskandidater her:FacebookTwitterKopier linkEmner:Dansk Folkeparti|EU|Marine Le Pen (politiker)|EU-forhold|Frankrig




