https://www.dr.dk/sporten/cykling/fuglen-fik-meget-fisk-meget-omega-3-oedelagde-astana-kaptajnens-tour-de-france

CyklingFuglen fik for meget fisk: For meget Omega 3 ødelagde Astana-kaptajnens Tour de FranceJakob Fuglsang forklarer, at det formentlig var en ubalance i kroppen, der gjorde, at Tour de France ikke gik, som han selv havde håbet.
Jakob Fuglsang havde ikke det Tour de France, som han havde håbet på.
Af Frederik Palle18.
dec.
2018 kl.
22.
30Bemærk: artiklen er mere end 30 dage gammelLæs opPå papiret er en samlet 12.
plads i Tour de France ikke helt skidt, men når man samtidig kigger på, hvad Jakob Fuglsangs forventninger var før løbet, så var det svært ikke at være skuffet, da det tre uger lange etapeløb var afsluttet.
Men hvorfor manglede han de sidste kræfter til at hænge på de andre favoritter?
Det var et stort spørgsmål i et godt stykke tid efter Geraint Thomas var blevet hyldet i den gule trøje på Champs-Élysées.
Faktisk helt indtil tirsdag i denne uge.
Læs også:Dansk banecykling-par vinder endnu en World CupI et interview med TV 2 Sport fortæller Jakob Fuglsang nemlig, at tests, som hans hold Astana har lavet, nu har givet en umiddelbar årsag – for meget Omega 3-indhold.
Omega 3 er en fedtsyre, som man kan få via kosten fra fisk og skaldyr, men det er også noget, man kan indtage som tilskud.
Det lyder umiddelbart som noget positivt og vigtigt for kroppen, men det kan også godt gå hen og få en dårlig indflydelse, hvis man får for meget af det.
Læs også:Jakob Fuglsangs træner er fortid hos Astana- Jeg havde en ubalance i kroppen.
Det kan gå ind og forstyrre cellerne og derved forringe restitutionen.
Det kan være en af grundene til, at jeg ikke har restitueret ordentligt fra dag til dag, forklarer Jakob Fuglsang til TV 2 Sport.
Danskeren fortæller samtidig, at det heller ikke hjalp, at han var i asfalten flere gange i starten af løbet.
Det havde ligeledes en påvirkning på kroppen.
Læs også:Danske cykelbrødre forenes på topholdMen der bliver altså en ny mulighed for Jakob Fuglsang næste år, tyder det på.
For et par dage siden oplyste Astana nemlig på deres Twitter, at han bliver kaptajn igen i næste års Tour de France.
FacebookTwitterKopier linkEmner:Geraint Thomas (cykelrytter)|Jakob Fuglsang (cykelrytter)|Frankrig|Astana Pro Team|Cykelsport




https://www.dr.dk/nyheder/politik/efter-millionsvindel-nu-skal-det-vaere-slut-med-skattesnyd-med-brugte-biler

PolitikEfter millionsvindel: Nu skal det være slut med skattesnyd med brugte bilerFolketinget har givet dødsstødet til den såkaldte selvanmelderordning for brugte biler.
Det har været for nemt for brodne kar i branchen at skrue kunstigt op for værdien på brugte biler, der skulle eksporteres, for at hæve flere penge hos Skat.
Det mener skatteministeren og et enigt Folketing.
Af Sean Coogan og Andreas Nygaard Just18.
dec.
2018 kl.
20.
49Bemærk: artiklen er mere end 30 dage gammelLæs opDet skal være slut med, at såkaldte selvanmeldere blandt de danske bileksportører selv sætter værdien af gamle biler til eksport - og bagefter beder Skat om at få refunderet et kunstigt stort beløb.
Det har et enigt Folketing bestemt i dag.
Jo mere en bil er værd, jo flere penge får eksportøren af Skat i såkaldt eksportgodtgørelse - og det har fået nogle af de danske bileksportører til ulovligt at indberette en meget højere værdi, end hvad bilerne reelt er værd.
NY ORDNING GAV FJORTENDOBLINGFør 2006 blev alle biler, der skulle eksporteres, kontrolleret af Skats egne vurderingsmænd.
Dengang lå eksporten på ca.
4.
500 biler om året.
Da Skat så afskaffede vurderingsmændene og i stedet indførte selvanmelderordningen, eksploderede antallet af eksporterede biler til 30.
000 i 2006 og 63.
000 biler i 2007.
En fjortendobling på bare to år.
I de senere år har antallet ifølge Kontant ligget på ca.
39.
000 biler.
Siden selvanmelderordningen blev indført for 12 år siden har visse bileksportører udnyttet ordningen til at hive ekstra millioner ud af statskassen, berettede DR's forbrugerprogram Kontant i efteråret.
Læs også:Skattesvindel for millioner med eksport af brugte bilerMen fra 2020 skal alle biler i stedet vurderes af Motorstyrelsen, før de kan få penge tilbage i registreringsafgift, når de eksporterer, lyder det nu.
- Jeg ønsker som skatteminister at afskaffe selvanmelderordningen, fordi jeg for at sige det helt ærligt grundlæggende er træt af folk, der svindler og bedrager på motorområdet, siger skatteminister Karsten Lauritzen (V).
Han peger på, at det ikke er alle inden for selvanmelderordningen, der svindler, men:- Man må bare sige, at med det, vi ved nu, så er det en noget større andel, end det jeg først troede, og derfor ønsker et flertal i Folketinget nu, at afskaffe den ordning, der har eksisteret de seneste 10 år, siger han.
Hos autobranchen siger man derimod, at regeringen går for hårdt til værks.
Uvildige personer skal ind overSkatteministeriet fortæller i en pressemeddelelse, at en ny model, hvor uvildige folk hos Motorstyrelsen skal stå for at vurdere bilerne, tidligst kan træde i kraft i år 2020.
Ministeren peger på, at der blandt andet skal ansættes 60-80 personer til at stå for vurderingerne.
Er dette et udtryk for mistillid til bileksportørerne?
- Jeg har i hvert fald mistillid til en væsentlig del af den branche, der eksporterer biler.
Der er selvfølgelig nogle, der overholder reglerne, men der er sandelig også nogle, der svindler og bedrager, lyder det fra ministeren.
Hos brancheorganisationen AutoBranchen Danmark kalder man Folketingets beslutning et unødvendigt tilbageskridt, som også rammer de ærlige virksomheder i stedet for kun de brodne kar.
- Vores egen branche har i årevis råbt politikerne op og peget på, at det var for let at svindle.
Derfor skulle der selvfølgelig ske noget, lyder det fra Gitte Seeberg, direktør i AutoBranchen Danmark i en pressemeddelelse.
- Men politikerne har valgt at erstatte et fleksibelt system med et administrativt tungt system ved at ansætte en masse nye medarbejdere i Motorstyrelsen, der skal stå for en manuel kontrol af alle eksportbiler, lyder det i pressemeddelelsen.
Her foreslår man i stedet blandt andet indførelsen af en licensordning, så ikke hvem som helst kan blive selvanmelder samt en styrkelse af løbende kontrol i virksomhederne.
Kontant løftede sløret for millionsvindelDR's forbrugerprogram Kontant afslørede tilbage i september, at selvanmelderordningen blev brugt til svindel for millioner af kroner ved eksport af brugte biler.
Nogle eksportører har købt brugte biler til eksport, skruet værdien i vejret over for Skat og har efterfølgende fået udbetalt pengene uden problemer, da der ikke har været nævneværdig kontrol.
Sidste måned kom Rigsrevisionen frem til samme konklusion.
Læs også:Statsrevisorer om Skats kontrol af selvanmelderordning: ”Meget utilfredsstillende”SE PROGRAMMETKontant: Bedrag med brugte bilerSe programmet nu på DR TVIfølge undersøgelsen fra Rigsrevisionen har Skatteministeriet haft kendskab til muligt misbrug af ordningen i 10 år, og mistanken om svindel er blevet omtalt i flere interne rapporter siden 2015.
Men Skat har stort set ikke nægtet at registrere virksomheder som selvanmeldere og har kun i få tilfælde fjernet tilladelsen ved tegn på svindel, viser undersøgelsen.
Det fik Rigsrevisionen til at vurdere, at den manglende overvågning af selvanmelderne og de manglende konsekvenser gjorde, at de brodne kar i branchen i praksis ikke oplevede nogen risiko ved fusk.
Ifølge skatteministeren er der dog ikke grund til at klandre myndighederne.
- Men man kan selvfølgelig spørge, hvorfor vi ikke politisk har haft større fokus på denne ordning, og det er en rimelig kritik at komme med, siger Karsten Lauritzen.
FacebookTwitterKopier linkEmner:Gitte Seeberg (organisationsleder)|Karsten Lauritzen (politiker)|Venstre|Folketinget|Økonomisk kriminalitet




https://www.dr.dk/nyheder/politik/regeringen-beskyldes-tale-med-tunger-om-udrejseo

Udrejsecenter på LindholmSe temaPolitikRegeringen beskyldes for at tale med to tunger om udrejseøAmbassader skal fremhæve god infrastruktur - minister fremhæver selv få færgeafgange.
Her ses udlændinge- og Integrationsminister Inger Støjberg (V) under et debatmøde med indbyggerne i Kalvehave om udrejsecenteret på øen Lindholm.
18.
dec.
2018 kl.
22.
52Bemærk: artiklen er mere end 30 dage gammelLæs opNår danske ambassadører i udlandet taler med pressen om udrejsecenteret på øen Lindholm, skal de fremstille øen Lindholm på en anden måde, end regeringen har gjort i den danske presse.
Det skriver Berlingske.
Avisen har søgt aktindsigt i regeringens såkaldte beredskabstalepunkter til danske ambassader i udlandet.
Punkterne instruerer danske diplomater i blandt andet at fremhæve, at øen bliver "totalrenoveret", at beboerne "ikke bliver tilbageholdt", og at "øens infrastruktur er veludviklet", skriver avisen.
I modsætning hertil har udlændinge- og integrationsminister Inger Støjberg (V) i Danmark fremhævet, at der vil være så færgeafgange som muligt, og at forholdene bliver meget restriktive.
Det er helt tydeligt to forskellige fortællinger om øen, regeringen prøver at skabe, og de står i skarp kontrast.
Klaus Kjøller, ekspert i politisk kommunikation og lektor emeritus på Københavns UniversitetOver for Berlingske vurderer Klaus Kjøller, ekspert i politisk kommunikation og lektor emeritus på Københavns Universitet, at forskellen er slående.
- Det er helt tydeligt to forskellige fortællinger om øen, regeringen prøver at skabe, og de fortællinger står i skarp kontrast.
Begge fortællinger er faktuelt korrekte, men forskellen ligger i selektionen af pointerne, og hvilke detaljer der er fremhævet, siger han til Berlingske.
De to udlændingeordførere Mattias Tesfaye (S) og Martin Henriksen (DF) mener begge, at regeringen i et vist omfang taler med to tunger i sagen.
Udlænding- og integrationsministeren skriver på mail til Berlingske, at regeringen har givet samme oplysninger til pressen i udlandet og offentligheden i Danmark.
Derudover mener Støjberg, at hun "taler noget anderledes, end embedsmænd skriver".
Udrejsecentret på Lindholm vil være for udvisningsdømte udlændinge, afviste asylansøgere dømt for visse typer af kriminalitet og personer på tålt ophold.
Det er Kriminalforsorgen, der kommer til at drive centeret, der ifølge finansloven skal huse de udvalgte grupper af udlændinge fra 2021.
Integrationsordfører Sofie Carsten Nielsen (R) mener, at beredskabstalepunkterne og Støjbergs udtalelser i Danmark ”stritter ret meget”.
- Det kan ikke lade sig gøre at kommunikere to forskellige ting.
Verden er et åbent sted, og informationerne går også over grænserne, siger hun til Ritzau.
/ritzau/FacebookTwitterKopier linkEmner:Dansk Folkeparti|Inger Støjberg (politiker)|Klaus Kjøller (lektor)|Venstre|Udlændingepolitik




https://www.dr.dk/nyheder/penge/jarlov-afviser-bankdirektoers-boen-om-skrappere-revisionsregler

Skatte- og momssvindelsagSe temaPengeJarlov afviser bankdirektørs bøn om skrappere revisionsreglerJyske Bank oplever bekymrende stigning i mistænkelige transaktioner blandt små selskaber.
Erhvervsminister Rasmus Jarlov (K) er ikke klar til at stramme revisionspligten, selv om nye tal fra Jyske Bank bekymrer.
Af Mathias Sommer og Søren Nielsen18.
dec.
2018 kl.
22.
37Bemærk: artiklen er mere end 30 dage gammelLæs op99,5 procent af alle de selskaber, som Jyske Bank indberetter for mistænkelige transaktioner er ikke omfattet af revisionspligten.
Det viser en intern undersøgelse af de 3.
000 indberetninger, som Jyske Bank det seneste år har indsendt til bagmandspolitiet.
En bekymrende andel, mener bankdirektør Anders Dam, som opfordrer til skrappere regler:- Vi skal simpelthen have kigget på grænserne for revisionspligt.
De skal nedad eller simpelthen gøres obligatoriske, siger Anders Dam til DR Nyheder.
Ikke sammenhængI dag kan man som selskab fravælge revision, hvis man blandt andet har under 12 ansatte og en omsætning på under otte millioner kroner.
Dermed kan tusindvis af selskaber flyve under radaren og fravælge, at årsregnskabet skal læses igennem af en revisor.
Men tallene fra Jyske Bank bekymrer ikke erhvervsminister Rasmus Jarlov.
- Jeg mener ikke, man kan konkludere, at det er den manglende revisionspligt, som er skyld i de her indberetninger fra Jyske Bank, siger Rasmus Jarlov (K).
Han henviser til, at Erhvervsministeriet tidligere på måneden offentliggjorde en rapport, der ikke kunne konkludere, at der var sammenhæng mellem fravalg af revisor og selskabssnyd.
Fravalg af revisionSelskaber kan undlade at lade årsregnskabet revidere, hvis selskabet i to på hinanden følgende regnskabsår på balancetidspunktet ikke overskrider to af følgende størrelser:Balancesum på 4 mio.
kr.
En nettoomsætning på 8 mio.
kr.
Et gennemsnitligt antal heltidsbeskæftigede i løbet af regnskabsåret på 12.
- Når vi har set på, om virksomheder snyder mere, når de fravælger revisor, har vi ikke kunnet konstatere, at der skulle være et klart mønster, så jeg kan ikke genekende det billede, Jyske Bank tegner, siger Rasmus Jarlov.
23 månederJarlov henviser til, at et selskab i princippet har frit spil de første 23 måneder af sin levetid, fordi det først på dét tidspunkt bliver aktuelt med revisionspligten.
- Derfor tror jeg ikke, at det er et effektivt svar at presse revisionspligten ned over hovedet på alle selskaber, siger Rasmus Jarlov og tilføjer:- Revisionspligt for alle ville være en meget stor byrde for selskaber, som lige er startet op, og hvoraf langt de fleste er fuldstændigt lovlige.
Jeg synes, at vi skal målrette byrderne mod dem, der bevidst svindler i stedet for at lægge en massiv byrde ned over lovlydige virksomheder, siger Rasmus Jarlov.
Hos Anders Dam og Jyske Bank er stigningen så markant, at banken overvejer at kræve en revisorerklæring, for at man overhovedet kan få konto i banken.
- Vores undersøgelse siger mig, at revisorerne er en god kontrollant i relation til at få afregnet moms og skat ordentligt og rettidigt, siger Anders Dam og fortsætter:- Vi gør os nogle overvejelser om, hvordan vi kan gardere os mod den her svindel, og én af metoderne kunne være decideret at kræve revisionspligt, altså at sige, at hvis dit selskab skal have en konto hos banken, så vil vi have en erklæring fra en revisor om, hvem der reviderer årsregnskabet.
FacebookTwitterKopier linkEmner:Det Konservative Folkeparti|Jyske Bank|Rasmus Jarlov (politiker)|Virksomhedsdrift|Revisionsbranchen




https://www.dr.dk/nyheder/udland/efter-ugers-kaos-belgiens-premierminister-traeder-tilbage

UdlandEfter ugers kaos: Belgiens premierminister træder tilbageCharles Michel har i aften meddelt parlamentet og den belgiske konge, at han trækker sig fra posten.
Den belgiske premierminister Charles Michel har valgt at træde tilbage efter de seneste ugers kaos.
Af Louise Brodthagen Jensen18.
dec.
2018 kl.
21.
16Bemærk: artiklen er mere end 30 dage gammelLæs opDet har været nogle turbulente uger i toppen af belgisk politik.
Det er bare ti dage siden, det flamske nationalistparti N-VA valgte at bryde med regeringen i protest mod opbakningen til FN’s migrationspagt - den såkaldte Marrakesh-erklæring.
Siden har premierminister Charles Michel forsøgt sig med en mindretalsregering, men her til aften har han smidt håndklædet i ringen og meddelt parlamentet, at han træder tilbage.
Kort forinden havde de socialdemokratiske partier PS (Parti Socialiste), Sp.
A og med støtte fra De Grønne fremsat en mistillidsafstemning mod Charles Michel og hans mindretalsregering, der altså blev dannet i sidste uge.
Læs også:Kontroversiel FN-migrationspagt truer belgisk regering på livetPremierministeren har afvist et tidligt valg og for at undgå dannelsen af en ny regering, forsøgte han at få støtte til sin mindretalsregering, der kun havde 52 af 150 sæder i parlamentet.
Men tirsdag aften kunne han konstatere, at hans forsøg på en ny koalition ikke var overbevisende.
- Jeg har haft muligheden for at fremsætte mit forslag og kalde på en afstemning, men kan nu forstå, at det ikke har været overbevisende.
Det er jeg nødt til at respektere og tage til efterretning.
Jeg har taget beslutningen om at træde tilbage og går til kongen med det samme, lød det fra Charles Michel i parlamentet.
Den belgiske premierminister, Charles Michel (i midten) ses her på vej til Kong Philippe.
Og det var også, hvad var forventet, understregede blandt andre leder af det socialliberale DeFi-parti, Olivier Maingain:- Når en regering mister sin majoritet, er det praksis, at premierministeren går til kongen og afleverer sin opsigelse, lød det.
Belgierne skal til valg senest i maj, og derfor kan Charles Michel af Kong Philippe blive bedt om at blive på posten indtil da, skriver Der Standard.
Læs også:Flamsk nationalistparti forlader regeringen i Belgien i protest mod Marrakesh-erklæringFacebookTwitterKopier linkEmner:Charles Michel (politiker)|Belgien|Socialdemokraterne|Forenede Nationer|Marrakesh




https://www.dr.dk/nyheder/penge/mistaenkt-i-kaempe-svindel-sag-blev-loesladt-af-politiet-trods-faengselsdom-og

Skatte- og momssvindelsagSe temaPengeMistænkt i kæmpe svindel-sag blev løsladt af politiet trods fængselsdom og udvisningDet skal ikke ske igen, erkender bagmandspolitiets chef.
Biler, smykker, kontanter og ejendomme for op mod 70 millioner kroner blev beslaglagt af politiet i den såkaldte operation greed-sag.
(© Foto: Københavns Politi.
)Af Klaus Buster Jensen, Mathias Sommer og Casper Schrøder18.
dec.
2018 kl.
21.
30 | opdateret 18.
dec.
2018 kl.
22.
24Bemærk: artiklen er mere end 30 dage gammelLæs opEn af de centrale personer i den store operation greed-sag om formodet svindel med moms og skat for 258 millioner kroner er allerede tidligere blevet idømt tre års fængsel og udvisning for lignende type svindel.
Men den dag, han blev dømt, blev han løsladt af bagmandspolitiets anklager, ind til hans ankesag i Landsretten skulle behandles.
Selvom han på dette tidspunkt kun havde siddet fem måneder i varetægtsfængsel.
Tidslinje: To sager – samme personVikar-sagen1.
august 2015: Chefen i vikarfirma begynder svindel.
27.
juni 2016: Chefen varetægtsfængsles for svindel af politiet.
25.
oktober 2016: Han tilstår svindel for for 5,5 millioner kroner og idømmes tre år fængsel og udvisning fra Danmark af byretten i København.
25.
oktober 2016: På dagen for dommen: ”Anklageren løslod kl.
11.
23 domfældte til adressen…”.
10.
januar 2018: Landsretten stadfæster dommen fra byretten.
Operation greed-sagen1.
februar 2015: Formodet svindel i ”operation greed” begynder, medvirkende er lederen i vikar-sagen, ifølge anklageskriftet.
1.
november 2016: En uge efter dommen i vikar-sagen fortsætter den nu dømte leder sin svindel i ”operation greed”, ifølge anklageskriftet.
11.
oktober 2018: Lederen sigtes for medvirken til svindel for hovedparten af 258 millioner kroner.
Kilder: Aktindsigt i domme, retsbøger, anklageskrift og andet.
Og derefter gik han, ifølge anklageskriftet, på ny ud og medvirkede til omfattende svindel i endnu større skala.
Læs også:Politiet tiltaler 16 personer i svindelsag til en halv milliardDet dokumenterer en række dokumenter fra Københavns Byret, DR Nyheder har fået aktindsigt i.
Forløbet kommer bag på forsker og tidligere politi-anklager Lene Wacher Lentz.
- At holde hånd i hanke med en person, som har fået sådan en straf, er helt afgørende.
Derfor er det usædvanligt, at man fra anklagerens side vælger at løslade ham, siger Lene Wacher Lentz, der er phd-stipendiat ved Aalborg Universitet.
- Så kan man jo se, i lyset af den straffesag der kommer til at versere, at der givetvis er foregået nyt kriminalitet, og det er jo yderst uheldigt, vurderer forskeren.
I billedserien herunder kan du se billeder fra politiets beslaglæggelser.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 6 / 6Forsvarer for den dømte vikar-chef, Ulrik Sjølin Pedersen, vi ikke udtale i sagen.
Men forsvareren har tidligere udtalt, at hans klient nægter sig skyldig i den ny sag.
100 kroner i timen sortDer er navneforbud i den ny sag.
Men vi kan fortælle, at den dømte er irakisk statsborger, der var leder af et vikarbureau i København.
Firmaet leverede arbejdskraft til blandt andet rengøring på hoteller uden at betale a-skat og moms, viser byrettens dom.
Chefen tilstod i retten at have betalt 20-30 ansatte 100 kroner sort i timen for deres arbejde og at have kanaliseret pengene gennem firmaer med falske direktører.
Han blev fældet af blandt andet optagelser fra overvågningskameraer, hvor han var i færd med at udbetale månedslønninger i hånden.
”Operation Greed”: Retssag starterOnsdag den 19.
december starter sagen, som politiet kalder operation greed.
Der er afsat 77 retsmøder, og dermed er sagen en af de mest omfattende straffesager i mange år.
258 millioner kroner har 16 tiltalte unddraget statskassen for, ifølge anklageskriftet.
Sagen forventes først afgjort om halvandet år i 2020.
I alt tilstod han at have unddraget staten for skat og moms for 5,5 millioner kroner.
Da han blev dømt i sagen, den 25.
oktober 2016, havde han siddet varetægtsfængslet i fem måneder.
Alligevel valgte bagmandspolitiets anklager at undlade at forsøge at få ham varetægtsfængslet, mens anken om straffens længde stod på:”Anklageren løslod kl.
11.
23 domfældte til adressen (bopæl, red.
)…” står der i retsbogen.
- Jeg synes faktisk, man må undre sig, for det er stik i mod sædvanlig praksis, når man får fængselsstraf på tre års fængsel, siger Lene Wacher Lentz.
- Skal ikke ske igenChefen for bagmandspolitiet erkender, at de burde have forsøgt at holde den dømte i fængsel.
- I lyset af det forløb, der har været efterfølgende, hvor den pågældende muligvis pågår ny kriminalitet, så er der ingen tvivl om, at det havde været det rigtige at nedlægge påstand om varetægtsfængsling i byretten, siger Morten Niels Jakobsen, statsanklager og leder af bagmandspolitiet (SØIK).
Sagen kommer i kølvandet på afsløringer i 21 Søndag, hvor DR Nyheder påviste, at Københavns Politi droppede en efterforskning mod en af de mistænkte hovedbagmænd i den såkaldte operation greed-sag.
Læs også:Politiet droppede efterforskning mod mistænkt bagmand før svindel-sag for 258 millionerVar det en fejl ikke at gå efter en varetægtsfængsling i byretten?
- I lyset af den måde, som sagen udviklede sig på, så burde vi have gjort det, siger Morten Niels Jakobsen.
Som chef for bagmandspolitiet, ærgrer du dig så, når du ser, at en sådan mand kan gå på gaden og kan lave det, der ligner ny økonomisk kriminalitet?
- Ja, det er rigtig ærgerligt.
Det er rigtig stødende.
Og det skal vi gøre alt for at undgå en anden gang.
Ikke varetægtsfængslet i landsrettenMorten Niels Jakobsen henviser dog til, at bagmandspolitiet i ankesagen i landsretten krævede den svindeldømte varetægtsfængslet.
Da landsretten senere afviste at varetægtsfængsle den svindeldømte, mener chefen for bagmandspolitiet, at vurderingen i byretten var rigtig: at den svindeldømte ikke ville kunne varetægtsfængsles.
- Vi burde have nedlagt en påstand om varetægtsfængsling i byretten.
Derfor nedlægger vi også en påstand i landsretten, der siger landsretten så samlet set, at de ikke finder grundlag for en varetægtsfængsling, siger han.
Landsretten har siden stadfæstet dommen på tre års fængsel og udvisning.
Den dømte sidder i dag varetægtsfængslet for siden rolle i den ny og større sag.
FacebookTwitterKopier linkEmner:Bagmandspolitiet|Kriminalitet|Økonomisk kriminalitet|København|Københavns Politi




https://www.dr.dk/nyheder/regionale/oestjylland/mobilfaengsel-eller-mobildannelse-skoler-har-forskellige

ØstjyllandMobilfængsel eller mobildannelse: Skoler har forskellige mobilpolitikkerEn række forskere har undersøgt over 600 folkeskolers mobilpolitik.
Forskellen er enorm.
På nogle skoler skal mobilen afleveres inden undervisning.
Af Rasmus Bruun Kynde og Jesper Ottosen18.
dec.
2018 kl.
20.
34Bemærk: artiklen er mere end 30 dage gammelLæs opMobiltelefonen er en del af mange folkeskoleelevers hverdag, hvor den altid ligger trygt i lommen.
Men - dér kan den ikke altid blive, når klokken ringer ind til første time.
Et hold forskere fra Aarhus Universitet har siden maj undersøgt reglerne for mobilbrug på de danske folkeskoler.
Læs også:Flere skoler indfører totalt mobilforbud: "Det styrker elevernes koncentration og opmærksomhed"Det viser sig, at de fleste skoler har taget stilling, og mobilpolitikken har mange steder haft positiv effekt på børnenes sociale liv udenfor de sociale medier.
- Selvom skolerne ofte laver principper eller regler for at mindske forstyrrelser i timerne, er den største gevinst det sociale.
Eleverne bliver bedre til at snakke sammen, og de gør det mere, når der ikke er en skærm mellem dem i frikvarterene, fortæller Andreas Lieberoth, der som adjunkt ved Danmarks Pædagogiske Universitetsskole, DPU, og Interacting Minds Center på Aarhus Universitet er én af forskerne bag undersøgelsen.
MobilfængselUndersøgelsen viser, at nogle af de mest brugte metoder er at holde mobiler og elever helt væk fra hinanden i skoletiden.
- Det mest hyppige er, at telefonerne skal ligge i tasken og være slukket, når der er timer.
Det næstmest almindelige er at lave det, vi kalder et mobilfængsel, hvor man låser mobilerne inde fra morgenstunden.
De bliver afleveret på kontoret eller i en kasse med lås på, siger Andreas Lieberoth.
MobildannelseSådan er det dog ikke alle steder.
På Skovbyskolen i Galten skal eleverne lære at bruge mobilerne hensigtsmæssigt, så det bliver en ressource, fortæller skoleleder Christian Rotbøl.
- Vi er meget bevidste om, at vi også har en dannelsesopgave med mobiltelefonen.
Det er lærerne, der sætter grænsen og bestemmer, hvornår den skal bruges.
Vi kan godt se, at den kan bruges i undervisningen til for eksempel geocaching i matematik, filmoptagelser i dansk eller billeder i håndværk og design, siger Christian Rotbøl.
Men der er også tidspunkter, hvor mobilen ikke er velkommen.
- Elektronisk udstyr skal normalt være slukket i undervisningstiden, og man må ikke filme eller lydoptage elever og lærer, mens mobilen heller ikke er velkommen i omklædningsrummet, fortæller han.
Eleverne bør tages med på rådNår skolerne skal lave regler for børnenes mobilvaner, skal skolerne være bedre til at inddrage eleverne, mener forsker Andreas Lieberoth.
- Der er ikke ret mange steder, hvor man har inddraget børnene, når man først har bestemt, hvad der er bedst for dem.
Det kunne man måske godt gøre en lille smule mere ud af, da mobilen er i deres hverdag uanset hvad, siger han.
FacebookTwitterKopier linkEmner:Uddannelse|Folkeskolen (Danmark)|Aarhus Universitet|Videnskab|Galten




https://www.dr.dk/nyheder/indland/laes-svarene-kaare-og-stephanie-deler-deres-minder-fra-et-turbulent-aar-i-kongehuset






https://www.dr.dk/sporten/haandbold/herreligaen/aarhus-og-aalborg-haandbold-sikrer-sig-billetten-til-final-4

HerreligaenÅrhus og Aalborg Håndbold sikrer sig billetten til Final 4Århus Håndbold slog på udebane TTH Holstebro med 29-25 i pokalturneringens kvartfinale.
Erik Veje Rasmussen, cheftræner Århus Håndbold 13.
05.
2015 - Pokalturnering håndbold.
Århus Håndbold-SønderjyskE 18.
dec.
2018 kl.
20.
22 | opdateret 18.
dec.
2018 kl.
22.
07Bemærk: artiklen er mere end 30 dage gammelLæs opÅrhus Håndbold og Aalborg Håndbold er som de første to hold klar til semifinalerne i herrernes pokalturnering.
Tirsdag aften vandt Århus på udebane med 29-25 over TTH Holstebro, mens Aalborg vandt 32-25 ude over Mors-Thy.
Semifinaler, bronzekamp og finale i pokalturneringen spilles ved et Final-4-stævne i Boxen 16.
og 17.
marts.
Læs også:Århus Håndbold sikrer sig billetten til Final 4Den aarhusianske billet til stævnet blev booket efter en kamp, hvor Erik Veje Rasmussens mandskab i lang tid havde overtaget mod TTH Holstebro.
I midten af første halvleg nåede den aarhusianske føring flere gange op på tre mål, men det lykkedes ikke at få rystet hjemmeholdet af.
I stedet nåede TTH Holstebro at bringe sig foran 14-13 seks sekunder inden pausen.
Erik Veje Rasmussen tog en timeout, og hans slagplan virkede, da Anders Kragh Martinusen nåede at udligne til 14-14 sekundet inden pausen.
Læs også:Appel i håndboldsag afvist: Ingen omkamp mellem GOG og KoldingHjemmeholdet kom forfærdeligt ud til anden halvleg, hvor holdet enten smed bolden væk eller afsluttede for svagt.
Det straffede aarhusianerne ved at score halvlegens første fem mål, og så var TTH atter under pres.
Hjemmeholdets håb om et comeback fik mere næring, da den fysisk stærke stregspiller Besard Hakaj fik sin tredje udvisning og dermed et rødt kort.
Læs også:Frankrig vinder EM i kvindehåndboldUden ham begyndte Århus-forspringet at skrumpe og nåede ned på to mål, inden gæsterne igen fandt ind i målrytmen.
I kampens slutfase var Århus Håndbold så stort foran, at der ikke var spænding om udfaldet.
Kampbilledet var i grove træk det samme, da Aalborg senere tirsdag aften slog Mors-Thy på udebane.
Aalborg havde også overtaget i det meste af første halvleg, men hjemmeholdet tillod ikke gæsterne at stikke af.
Læs også:Frankrigs håndboldkvinder vinder EM på hjemmebaneEn Aalborg-føring med et mål ved pausen blev vekslet til en føring på fire mål ti minutter inde i anden halvleg, og ti minutter senere var føringen oppe på otte mål, og så var kampen afgjort.
Til sidst endte Aalborgs sejr med at lyde på 32-25.
Onsdag spilles de to andre pokalkvartfinaler.
Skanderborg får besøg af Nordsjælland Håndbold, mens Bjerringbro-Silkebog tager imod GOG.
/ritzau/FacebookTwitterKopier linkEmner:TTH Holstebro|Mors-Thy Håndbold|Aalborg|Erik Veje Rasmussen (håndboldtræner)|Håndbold




https://www.dr.dk/nyheder/kultur/gaming/spilfans-rasende-over-red-dead-redemption-i-oedelaegger-vores-spil

GamingSpilfans rasende over Red Dead Redemption: I ødelægger vores spilUdviklerne bag 'Red Dead Redemption II' har netop åbnet op for, at gamere kan tilkøbe sig fordele i spillet ved at hive ekstra penge op af lommen.
Og det får rasende spilfans til tasterne.
Spillere verden over er rasende over, at den nye onlinefunktion tilbyder mikrotransaktioner, hvor man kan købe sig til særlige våben og kostumer, fordi de mener, det skaber ulighed.
(© Rockstar)Af Christian Mejdahl Buhl18.
dec.
2018 kl.
20.
36Bemærk: artiklen er mere end 30 dage gammelLæs op- En skam, at sådan et fantastisk historiedrevet spil skal ødelægges af den slags grådige bullshit.
- Jeg ville foretrække, hvis spillet kunne blive fri for den slags transaktioner én gang for alle.
Spilfans raser netop nu over indførelsen af såkaldte mikrotransaktioner i årets mest populære spiludgivelse 'Red Dead Redemption II'.
Mikrotransaktioner betyder, at spillere kan købe sig adgang til forskellige ting i spillet, de ellers ville skulle spille længe for at opnå.
På internetforaet Reddit udtrykker gamere deres vrede over, at Rockstar, der er udviklerne bag spillet, har valgt at indføre mikrotransaktionerne i den online-mode, der netop er blevet frigivet til spillet.
Læs også:Dansk computerspil vinder prestigefyldt pris - og det er ikke engang udkommet endnuGamere bliver selvsagt vrede, når de giver 5-600 kroner for nyt spil og kommer hjem og sætter sig, blot for at finde ud af, at de ikke har adgang til hele spillet.
Troels Møller- Mikrotransaktioner kan bestå i kosmetiske ting, som hatte, tøj eller handsker, som giver dig lov til at bære det på din figur.
Men der, hvor mange bliver harme, er, når du kan købe nye, fede våben, som gør dine chancer for at vinde højere end dem, som ikke har brugt penge på at købe sig til det ekstra udstyr, siger Troels Møller, der er spilekspert og til daglig arbejder som redaktør på 'Troldspejlet'.
I det nye 'Red Dead Redemption II' er det blandt andet guldbarrer, spillerne kan investere i.
Og på den måde bruger spillerne deres virkelige penge på at købe spillets valuta, som de så kan bruge på alverdens ting i spillet.
For 74 kroner kan du få 25 guldbarrer, mens du skal slippe 749 kroner for at få nallerne i 350 guldbarrer.
Til sammenligning koster en 24-krarats guldbarre på et kilogram i omegnen af 230.
000 kroner i den virkelige verden.
Fans bliver vrede, når man skal betale to gangeFor at forstå spillernes frustration ved mikrotransaktioner skal man ifølge Troels Møller tænke over, hvorvidt et spil er gratis eller har kostet penge.
Man bliver nakket, fordi 3-4 stykker på modstanderholdet har købt sig adgang til meget bedre våben.
Det skaber en ufed ulighed.
Troels Møller- Hvis spillet er gratis, så har folk forenet sig med, at udviklernes regninger jo også skal betales.
Men gamere bliver selvsagt vrede, når de giver 5-600 kroner for nyt spil og kommer hjem og sætter sig, blot for at finde ud af, at de ikke har adgang til hele spillet, siger han og fortsætter:- Jeg har set vanvittige beløb i spil, som har tilbudt folk ekstrating, hvor det koster kassen, hvis man vil have det hele.
For eksempel i 'Star Wars: Battlefront II', hvor man kunne købe sig adgang til figurer som Darth Vader og Han Solo.
Hvis du skulle have alle karaktererne, ville du ende med at betale flere tusinde kroner for dem, siger Troels Møller.
Læs også:Den perfekte julegave til spil-nostalgikere?
Troldspejlet tester PlayStation ClassicSpilekspert: Slap nu lidt afMen det er ikke alle spillerne på Reddit, der er sure over indførelsen af mikrotransaktionerne.
Eksempelvist påpeger brugeren xElvyy, at man lige bør huske, at mikrotransaktionerne blot er et tilbud.
Der er ingen spillere, der bliver pålagt at bruge ekstra penge på mikrotransaktioner.
- Rockstar står ikke med en pistol I ryggen på jer og tvinger jer til at købe de guldbarrer, skriver han på Reddit.
Skaberne af 'Red Dead Redemption II' mangler ikke penge.
I løbet af de første tre dage efter udgivelsen havde spillet omsat for lige knap fem milliarder kroner.
(© Rockstar Games)Og Troels Møller mener da også, at spillerne skal spise brød til, selv om han godt kan sætte sig ind frustrationen blandt spillerne.
- Folk skal slappe lidt af.
Man ser det konstant, hver gang de ikke får det, de ville have.
Så går de på nettet og tuder, men sådan er det i alle online communities.
- Men jeg synes faktisk, de har en god sag lige med mikrotransaktioner.
For jeg forstår godt, hvor surheden kommer fra.
Man bliver vred over at købe et spil, og så har man ikke fået det hele, og man bliver ved med at blive nakket fordi 3-4 stykker på modstanderholdet har købt sig adgang til meget bedre våben.
Det skaber en ulighed, og det er ikke fedt, siger han.
Mikrotransaktioner er kommet for at bliveMen hvis man tror, at firmaerne har tænkt sig at lytte til spillerne og lave om på deres forretningsmodeller, bare fordi spillerne brokker sig på internettet, så kan man ifølge Troels Møller dog godt tro om igen.
Læs også:Sjovt og magisk: Pokémon er tilbage med et bragHan peger på, at mikrotransaktioner i fremtiden kun vil blive mere udbredt, da spilfirmaerne simpelthen tjener for godt på dem til at lade være.
- Hvis du snakker med udviklerne, som sidder med hænderne i koderne, så vil de faktisk gerne undgå det.
For udviklerne er selv gamere og forstår, hvorfor man bliver sur over det.
Det er cheferne og investorerne, som er interesseret i mikrotransaktioner, for det er en pengemaskine.
Det er ikke en indkomst man har lyst til at gå glip af, lyder det fra Troels Møller.
FacebookTwitterKopier linkEmner:Computerspil




https://www.dr.dk/nyheder/udland/trods-afsky-og-foragt-fra-dommer-dom-mod-tidligere-trump-raadgiver-udskudt

UdlandTrods afsky og foragt fra dommer: Dom mod tidligere Trump-rådgiver udskudtMichael Flynn har erkendt, at han vidste, han brød loven, da han sidste år løj overfor FBI.
Michael Flynn ankommer her til det, der skulle have været en domsafsigelse i retsbygningen i Washington, DC.
Af Louise Brodthagen Jensen18.
dec.
2018 kl.
19.
46Bemærk: artiklen er mere end 30 dage gammelLæs opDonald Trumps tidligere nationale sikkerhedsrådgiver, Michael Flynn, må vente et par måneder endnu, før han modtager sin dom for at have løjet om sine handlinger over for forbundspolitiet FBI.
Det har en domstol i hovedstaden Washington DC netop afgjort efter ønske fra Flynns advokater.
Som et resultat af efterforskningen af Ruslands forsøg på at påvirke det amerikanske præsidentvalg i 2016, ledet af den særlige anklager Robert Mueller, har Flynn tidligere erklæret sig skyldig og skulle i dag have modtaget sin dom.
Men efter nærmere overvejelser bad han sammen med sine advokater om at få dommen udskudt.
Inden Michael Flynn tiltrådte som national sikkerhedsrådgiver og var en del af Trump-regeringens overgangshold, førte han i slutningen af 2016 samtaler med USA's russiske ambassadør Sergej Kisljak.
Samtalerne handlede blandt andet om eksisterende sanktioner indført af den daværende Obama-regering, og det løj han sidenhen om både over for vicepræsident Mike Pence, og da han blev afhørt af FBI.
Læs også:Trumps toprådgiver løj for FBI om Rusland: I dag får han sin domAnbefalede ingen fængselsstrafMichael Flynn forklarede til dommeren Emmet G.
Sullivan, at han var klar over, at han brød loven, da han i januar 2017 løj over for FBI, ligesom han understregede, at han fuldt ud er klar til at påtage sig ansvar for de falske vidneudsagn, han har givet.
- Der er tale om en alvorlig forseelse.
En højtstående embedsmand i regeringen, som afgiver falske forklaringer til FBI, mens han er i Det Hvide Hus, lød det fra dommeren.
Efterfølgende undskyldte dommeren dog den formulering, idet Michael Flynn ikke var tiltrådt sin stilling i Det Hvide Hus, da han blev afhørt af FBI.
Dommeren gjorde opmærksom på, at han ikke udelukkede at sende Flynn i fængsel, og konstaterede ligeledes, at Flynn ved sine handlinger stort set havde forrådt sit land.
- Jeg kan ikke skjule min afsky og min foragt for den type lovovertrædelse, lød det.
Sullivan foreslog også Flynn at samarbejde yderligere med anklagemyndigheden for at få nedsat sin straf, og efter kort betænkningstid anmodede den tidligere general om at få udskudt sin dom.
Sagen er derfor udskudt til marts.
Både anklagere og forsvarere i sagen har ellers talt for, at Flynn skulle undgå fængselsstraf.
Anklagemyndigheden har begrundet det med, at Flynn er tidligere general og det faktum, at han har indvilliget i at samarbejde og bidraget med vigtige informationer til efterforskningen.
Den pensionerede generalløjtnant og nationale sikkerhedsrådgiver har flere støtter, som har taget plads uden for retsbygningen i Washington DC.
Det er mere end et år siden, Michael Flynn erkendte, at han havde løjet om sine samtaler med Sergej Kisljak og siden er det kommet frem, at han er blevet afhørt intet mindre end 19 gange, siden han tilstod.
Tidligere i dag ønskede USA's præsident Michael Flynn held og lykke.
- Det bliver interessant at se, hvad han vil sige, med tanke på det ekstreme pres han er under fra anklagerne om den russiske sammensværgelse under vores fantastiske og tydeligt succesfulde politiske kampagne, skriver Donald Trump blandt andet på Twitter.
Michael Flynn nåede knapt at få en måned på posten som sikkerhedsrådgiver, før han trak sig i februar 2017.
FacebookTwitterKopier linkEmner:Donald Trump (politiker)|Mike Pence (politiker)|Kriminalitet|Anklagemyndigheden|Rusland




https://www.dr.dk/nyheder/udland/tidligere-nasa-ingenioer-bygger-glitterbombe-med-prut-lugt-slippe-pakketyve

UdlandTidligere Nasa-ingeniør bygger glitterbombe med prut-lugt for at slippe for pakketyveYoutube-stjernen Mark Rober brugte et halvt år på at bygge en avanceret fælde.
Her ses Mark Rober teste sin glitter-fælde.
Af Kevin Ahrens18.
dec.
2018 kl.
20.
30Bemærk: artiklen er mere end 30 dage gammelLæs opHvad gør man, hvis pakker bestilt fra nettet til ens hoveddør bliver ved med at blive stjålet?
Man bruger da seks måneders arbejde på at bygge en glitterbombe, der også indeholder prutte-spray og fire smartphones.
Eller det gør man i hvert fald, hvis man hedder Mark Rober, har arbejdet ni år som ingeniør hos det amerikanske rumagentur Nasa, og nu blandt andet bruger tiden på at lave videoer til Youtube.
Videoen af Mark Robers fælde er på nuværende tidspunkt set flere end 8 millioner gange på Youtube, hvor han har omkring 4,5 millioner følgere.
Videoen er i samarbejde med et amerikansk online-sikkerhedsfirma.
Det hele begyndte for mere end seks måneder siden, fortæller han i videoen, som du kan se her.
Ville give tyve en lærestregHer fik han besked på, at hans pakke var blevet leveret, men han fik den aldrig.
Derfor tjekkede han sine overvågningskameraer derhjemme.
Her kunne han se et ægtepar komme gående ned af gaden.
Da kvinden fik øje på pakken, der stod frit fremme på Mark Robers veranda, snuppede hun den og løb væk med den.
- Hvis man har stået i sådan en her situation, føler man sig simpelthen krænket.
Og selvom jeg havde videoen med til politiet, sagde de, at de ikke havde tid til at kigge på det, fortæller Mark Rober i videoen.
Derfor tog ingeniøren, der tidligere har bygget alt fra verdens største horn, en dartskive programmeret til at ramme bullseye hver gang og forskellige ting for Nasa, sagen i egen hånd.
Her ses en kvinde tage en pakke fra Mark Robers veranda.
Fire smartphones og pruttesprayMark Robers vision var at overraske tyvene med glitter, men han ville også gerne optage dem, når de blev bombarderet med glitteret.
Seks måneder senere var han klar med en utroligt avanceret fælde.
Han gemte fire smartphones, en kredsløbsplade og omkring et halvt kilo glitter i en Apple Homepod-kasse.
Telefonernes GPS holdt øje med, om pakken blev flyttet.
Når den gjorde det, begyndte telefonerne at optage.
Når tyvene åbnede kassen, var den programmeret til at sende glitteret i hovedet på dem.
Her ses den avancerede fælde med de fire smartphones.
Mark Rober ville dog gerne have fælden tilbage, så han kunne fange flere tyve.
Derfor installerede han også en prutte-spray, som dem man kan købe i spøg og skæmt-butikker.
Pakken bliver ved med at spraye prutte-lugt ud hvert 30.
sekund, indtil pakken for eksempel bliver smidt ud af bilen eller i skraldespanden.
Som en lille sjov detalje er pakkens afsender Kevin McCallister, der er hovedpersonen i julefilmen ’Alene Hjemme’, hvor han snyder og nærmest torturerer to indbrudstyve.
Flere faldt i fældenDa fælden var klar, satte han den ud på sin veranda, hvor de andre pakker også stod, og så var det ellers bare om at vente.
Og det gik lige som Mark Rober havde planlagt.
Pakken blev stjålet fra hans veranda, hvilket sendte en alarmbesked til hans telefon.
Han kunne herefter følge pakken på GPS.
Den var blevet smidt i et parkeringshus i nærheden.
Og han kunne altså se, hvordan hele forløbet havde været på video.
Det viste sig, at en ung mand havde stjålet pakken og kørte væk i sin bil.
Da han tog låget af fælden, blev både tyven og hans bil bombarderet med et halv kilo glitter.
Derefter smed tyven fælden fra sig.
Mark Robers lod en veninde prøve fælden, da hun også havde haft problemer med stjålne pakker.
Og hele seancen gentog sig.
En ung mand tog pakken, satte sig ind i bilen, kørte væk og fik glitter i hele bilen.
Da han kørte videre med fælden, begyndte den at spraye prutter ud, hvilket fik tyven til at kaste den ud af vinduet.
Seancen gentager sig flere gange i videoen med forskellige ”ofre.
”- Moralen ved denne historie er: Lad vær med at tage andres ting, siger Mark Rober i slutningen af videoen.
FacebookTwitterKopier linkEmner:NASA|Youtube|Tyverier|Kriminalitet|Forbrugerelektronik




https://www.dr.dk/nyheder/udland/khashoggi-er-ikke-den-eneste-80-journalister-er-blevet-draebt-i-2018

UdlandKhashoggi er ikke den eneste: 80 journalister er blevet dræbt i 2018 Antallet af reportere, der er blevet dræbt på grund af deres arbejde, er steget siden sidste år.
Den saudiarabiske journalist Jamal Khashoggi (tv.
) og hustruerne til de to Reuters-journalister Wa Lone og Kyaw Soe Oo pryder forsiden af magasinet Time.
(Foto: Handout .
© Scanpix)Af Louise Brodthagen Jensen18.
dec.
2018 kl.
20.
45Bemærk: artiklen er mere end 30 dage gammelLæs opMange vil formentlig genkende navnet Jamal Khashoggi.
Den regeringskritiske saudiarabiske journalist, som i oktober blev myrdet på landets ambassade i Istanbul i Tyrkiet.
Og han er bare en blandt mange.
Læs også:Hvem er Jamal Khashoggi?
Fra insider til kendt kritiker af kongedømmetFor i år er i alt 80 journalister verden over blevet dræbt i forbindelse med deres arbejde, viser de årlige tal fra den internationale organisation “Reportere uden grænser" (RSF).
Jamal Khashoggi bliver mindet ved en demonstration ved det saudiarabiske konsulat i Istanbul i Tyrkiet.
Der er tale om en blanding af både professionelle og ikke-professionelle journalister, og tallene dækker over en stigning fra sidste år, hvor der var tale om 62, der er blevet slået ihjel, mens de forsøgte at rapportere.
- Vold mod journalister har nået et hidtil uset niveau i år, og situationen er kritisk, siger organisationens generalsekretær Christophe Deloire.
Opgørelsen tæller både journalister, som er blevet dræbt, fordi de i sig selv var et mål og dem, der er omkommet som en konsekvens af deres arbejde.
Det land, hvor flest har mistet livet, er stadig Afghanistan, derefter kommer Syrien, Mexico og Yemen.
Men det er ikke kun i krigsramte lande, hvor flest journalister har mistet livet.
Fem personer blev i alt dræbt, da en 38-årig mand brød ind på Capital Gazette og affyrede skud.
 Steve Schuh, the County Executive of Anne Arundel County, Maryland, holds a copy of the Capital Gazette as he is interviewed the day after a gunman killed five people and injured several others at the newspaper's offices, in Annapolis, Maryland, U.
S.
, June 29, 2018.
REUTERS/Joshua Roberts 1 / 2Fem personer blev i alt dræbt, da en 38-årig mand brød ind på Capital Gazette og affyrede skud.
1 / 2Steve Schuh, the County Executive of Anne Arundel County, Maryland, holds a copy of the Capital Gazette as he is interviewed the day after a gunman killed five people and injured several others at the newspaper's offices, in Annapolis, Maryland, U.
S.
, June 29, 2018.
REUTERS/Joshua Roberts 2 / 2Med angrebet på avisen Capital Gazette i Annapolis i den amerikanske delstat Maryland er USA også kommet på listen.
En 38-årig mand trængte ind på avisen den 28.
juni og skød og dræbte fem personer, heriblandt fire journalister, efter han tidligere havde generet flere af de ansatte på avisen på grund af en artikel, avisen havde bragt om ham.
I maj måned mistede to andre journalister livet, mens de dækkede stormen Alberto i North Carolina.
Russiske journalister dræbt i Den Centralafrikanske RepublikMen langt fra alle omstændigheder står ligeså klart.
Eksempelvis er der stadig meget få informationer om, hvordan og hvem der dræbte tre russiske freelancejournalister, der tidligere i år var på opgave i Den Centralafrikanske Republik.
De tre mænd var i gang med at undersøge tilstedeværelsen af russiske lejesoldater, der arbejder for Wagner - et sikkerhedsfirma, der også er anklaget for at være aktiv i Syrien, da de blev angrebet og dræbt af uidentificerede personer.
Hverken fra Rusland eller Den Centralafrikanske Republik CAR er der kommet informationer om, hvad der er sket.
Kina fængsler flestOver hele verden er flere hundrede journalister tilbageholdt eller fængslet.
Et tal, der også er steget fra 326 til 348 i år.
Halvdelen er fordelt på bare fem lande, Kina, Iran, Saudi-Arabien, Egypten og Tyrkiet, og værst ser det ud i Kina, hvor 60 journalister sidder fængslet.
- Den had, der bliver udtrykt mod journalister, nogle gange helt åbent ytret af samvittighedsløse politikere, religiøse ledere og forretningsmænd har tragiske konsekvenser, og det afspejles nu i en chokerende stigning i vold mod journalister, lyder det fra generalsekretæren fra "Reportere uden grænser".
- Det bliver forstørret af sociale medier, der bærer et stort ansvar for den udvikling.
Disse hadefulde ytringer legitimiserer vold, og underminerer dermed journalistikken - og selve demokratiet - en lille smule hver dag, siger Christophe Deloire.
"Reportere uden grænser" har siden 1995 indsamlet informationer om situationen for journalister verden over, og i alt er 702 reportere blevet slået ihjel de seneste ti år.
Hædret i amerikansk magasinFor nylig valgte det amerikanske magasin Time at hædre dræbte og fængslede journalister ved at udnævne dem til magasinets “Person of the Year” for at gøre opmærksom på de journalister, som over hele verden er under pres.
Forsiden af af magasinet Time med valget af "Person of the Year".
Gruppen af journalister fik titlen “Vogterne”, og magasinet er udkommet med flere forskellige forsider, hvor det blandt andet hædrer Jamal Khashoggi og de to journalister Wa Lone og Kyaw Soe Oo fra nyhedsbureauet Reuters.
De er for nylig blevet idømt syv års fængsel for at have dækket fordrivelsen af muslimske rohingyaer i Myanmar.
FacebookTwitterKopier linkEmner:Jamal Khashoggi (journalist)|Saudi-Arabien|Rusland|Vold|Arbejdspladser




https://www.dr.dk/nyheder/regionale/syd/spritny-boernehave-risikerer-lukke-mens-nye-bygges-det-er-tudetosset-og-loeser

Regeringens ghettoudspilSe temaSyd- og SønderjyllandSpritny børnehave risikerer at lukke, mens nye bygges: Det er tudetosset og løser ingentingSeks børnehaver i Esbjerg er i fare for at lukke, så kommunen kan leve op til ny ghettoplan.
Fra 2020 må maksimalt 30 procent af børn i daginstitutioner udsatte boligområder.
I Valmuen har langt over halvdelen adresse i et udsat boligområde.
Af Louise Mandrup (interview) og Susanne Kristine Terman Pedersen18.
dec.
2018 kl.
20.
10Bemærk: artiklen er mere end 30 dage gammelLæs opEsbjerg Kommune risikerer at skulle lukke seks spritnye daginstitutioner i Esbjergs østlige bydel og bygge seks nye andre steder i kommunen.
Det viser kommunens egne beregninger af konsekvenserne af regeringens nye ghettoplan.
Seks børnehaver er lukningstruetHer er andelen af børn fra udsatte boligområder over eller lige under 30 procent:Børnehuset Kvaglund: 70 procentValmuen: 65 procentTinghøjen: 50 procentTrianglen: 35 procentBydelens Børnehus: 28 procentBørnehuset Novrupvej: 24 procentGhettoplanen dikterer nemlig, at der fra år 2020 højst må optages 30 procent børn med bopæl i et udsat boligområde, og det kommer muligvis til at ramme seks institutioner.
Forælder er bekymretÉn af institutionerne er Valmuen, der ligger på Stengårdsvej, hvor Daniellea Smith hver dag afleverer sin søn.
Hun er bekymret.
- Det vil jo ramme hårdt, fordi mit barn muligvis vil få længere til en institution.
Han vil knytte nogle bånd, inden han bliver revet ud for at vende tilbage til Kvaglundskolen, hvor han vil være den nye i klassen, siger hun.
Daginstitutionen Valmuen har 35 vuggestuepladser og 50 børnehavepladser.
Langt over halvdelen af børnene bor i et udsat boligområde.
Det er tudetosset, at man fra Christiansborg skal definere, hvilke institutioner, vi må have, og hvilke vi ikke må have.
Diana Mose Olsen (SF), formand for børne- og familieudvalget, Esbjerg KommuneDe fem andre institutioner, der kan blive ramt, har også enten langt over eller lige under de tilladte 30 procent børn fra udsatte områder.
Men de seks institutioner, der er i farezonen, er velfungerende, og den ene er splinterny, så det er helt urimeligt, hvis de skal lukke, siger formand for børne- og familieudvalget i Esbjerg Kommune, Diana Mose Olsen (SF).
- Det er tudetosset, at man fra Christiansborg, der er så langt væk fra virkeligheden, skal definere, hvilke institutioner, vi må have, og hvilke vi ikke må have, siger hun.
Ifølge borgmester i Esbjerg Kommune, Jesper Frost Rasmussen (V), løser det slet ikke ghettoudfordringerne at lukke børnehaver og åbne nye andre steder i kommunen.
- Det her giver slet ingen mening.
Man flytter bare problemet.
Når børnene bliver optaget et andet sted, stiger procentsatserne bare dér, og børnene skal flyttes længere og længere væk, siger han.
Esbjerg håber på dispensationOmrådeleder Marianne Guldager Jensen er også bekymret.
Hun har svært ved at se, hvordan det skal gå op.
- Det kan jeg slet ikke overskue.
Jeg ved ikke, hvor vi skal gøre af børnene.
De forsvinder jo ikke bare.
Vi har ikke den kapacitet andre steder i Esbjerg Kommune.
Den eneste mulighed er at bygge nye institutioner andre steder i kommunen, vurderer borgmesteren.
Derfor er han også klar til at tage kritikken med til regeringens ghettorepræsentanter, der kommer på besøg i Esbjerg på torsdag.
- Det virker meget uigennemtænkt, hvordan den her del af ghettolovgivningen skal føres ud i livet.
Det vil ikke være muligt at gøre på en fornuftig måde i Esbjerg.
Han håber, at Esbjerg Kommune kan få dispensation fra ghettoplanen.
FacebookTwitterKopier linkEmner:Diana Mose Olsen (politiker)|Esbjerg Kommune|Jesper Frost Rasmussen (politiker)|Esbjerg|Børnepasning




https://www.dr.dk/nyheder/indland/opholdssteder-lejer-ejendomme-af-egen-ledelse-risiko-misbrug-af-offentlige-midler

Omstridte opholdsstederSe temaIndlandOpholdssteder lejer ejendomme af egen ledelse: Risiko for misbrug af offentlige midler Mange socialpædagogiske opholdssteder lejer ejendomme af egen ledelse.
Men der er risiko for misbrug af offentlige midler, ifølge ny rapport fra Socialministeriet.
Der er ikke noget ulovligt i at udleje en ejendom til sig selv.
Men det giver risiko for overbetaling, vurderer en ekspert på området.
Af Morten Frandsen, Line Gertsen og Astrid Fischer18.
dec.
2018 kl.
19.
30Bemærk: artiklen er mere end 30 dage gammelLæs opNår private socialpædagogiske opholdssteder betaler den månedlige husleje, så havner pengene i mange tilfælde i ejendomsselskaber, som er ejet af de samme personer, der ejer opholdsstederne.
De lejer med andre ord ejendomme ud til sig selv.
Men den type interne samhandler giver risiko for misbrug af offentlige midler.
Sådan lyder advarslen i en ny rapport fra Socialministeriet.
Læs også:Opholdssteds-ejere fik millioner ved at leje ejendomme ud til sig selv- Ejendomsudgifter fremhæves som en post, hvor der systematisk og over tid kan oparbejdes en fortjeneste, som ikke kan betegnes som forsvarlig brug af offentlige midler, står der i rapporten, som blev bestilt efter DR’s afdækning af en række kritisable forhold på den nordjyske opholdsstedskoncern Hjorthøjgård.
Professor: Et bekymringspunktOpholdsstedernes husleje og andre omkostninger bliver i sidste ende betalt af kommunerne, og derfor er det afgørende, at der ikke betales overpris, forklarer Per Nikolaj Bukh, der er professor i økonomistyring på Aalborg Universitet.
- Det er et generelt problem, hvis vi ikke ved, om der bliver foretaget en overbetaling i nogle af de her ejendomskonstruktioner.
Det er muligt at hovedparten er i sin skønneste orden, men der er faktisk ikke tilstrækkelige tilsynsmuligheder for at få det her fuldstændig klarlagt.
Og da der er så stor en andel af udgifterne, der går til husleje, så er det her et bekymringspunkt, siger Per Nikolaj Bukh.
Han har siddet i en ekspertgruppe under Socialministeriet, som fulgte indførelsen af den nuværende tilsynsmodel og har derfor indgående kendskab til området for socialpædagogiske opholdssteder.
Udbredt modelDR har undersøgt 20 af de største private opholdssteder, der er drevet som virksomheder.
17 af de 20 lejer flere eller alle deres ejendomme af opholdsstedernes ejer, leder eller ægtefæller til ejerne.
Oftest er ejendommene placeret i et eller flere særskilte ejendomsselskaber, andre gange er de ejet personligt af folk fra ledelsen.
Opholdsstedernes brancheorganisationer bekræfter, at det er et udbredt fænomen.
Ifølge dem er forklaringen ofte, at opholdsstederne har svært ved at finde egnede lejelokaler, som de kan få lov til at leje sig ind i.
- For mange af de tilbud der er på området har det været den eneste måde for overhovedet at komme i gang med sit tilbud, siger Jon Krog, der er branchedirektør i Selveje Danmark, som især har fondsejede opholdssteder som medlemmer.
Ifølge rapporten er egentlig misbrug sjælden, men rapporten konstaterer samtidig, at der har været eksempler på, at tilbud har lejet sig ind i bygninger, der er ejet af tilbuddets ejer, leder eller andre nærtstående parter til højere pris end markedslejen.
Renovering kan også misbrugesDerudover er der risiko for at også andre ejendomsomkostninger kan misbruges, konkluderer rapporten.
- Tilbuddet kan finansiere renovering/ombygning, hvor værdiforøgelsen tilfalder ejeren af bygningen.
Eller tilbuddet kan betale høje administrationsomkostninger eller forbrugsafgifter til et ejendomsselskab, eventuelt i en koncern, står der i rapporten.
- Det mener jeg er dybt problematisk, hvis man i virkeligheden snyder med offentlige midler, eller ikke anvender offentlige forsvarligt og kanaliserer dem bagud af systemet over til sin egen konto.
Men det er ikke det samme, som at jeg synes det er problematisk, at man lejer sig ind i nogle bygninger, siger Jon Krog fra Selveje Danmark.
Landsorganisationen for sociale tilbud (LOS), som er den anden brancheorganisation på området, mener ikke, at der er noget generelt problem.
- En risiko for uforsvarlig brug af midler kan der jo altid være.
Jeg vil sige, at det var endnu mere bekymrende, hvis det var blandet sammen i en stor rodebunke, så man ikke kunne se, hvad der gik til ejendomme, og hvad der gik til børnene, siger direktør Michael Graatang.
Han understreger, at tingene selvfølgelig skal foregå efter reglerne.
- Man må gerne tjene penge på at drive selskaber her i landet.
Og hvis der er noget galt med det, eller der skulle være et eller andet der, så har vi dels revisorerne der laver påtegninger på regnskaberne, og så har vi tilsynet der fører tilsyn, siger Michael Graatang fra LOS.
Eksperter: Mere kontrol på områdetMen flere eksperter, som DR har talt med, vurderer at der er behov for at skrue op for kontrollen med opholdssteder, der lejer ejendomme af sine egne ledelser.
- Som jeg læser Deloittes rapport, så er det bekymrende læsning.
Der er ikke kontrol nok.
Der er en høj risiko for, at det kan blive misbrugt, siger Kim Jakobsen, der har årtiers erfaring som revisor for en lang række socialpædagogiske opholdssteder.
Professor Per Nikolaj Bukh er enig.
- Man er nødt til at sikre at tilsynet har nogle mere detaljerede oplysninger om hvad der egentlig er af huslejebetalinger.
Så er man muligvis også nødt til at sikre at tilsynet af egen drift kan indhente nogle mere omfattende vurderinger af de her ejendomme, siger Per Nikolaj Bukh fra Aalborg Universitet.
Derudover mener han, at politikerne bør overveje om opholdsstedernes revisorer skal have større forpligtelser til at efterprøve, og huslejer og andre samhandler mellem forbundne parter sker på markedsvilkår.
- Der hvor vi har den helt afgørende store bekymring for at der sker misbrug af offentlige midler, det er når man har samhandel med parter der i virkeligheden er de samme.
Det kan være en tilbudsleder, der også ejer det selskab der udlejer ejendommene, og der er det at man er nødt til at være fuldstændig skarp på at det her foregår på en redelig måde, siger Per Nikolaj Bukh.
Konkrete forslag til opstramningerRapporten fra Socialministeriet nævner selv en stribe muligheder.
For eksempel at der bliver lavet en særlig enhed på tværs af tilsynene, som har ekspertise på netop det felt.
Et andet forslag i rapporten går på at udvide brugen af uafhængige valuarer.
I dag er der således ingen fast praksis for, om huslejen skal vurderes af en valuar, og i nogle tilfælde får opholdsstedet selv lov til at finde valuaren.
Rapporten foreslår at “udvide brugen af uafhængig valuar udpeget af Dansk Ejendomsmæglerforening fremfor at lade tilbuddet selv indhente valuarvurdering hos lokal mægler”.
Det vil opholdsstedernes brancheorganisationer ikke stå i vejen for.
- Det skal være på markedsvilkår, og er der tvivl om det, så lad os en uvildig vurdering, lad os få to uvildige vurderinger, hvis det er det der skal til.
Det har vi ikke noget problem med, siger Michael Graatang, der er direktør i Landsorganisationen for sociale tilbud (LOS).
Samme melding kommer fra den anden brancheforening, Selveje Danmark, der dog gør opmærksom på, at regningen for mere kontrol i sidste ende også betales af skattekroner.
- Der er jo ingen af de ting vi gør på området, som bliver finansieret af noget som helst andet end penge som kan bruges på velfærdsområdet, siger branchedirektør Jon Krog fra Selveje Danmark.
I efteråret var der politiske forhandlinger om at styrke socialtilsynene, men partierne kunne ikke blive enige.
FacebookTwitterKopier linkEmner:Social- og Integrationsministeriet|Socialministeriet|Erhverv|Jylland|Per Nikolaj Bukh (professor)




https://www.dr.dk/sporten/fodbold/superliga/zorniger-kritiserede-danske-talenter-det-er-skudt-helt-forkert

SuperligaZorniger kritiserede danske talenter: 'Det er skudt helt forkert'Emiliano Marcondes giver ikke Alexander Zorniger ret i, at danske talenter har problemer med mentaliteten.
Brøndbys cheftræner Alexander Zorniger og OBs cheftræner Jakob Michelsen hilser før Superligakampen mellem Brøndby-OB på Brøndby Stadion mandag den 22 oktober 2018 18.
dec.
2018 kl.
19.
00Bemærk: artiklen er mere end 30 dage gammelLæs opDen tidligere superligatopscorer Emiliano Marcondes var blandt de spillere, der blev nævnt med navn, da Brøndby-træner Alexander Zorniger tidligere i december kritiserede mentaliteten hos danske talenter.
For et år siden skiftede Marcondes til Brentford i den næstbedste engelske fodboldrække, hvor gennembruddet endnu lader vente på sig.
Læs også:DBU fyrer direktør Claus Bretton-MeyerDen 23-årige angriber har siden skiftet været skadet flere gange, og han føler derfor ikke, at kritikken er fair.
- Umiddelbart tænkte jeg jo, hvorfor har han brug for at sige det?
- Egentlig kan folk sige, hvad de vil, men jeg føler bare, at han ved ikke, hvordan vi har det mentalt, siger Emiliano Marcondes til TV3 Sport.
Læs også:Andreas Kraul: 'Bretton-Meyers afgang er ikke uventet'Ud over Marcondes nævnte Alexander Zorniger i sin kritik også Andreas Maxsø og Marcus Ingvartsen, der også har en fortid i FCN.
Emiliano Marcondes mener ikke, at Brøndby-træneren har sat sig ordentlig ind i de tre spilleres situationer.
- Han siger noget, ud fra hvad han tror.
Det synes jeg, er lidt unfair, når vi har været skadede, og at der kun er gået et år med de fleste af os, forklarer angriberen.
Læs også:Mourinho fyret som manager i Manchester United- Men jeg føler, at det er skudt helt forkert.
Jeg føler nemlig, at vores spidskompetencer - os tre - netop er det mentale.
Emiliano Marcondes var topscorer i Superligaen med 17 mål på en halvsæson, da han sidste vinter forlod FCN for at skifte til Brentford, hvor han endnu ikke er kommet på måltavlen i 16 førsteholdskampe.
/ritzau/FacebookTwitterKopier link




https://www.dr.dk/nyheder/regionale/nordjylland/kommune-hives-i-retten-om-borgmesters-haandskrevne-aftale

NordjyllandKommune hives i retten om borgmesters håndskrevne aftaleAalborg Kommune stævnes for at bryde aftale om stor byggegrund.
Men det var kun daværende borgmester, der indgik aftalen, siger kommunen.
Henning G.
Jensen stoppede som borgmester i 2013 og overlod posten til nuværende borgmester Thomas Kastrup-Larsen, der ligeledes er socialdemokrat.
 Af Michael Strandfelt18.
dec.
2018 kl.
18.
36 | opdateret 18.
dec.
2018 kl.
19.
03Bemærk: artiklen er mere end 30 dage gammelLæs opDet var ikke Aalborg Kommune, der i 2005 lovede entrepenørvirksomheden Calum A/S, at der ikke ville blive bygget foran den fjordnære grund, som de købte.
Det var den daværende borgmester, Henning G.
Jensen.
Sådan lyder det fra Aalborg Kommune efter den er blevet stævnet af Calum A/S, der er utilfreds med, at kommunen har valgt at lave boliger på en grund på Stigsborg Brygge i Nørresundby, selvom de har et dokument underskrevet af tidligere borgmester Henning G.
Jensen (S) og daværende rådmand Henrik Thomsen (SF), der lover det modsatte.
- Vi betragter det ikke som et juridisk dokument.
Vi betragter det mest som en politisk tilkendegivelse, siger kommunaldirektør i Aalborg Kommune, Christian Roslev.
Det er værdien af denne svært læselige håndskrevne aftale, parterne er uenige om.
Henning G.
Jensen, der var borgmester i Aalborg fra 1998 til 2013, vil ikke kommentere sagen, da han så længe sagen kører kun vil udtale sig til domstolene.
Vil sende regning videre til borgmesterBoligerne på den foranliggende grund vil komme til at påvirke en eventuel fjordudsigt for de boliger, som Calum har opført.
I dag ejes grunden af Stigsborg P/S, der er delvist ejet af kommunen, og der er boliger på vej, selvom Calum A/S i 2005 altså fik en tilkendegivelse fra borgmesteren om, at det ikke ville ske.
Men i følge kommunen kan den slags beslutninger ikke tages af en borgmester.
- Man kan ikke binde en kommunes handlen om en grund uden at have byrådet med sig, og derfor betragter vi det overhovedet ikke som et bindende dokument, siger kommunaldirektøren.
At den tidligere borgmester Henning G.
Jensen i følge kommunen ikke har handlet på vegne af kommunen, betyder også, at Aalborg Kommune i tilfælde af et nederlag i retten vil sende regningen videre til Henning G.
Jensen (S) og Henrik Thomsen (SF).
- Vi går ud fra, at vi vinder den her retssag.
Skulle det alligevel ende med, at vi står med et erstatningskrav, så vil vi komme til de to underskrivere med et erstatningskrav, siger kommunaldirektøren.
Den omstridte grund er en del af et areal på Stigsborg Brygge ved Limfjorden, der skal huse et af landets store byudviklingsprojekter, der omfatter både skole, erhvervsbyggeri og boliger til op mod 10.
000 beboere.
Direktør for Calum A/S, Jakob Axel Nielsen, har ingen kommentarer til stævningen så længe sagen er i gang.
Men ifølge stævningen vil de have aftalen tinglyst, så der ikke kan bygges på den omstridte grund.
FacebookTwitterKopier linkEmner:Henning G.
Jensen (politiker)|Socialdemokraterne|Aalborg Kommune|Lokalpolitik|Jylland




https://www.dr.dk/nyheder/udland/det-hvide-hus-abner-alternativ-finansiering-af-graensemur

UdlandDet Hvide Hus åbner for alternativ finansiering af grænsemurFor at undgå en nedlukning af statsapparatet i USA overvejer Det Hvide Hus nye måder at betale grænsemur på.
Præsident Trump har truet med at lukke statsapparatet ned, hvis ikke Kongressen fik finansieringen af grænsemuren på plads.
18.
dec.
2018 kl.
17.
25Bemærk: artiklen er mere end 30 dage gammelLæs opUSA's præsident, Donald Trump, er klar til at finde en del af pengene til en grænsemur ved Mexico et andet sted end i Kongressen.
Det siger Sarah Sanders, talsmand i Det Hvide Hus, til Fox News.
Trump har tidligere truet med at lukke statsapparatet ned, hvis ikke man kom til enighed om finansieringen af muren.
Det ønsker præsidenten dog ikke.
Derfor åbner han for at samarbejde med Kongressen om en alternativ finansiering.
Trump ønsker fem milliarder dollar til at betale muren.
Demokrater er dog maksimalt klar til at give ham 1,6 milliarder dollar til sikkerhed ved grænsen.
- Vi kan sikre fem milliarder på andre måder, siger Sarah Sanders tirsdag.
- I sidste ende ønsker vi ikke at lukke statsapparatet ned.
Vi ønsker at lukke grænsen for illegal immigration, siger talsmanden.
/ritzau/FacebookTwitterKopier linkEmner:Donald Trump (politiker)|USA|Fox News|Økonomi|Mexico




https://www.dr.dk/nyheder/indland/naturens-hjaelper-eller-en-plage-baeveren-deler-vandene

IndlandNaturens hjælper eller en plage?
Bæveren deler vandeneDen store gnaver er med til at skabe biodiversitet, men for nogle er den til stor gene.
Genudsætningen af bævere i dansk natur efter 1000 års ufrivillig pause er en succes, men den truer også private lodsejeres jord, og derfor er den endt i retten.
Af Mark Lindved Norup18.
dec.
2018 kl.
17.
10 | opdateret 15.
jan.
2019 kl.
09.
41Bemærk: artiklen er mere end 30 dage gammelLæs opI dag fælder Landsretten i Viborg dom i en noget usædvanlig sag, hvor bævere er omdrejningspunktet for anklagen.
Det er lodsejer Find Andersen-Fruedahl fra Møborg i Jylland, der har rejst sagen mod Miljøstyrelsen.
Han vil nemlig have staten til at betale erstatning for de ødelæggelser, som bævere har forårsaget på hans jord i form af træfældninger og oversvømmelser.
Når flere hundrede bævere finder sig til rette og slår sig ned, kan det ses på naturen.
De store gnavere fælder træer, bygger dæmninger, skaber oversvømmelser og manipulerer i det hele taget med omgivelserne som intet andet dyr i Danmark.
Det er nemlig Naturstyrelsen, der i 1999 satte 18 bævere ud i Klosterheden Plantage i Vestjylland.
Lodsejer Find Andersen-Fruedahl, der har en ejendom i Bækmarksbro mellem Lemvig og Holstebro, er klar til at tage sagen til Højesteret om nødvendigt.
Sidste opgørelse over bæverbestanden fandt sted i foråret 2017, og der var de 18 bævere blevet til 202 eksemplarer.
Og mens biologer næsten kan få tårer i øjenkrogen over synet og tanken om de mange positive bivirkninger, det har på naturen, forholder det sig omvendt for de private lodsejere, der lægger jord til bævernes skabertrang.
Nøgleart, der gavner andreFor selvom Find Andersen-Fruedahl er den eneste, der er gået rettens vej med sine bæverproblemer, er han ikke den eneste beboer nær Klosterheden, der er træt af de skarptandede gnaveres skabertrang.
De påvirker den biologiske mangfoldighed i en positiv retning.
Jens-Christian Svenning, professor på Aarhus UniversitetDerfor bør staten løfte den økonomiske byrde, som den medfører, mener man i Dansk Skovforening.
- Vi har den holdning, at det var et samfundsønske at genudsætte bæveren, og så må samfundet vel også tage ansvaret for de skader, som den laver i de områder, hvor den er blevet sat ud, siger bestyrelsesmedlem Peter Arnold Busck.
Spor efter bævere, som har gnavet og fældet træer inden for deres territorium.
Popler er blevet gnavet af lige over jorden af bævernes skarpe fortænder.
Men bævertilhængere ser helt anderledes på den rødbune gnaver med den flade hale.
En af dem er Jens-Christian Svenning, professor ved Institut for Bioscience på Aarhus Universitet:- Bæveren er en såkaldt nøgleart, der har stor betydning for alle andre arter, og det var af samme grund, man valgte at udsætte dem.
- De påvirker den biologiske mangfoldighed i en positiv retning, og de skaber bedre livsvilkår for stort set alle slags dyr lige fra fugle, fisk, padder, insekter og til pattedyr, siger Jens-Christian Svenning.
Det er bæverens evne til at skabe flere områder med stillestående vand, der bidrager til biodiversiteten, og det samme gør de mange døde træer og stubbe, som den efterlader i sin jagt på byggematerialer.
Slår sig ned over hele EuropaDansk Skovforening er ved at undersøge, hvor store konsekvenser den danske bestand på 200 – 250 bævere har for skovbruget.
Et arbejde, der kan tage flere år, men han mener, at der er tale om et stigende problem, der kan koste den enkelte lodsejer ”flere hundredtusinder kroner”.
Rundt om i Europa har bæveren slået sig ned i flere andre lande.
I det tætbefolkede Holland er der i dag en mindre population, og selv i den østrigske hovedstad, Wien, har den slået sig ned.
Professor Jens-Christian Svenning kalder det danske bæverforsøg for en succes, men skal naturen for alvor nyde godt af bæverens tilstedeværelse, skal de have lov til at sprede sig endnu mere, end de gør i dag.
(.
.
.
) det hører med til at have natur, at den ikke altid gør, hvad man vil have den tilJens-Christian Svenning, professor ved AU.
- Bæveren er aldrig problemløs, men vi kan se, at de steder, hvor den har været i mange år, der har man vænnet sig til den.
Det er selvfølgelig svært at holde bæveren fra private lodsejeres grunde, men det hører med til at have natur, at den ikke altid gør, hvad man vil have den til, siger han.
Erstatning ikke en naturlovHan understreger, at de oversvømmelser, som bæveren skaber, faktisk kan tjene som opsamlingsområder for nedbør og dermed være med til at forhindre oversvømmelser i nærliggende byområder.
- Der er alle mulige naturfænomener, der påvirker os på forskellig vis.
Nogle får vi erstatning for, andre ikke, så det er ikke en naturlov, at man skal have erstatning, fordi det er en bæver, der står bag, siger Jens Christian Svenning.
Det er første gang, at erstatninger for vilde dyrs skader bliver behandlet i en dansk retssal.
Lodsejeren vurderer, at bæverne har fældet 10.
000 træer, og han kræver 300.
000 kroner i erstatning.
Opdatering: Artiklen er opdateret den 15.
januar 2019 med redigeret indledning.
Rettelse: Grafikken er rettet 21.
december, da det fremgik, at den samlede bestand af bævere i Tyskland var 4.
000.
Der er flere, og tallet 4.
000 dækker alene bestanden ved floden Elben.
FacebookTwitterKopier linkEmner:Dyr|Aarhus Universitet|Dansk Skovforening|Jylland|Skovbrug




https://www.dr.dk/nyheder/regionale/trekanten/sygehus-laerer-ansatte-tegnsprog-det-er-en-stor-lettelse

TrekantområdetSygehus lærer ansatte tegnsprog: Det er en stor lettelseSygehus Lillebælt vil hæve serviceniveauet ved at lære receptionister og vejvisere tegnsprog.
Til venstre vejviser Linda Halberg Damgaard, og til højre Kenneth Borg, der er hørehæmmet.
Af Ole Blædel og Rasmus Dyrberg Hansen18.
dec.
2018 kl.
19.
43Bemærk: artiklen er mere end 30 dage gammelLæs opKenneth Borg har en aftale på Vejle Sygehus.
Han er 34 år gammel og kategoriseret som værende døv, selv om han kan høre yderst begrænset på grund af et indopereret implantat.
Når Kenneth Borg skal give sig til kende på sygehuset, er det ofte en langsommelig proces, og der skal findes blok og papir, når han skal have vist vej til høreafdelingen, som han hyppigt besøger.
Men nu skal receptionisterne og vejviserne på Vejle Sygehus lære tegnsprog.
- Vi har haft ti timer, og det er til sygehus-behov, så vi kan forklare retninger og etager, og så håber jeg, at vi kan bygge noget på hen ad vejen, siger Linda Halberg Damgaard, der er vejviser på Vejle Sygehus.
'Et kæmpe serviceløft'Ifølge Kenneth Borg er det noget, der vil komme de døve til stor gavn, da mødet med sundhedsvæsenet kan blive kompliceret af tolke og indviklede beskeder.
- Det er en stor lettelse og et kæmpe serviceløft.
Især for de døve der har svært ved at udtrykke sig på skrift, og lige netop den gruppe vil have gavn af det her og føle, at det er nemmere for dem at være selvstændige, så de ikke skal bruge en tolk, siger Kenneth Borg.
I øjeblikket er fire medarbejdere på Vejle Sygehus ved at lære tegnsprog.
Det er det eneste sted i landet, hvor det sker, og hos Sygehus Lillebælt, som Vejle Sygehus hører under, er man glade.
- Det gør, at vi kan møde dem i øjenhøjde.
Vi har en del døve og døvstumme, og vi vil gerne kunne yde den service, at vi kan guide dem, uden at vi skal skrive det på et stykke papir, siger Linda Halberg Damgaard.
Mange døve i områdetPer Fruerled, der er direktør i Danske Døves Landsforbund, er meget begejstret for tiltaget.
- Det er simpelthen så positivt, at de har taget det initiativ.
Der er ikke så stort et kendskab til tegnsprog i det danske sundhedsvæsen, så det er dejligt, siger han.
- Der bor en relativt stor gruppe døve borgere i Fredericia og Vejle, så det giver god mening, synes jeg, siger Per Fruerled.
Netop det, at der er en pæn koncentration af døve personer i området, er én af grundene til, at tiltaget giver mening, siger Conny Sjøgren, der er patient- og servicesekretariatschef på Sygehus Lillebælt.
- Behovet er rimelig stort, da vi ligger i et område, hvor der er en del døve.
Vi vil meget gerne yde den samme service over for alle, der kommer på sygehuset, uanset om man har et særligt behov, siger hun.
FacebookTwitterKopier linkEmner:Hospitaler|Vejle Sygehus|Sygehus Lillebælt|Sygdomme og lidelser|Vejle




https://www.dr.dk/nyheder/viden/klima/fjerklaedte-flyveoegler-omskriver-dinosaurenes-historie

KlimaFjerklædte flyveøgler omskriver dinosaurenes historieDe første dyr med fjerdragt kan være opstået lang tid før dinosaurerne, viser nye fund.
"Pterosaurer" eller flyveøgler, som de hedder på almindeligt dansk, havde både pels og fjer - det viser nye fossiler.
Og det betyder, at de første fjer så dagens lys endnu tidligere, end forskerne oprindeligt troede.
(Foto: Dimitry Bogdanov.
)Af Jeppe Kyhne Knudsen18.
dec.
2018 kl.
18.
30Bemærk: artiklen er mere end 30 dage gammelLæs opI lang tid troede forskerne, at dinosaurer var sådan nogle øglelignende kæmper uden en fjer eller et hår på kroppen.
Men i de senere år har beviserne for, at dinosaurerne var klædt i fjer, hobet sig stille og roligt op.
Og forskerne troede, at dinosaurerne var det punkt i evolutionen, hvor ‘fjeren’ første gang så dagens lys.
Men nye fossiler af ‘pterosaurer’ - som mange af os kender som flyveøgler - viser tegn på, at fjerene måske opstod endnu tidligere.
Muligvis fra en tidlig forfader til både dinosaurer og flyveøgler, det skriver BBC.
Fjerfibre i steneneGrunden til at forskerne nu stiller spørgsmålstegn ved, hvor tidligt dyreriget begyndte at udvikle fjer, skyldes, at to nyopdagede fossiler fra Kina har vist sig at have rester af fjerfibre på sig.
Og da flyveøgler og dinosaurer stammer fra samme forfader, men op gennem de knap 200 millioner år, hvor de levede side om side, udviklede sig i hver sin retning, karakteriserer man dem ikke som dinosaurer.
Forskellen på flyveøgler og dinosaurer er måden deres ben sad på.
Dinosaurer havde et hul i deres hofteskål, der gjorde, at de havde benene ret under sig - ligesom køer eller heste.
Flyveøglernes ben sad derimod ud fra kroppen ligesom hos komodovaranen eller firbenet.
Forskerne spekulerer derfor i, om fjeren dukkede op før både dinosaurer og flyveøgler.
Men det er altså fortsat spekulationer.
Lodne som flagermusUdover fjerfibre fandt forskerne også rester af hår på fossilerne - og det indikerer, at de måske mere ligner vor tids flagermus end de flyvende øgler, vi kender fra filmen Jurassic Parc.
Fossilerne viser, at flyveøglerne altså havde pels over det meste af kroppen - og på dele af hovedet og vingerne, sad en række fjer.
Pelsen har formentlig været til at hjælpe dem med at holde på varmen, mens fjerene kan have hjulpet dem, når de fløj.
Flyveøgler havde ligesom flagermus flyvehud der dækkede det meste af vingerne - i modsætning til fugle, hvor hele vingen er dækket af fjer.
Men der stopper ligheden også med flagermusen, for modsat flyveøglen er flagermusen et pattedyr.
Første flyvende hvirveldyrSelvom fibrene fra fossilerne minder enormt meget om moderne fjer, så kan de være fjer, der er udviklet uafhængigt af de fjer, fugle i dag flyver rundt med.
Det vil betyde, at evolutionen fremavlede fjer to gange - først hos flyveøglerne og dernæst dinosaurerne.
Flyveøglerne var de første hvirveldyr, der udviklede evnen til at flyve ved egen kraft for omkring 230 millioner år siden.
De eneste, der fløj før dem, var insekterne, der lærte kunsten for 320 millioner år siden.
FacebookTwitterKopier linkEmner:Dyr|Videnskab|Historie|BBC|Kina




https://www.dr.dk/nyheder/udland/efter-drab-paa-ung-dansk-kvinde-udenrigsministeriet-advarer-mod-vandre-alene-i

Dansker og nordmand dræbt i MarokkoSe temaUdlandEfter drab på ung dansk kvinde: Udenrigsministeriet advarer mod at vandre alene i MarokkoEfter en dansk og en norsk kvinde er fundet dræbt, ændres der nu i rejseguide til landet.
Marokansk politi og lokale står ved stedet, hvor de to skandinaviske kvinder blev fundet dræbt mandag ved bjerget Toubkal i byen Imlil.
Af Stine Delfs, Maja Lærke Maach og Christine Hyldal18.
dec.
2018 kl.
19.
12Bemærk: artiklen er mere end 30 dage gammelLæs op24-årige Louisa Vesterager Jespersen og hendes norske medstuderende blev mandag fundet dræbt i Marokko i et øde område ved Toubkal-bjerget nær bjerglandsbyen Imlil, der er et populært rejsemål for turister.
Kvinderne havde været på vandretur i bjergområdet syd for Marrakesh men blev fundet døde med tegn på vold.
Udenrigsministeriet har derfor justeret i deres rejsevejledning til Marokko.
- Når der sker voldsomme hændelser i et land, ser vi altid på behovet for at opdatere teksten.
I dette tilfælde har vi tilføjet en opfordring om, at man ikke bør trekke (vandre, red.
) alene i bjergområderne i Marokko, bl.
a.
på Toubkal-bjerget, oplyser Borgerservice i Udenrigsministeriet til DR Nyheder.
Udenrigsministeriet har på nuværende tidspunkt ikke planer om at ændre på sikkerhedsniveauet for rejser til landet, fortæller hun.
- Rejsevejledningen gør allerede opmærksom på, at man i Marokko skal være bevidst om sin personlige sikkerhed på grund af risikoen for kriminalitet og terror, lyder det.
De to kvinder blev fundet dræbt i et bjergområde ikke langt fra den lille bjerglandsby Imlil, der ligger en times kørsel syd for storbyen Marrakesh.
(© DR Nyheder)Kvinderne vandrede aleneDen danske rejsekonsulent Susanne Bach har siden i går aftes talt med flere af guiderne på stedet.
Hun har mange års erfaring med at arrangere rejser til det nordafrikanske land og samarbejder med flere af dem fra området for selskabet Marokkoeksperten.
- Guiderne har observeret, at pigerne har vandret nogle dage alene, og i går fik de så information om, at de var fundet døde, siger hun.
Det overrasker Susanne Bach, at der tilsyneladende ikke har været en guide med på deres vandretur, da det ellers er den løsning, som de fleste turister vælger.
Læs også:Udenrigsministeriet bekræfter: Ung dansk kvinde dræbt i Marokko- Det er lidt usædvanligt.
Det kunne jeg ikke selv finde på.
Det er ikke noget, som vi ville anbefale til vores kunder.
Vi har altid bjergguider med.
Vind og vejr kan betyde, at ruterne kan ændre sig fra dag til dag på grund af sne og vandløb, siger Susanne Bach.
Ifølge rejsekonsulenten kan der forventes at ske ulykker i forbindelse med, at turister vandrer alene, men hun havde ikke forventet en forbrydelse.
- Jeg har været der mange gange og betragter det som et helt utroligt trygt område med nogle af de mest gæstfrie mennesker, man kan forestille sig, siger hun.
Bjergguiderne fortæller til Susanne Bach, at alle vandreture fra Imlil på nuværende tidspunkt er blevet suspenderet, og at politiet i et stort antal undersøger området, hvor ligene blev fundet.
FacebookTwitterKopier linkEmner:Udenrigsministeriet|Marokko|Kriminalitet|Turisme|Borgerservice




https://www.dr.dk/nyheder/indland/borgmester-renovering-af-raadhus-er-muligvis-aarsag-til-tagkollaps

IndlandBorgmester: Renovering af rådhus er muligvis årsag til tagkollapsUlykken undersøges stadig, men borgmester forventer svar i løbet af de kommende dage.
Et tagområde på cirka 80 kvadratmeter styrtede i dag sammen over borgerservice-afdelingen på Hvidovre Rådhus.
Af Stine Delfs18.
dec.
2018 kl.
17.
01Bemærk: artiklen er mere end 30 dage gammelLæs opRådhuset i Hvidovre har den seneste tid været under renovering.
Det kan ifølge borgmester i Hvidovre Kommune, Helle Adelborg (S), være årsagen til, at taget styrtede ned over rådhusets Borgerservice tirsdag ved middagstid.
Helle Adelborg bekræfter over for DR Nyheder, at de har været i gang med at renovere facaden på rådhuset samt udskifte vinduerne.
- I dag er der blevet taget noget stillads ned, men om det er dét, der har forårsaget ulykken, det er nogle teknikere i gang med at undersøge lige nu.
Det får vi forhåbentligt afklaring på, i løbet af de næste par dage, siger hun.
Årsagen til ulykken undersøges med hjælp fra Arbejdstilsynet.
DR Nyheder har prøvet at få en kommentar fra tilsynet, men de vil ikke udtale sig, før de ved mere, lyder meldingen.
Borger kom til skadeUnder nedstyrtningen var der både personale og borgere tilstede i Hvidovre Kommunes Borgerservice, men det var heldigvis ikke det travleste tidspunkt på dagen, siger Helle Adelborg.
Hun bekræfter, at den tilskadekomne er en borger.
- Der er kun tale om en let tilskadekommen, og borgeren blev kørt på skadestuen.
Det var heldigvis ikke alvorligt, siger borgmesteren.
Hun fortæller desuden, at de tilstedeværende borgere har rost de ansatte, fordi de føler, at der blev taget godt hånd om dem.
- Der blev hurtigt stillet en krisepsykolog til rådighed til at hjælpe dem videre.
For selvfølgelig er de chokerede, når de har stået lige under loftet, der faldt ned, siger Helle Adelborg.
Maskiner står under nedstyrtet tagLige nu arbejder kommunen på, at de fra onsdag morgen kan tage imod borgere i deres Jobcenter, som ligger i rådhusets stueetage.
Dermed bliver Borgerservice ikke flyttet til hovedbiblioteket, som tidligere blev meldt ud.
Hvis det drejer sig om akutte henvendelser om pas og kørekort, skal man dog henvende sig til en nabokommune.
- Vi forsøger at lave en aftale med Rødovre Kommune, som vi ofte samarbejder med, når noget sker.
Maskinerne, der bliver brugt til at lave disse dokumenter, står under det nedstyrtede tag, så dem kan vi på nuværende tidspunkt ikke benytte eller flytte, siger Helle Adelbog.
På kommunens hjemmeside skriver de, at rådhusets hovedindgang formentlig vil være afspærret den kommende tid, og at besøgende til rådhuset derfor skal følge de opstillede skilte.
FacebookTwitterKopier linkEmner:Helle Adelborg (politiker)|Socialdemokraterne|Borgerservice|Ulykker|Hvidovre




https://www.dr.dk/nyheder/politik/tyskerne-om-tavshed-i-udbytteskandalen-vi-vidste-ikke-det-kunne-foregaa-i-danmark

Afsløring af skatteskandaleSe temaPolitikTyskerne om tavshed i udbytteskandalen: Vi vidste ikke, at det kunne foregå i DanmarkDen tyske finansminister afviser i brev, at de burde have orienteret Danmark om svindel med udbytteskat, der kostede statskassen 12,7 milliarder.
Danmark står opført som muligt mål for skattesvindel i denne plan, der blev fundet hos en af de mistænkte bagmændene bag den formodede svindel i Tyskland.
Det skete i 2012, men de tyske myndigheder advarede aldrig Danmark.
Af Emil Søndergård Ingvorsen18.
dec.
2018 kl.
18.
50Bemærk: artiklen er mere end 30 dage gammelLæs opDet tyske finansministerium mener ikke, at de gjorde noget forkert ved ikke at orientere Danmark om, at der allerede i 2012 var mistanke om, at Danmark kunne være mål for udbytteskatte-svindlere.
En sag der endte med, at der fossede 12,7 milliarder kroner ud af den danske statskasse.
Det fremgår af et brev, som den tyske finansminister Olaf Scholz sendte til skatteminister Karsten Lauritzen (V) 19.
november.
Det brev er netop blevet oversendt til Folketingets skatteudvalg.
Brevet kommer som modsvar på, at Karsten Lauritzen havde sendt et brev til sin tyske ministerkollega, hvor han stillede sig undrende over, at vores nabo ikke havde orienteret om udbytteproblematikken.
- Jeg har som skatteminister brug for at få afklaret, hvad årsagen er til, at de relevante tyske myndigheder ikke orienterede Danmark, da tyske myndigheder i 2012 ifølge medierne tilsyneladende blev opmærksom på mulige forsøg på svindel med udbytteskat rettet mod Danmark, lød det i brevet fra Karsten Lauritzen 31.
oktober.
Læs også:Tyskland kendte til mulige planer om skattesvindel mod Danmark i tre årI svaret, der kom tre uger senere, skriver Olaf Scholz, at der ikke var nogle alarmklokker, som ringede hos de tyske myndigheder.
Han skriver også, at der var en direkte kontakt mellem de to landes finansministerier mellem 2015 og 2017.
- Der var dog ikke noget, der tydede på, at skatteundgåelse og -unddragelse i den form, der blev praktiseret med tyske aktier, også kunne foregå i Danmark hhv.
blev praktiseret i Danmark, skriver den tyske finansminister.
- Det stemmer i øvrigt også overens med de tilbagemeldinger, der kom fra Danmark.
En forespørgsel fra Forbundsdagens videnskabelige afdeling i 2016 hos det danske finansministerium viste, at denne praksis for skatteunddragelse og - undgåelse ikke var mulig i henhold til dansk ret, lyder det videre i brevet.
Kendte til mulige planer om skattesvindel mod DanmarkBrevudvekslingen mellem de to ministre kom, efter at DR via fortrolige dokumenter kunne afsløre, at det tyske politi allerede i en ransagning i 2012 beslaglagde dokumenter, hvor Danmark og flere andre lande blev nævnt som muligt mål for skattesvindel.
Men Tyskland advarede aldrig de danske myndigheder - og i de følgende tre år fossede 12,7 milliarder kroner ud af den danske statskasse.
I brevet til den danske skatteminister afviser Olaf Scholz, at det var nok til, at tyskerne skulle have orienteret Danmark.
- Det tyske finansministerium har ingen indsigt i statsadvokaturens efterforskninger eller i skattemyndighedernes sagsakter i de enkelte forbundslande.
Vi har derfor heller ingen oplysninger om, at der allerede i 2012 forelå en problematik, der var rettet mod Danmark, skriver ministeren.
De tyske myndigheder fastholder med brevet til Karsten Lauritzen deres første forklaring fra oktober.
I en mail til DR Nyheder skrev talsmand Alexander Badle fra statsanklageren i Frankfurt, at det var vurderingen, at den spekulation der foregik i Tyskland ikke fungerede i Danmark.
Derfor var der intet grundlag for at dele informationerne med de danske myndigheder.
Han bekræftede samtidig, at man heller ikke advarede andre nabolande.
FacebookTwitterKopier linkEmner:Karsten Lauritzen (politiker)|Venstre|Skatter og afgifter|Økonomisk kriminalitet|Tyskland




https://www.dr.dk/nyheder/kultur/film/wow-her-er-aarets-mest-overraskende-serieoejeblikke

BingeSe temaFilm og serierWow!
Her er årets mest overraskende serieøjeblikkeDRs serieekspert fik fjernbetjeningen galt i halsen flere gange i løbet af 2018.
Hvad var mest vanvittigt?
Smid en stemme.
I sjette sæson af 'House of Cards' indtog Claire Underwood præsidenttronen efter Frank, som vi helt måtte undvære.
Og det fungerede overraskende fint, mener DRs serieekspert.
 Af Kasper Lundberg18.
dec.
2018 kl.
16.
58Bemærk: artiklen er mere end 30 dage gammelLæs opAldrig har der været så gode muligheder for at blive overrasket over serier som i 2018.
Der kom over 400 nye serier bare i USA, og Europa løber gispende efter for at være med i kapløbet om seerne.
Streamgiganten Netflix har bevist ud over enhver tvivl, at det kan betale sig at tænke smalt og tage vanvittige chancer.
Der er flere platforme end nogensinde og flere serier end nogensinde på alle de platforme, vi kender.
Binge Awards 20182018 bød på et hav af serier og dokumentarer.
Hvad overraskede os, hvad skuffede os fælt og hvad fik os til at krølle tæer i skoene?
Over tre artikler på dr.
dk i december nominerer DR's serieeksperter Frederik Dirks Gottlieb og Kasper Lundberg kandidaterne, og du stemmer om det.
Resultatet fremgår af afstemningen.
Voilá!
2018 var året, hvor vi så vellykkede serier baseret på selv de smalleste ideer.
Den filippinske arthouse (filmgenre, hvor en kunstnerisk vision prioriteres højt, red)-instruktør Brillante Mendoza fik lov at lave en kæmpe satsning på Netflix med det realistiske narkodrama 'Amo'.
'Karate Kid' blev taget op igen med historien om den onde Johnny, der fik tæsk af Daniel-san og stadig kæmper med sit sørgerlige nederlag 34 år senere i serien 'Cobra Kai' (YouTube Premium).
Begge serier, der er blevet modtaget rigtig pænt, viser, at der bliver skudt med mere spredehagl end nogensinde før.
Alligevel var der nogle helt vanvittige begivenheder, der virkelig fik seerne til at få fjernbetjeningen galt i halsen.
Vi vælger de fem største - som du iøvrigt ikke bør gå glip af, hvis du ikke har set dem.
OBS: Du stemmer nederst i artiklen.
1'House of Cards' lever videre uden Frank UnderwoodMan skal passe på, hvad man ønsker sig!
Alle os, der hele tiden har har sagt, at Robin Wright er den ægte stjerne i 'House of Cards' fik pludselig mere Claire, end vi kunne bide over.
Med utallige anklager om grænseoverskridende seksuel opførsel, røg Kevin Spacey ud på røv og albuer.
Efter 'House of Cards' egentlig var blevet lagt ned af Netflix, fik Robin Wright genoplivet den til en sidste sæson uden Frank.
Det gik faktisk overraskende fint med at få halet den let synkende skude i land med Claire i spidsen for en feministisk revolution i Det Hvide Hus.
Alle seks sæsoner af 'House of Cards' kan ses på Netflix.
2Lars Ranthe bliver transformeret til pumpet gangsterboss i 'Kriger'(© Karoline Lieberkind/TV2)TV 2 overraskede med deres mest kunstnerisk ambitiøse serie siden 'Norskov'.
De brune danskere er (de forplagede) helte, og de hvide er de onde i 'Kriger'.
Toppen af den hvide, onde kransekage er Lars Ranthe, der har en fest med at spille rollen som den pumpede chef for rockergruppen 'Wolves'.
Jeg måtte gnide mig mange gange i øjnene, før jeg kunne tro på, at det var den samme mand, der spiller hr.
Madsen med hat, cigar og topmave i 'Badehotellet'.
Ranthes unge år som breakdance-champ kom ham vist til gode i denne lyn-forvandling!
'Kriger' kan ses på TV2 Play.
3'The Haunting of Hill House' laver et ægte gysDer har været virkelig mange forsøg på at lave gyserserier helt fra starten af seriemediets transformation til finkultur.
Men 'Riget' var blandet med folkekomedie, 'Twin Peaks' var blandet med sæbeopera, 'Black Mirror' er blandet med sci-fi, 'American Horror Story' er blandet med… well, Ryan Murphy (manden bag, red.
).
Med 'The Haunting of Hill House' fik vi endelig den første ægte, overnaturlige, old school gyser med en voldhjemsøgt uhyggelig villa og små, traumatiserede børn, der ser spøgelser alle vegne.
Der er nogle af de bedste spøgelser og nogle af de største chok i gyserhistorien.
'The Haunting of Hill House' kan ses på Netflix.
4Charmerende portræt af livet i '30'(© Drive Studios)Hvis der er en tendens fra USA, jeg de seneste år har ønsket mig skulle slå igennem herhjemme, er det tendensen til, at store egoer får fuld kontrol over et serieprojekt og får lov at sætte sig selv i hovedrollen.
Det har givet os uforlignelige genistreger som Pamela Adlons 'Better Things', Aziz Ansaris 'Master of None' og Donald Glovers 'Atlanta'.
Med Julie Rudbæk og Jesper Zuschlags '29' (og anden sæson, der hedder '30') fik vi endelig det første vellykkede danske eksempel.
Det er et skarpt observeret, troværdigt spillet og totalt charmerende portræt af livet omkring de 30 i København.
Både '29' og '30' kan ses hos YouSee Comedy.
5'Babylon Berlin' cementerer tyske seriers magt(© dr)Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Danske serier har længe været i høj kurs i udlandet, men i 2018 har det i lige så høj grad været tyskerne, der har repræsenteret Europa.
De lagde sig pænt i slipstrømmen på det nostalgiske kæmpehit 'Stranger Things' med mysteriet 'Dark', der bød på mange af de samme komponenter.
Men med 'Babylon Berlin' har de fået det uomgængelige mesterværk, som vi allesammen kommer til at plage vores venner med de næste mange år, indtil de har fået set det.
Det er den dyreste, ikke-engelsksprogede serie nogensinde, og hver eneste euro er synlig på skærmen i det overdådige portræt af Weimar-republikkens dybt splittede samfund mellem to verdenskrige.
'Babylon Berlin' kan ses på DR TV.
FacebookTwitterKopier linkEmner:Kevin Spacey (skuespiller)|Netflix|Berlin|TV 2 (tv-kanal)|USA




https://www.dr.dk/nyheder/indland/politiet-evakuerer-del-af-dr-byen-efter-fund-af-mistaenkelig-pakke

IndlandPolitiet evakuerer del af DR Byen efter fund af mistænkelig pakkeEvakueringen betyder, at P4 København ikke sender som normalt.
(ARKIV) Det er kun en mindre del af DR Byen, der er evakueret.
Af Kevin Ahrens18.
dec.
2018 kl.
16.
31 | opdateret 18.
dec.
2018 kl.
17.
05Bemærk: artiklen er mere end 30 dage gammelLæs opOpdateret 16.
58: Evakueringen er afblæst, da anmeldelsen var grundløs.
Derfor sender P4 også normalt igen.
Tirsdag eftermiddag er politiet i gang med at evakuere en del af DR Byen i København.
Det sker efter fund af en mistænkelig pakke hos DR's postservice.
Alle medarbejdere på blandt andet P4 København i DR Byen blev evakueret.
Derfor sender de ikke det sædvanlige program.
Københavns Politi kan ikke fortælle andet, end at de arbejder med mistænkelig forhold, og at man fik anmeldelsen klokken 15.
04.
Det er kun opgang 8 i DR Byen, der bliver evakueret, og det sker for en sikkerheds skyld, fortæller Poul Holt Pedersen, afdelingschef hos DR Ejendomme og Service.
Her ligger blandt andet P4 København, DR's postservice og DR's kantine.
FacebookTwitterKopier linkEmner:DR Byen|København|Sjælland|Københavns Politi|Politi




https://www.dr.dk/musik/svensk-hitsangerinde-jeg-vil-kunne-vaagne-hver-morgen-og-selv-bestemme-hvem-jeg-vil-vaere

MusikSvensk hitsangerinde: Jeg vil kunne vågne hver morgen og selv bestemme, hvem jeg vil væreVi har været med sangerinden Tove Styrke backstage i timen op til, hun gik på scenen i København.
Af Tekst: Agnete Schlichtkrull, Marie Søndergaard og Foto: Agnete Schlichtkrull18.
dec.
2018 kl.
19.
00Bemærk: artiklen er mere end 30 dage gammelLæs op- Lad os gøre det IGEN, tænker Tove Styrke, efter hun en mørk decemberaften har forladt scenen på spillestedet Lille Vega i København.
Hun har været på syv turnéer bare i år, og hun bliver ikke længere nervøs for at gå på scenen - men den svenske popprinsesse har efterhånden også ret meget erfaring med at optræde foran mange mennesker.
I 2009 blev Tove Styrke nummer tre i den svenske udgave af tv-programmet 'Idol', og siden har hun hittet med numre som 'Say My Name' og 'Mistakes'.
Timen op til showstartHvad går der gennem hovederne på artisterne, lige før de går på scenen?
Hvilke ritualer skal de igennem, og hvordan har nerverne det mon?
I fotofeature-serien 'Timen op til' følger vi artister og bands i 60 minutter før, de går på scenen til en koncert.
Læs om Alex Vargas her: Alex Vargas efter drømmen gik i opfyldelse: 'Vil I have en bajer eller noget, drenge?
'Læs om den svenske sangerinde Tove Styrke her: 'Jeg vil kunne vågne hver morgen og selv bestemme, hvem jeg vil være'Læs også:Alex Vargas efter drømmen gik i opfyldelse: Vil I have en bajer eller noget, drenge?
Hun har et helt klart mål med sin musik.
Hun vil nemlig skabe plads og frihed til både sig selv og sit publikum.
- Med alt, jeg gør – både live, i mine musikvideoer og min musik – vil jeg bare gerne skabe plads.
Frihed for mig selv og dem, der lytter til min musik.
Jeg vil kunne vågne hver morgen og selv bestemme, hvem jeg vil være, og hvad jeg vil.
Det er vigtigt ikke at sætte sig selv i bås eller at lade andre sætte dig i bås, siger 25-årige Tove Styrke.
Lyt til nummeret 'Say My Name' herunder, mens du ser backstagebilleder fra timen op til Tove Styrkes koncert i Lille Vega herunder:Tove Styrke - Say My Name21.
00: Tove Styrkes cowboyhat har været med hende verden rundt, og i aften bliver den bortauktioneret.
- Det er til 'Musikhjälpen'.
Det er en svensk radiostation, der har en foundraising hvert år, som man kan donere til, så folk køber det, og pengene går til gode formål.
Det her en er personlig hilsen, der skal høre med.
1 / 1621.
05: Hun vælger sjældent tøj før en time før koncerten.
– Jeg kan godt lide at have forskellige valgmuligheder.
2 / 1621.
10: Tove Styrke har et helt særligt ritual, før hun går på scenen til en koncert.
- Jeg kan bedst lide at lægge min egen makeup.
Jeg plejede at være ret ked af, at jeg ikke havde råd til at have en makeupartist med på tour, men nu kan jeg godt lide det, fordi det er blevet et form for ritual før en koncert.
Jeg gør det hver aften, og så kommer jeg i det helt rigtige humør.
3 / 1621.
15: - Jeg arbejder sammen med en stylist om mine outfits, og hun opfinder på en måde ting.
Vi opfinder ting sammen.
Den her får mig til at føle mig cool.
4 / 1621.
20: - Jeg har brugt de samme bukser til alle koncerter hele året, men jeg blev nødt til at smide dem ud.
De lugtede ikke så godt, og de var gået i stykker flere steder, så jeg måtte bruge gaffatape for at holde dem sammen.
De var med på syv forskellige tours.
Jeg synes, de har klaret det ret godt.
5 / 1621.
21: Backstageområdet ligger tæt på scenerne i Vega, og man kan høre fjern musik.
Det viser sig at være Charlotte Gainsbourg, som spiller på Store Vega.
– Skuespilleren?
Oh my God, det er så cool!
6 / 1621.
22: Tove Styrke er som regel ikke nervøs, før hun skal på scenen.
Kun når hun spiller foran sin familie og tætteste venner.
– Jeg har været på syv tours bare i år, så der skal efterhånden meget til at gøre mig nervøs.
7 / 1621.
23: - Dansk er mere cool end svensk.
Det lyder mere europæisk og badass.
Jeg synes, det er virkelig svært at forstå dansk, og det har altid fået mig til at føle mig ubehøvlet, fordi mange danskere forstår svensk.
8 / 1621.
24: Rastløsheden melder sig efterhånden, for der er kun lidt over en halv time, til Tove Styrke skal på scenen.
- Ja, det bliver ikke så meget mere spændende end det her.
Nu skal jeg mest bare vente og sidde og vente endnu mere.
9 / 1621.
26: Knap 30 minutter før showstart er det tid til at varme op.
Både stemme og stemning.
Tove Styrke finder nummeret 'Santa Baby' og fortsætter med sangeren Leon Bridges.
10 / 1621.
30: Ventetiden udfyldes med flere vandreture til og fra spejlet.
- Sandra har du en hårspray?
Må jeg låne den?
Det er alt, jeg behøver.
Og flere stjerner, råber Tove Styrke til sin tourmanager.
11 / 1621.
55: Tove Styrkes band og opvarmningsbandet samles kort backstage og Leon Bridges' musik fylder stadig lokalet.
– Går vi på til tiden?
12 / 1621.
56: Carolina fra opvarmningsbandet Grant tager polaroid-billeder under hele touren.
- Bare et par stykker hvert sted.
Det er bare for sjov, siger hun.
13 / 1622.
00: Mens publikum hujer, ønsker Tove og bandet hinanden en god koncert.
14 / 1622.
02: Bandet er på scenen og spiller allerede.
3, 2, 1, go.
15 / 1623.
30: - Wauw, det var virkelig sjovt, udbryder Tove Styrke efter koncerten.
Efter Toves ekstranummer overtager en sang fra Spice Girls Lille Vega, og Tove synger højt med hele vejen til backstageområdet.
- I wanna, I wanna, I wanna… Er det okay, jeg sveder på billedet?
16 / 16FacebookTwitterKopier linkEmner:København|Vega (spillested)|Pop og rock|Vesterbro|Kulturhuse




https://www.dr.dk/nyheder/regionale/midtvest/ny-feriepark-i-vestjylland-er-en-realitet-vi-faar-et-turistmaessigt

Midt- og VestjyllandNy feriepark i Vestjylland er en realitet: - Vi får et turistmæssigt magnetfeltFerieparken skal give en million ekstra feriegæster om året.
Ferieparken ved Søndervig er en realitet - 12 år efter ideen opstod Af Max Fleischer og Mona Aaberg18.
dec.
2018 kl.
16.
18Bemærk: artiklen er mere end 30 dage gammelLæs opDet har været en lang kamp at få tilladelserne i hus for at kunne bygge én af Danmarks største ferieparker og ét af Nordeuropas største badelande.
Men nu er dispensationerne på plads, og man er klar til at bygge næsten 500 feriehuse i Søndervig.
- Endelig har vi fået udmøntet den aftale, som sikrer, at der kommer 483 sommerhusgrunde i Søndervig, som er helt afgørende for, at det her kæmpe projekt kan realiseres, siger Torsten Schack Pedersen, der er erhvervsordfører for Venstre.
Det er et kæmpe projekt, som vil få stor betydning for turisme, vækst og arbejdspladser, så det her har været meget, meget højt på dagsordenen i Ringkøbing-Skjern.
Torsten Schack Pedersen (V), erhvervsordførerRegeringen gav i 2015 tilladelse til at bygge inden for den såkaldte strandbeskyttelseslinje, som siger, at man ikke må bygge tættere end 300 meter fra stranden.
Men projektet har manglet de sidste tilladelser og dispensationer for at det kunne blive en realitet.
Det er altså nu på plads.
- Det her er ikke bare en regional og lokal god historie.
Det er en rigtig, rigtig god historie for Danmark.
Med det her får vi turistmæssigt et magnetfelt, som betyder, at folk der kommer udefra, og gerne vil ud til Vesterhavet, samtidig får muligheden for at kunne tage ungerne med i badeland og hygge sig, siger Thomas Jensen, der er erhvervsordfører i Socialdemokratiet.
Den holdning deler Torsten Schack Pedersen.
- Det er et kæmpe projekt, som vil få stor betydning for turisme, vækst og arbejdspladser, så det her har været meget, meget højt på dagsordenen i Ringkøbing-Skjern.
Lokal glædeDet er købmanden i Søndervig, som helt tilbage i 2006 fik ideen om at lave en Feriepark ved den vestjyske turistby lidt vest for Ringkøbing.
Med tilladelserne på plads har investoren og initiativtageren fået en tidlig julegave.
- Jeg har det godt.
Det har jeg næsten hver dag.
Men jeg har det ekstra godt i dag.
Det var årets julegave, siger Keld Hansen.
Han forventer, de kan gå i gang med byggeriet om cirka otte måneder.
Han understreger, at naturen stadig er omdrejningspunktet, når man holder ferie i området omkring Søndervig, og han betegner ferieparken som tilbehør.
Men han oplever, at der er behov for mere end natur.
- For 20 år siden kunne man få tiden til at gå med at spille ludo og hygge sig, når det var dårligt vejr, men det er ikke sådan, det foregår i dag.
I dag er børn hyperaktive, siger Keld Hansen.
Investorerne til projektet til en milliard kroner truede ellers med at trække sig, og der er blevet arbejdet helt op til deadline, som var før jul.
- Det har taget alt for lang tid, og det har været et uskønt forhandlingsforløb, men nu er vi endelig i mål.
Jeg ville ønske, det kunne være faldet på plads for lang tid siden, men nu er vi landet på 483 sommerhusgrunde, og det er nok til, at man kan realisere det, siger Torsten Schack Pedersen.
FacebookTwitterKopier linkEmner:Lars Løkke Rasmussen (politiker)|Ringkøbing-Skjern Kommune|Torsten Schack Pedersen (politiker)|Jylland|Turisme




https://www.dr.dk/nyheder/vejret/onsdagen-traekker-i-graat-og-blaat

VejretOnsdagen trækker i gråt og blåtEndnu en gråvejrsdag venter, men en front med regn trænger ind fra vest.
Fronten med regn kommer til at drive ind over Jylland i løbet af onsdagen.
De bedste - og sandsynligvis eneste - solchancer er der på Bornholm.
Af Louise Gade Sig18.
dec.
2018 kl.
15.
41Bemærk: artiklen er mere end 30 dage gammelLæs opVi er i fuld gang med den første vintermåned.
Alligevel er det ikke de hvid-vinterlige farver, der præger vejrkortene i disse dage.
Farverne er nærmere hentet fra gråtoneskalaen.
Tirsdagen har budt på overvejende gråt, overskyet og tåget vejr, og onsdagen ser ud til at slutte sig til den grå trop.
Tilført en lille sjat regn.
Et blåt besøgI løbet af formiddagen er det altså igen skyerne, der kommer til at spille hovedrollen.
Måske er der kun et tyndere skydække til den sydvestlige del af landet, som måske kan opleve formiddagen lidt mere lys end i dag.
Men i løbet af dagen banker en front på ved den jyske vestkyst.
Den medbringer regn og bevæger sig øst ind over landet og giver således jyderne en smule regn i løbet af eftermiddagen.
Lighed mellem dag og natFordi solen står så lavt på himmelen på denne tid af året, er der ikke den store forskel på nattetemperaturer og dagtemperaturer.
I nat ligger termometeret typisk mellem to og fire grader, mens det samme er tilfældet i morgen eftermiddag.
Særligt den første del af dagen bliver en kende blæsende: frisk til hård vind fra sydlige retninger.
Men som timerne går, løjer vinden lidt af og bliver let til frisk.
FacebookTwitterKopier link




https://www.dr.dk/nyheder/udland/kinas-praesident-med-stikpille-til-usa-ingen-skal-diktere-hvad-vi-skal-goere

Nordkoreas missiltrusselSe temaUdlandKinas præsident med stikpille til USA: Ingen skal diktere, hvad vi skal gøreKinas økonomiske udvikling må ikke ske på bekostning af andre lande, siger Xi Jinping.
Kinas præsident, Xi Jinping, vil selv bestemme, hvis der er ting, som skal ændres.
Af Per Bang Thomsen18.
dec.
2018 kl.
16.
35Bemærk: artiklen er mere end 30 dage gammelLæs opI dag er det 40 år siden, at Kina gik fra at være en helt lukket økonomi til at åbne sig ud mod resten af verden gennem en række omfattende, økonomiske reformer.
Det bliver markeret i Kina, hvor landets præsident, Xi Jinping, tidligere på dagen holdt tale.
Her understregede han, at Kina skal fortætte sin økonomiske udvikling, men at det ikke må ske på bekostning af andre lande.
- Vi vil aldrig gå efter globalt overherredømme, sagde han fra talerstolen i Folkets Store Hal i hovedstaden, Beijing.
Men Xi Jinping påpegede også, at det ene og alene er Kina, der bestemmer hvilken kurs, det folkerige land skal tage.
- Ingen andre lande er i en position, hvor de kan diktere, hvad vi skal gøre eller ej, sagde præsidenten fra talerstolen.
Urimelige vilkårKina er i dag verdens andenstørste økonomi, kun overgået af den amerikanske.
Og ifølge DR’s Asien-korrespondent, Philip Khokhar, var kommentaren netop målrettet den amerikanske præsident, Donald Trump, og den handelsstrid, der lige nu udspiller sig mellem de to lande.
Amerikanerne mener blandt andet, at den kinesiske økonomi er for lukket over for omverdenen, og at Kina opererer på urimelige vilkår.
De beskylder dem blandt andet for at stjæle især teknologisk knowhow, og at de kopierer amerikanske varer.
Derudover mener amerikanerne, at den kinesiske regering giver unfair statsstøtte til deres lokale virksomheder, som de muligvis bruger til at sænke priserne på deres varer i resten af verden.
- Xi Jinping siger, at det godt kan være, at der er ting, der skal laves om, men det er ikke noget, som skal dikteres af Washington D.
C.
, forklarer Philip Khokhar.
USA og Kina har indgået en tre måneder lang våbenhvile i deres handelsstrid.
Svært at finde løsningUSA og Kina valgte tidligere på måneden at indgå en tre måneders våbenhvile i den eskalerende handelskonflikt, som blandt andet har fået begge lande til at indføre straftold på deres respektive varer.
Konflikten har dog sat den kinesiske vækst under pres, og den har samtidig øget det indenrigspolitiske pres på præsident Xi Jinping.
Derfor bliver der nu arbejdet på højtryk for at finde en løsning på konflikten.
- Problemet for Xi Jinping er, at millioner af kinesere på kort sigt vil miste deres job, hvis de her ting skal laves om.
Så det bliver ikke nemt at finde en løsning, siger Philip Khokhar.
FacebookTwitterKopier linkEmner:Donald Trump (politiker)|Kina|Xi Jinping (politiker)|USA|Økonomi




https://www.dr.dk/nyheder/indland/dsb-loerdag-bliver-julens-store-rejsedag-saa-se-faa-koebt-billetten

IndlandDSB: Lørdag bliver julens store rejsedag - så se at få købt billettenJuleaften falder på en mandag, og det gør, at udrejsetrafikken fordeler sig over flere dage.
Det ser lovende ud for togtrafikken i julen, da der er flere dage at rejse på.
Af Magnus Dam Nielsen18.
dec.
2018 kl.
15.
27Bemærk: artiklen er mere end 30 dage gammelLæs opDer er ikke længe til, at mange danskere fylder kufferten med gaver og drager ud i det danske landskab for at fejre jul med familien.
Og for mange foregår det med toget.
Det kan til tider være en stressende fornøjelse med forsinkelser, der kræver tålmodighed, men i år ser det lovende ud for de rejsende, der skal med tog.
Det skyldes, at juleaften falder på en mandag, og det vil fordele udrejsetrafikken over flere dage, fortæller Tony Bispeskov, der er informationschef i DSB.
Hvis der sidder nogle derude, som ikke har købt en billet den dag, skal de se at gøre det.
Der er stadig billetter, men der er ved være trængsel.
Tony Bispeskov- Det gode ved julen i år er, at der er tre udrejsedage, og det betyder en hel del i forhold til den trængsel, der ellers kan være.
Det betyder samtidig, at der er flere afgange og mere plads, og vi forventer derfor også færre forsinkelser.
Se at få købt din pladsbilletUd fra antallet af solgte tog- og pladsbilletter hos DSB kan de også se, hvilken dag der vil blive mest presset.
Den helt store rejsedag for togpassagerer ser ud til at blive på lørdag den 22.
december.
Derfor råder DSB også passagerer, der vil rejse på denne dag - især fra Sjælland imod Fyn og Jylland - til at købe deres billet snarest.
- Hvis der sidder nogle derude, som ikke har købt en billet den dag, skal de se at gøre det.
Der er stadig billetter, men der er ved være trængsel, og det er en god idé at købe en pladsbillet, da togene kan være godt fyldt op.
Specielt i tidsrummet 10-15 er der meget travlt denne dag, siger Tony Bispeskov.
DSB har allerede sat flere togvogne ind på de strækninger og tidspunkter, som man forventer bliver populære.
Det er også stadig muligt at sætte flere vogne ind, hvis det bliver nødvendigt.
Mindre pres på hjemturenImens langt de fleste tager turen fra København imod Jylland på udrejsen, så vil hjemrejsen selvfølgelig gøre det modsatte.
Hos DSB forventer man, at togtrafikken vil ligne de forgangne år, hvor den 26.
og 27.
december vil være de største rejsedage.
Men de dage plejer ikke at være et problem, understreger Tony Bispeskov.
- Generelt oplever vi, at der er stor forskel på, hvor længe folk tager på juleferie, og derfor er der også stor forskel på, hvornår folk rejser hjem.
Vejret lover godtDen helt store ubekendte faktor er dog vejret.
Hvis julen ramler ind i sne og frost, kan det medføre længere rejsetid og forsinkelser.
Men som det ser ud nu, så kommer vejret ikke til at spille en rolle for juletrafikken.
- Det ser ud til, at vi får et almindeligt vintervejr med mulighed for lidt regn og lidt blæst.
Som prognoserne ser ud nu, skal man ikke være bekymret, men det kan selvfølgelig nå at ændre sig, fastslår Steen Rasmussen, der er vagtchef hos DMI.
FacebookTwitterKopier linkEmner:DSB|Vejret|Jul|Jylland|København




https://www.dr.dk/nyheder/indland/anholdt-stjalet-solvtoj-10-15-millioner-fundet

IndlandTo anholdt: Stjålet sølvtøj for 10-15 millioner fundetSiden fredag har to mænd siddet fængslet i en sag om tyveri af sølvtøj fra villa i Gentofte.
Nordsjællands Politi forventer at foretage flere anholdelser i sagen.
(© Nordsjællands politi)18.
dec.
2018 kl.
15.
59Bemærk: artiklen er mere end 30 dage gammelLæs opNordsjællands Politi oplyser, at to personer er fængslet i en sag om tyveri af antikt sølvtøj til en værdi af mellem 10 og 15 millioner kroner.
Sølvtøjet blev stjålet fra en bolig i Gentofte tilbage i september, og det er nu på vej tilbage til ejermanden.
De formodede gerningsmænd blev anholdt torsdag i sidste uge.
Fredag blev de fængslet i et lukket grundlovsforhør ved Retten i Lyngby.
Men det er først nu, at politiet melder noget ud om anholdelserne.
- Lige nu holder vi kortene tæt på kroppen, angående hvem vi har anholdt, og hvordan vi er kommet på sporet af dem, da vi forventer at foretage flere anholdelser i sagen, siger politikommissær Henrik Sejer fra Nordsjællands Politi i en pressemeddelelse.
Efter anholdelserne fandt politiet en større mængde sølvtøj, og tirsdag har ejermanden set på sagerne og bekræftet, at der er tale om de stjålne varer.
Indtil videre beholder politiet dog tyvekosterne, da det indgår, som et vigtigt spor i sagen.
Ved indbruddet den 8.
september brugte gerningsmændene en stige.
Ad den kravlede de op til første sal på villaen, hvor de brød en dør op.
Stigen var blevet stjålet i dagene op til tyveriet.
Ejermanden udlovede en dusør på tre millioner kroner til den eller de personer, som kunne bringe de dyrebare sølvgenstande tilbage.
Hvorvidt dusøren er blevet udløst, oplyser politiet ikke.
"En eventuel udbetaling af dusøren er et privat anliggende for sølvtøjets ejer," skriver politiet i pressemeddelelsen.
/ritzau/FacebookTwitterKopier linkEmner:Kriminalitet|Tyverier|Nordsjællands Politi|Gentofte|Sjælland




https://www.dr.dk/nyheder/viden/kroppen/julemusik-faar-nolas-nervesystem-til-gaa-amok

KroppenJulemusik får Nolas nervesystem til at gå amokKroppen reagerer med gåsehud og velvære, når du hører din yndlings-musik.
Af Malene Lembcke Petersen og Sally Hamilton18.
dec.
2018 kl.
15.
03Bemærk: artiklen er mere end 30 dage gammelLæs opNola Grace Gaardmand er vært på Sundhedsmagasinet, og så er hun VILD med julemusik.
Så vild, at hun allerede i september begynder at lytte til det i det skjulte.
Faktisk kan man direkte måle hendes glæde ved julemusikken.
Den sætter nemlig gang i det, der hedder det sympatiske nervesystem.
Huden bliver svedig, man får gåsehud, og hjernen udløser dopamin.
Hvorfor musik?
Peter Vuust er hjerneforsker og ved alt om, hvordan musik påvirker vores hjerne.
Han finder det ret interessant, at kroppen i den grad reagerer med belønning, når vi hører musik, vi godt kan lide.
- Det stiller det spørgsmål, om der er en grund til, at vi har musik?
Har det betydning for vores overlevelse?
Det er svært at sige, men sandsynligvis, så har vi musik, så vi bedre kan fungere sammen i en stor gruppe, forklarer Peter Vuust.
Reagerer på kormusikSe i videoen, hvor stærkt Nola reagerer, da hun lytter til kormusik i en kirke, og mærk om du selv får en reaktion, når du lytter til musikken.
I følge Peter Vuust kan især kormusik få folk til at reagere stærkt.
- Specielt ved kormusik er der et særligt stof, oxitocin, der bliver forøget.
Det får os til at føle os som en del af en gruppe.
Det er lidt det samme der sker mellem mor og barn, når der ammes.
Læs også:Hjerneforsker om musik der giver 'gåsehud': Du føler faktisk frygtSå på med julemusikken - eller en anden slags musik, du godt kan lide.
Du får det godt af det.
Sundhedsmagasinet handler denne gang om julemusik, og hvad det gør ved kroppen.
Du kan se programmet her.
FacebookTwitterKopier linkEmner:Sundhed og velvære|Jul|Klassisk musik




https://www.dr.dk/nyheder/politik/regeringen-og-df-strammer-kontrollen-med-grisetransporter

DyretransporterSe temaPolitikRegeringen og DF strammer kontrollen med grisetransporterMinisteren siger, at man vil 30-doble antallet af kontroller over et halvt år.
Arkivfoto Af Emil Søndergård Ingvorsen18.
dec.
2018 kl.
15.
31 | opdateret 18.
dec.
2018 kl.
15.
40Bemærk: artiklen er mere end 30 dage gammelLæs opDer er netop landet en aftale mellem regeringen og Dansk Folkeparti om at stramme kontrollen med dyretransporter, efter at det er kommet frem, at Fødevarestyrelsen i årevis ikke konsekvent har sanktioneret overtrædelser af reglerne.
Det fortæller miljø- og fødevareminister Jakob Ellemann-Jensen (V) på et pressemøde.
Helt konkret vil man skrue markant op for antallet af kontroller.
Lige nu bliver der foretaget 100 årlige kontrolbesøg ved de steder, hvor der sker pålæsning af de grise, som føres ud af Danmark.
Det tal bliver cirka 30 gange så højt i en periode i andet halvdel af 2019, forklarer ministeren.
- Vi ved, at antallet af grisetransporter, der går ud af landet, er steget ganske voldsomt i de seneste ti år uden, at antallet af kontroller er fulgt med, siger ministeren.
- Og så ved vi, at langt de fleste behandler deres dyr pænt.
Men der er også nogle, der ikke gør det, og dem vil vi gerne hjælpe eller hjælpe til at lave noget andet.
Millioner af grise køres ud af landetSidste år blev mere end 14 millioner levende grise eksporteret ud af landet.
Ni millioner af dem kom ud på en transport på over otte timer.
Dermed er antallet af grise, der bliver sat på lange transporter ud af Danmark, steget med mere end syv millioner det seneste årti.
Antallet af fysiske stikprøvekontroller, der udføres af Fødevarestyrelsen, er fastsat til 100 kontroller om året.
Størstedelen sker på grisetransporter.
I 2015 og 2016 udførte Fødevarestyrelsen i alt 175 fysiske kontroller af transporter med levende grise ud af landet.
På hver fjerde var der for mange grise.
I 37 af kontrollerne justerede chaufføren antallet af grise, og i de sidste syv tilfælde satte Fødevarestyrelsen ind med sanktioner.
Fødevarestyrelsens stikprøver finder sted hos producenterne og på samlestederne.
Derudover foretages der på samlesteder kontrol af, om grisene er egnede til transport.
Politiet foretager også stikprøvekontroller af dyretransporterne på vejene.
I 2015 tjekkede politiet 518 grisetransporter.
På cirka hver syvende var der forseelser som manglende vand og for lidt plads.
Kilde: Fødevarestyrelsen, Miljø- og Fødevareministeriet og Dyrenes Beskyttelse.
Fra 1.
august næste år kommer man derfor til at kontrollere mere end end hver 10.
af alle transporter, som fører grise ud af Danmark- Det er sund fornuft at skrue op for kontrollen og få et godt overblik over, hvordan det står til på området, når også antallet af dyretransporter er steget, siger Jakob Ellemann-Jensen.
Dansk Folkeparti har i flere måneder plæderet for at skruen skulle strammes.
Derfor er de også glade for, at der er blevet indgået en aftale.
- Vi kan ikke være bekendt, at nogle dyr lider unødig overlast, fordi der er overlæs eller mangler vand.
Nu får vi kontrolleret mange flere transporter og skærpet indsatsen over dem, der ikke kan eller vil overholde reglerne, siger dyrevelfærdsordfører Karina Due.
Ifølge ministeren koster den ekstra kontrolindsats cirka 20 millioner kroner.
Det bliver ikke landmændene eller vognmændene selv, der skal betale.
Pengene kommer fra en pulje ved navn dyrevelfærdspuljen og "midler internt i ministeriet", forklarer han.
Vrede i oppositionenAftalen om at stramme op på kontrollen af dyretransporter kommer, efter at et flertal uden om regeringen i sidste måned ellers var enige om en anden model til at stramme op.
Partierne med Dansk Folkeparti i spidsen var enige om, at man skulle kontrollere alle grisetransporter, der skal ud af landet.
Hos Enhedslisten er man 'dybt forarget' over, at Dansk Folkeparti er gået tilbage i regeringens fold.
- Med den her aftale vil der ikke ske nogen mærkbare forbedringer af dyrevelfærden på de lange grisetransporter.
Og erhvervet holdes fuldstændig fri, selvom de selvfølgelig skal tage deres del af ansvaret og regning, når de sender grise ud på meget lange transporter gennem Europa, siger dyrevelfærdsordfører Rasmus Vestergaard Madsen.
Også hos SF er der massiv utilfredshed:- Dansk Folkeparti har jo været dem, der har råbt højest, når det kommer til forholdene for dyrene.
De havde alle kort på hånden og kunne have lavet en aftale med et flertal udenom regeringen, som reelt kunne forbedre dyrevelfærden, siger dyrevelfærdsordfører Trine Torp.
Det er de også enige om•Aftaleparterne er enige om at løfte kvaliteten af kontrollen med transportegnethed.
Dette vil ske ved at skabe vilkår, der sikrer, at embedsdyrlægerne har den fornødne tid til at 2 syne hver gris.
På den måde vil man i højere grad sikre, at grisene er egnet til transporten.
Løftet sker ved at synstiden i 3 måneder øges med 50 procent for alle.
Dette vil ske ved at pålægge transportører/besætningsejere/samlesteder at fremdrive grisene langsommere i forbindelse med synet.
Efter de 3 måneder fastholdes løftet i synstiden for de brodne kar.
•Aftaleparterne er enige om, at logbogen skal indsendes to dage før afgang.
Ønsker virksomhederne ændringer til oplysningerne i logbogen, kræves en ny logbog.
•Kontrollen bør fokusere på de aktører, som har mange overtrædelser, dvs.
branchens "brodne kar".
Det er hensigten, at disse brodne kar vil få 100 % kontrol, indtil de retter ind og følger reglerne, herunder fortsat have den forøgede synstid på transportegnethedskontrollen.
FacebookTwitterKopier linkEmner:Jakob Ellemann-Jensen (politiker)|Venstre|Dansk Folkeparti|Transportvirksomhed|Etik




https://www.dr.dk/nyheder/politik/nyt-naevn-kan-tvinge-tiarige-til-fjerne-haervaerk

PolitikNyt nævn kan tvinge tiårige til at fjerne hærværkKriminelle børn kan blive anbragt eller pålagt at rengøre brandbiler af nævnet.
Justitsminister Søren Pape Poulsen mener det nye nævn er nytænkende - socialpædagogerne synes det er symbolpolitik.
18.
dec.
2018 kl.
15.
04 | opdateret 18.
dec.
2018 kl.
16.
41Bemærk: artiklen er mere end 30 dage gammelLæs opNår unge ned til ti år bliver taget i at stjæle, sælge stoffer eller begå voldelige overfald, skal de fra nytår stilles for et særligt nævn, der afgør deres skæbne.
Tirsdag vedtog et flertal i Folketinget et lovforslag, der ifølge justitsminister Søren Pape Poulsen (K) er nytænkende og hjælper hærdede ungdomskriminelle tilbage på dydens smalle sti.
- Vi skaber et helhedsorienteret system, hvor vi i højere grad end i dag tager hånd om de unge, griber dem og river dem væk fra kriminalitetens mørke tag og viser dem vejen tilbage i fællesskabet, siger han i en pressemeddelelse.
I hver af landets 12 politikredse kommer der fra 1.
januar til at være et såkaldt ungdomskriminalitetsnævn, som skal afgøre alvorlige sager om kriminalitet begået af børn mellem 10 og 17 år.
Nævnet består af en dommer, en politimand og en repræsentant fra kommunen, og sammen har de mulighed for at bestemme en straf til børnene.
Det kan være, at de skal rengøre brandbiler eller den lokale boligforening, at de skal i forbedringsforløb i op til fire års varighed eller anbringes på sikrede institutioner.
Socialpædagogernes Landsforbund er forargede over det nye nævn.
Forbundsformand Benny Andersen mener, at man i stedet for at straffe børn bør styrke den forebyggende socialfaglige indsats.
- Det her nævn er symbolpolitik, som i værste fald skader mere, end det gavner.
Børnene får stemplet "kriminel" i panden, før de overhovedet er kommet i gang med livet.
- Ungdomskriminaliteten er faldet år efter år på grund af solide socialfaglige indsatser, der virker, og det skal vi fortsætte, siger han.
Nævnet er et ud af 24 initiativer i aftalen.
Justitsministeriet vurderer, at nævnet vil have en målgruppe på omkring 850 unge hvert år.
Cirka 400 af dem ventes at være mellem 10 og 14 år.
Regeringen, Dansk Folkeparti og Socialdemokratiet stemte for lovforslaget.
De Radikales retsordfører, Lotte Rod, kalder loven en de facto nedsættelse af den kriminelle lavalder, og derfor stemte hun imod.
Aftalen træder i kraft fra 1.
januar 2019.
Kriminelle børn skal stå til ansvar over for nævnBørn ned til ti år kan af nævn pålægges at rengøre eksempelvis boligforeninger for at komme på rette vej igen.
Et nævn skal fra nytår hjælpe ungdomskriminelle væk fra deres dårlige vej i livet ved eksempelvis at tvinge dem til rengøring eller med anbringelser.
Det har regeringen, Dansk Folkeparti og Socialdemokratiet torsdag vedtaget med en ny lov.
Læs om nævnet og dets rolle her:* Ungdomskriminalitetsnævn skal træffe afgørelser i sager, hvor børn i alderen 10-17 år er mistænkt for eller har begået alvorlig kriminalitet.
* Ikke alle unge, der begår hård kriminalitet, skal for nævnet.
Det skal de, hvis flere faktorer gør børnene særligt udsatte for at ende i "den hårde kerne".
* Det afgøres blandt andet af, om kriminaliteten begås i en tidlig alder, om man bor i et belastet boligområde, om man har misbrugsproblemer eller højt fravær i skolen.
* Justitsministeriet vurderer, at omkring 850 børn om året vil være i målgruppen.
400 af dem er mellem 10-14 år.
* I nævnet sidder en dommer, en repræsentant fra politiet samt en repræsentant fra kommunen.
Ved børn mellem 10-14 år er der også en børnesagkyndig til stede.
* Nævnet kan give forskellige påbud.
* Det kan give en straksreaktion.
Det kan være, at barnet skal rydde op efter hærværk, vaske brandbiler eller gøre rent i den lokale boligforening.
* Det kan fastsætte forbedringsforløb, der kan være i op til fire år.
Forløbene skræddersys den enkelte og kan eksempelvis indebære misbrugsbehandling eller krav om færdiggørelse af folkeskolen.
* I alvorlige sager kan børn anbringes uden for hjemmet på åbne, delvist lukkede eller sikrede døgninstitutioner.
* Gennemføres påbud ikke, indgår det i en ny sag.
* Afgørelser i nævnet er bindende, og kommunerne er ansvarlige for, at de håndhæves.
* Der oprettes et ungdomskriminalitetsnævn i hver af landets 12 politikredse.
Kilde: Justitsministeriet.
/ritzau/FacebookTwitterKopier linkEmner:Det Konservative Folkeparti|Lotte Rod (politiker)|Søren Pape Poulsen (politiker)|Kriminalitet|Radikale Venstre




https://www.dr.dk/nyheder/penge/bankdirektoer-systemet-er-tippet-i-de-kriminelles-favoer

Skatte- og momssvindelsagSe temaPengeBankdirektør: Systemet er tippet i de kriminelles favørFravalg af revision og énkrone-selskaber åbner en ladeport for kriminalitet, siger bankdirektør.
Administrerende direktør i Jyske Bank, Anders Dam, mener, at den liberale selskabslovgivning er gået for langt.
Bankens egen rapport viser, at 99,5 procent af de selskaber, banken indberetter til Bagmandspolitiet, kan fravælge revision.
Af Mathias Sommer18.
dec.
2018 kl.
16.
15Bemærk: artiklen er mere end 30 dage gammelLæs opSpørger man Jyske Banks direktør, Anders Dam, er det ikke tilfældigt, at sager om økonomisk kriminalitet i øjeblikket vælter ind over os.
Det er nemlig blevet alt for nemt at begå selskabskriminalitet i Danmark, mener bankdirektøren fra Silkeborg:- Jo nemmere det bliver at oprette selskaber, fravælge revision, få kontoforhold i pengeinstitutter og så videre, jo større bliver vores overvågningsopgave.
Og jo flere underretninger kommer vi så også til at lave til Bagmandspolitiet, siger Anders Dam.
- Man skal sørge for, at der er sammenhæng mellem den liberalisme, der ligger i fødselsfasen og så den kontrol og opfølgning, der er for myndighederne, på alt det, som bankerne underretter om, siger han.
På samfundsplan er mit gæt, at der er indberettet mistænkelige transaktioner for 40-43 milliarder kroner inden for de sidste 12 måneder, og det, synes jeg, er skræmmende og urovækkende højt tal.
Anders Dam, adm.
direktør Jyske Bank.
Enkroneselskaber og revisionspligt2018 har været præget af store sager om hvidvask i Danske Bank, svindel med udbytteskat og svindel med satspuljemidler i Socialstyrelsen.
Og onsdag starter én af danmarkshistoriens største straffesager i Retten Glostrup, hvor 16 personer er på anklagebænken for svindel med skat og moms for 258 millioner kroner.
Ifølge politiet har de tiltalte brugt en sindrig konstruktion af selskaber, der har flyttet moms og skattekrav over i skraldespandsselskaber, som siden er gået konkurs.
Alle selskaber har fravalgt revision, og flere har været såkaldte iværksætterselskaber, som kan stiftes ved at indskyde én krone i kapital.
- De her såkaldte enkroneselskaber har en gennemsnitlig størrelse på 2.
500 kroner.
Mange af dem er direkte på vej mod konkurs, men kan forinden have lavet momskarruseller og alt muligt andet, og det tror jeg altså, at samfundets ansvarlige politikere skal være meget opmærksomme på, siger Anders Dam og tilføjer:- Dem burde man afskaffe som det første.
Mistænkelige selskaber fravælger revisionIfølge en analyse fra Jyske Bank har banken fra 4.
december 2017 til 4.
december i år foretaget 3.
000 indberetninger til Bagmandspolitiet om mistænkelige transaktioner.
Fravalg af revisionSelskaber kan undlade at lade årsregnskabet revidere, hvis selskabet i to på hinanden følgende regnskabsår på balancetidspunktet ikke overskrider to af følgende størrelser:Balancesum på 4 mio.
kr.
En nettoomsætning på 8 mio.
kr.
Et gennemsnitligt antal heltidsbeskæftigede i løbet af regnskabsåret på 12.
625 af indberetningerne handler om mistænkelige overførsler på konti tilhørende selskaber, hvoraf kun tre var underlagt revisionspligt.
- Resten kan fravælge revision, og de har efter min bedste vurdering fravalgt revision.
Det siger mig, at revisorerne er en god kontrollant i relation til at få afregnet moms og skat, siger Anders Dam.
Siden 2006 har det været muligt for mindre selskaber at fravælge revision.
Siden er mængden af selskaber i dén kategori eksploderet til i dag at udgøre over 100.
000 selskaber.
- Jeg synes, det er et foruroligende højt antal.
Og jeg tror ikke, vi har set de sidste effekter af momsunddragelse, skatteunddragelse og hæleri fra de selskaber, som er aktive i dag, siger Anders Dam.
95 procent afvises i dørenTidligere på måneden offentliggjorde Erhvervsministeriet en rapport, der slår fast, at selskaber uden revision laver flere fejl i deres momsangivelser, men ikke signifikant flere fejl i skatteangivelserne.
- Vi gør os jo i Jyske Bank overvejelser om, hvordan vi garderer os mod, at kriminelle bruger banken til svindel, og én af metoderne kunne være decideret at kræve, at hvis dit selskab skal have en konto i banken, så vil vi have en erklæring fra en revisor om, at det er dig, der reviderer årsregnskabet, siger Anders Dam.
Han fortæller, at hver gang banken via sin hjemmeside får 100 henvendelser fra et selskab om at få oprettet en konto i banken, bliver 95 afvist.
- Ud af de fem selskaber er der stadig nogle, som forsøger at snyde.
Det kan vi se på nogle af de kontobevægelser, der relativt hurtigt herefter kommer.
Det er ikke banken som sådan, der bliver snydt.
Det er faktisk vores allesammens fælleskasse, der bøder for det her, siger Anders Dam.
40-43 milliarder kroner i mistænkelige transaktionerAntallet af indberetninger slår igen i år rekord, hvor Bagmandspolitiet forventes at modtage over 30.
000 indberetninger om mistænkelige transaktioner.
Det er en stigning på mere end 20 procent i forhold til 2017.
De omkring 3.
000 indberetninger, som Jyske Bank har foretaget det sidste år, drejer sig om knap 240.
000 mistænkelige transaktioner.
I alt har Jyske Bank indberettet mistænkelige overførsler for 4,3 milliarder kroner.
Og da Jyske Banks forretning udgør omkring 10 procent af branchen, lyder Anders Dams vurdering, at der i år vil blive indberettet mistænkelige transaktioner for et kæmpe milliardbeløb.
- På samfundsplan er mit gæt, at der er indberettet mistænkelige transaktioner for 40-43 milliarder kroner inden for de sidste 12 måneder, og det, synes jeg, er skræmmende og urovækkende højt tal.
FacebookTwitterKopier linkEmner:Jyske Bank|Bagmandspolitiet|Økonomisk kriminalitet|Anders Dam (erhvervsleder)|Glostrup




https://www.dr.dk/sporten/fodbold/landsholdet/tidslinje-bretton-meyer-blev-aldrig-en-del-af-noget-stoerre

LandsholdetTIDSLINJE Bretton-Meyer blev aldrig en del af noget størreClaus Bretton-Meyer er færdig som direktør hos DBU efter en periode med mange op- og nedture.
© ScanpixAf Frederik Palle18.
dec.
2018 kl.
19.
38Læs opNovember 2013 – Velkommen til DBUClaus Bretton-Meyer bliver præsenteret som administrerende direktør i DBU med henblik på at styrke udviklingen af de det danske fodboldforbund fremadrettet.
Specielt med fokus på drift, ledelse og økonomisk performance.
- Det fodboldfaglige er netop ikke blandt mine spidskompetencer, og det bliver derfor min opgave at sikre og støtte, at udviklingen af det sportslige know how fortsat bliver prioriteret højt i organisationen.
Mine primære kompetencer skal i stedet udnyttes til at håndtere de udfordringer, DBU vil komme til at opleve i et mere bredt perspektiv de kommende år, forklarer Claus Bretton-Meyer i pressemeddelelsen.
Marts 2014 – Farvel til kommunikationschefClaus Bretton-Meyer var knap mødt ind på kontoret i DBU til første arbejdsdag, før der blev renset ud.
Blot en uge inde i sit nye job beslutter han at fyre den mangeårige kommunikationschef Lars Berendt, der havde været i organisationen siden 1991.
Berendt har efterfølgende kritiseret håndteringen af fyringen.
- DBU ville udsende en pressemeddelelse, som de bad mig læse igennem.
Dens indhold var ikke i overensstemmelse med sandheden.
Der stod blandt andet, at Claus Bretton-Meyer og jeg skulle have holdt møde om min fremtid i organisationen, og han på den baggrund var kommet til den konklusion, at DBU ikke kunne indfri mine ambitioner samt, at parterne var enige om fratrædelsen, skriver Lars Berendt i sin bog ”En del af det største”.
September 2014 - En del af noget størreNoget af det mange formentlig vil huske Claus Bretton-Meyer for er budskabet "En del af noget større".
Det er en kampagne, som DBU starter sammen med deres sponsorere, og det kommer til at stå på landsholdenes trøjer.
Claus Bretton-Meyer vil gøre landsholdet til "en del af noget større".
- Budskabet er et ønske om at fortælle om DBU's ansvar og betydning for det danske samfund – og samtidig invitere til debat og dialog om, hvordan DBU i endnu højere grad kan gøre en forskel i samfundet, forklarer Claus Bretton-Meyer,Oktober 2014 – På kant med Morten OlsenClaus Bretton-Meyer er blandt andet hentet ind til DBU for at få helt styr på økonomien.
Det resulterer i adskillelige fyringer, og så beslutter den administrerende direktør også at spare ligalandsholdet væk.
Det er noget, som den daværende landstræner Morten Olsen langt fra er tilfreds med.
- Vi må acceptere, at der skal spares.
Men fodboldpolitikere, der træffer beslutningerne og skal prioritere, må tænke sig godt om.
Hvad vil DBU med talentudviklingen, hvilken retning skal vi gå?
Der skal måske prioriteres anderledes, sagde Morten Olsen dengang.
November 2014 – Lægger pres på Morten OlsenKrigen fortsætter mellem de to parter.
I et interview med Politiken lægger Claus Bretton-Meyer ikke skjul på, at landsholdets daværende landstræner gennem 14 år Morten Olsen sagtens kan gå hen og blive fyret.
Det sker op til en meget vigtig EM-kvalifikationskamp mod Serbien.
Læs også:DBU fyrer direktør Claus Bretton-Meyer- Det er helt afgørende, at vi kvalificerer os til EM.
Det er vi nødt til.
Med det potentiale, de muligheder, vi har, skal vi kvalificere os.
Skulle vi mod forventning ikke komme i den situation, må vi kigge på tingene igen.
Sådan er det jo, sagde han i interviewet.
Februar/marts 2015 – Første fodboldkonfliktDer bliver forhandlet på livet løs mellem Spillerforeningen og DBU med Claus Bretton-Meyer, hvor sidstnævnte kræver, at spillerne går 17 procent ned i løn og skriver under på en individuel aftale.
Det vil spillerne ikke, og venskabskampe mod Frankrig og USA er truet af aflysning.
Læs også:DBU-formand om fyring af direktør: 'Dansk fodbold skal bringes videre'Midt i konflikten vælger Morten Olsen at tage fusen på DBU og meddele, at han stopper, når EM-kvalifikationen og en eventuel slutrunde er ovre.
Han giver først DBU besked kort før, han annoncerer det på pressemødet.
Få dage efter kommer Claus Bretton-Meyer, DBU og Spillerforeningen til enighed om en aftale i konflikten.
Den er er dermed lukket.
For en stund i hvert fald.
November 2015 – EM glipperDanmark taber til Sverige i to playoffkampe, og på pressemødet efterfølgende takker Morten Olsen af som landstræner, og anfører Daniel Agger stopper også.
Det er nu op til Claus Bretton-Meyer at finde en ny landstræner, men han er fortrøstningsfuld omkring opgaven.
Blå bog om Claus Bretton-Meyer, der tirsdag blev fyret som administrerende direktør i Dansk Boldspil-Union:Navn: Claus Noel Bretton-Meyer.
Født: 24.
december 1965 (52 år).
Uddannelse: Officer i forsvaret, HD og MBA fra Copenhagen Business School.
Tidligere job:* Regionsdirektør i analysevirksomheden Cision fra 2002 til 2007.
* Adm.
direktør for TV2 Sport fra 2007 til 2013.
* Adm.
direktør for EuroAds Group fra 2013 til 2014.
* Adm.
direktør i Dansk Boldspil-Union fra 2014 til 2018.
/ritzau/- Vi startede med en bruttoliste på 40 emner, og de blev senere til ti.
Lige nu er vi fortsat i dialog med tre-fire kandidater.
Vi skal have en person med international trænererfaring, da vi kan se, at vi er udfordret, når vi spiller mod de bedste hold.
I december præsenterer Claus Bretton-Meyer på et pressemøde, at Åge Hareide er den nye danske landstræner.
November 2016 – Voldgiftssag stiller direktøren dårligtTre millioner tabte kroner for DBU er udfaldet af voldgiftssagen mellem dem og Spillerforeningen.
Det omhandler blandt andet forsikringspenge og kommercielle indtægter.
Situationen giver et dybt skår i forholdet mellem DBU og Spillerforeningen, og Claus Bretton-Meyer fortryder at have indgået aftalen i 2015.
- Hvis vi havde kendt denne afgørelse, så havde vi forhandlet aftalen videre, siger han.
August 2017 – De blomstrende kvinderTrods fortsat uro mellem spillere og DBU, så kan man i august glæde sig over en meget succesfuld EM-slutrunde for kvindelandsholdet i Holland.
Danmark vinder overraskende sølv, og kvindefodbold er stemplet ind i danskernes bevidsthed.
September/oktober/november 2017 – Nye problemerMens man en måned forinden oplever en kæmpe succes med kvindelandsholdet, så er billedet helt ændret en måned senere.
Revanchekampen mod Holland fra EM-finalen bliver aflyst, og selvom en delaftale gør, at man kan afvikle VM-kvalifikationskampen mod Ungarn, så lurer der flere problemer forude.
Læs også:Claus Bretton-Meyer fyret som direktør i DBUI oktober sker det frygtede så.
Danmark melder afbud til den vigtige VM-kvalifikationskamp mod Sverige, fordi parterne ikke kan blive enige.
Danmark bliver taberdømt, og selvom man indgår en aftale i november, så er VM pludselig langt væk.
Alt imens kvalificerer herrerne sig til VM i Rusland med en 5-1-sejr over Irland i Dublin.
Juni/juli 2018 – VM-succes for herrerneDanmark når til ottendedelsfinalen i Rusland og taber til de senere finalister Kroatien i straffesparkskonkurrencen.
Det bedste danske resultat siden VM i 2002, og populariteten virker styrket.
August/september 2018 – Konflikt igen, igenMen ligesom året forinden med kvindelandsholdet, så opstår der nye problemer for herrerne.
Der skal en ny aftale på plads, og spillerne møder ikke på, før det sker.
Da landsholdsspillerne ikke vil godtage aftalen tilbudt af DBU, udtager man et ”vikarlandshold” til venskabskampen mod Slovakiet.
Krisen når verden rundt i nyhederne.
Til sidst ender det med, at Claus Bretton-Meyer og Spillerforeningens direktør Mads Øland sætter sig uden for døren og deltager dermed ikke i den afgørende forhandlinger.
Magtkampen mellem de to parter bliver for stor.
Imens når blandt andre DBU’s formand Jesper Møller til enighed med Spillerforeningen om en ny aftale.
Danmark kan dermed stille i stærkeste opstilling mod Wales i Nations League.
December 2018 – FyreseddelClaus Bretton-Meyer bliver fyret af DBU efter små fem år på posten.
FacebookTwitterKopier linkEmner:Åge Hareide (fodboldtræner)|Fodbold|Holland|Rusland|Arbejdspladser




https://www.dr.dk/nyheder/viden/teknologi/langt-ude-forskere-finder-den-fjerneste-dvaergplanet-nogensinde

TeknologiLangt ude: Forskere finder den fjerneste dværgplanet nogensindeObjektet, der kaldes 'Farout', er over 100 gange længere væk fra Solen end Jorden - og over tre gange længere væk end Pluto.
Dværgplaneten 2018 VG18 kaldes også Farout - Langt ude - og er cirka 500 km i diameter og har en pink farve.
(© Roberto Molar Candanosa/Carnegie Institution for Science)Af Søren Bjørn-Hansen18.
dec.
2018 kl.
14.
31Bemærk: artiklen er mere end 30 dage gammelLæs opEt internationalt hold af astronomer har spottet en ny dværgplanet i vores solsystem, som befinder sig ufatteligt langt væk.
Dværgplaneten betegnes 2018 VG18 - men har fået kælenavnet Farout - Langt ude - af forskerne.
- Jeg sagde "far out!
" (langt ude red.
) da jeg opdagede den, og det er et virkelig fjernt objekt, siger Scott Sheppard fra Carnegie Instution for Science, der er en af de tre forskningsinstitutioner bag opdagelsen.
Læs også:Uforklarlig kraft i vores solsystem: Forskere på sporet af den mystiske "Planet 9"Kloden befinder sig i en astronomisk afstand på 120 AU - hvor 1 AU er afstanden mellem Solen og Jorden - mens fx Pluto befinder sig på 34 AU.
Dværgplaneten er altså opdaget i den absolutte udkant af det kendte solsystem, hele 3,5 gange længere væk end Pluto.
Det er 18 milliarder kilometer væk - så langt væk, at lyset fra Solen er over 16 timer om at nå derud.
Dværgplaneten Farout er langt længere borte end noget andet objekt vi har opdaget i Solsystemet.
Det er cirka samme afstand fra Solen som Voyager 2 sonden, der forlod Jorden i 1977.
(© Roberto Molar Candanosa/Scott S.
Sheppard/Carnegie Institution for Science)Kan hjælpe med at finde Planet XForskere har de senere år spottet en række dværgplaneter i og omkring det såkaldte Kuiper-bælte i solsystemets udkant.
Den fjerneste hidtil var dværgplaneten Eris 84 AU borte.
Tidligere i år fandt astronomer blandt andet en dværgplanet der fik tilnavnet The Goblin, der befinder sig 80 AU væk.
De mange dværgplaneter kan gøre astronomerne klogere på hvor den teoretiserede niende planet befinder sig - også populært kaldet Planet X.
Planet X kredser i et ekstremt fjernt kredsløb om Solen, men er stor nok til at skubbe til de mindre dværgplaneter.
Og dermed kan viden om deres kredsløb hjælpe os til at finde den sagomspundne planet.
1000 år om at nå rundt om SolenDen nyopdagede Farout bevæger sig meget langsomt omkring Solen.
Langsommere end noget andet objekt, forskerne har observeret, fortæller en af de ledende forskere.
- 2018 VG18 er meget længere væk og meget langsommere end noget andet objekt i Solsystemet, så det vil tage år at fastslå dens kredsløb, siger Scott S.
Sheppard fra Carnegie i en pressemeddelelse.
Læs også:20 mia.
km: Verdens længste rejse er stadig i gangDet eneste forskerne ved med sikkerhed nu, er planetens ekstreme afstand til Solen, dens cirka-diameter på omkring 500 kilometer og dens farve - en pink nuance, der tyder på at den mest består af is.
Og de anslår, at den nok er mere end 1000 år om at nå rundt om Solen.
Opdagelsen er gjort ved hjælp af det japanske Subaru teleskop, der er placeret på Hawaii.
FacebookTwitterKopier linkEmner:Videnskab|Subaru|Hawaii




https://www.dr.dk/nyheder/regionale/fyn/fnat-stortrives-paa-skoler-maatte-sende-elever-paa-forlaenget-weekend

FynFnat stortrives på skoler: Måtte sende elever på forlænget weekendEn fnatepidemi er i udbrud.
Den lille mide har det særlig godt, når den rammer skolerne.
Vejstrup Efterskole er en af de fynske skoler, som har måtte sende elever hjem pga.
fnatepidemi.
 © DR FYN)Af Sofie Lodahl Ørts og William Sonne Kaalø18.
dec.
2018 kl.
13.
14Bemærk: artiklen er mere end 30 dage gammelLæs opDen lille mide på under én millimeter, der graver sig ind i huden på os mennesker, er ikke helt ukendt for skoleelever og deres forældre.
Carsten Sand, overlæge på hudafdelingen på Bispebjerg Hospital, mener, at en fnat-epidemi er landet.
Og det kan de i dén grad mærke på landets skoler og efterskoler.
I starten af december måtte Vejstrup Efterskole på Sydfyn sende alle deres elever hjem på forlænget weekend med beskeden om at få kvalt fnatmiderne.
Det hjalp på situationen, da fnatten gik i sig selv igen.
Skoler har de bedste betingelserLige som andre kropsligt overførte sygdomme har hudsygdommen også gode betingelser for at sprede sig på eksempelvis en efterskole.
- Efterskoler er et fantastisk sted, hvor fællesskab og kropskontakt går hånd i hånd.
Det giver gode muligheder for de små mider, hvis ikke man passer på, siger Torben Vind Rasmussen.
Han er forstander på Ryslinge Høj- og Efterskole og konstitueret formand i Efterskoleforeningen, hvorfor han har et særligt kendskab til hjemsendelse på grund af fnat.
- Hvis der er et alvorligt udbrud, sender vi typisk eleverne hjem i 3-4 dage og får vasket alt tøj og sengetøj, fortæller Torben Vind Rasmussen.
Og dét, at hudsygdommen trives på skolerne, er overlæge Carsten Sand enig i.
- Vi ser alt fra spædbørn til unge til ældre, der bliver smittet.
Men når vi ser ophobning af tilfælde på institutioner, så er der et større problem.
Og der er det tit unge mennesker, fortæller han.
På Humble Skole på Langeland har de for nyligt også stiftet bekendtskab med fnat.
Kort efter sommerferien blev skoleleder Merete Borch mødt af en forælder, der præsenterede hende for et sæt barnehænder, der var fyldt med røde prikker.
- Så jeg sagde, hun skulle prøve at søge læge.
Det kunne være mange ting, jeg ikke kendte til.
På det tidspunkt overvejede jeg ikke, at det kunne være fnat, fortæller Merete Borch.
Da moderen igen vendte tilbage, lød beskeden, at lægen havde givet diagnosen: Fnat.
En fælles opgave at løseNår efterskolerne gør som Vejstrup Efterskole, hvor eleverne bliver sendt hjem i nogle dage, påvirker det eleverne, mener Torben Vind Rasmussen.
- De er møgirriterede over at skulle afbryde efterskoleopholdet bare i fire dage, fortæller han og tilføjer:- Selvfølgelig vil ingen have fnat, men de fleste kender nogen, der har haft fnat, eller selv har haft det.
Så man stempler ikke folk ude, fordi de har fnat.
Tværtimod er det en fælles opgave at løse det igen.
Torben Vind Rasmussen gætter på, at fire til fem efterskoler årligt må sende eleverne hjem i nogle dage for at få udryddet fnatten.
FacebookTwitterKopier linkEmner:Hudsygdomme|Efterskoler|Efterskoleforeningen|Bispebjerg Hospital|Fyn




https://www.dr.dk/nyheder/indland/loft-paa-hvidovre-raadhus-styrtet-sammen

IndlandLoft på Hvidovre Rådhus styrtet sammenEn person er kommet lettere til skade, oplyser politiet.
Politi og brandvæsen er til stede ved Hvidovre Rådhus, hvor et loft er styrtet sammen.
Af Christina Nordvang Jensen18.
dec.
2018 kl.
13.
30 | opdateret 18.
dec.
2018 kl.
13.
39Bemærk: artiklen er mere end 30 dage gammelLæs opEt 80 kvadratmeter stort loft er styrtet sammen i Borgerservice ved Hvidovre Rådhus.
En person er kommet lettere til skade og er bragt til hospitalet.
Det oplyser Peter Grønbæk, der er vagtchef ved Københavns Vestegns Politi.
- Vi har spærret området af og er i gang med at undersøge det sammen med Arbejdstilsynet.
Der har været en opbygning, og det er muligvis i forbindelse med det, at det er styrtet sammen, men det ved vi ikke på nuværende tidspunkt, siger han.
Hændelsen skete omkring klokken 12.
30, og både politi og Hovedstadens Beredskab har været til stede.
Ifølge Carsten Andersen, der er brandinspektør og indsatsleder hos Hovedstadens Beredskab, er der ikke fare for, at mere loft vil falde sammen.
- Vores vurdering er, at der ikke kan falde mere ned.
Der er faldet det ned, som der kunne, så vores arbejde var hurtig overstået.
Gudskelov er der kun én person, der har fået lidt loft over benet, siger han.
Ifølge Hvidovre Kommune arbejder man på at åbne Borgerservice på Hovedbiblioteket hurtigst muligt.
FacebookTwitterKopier linkEmner:Borgerservice|Hovedstadens Beredskab|Hvidovre|Sjælland|Offentlig forvaltning




https://www.dr.dk/nyheder/udland/udenrigsministeriet-bekraefter-ung-dansk-kvinde-draebt-i-marokko

Dansker og nordmand dræbt i MarokkoSe temaUdlandUdenrigsministeriet bekræfter: Ung dansk kvinde dræbt i MarokkoDen danske ambassadør i Marokko er rejst til Marrakesh for at følge efterforskningen.
De lokale er i chok og er meget berørte, og det er noget, de ikke har oplevet før.
De har observeret, at pigerne har vandret nogle dage alene, og i går fik guiderne så information om, at de var fundet død, fortæller en dansk rejsekonsulent til DR Nyheder.
Af Maja Lærke Maach18.
dec.
2018 kl.
14.
17Bemærk: artiklen er mere end 30 dage gammelLæs opDanske myndigheder bekræfter nu oplysningerne om, at en dansk kvinde er blevet slået ihjel i Atlasbjergene syd for Marrakesh i Marokko.
Også en norsk kvinde er blevet dræbt.
En mand er anholdt og varetægtsfængslet i sagen, oplyser Udenrigsministeriets Borgerservice i en skriftlig udtalelse.
Den danske kvinde er den 24-årige Louisa Vesterager Jespersen.
Både kvindens mor og lillesøster bekræfter identiteten på Facebook.
- Politiet har underrettet de pårørende til den danske kvinde.
De pårørende er blevet tilbudt konsulær bistand fra Udenrigsministeriets Borgerservice og den danske ambassade i Marokko, skriver Borgerservice.
Studerede sammen i NorgeDanmarks ambassadør i landet, Nikolaj Harris, der holder til i hovedstaden Rabat, er nu rejst til Marrakesh for at følge det marokkanske politis efterforskning.
- Marokkansk politi arbejder på at fastslå et motiv for drabene, som pt.
efterforskes som en kriminel handling, skriver borgerservice.
Ifølge norske medier er den norske kvinde en 28-årig veninde til den danske kvinde.
De to studerede på linjen Friluftsliv, Kultur og Naturvejledning på Universitetet Sørøst-Norge og var rejst til Marokko sammen på juleferie for at vandre i Atlasbjergene.
Læs også:Ung dansker død i populært bjergområde i Marokko: 'Folk er i chok og er meget berørte'Deres lig blev i går fundet i et øde område ved Toubkal-bjerget tæt på bjerglandsbyen Imlil, der er et populært rejsemål for turister.
Universitetets rektor fortalte tidligere i dag til DR Nyheder, at man i nat fik beskeden om, at de to kvinder var blevet dræbt.
- Her er en meget sorgfuld stemning i dag.
Vi tager vare på medarbejdere og de studerende, som stod de to kvinder nær.
Det er vores første prioritet.
Vi flager på halv stang på alle vores otte afdelinger i dag, sagde rektor Petter Aasen.
De to kvinder blev fundet dræbt i et bjergområde ikke langt fra den lille bjerglandsby Imlil, der ligger en times kørsel syd for storbyen Marrakesh.
(© DR Nyheder)FacebookTwitterKopier linkEmner:Marokko|Borgerservice|Udenrigsministeriet|Marrakesh|Offentlig forvaltning




https://www.dr.dk/nyheder/regionale/nordjylland/john-saelger-danske-oeko-shots-til-holland-og-japan-jeg-ser-et-kaempe

NordjyllandJohn sælger danske øko-shots til Holland og Japan: Jeg ser et kæmpe potentialeEksporten af dansk økologi er på et år steget med mere end 20 procent.
John Wøhlk og virksomheden Kildespring satser blandt andet på det japanske marked.
(© Kildespring)Af Klaus Videbæk og Anders Worup18.
dec.
2018 kl.
14.
14Bemærk: artiklen er mere end 30 dage gammelLæs opEngang var shots noget, du bestilte på baren i en sen nattetime.
Nu kan du også købe dem i grøntafdelingen i det lokale supermarked, hvor alkoholen er skiftet ud med ingefær, havtorn, ginseng og gurkemeje.
Trenden med sunde shots har i løbet af få år bredt sig i Skandinavien, og nu er de økologiske shots en del af den stadigt stigende eksport af danske, økologiske varer til specielt Europa og Asien.
Fra 2016 til 2017 steg salget af økologiske varer til udlandet med 21 procent, viser nye tal fra Danmarks Statistik.
Læs også:Stor fremgang i økologiske landbrug: Se hvordan det ser ud hos digÉn af dem, der nyder godt af det, er John Wøhlk, der er direktør for virksomheden Kildespring i Frederikshavn.
Her laver man saft, suppe og altså økologiske shots.
- Vi har haft shots nogle år i Danmark, men nu er de begyndt at blive interessante i specielt Tyskland og Holland, fortæller John Wøhlk.
- Vi mærker også gode tegn fra fjernøsten, hvor man generelt lever sundt.
Specielt japanerne lever utrolig sundt, og det er et marked med mere end 120 millioner mennesker.
Jeg ser et kæmpe potentiale, og det er en rejse, der kun lige er startet, siger han.
Mælk med et godt ryJohn Wøhlk fremhæver et godt design og en god smag på produkterne som nøglen til de udenlandske markeder.
Dertil kommer et stærkt økologisk brand.
- Det betyder alt.
Det betyder, at man ikke skal stå og diskutere, hvad der er økologi, og hvad der ikke er.
De stiller ikke spørgsmål ved kvaliteten, siger John Wøhlk.
Mens salget af økologiske drikkevarer fra 2016 til 2017 steg fra 39,2 millioner kroner til 50,2 millioner kroner, udgøres langt den største del af den danske eksport af kødvarer samt mejeriprodukter og æg.
Alene eksporten af mejeriprodukter og æg er steget fra 901,5 millioner til 1,23 milliarder kroner på et år.
- Den øgede eksport hænger sammen med, at Danmark har et godt ry i udlandet.
Og så har der været en stor stigning i produktionen af økologisk mælk og økologiske grise, forklarer Ejvind Pedersen, der er chefkonsulent ved Landbrug og Fødevarer.
Nye produkter til tidenHos Økologisk Landsforening giver eksportchef Pernille Bundgård en stor del af kreditten til virksomhederne.
- Det er et super godt stykke arbejde af de danske økologiske virksomheder.
De er innovative og dygtige til at arbejde med produktudvikling inden for tidens trends, siger hun.
Trods stigningen i den danske eksport importerer vi dog stadig flere økologiske varer, end vi sælger ud af landet.
Vi er særligt glade for import af økologisk frugt og grønt, som i 2017 udgjorde 39 procent af den samlede import af økologiske varer til Danmark.
FacebookTwitterKopier linkEmner:Økologi|Holland|Økologisk Landsforening|Danmarks Statistik|Fødevarer




https://www.dr.dk/nyheder/regionale/bornholm/havne-skal-goere-moler-og-kaj-anlaeg-en-meter-hoejere

BornholmHavne skal gøre moler og kaj-anlæg en meter højereForskere regner med, at vandstanden vil stige op mod 80 centimeter frem mod år 2100.
Klimaændringerne sætter sine tydelige spor på de havnebyggerier, der er igang i Danmark.
I Rønne bliver kajen mellem 50 og 70 centimeter højere end den gamle havn, og samtidig bliver den yderste læmole både en del højere og langt stærkere end de gamle ydermoler.
Af Jørgen Jensen og Lis Eilsøe18.
dec.
2018 kl.
12.
12Bemærk: artiklen er mere end 30 dage gammelLæs opFrederikshavn Havn udvider, Odense Havn udvider i Lindø, Køge Havn udvider, Rønne Havn på Bornholm udvider.
Mange danske havne vokser, og fælles for dem er, at man bygger kajer og moler højere og mere modstandsdygtige over for hårdt vejr, end de hidtil har været.
Når vi runder et nyt århundrede, regner forskere nemlig med, at vandstanden vil være steget med op mod 80 centimeter.
På længere sigt frygter de, at kloden vil opleve en vandstandsstigning på helt op til syv meter.
- Det er realistiske tal set over en lang tidshorisont, siger Carlo Sørensen, der er seniorkysttekniker i Kystdirektoratet.
Havne og kommuner skal se 100 år ud i fremtidenCarlo Sørensen er da heller i tvivl om, at havnene allerede nu skal forberede sig på højere vandstande.
- Vi skal ikke i gang med at lave løsninger til en syv meters vandstigning, men de skal i hvert fald se 100 år ud i fremtiden, når de planlægger byggerier og udvidelser, siger Carlo Sørensen.
De havne, der er i gang med at udvide med nye kajanlæg og moler nu - blandt andet Aarhus, Odense, Kalundborg, Køge og Rønne - bygger da også højere end hidtil.
- De bygger typisk i det, vi kalder kote 3 - altså tre meter over normal vandstand mod 2,5 eller 2,7 meter hidtil, siger miljøkonsulent Kasper Ullum fra foreningen Danske Havne.
Her er havnen i bornholmske Rønne helt typisk.
Havnen er i gang med første del af en stor havneudvidelse, og her vokser kajerne med op til 70 centimeter i forhold til de ældre dele af havnen.
Sten på 10 ton bliver skyllet i havetOgså de moler, der ligger yderst som en beskyttelse af havnen, skal bygges anderledes.
De skal være højere og bedre til at modstå de bølger, der allerede nu er blevet kraftigere.
- Vi oplever jævnligt, at sten på otte-ti ton triller ned af de nuværende moler, fordi de i 1984 blev bygget alt for stejle.
Derfor får de nye ydermoler en højde på fem-seks meter over den normale vandstand, og så bliver de bygget med en langt mere skrå profil for at modstå bølgerne, siger havnedirektør Thomas Bendtsen fra Rønne Havn.
Vi kan ikke bare hæve kajerne for meget ad gangen, for de skal også passe til de skibe, der kommer.
Thomas Bendtsen, direktør, Rønne HavnI løbet af de kommende 50-80 år skal de eksisterende kajer og moler også bygges om, hvis de ikke skal oversvømmes for ofte.
Rønne Havn er nået langt med planerne for de gamle kajanlæg.
- Vi hæver lige så stille højden på kajerne - i første omgang med 25 centimeter.
Vi kan ikke bare hæve kajerne for meget ad gangen, for de skal også passe til de skibe, der kommer.
Derfor er det noget, der sker løbende, siger Thomas Bendtsen.
Havnene i blandt andet Vejle, Kolding og Randers arbejder lige nu sammen med deres kommuner om klimaplaner, der også skal tage højde for kajanlæggene, og det vil flere efterhånden gøre, spår Danske Havnes miljøkonsulent Kasper Ullum.
FacebookTwitterKopier linkEmner:Havne|Danske Havne|Køge|Odense|Køge Havn




https://www.dr.dk/nyheder/udland/overblik-michael-flynn-trumps-topraadgiver-loej-fbi-om-rusland

Rusland-undersøgelseSe temaUdlandOVERBLIK Michael Flynn: Trumps toprådgiver løj for FBI om RuslandTiltalt har samarbejdet med særlig anklager for at undgå fængsel.
Michael Flynn forlader en domstol i december 2017.
Af Jakob Busk Olsen18.
dec.
2018 kl.
12.
02Bemærk: artiklen er mere end 30 dage gammelLæs opI eftermiddag falder der efter planen dom over Michael Flynn, der nåede at være USA's nationale sikkerhedsrådgiver for præsident Donald Trump i bare 24 dage.
Michael Flynn har erkendt, at han har løjet for forbundspolitiet FBI.
Han bliver den første tidligere ansatte i Det Hvide Hus, som bliver indhentet af særlig anklager Robert Muellers undersøgelse af et muligt samarbejde mellem Trumps valgkampagne og Rusland.
Her er et overblik over sagen mod den tidligere toprådgiver:Hvem er han?
Michael Flynn på arbejde i Afghanistan i 2009.
Michael Flynn var i 33 år ansat i USA's militær, hvor han generelt nød stor anseelse.
Flynn arbejdede primært med militære efterretninger og var i 2005 blandt andet med til fuldstændig at ændre USA's strategi i Irak, så man bedre kunne bekæmpe oprørere fra terrorbevægelsen al-Qaeda.
Han havde rang af generalløjtnant, da præsident Barack Obama gjorde ham til chef for Defense Intelligence Agency (DIA) - en af de højeste stillinger, en militær efterretningsofficer kan få.
Tiden hos DIA kom dog til at stå i kontrast til Flynns øvrige tid i militæret.
Hans overordnede opfattede ham som en dårlig leder, der tilmed havde en ret afvigende opfattelse af de trusler, USA stod overfor.
Så generalløjtnanten blev tvunget fra posten et år før tid og forlod militæret i 2014.
Som nyslået civil oprettede Michael Flynn et konsulentfirma, der blandt andet tiltrak kunder fra Rusland og Tyrkiet.
Flynn er registreret som demokrat, men i februar 2016 blev han rådgiver for Donald Trumps valgkampagne.
I juli samme år tiltrak han sig betydelig opmærksomhed, da han efter en tale ved det republikanske partis kongres istemte publikums taktfaste råb om Hillary Clinton: "Lås hende inde".
Da Donald Trump havde vundet præsidentvalget, meddelte han, at Michael Flynn ville få den magtfulde post som national sikkerhedsrådgiver.
Læs også:Flynns fald: Fra respekteret general til afsat sikkerhedsrådgiverHvad har han gjort?
Så sent som i december 2015 sad Michael Flynn til bords med Ruslands præsident, Vladimir Putin.
Det skete ved en middag for tv-stationen Russia Today, hvor Flynn medvirkede som kommentator.
Det er et ufravigeligt princip i USA, at landet kun har én præsident ad gangen.
Det vil sige, at en kommende præsident eller vedkommendes hold ikke kan begynde at føre konkret politik, før man har overtaget Det Hvide Hus.
Alligevel tog Michael Flynn i december 2016 - altså inden Trumps indsættelse - flere gange kontakt til Ruslands ambassadør i USA, Sergei Kislyak.
I en helt afgørende samtale bad Flynn Rusland om ikke at svare igen på de sanktioner, som Barack Obama netop havde indført som straf for Ruslands forsøg på at påvirke præsidentvalget i 2016.
Og det var netop, hvad Ruslands præsident, Vladimir Putin, gjorde - eller rettere ikke gjorde.
Sergei Kislyak ringede efterfølgende til Michael Flynn for at gøre det klart, at hans anmodning havde været udslagsgivende for Putins beslutning.
USA's efterretningstjeneste lyttede dog med på samtalerne, og 12.
januar 2017 kunne avisen Washington Post fortælle om samtalerne mellem ambassadøren og Flynn.
Den kommende vicepræsident, Mike Pence, og andre nøglepersoner i Trumps ventende administration afviste efterfølgende beskyldningerne og sagde, at samtalerne ikke havde handlet om sanktioner.
Det var nemlig den løgn, som Michael Flynn havde fortalt dem, siger Robert Mueller.
Få uger senere gentog Flynn løgnen over for to FBI-efterforskere, og det er specifikt denne ulovlige handling, som han i dag får sin dom for.
Hvilken straf venter ham?
Tidligere FBI-chef Robert Mueller leder Rusland-undersøgelsen.
I slutningen af 2017 meddelte særlig anklager Robert Mueller, at Michael Flynn havde indgået en aftale, som betød, at han erkendte sig skyldig i at have løjet over for FBI.
Samtidig meddelte Flynn, at han samarbejdede med Muellers efterforskning af Trump-kampagnen og Rusland.
I forbindelse med en anbefaling til dommeren i den tidligere rådgivers tilståelsessag kom det frem, at Michael Flynn er blevet afhørt 19 gange om sin viden af Robert Muellers hold.
Den særlige anklager mener, at Flynn bør belønnes for sit samarbejde og anbefaler, at han slipper for fængselsstraf.
Kort før dommen er der dog tilsyneladende kommet grus i det gode forhold mellem anklager og vidne.
Michael Flynns advokater har sendt et memo til domstolen, hvori det bliver antydet, at FBI opførte sig upassende i sin afhøring af Flynn.
For eksempel gjorde agenterne ham ikke opmærksom på, at det er strafbart at lyve over for forbundspolitiet.
Udviklingen har fået konservative medier som Wall Street Journal til at skrive, at FBI's afhøring "oser af at være en fælde".
Avisen lancerer også en teori om, at Flynn måske bare huskede forkert - i stedet for at lyve - da FBI udspurgte ham om samtalerne med Ruslands ambassadør.
Robert Mueller har skudt tilbage og sagt, at en person med Michael Flynns cv udmærket ved, at man ikke må lyve over for FBI.
Mere venstreorienterede medier som Vox vurderer samtidig, at det ikke giver nogen mening, at Flynn ikke kunne huske, hvad han sagde til Sergei Kislyak få uger efter, at samtalerne fandt sted.
Hvad betyder det for Trump?
Michael Flynn og Donald Trump, fotograferet sammen i december 2016.
Robert Muellers undersøgelse af Donald Trumps valgkampagne og Rusland har ikke ligefrem ry for at være fri for lækager.
Men i tilfældet Michael Flynn har den særlige anklager holdt kortene tæt til kroppen.
Det blev særligt tydeligt i et memo, som ledsagede anbefalingen om en mild straf til den forhenværende nationale sikkerhedsrådgiver.
Lange passager i memoet er nemlig streget over med sort.
Det fremgår, at Michael Flynn har "ydet betydelig assistance i efterforskning af en kriminalsag" - mere får vi ikke at vide.
Han har desuden givet "brugbar information" i en anden efterforskning, men her er selv typen af efterforskning bortcensureret.
En lang række medier konkluderede dengang, at de mange sorte streger burde være en kilde til bekymring i Det Hvide Hus.
Men reelt ved vi meget lidt om, hvad Michael Flynn har hjulpet den særlige anklager med.
Det kan dog ikke udelukkes, at der kommer lidt flere detaljer, når han senere i dag får sin dom.
FacebookTwitterKopier linkEmner:Barack Obama (politiker)|Donald Trump (politiker)|Rusland|al-Qaeda|Valg og folkeafstemninger




https://www.dr.dk/nyheder/udland/russerne-afviser-igen-igen-vi-har-ikke-blandet-os-i-det-amerikanske-valg

UdlandRusserne afviser igen-igen: Vi har ikke blandet os i det amerikanske valgEn ny rapport fortæller ellers, at russerne gik efter at påvirke sorte amerikanere.
Den russiske præsident, Vladimir Putin, afviser igen, at han har forsøgt at påvirke det amerikanske præsidentvalg.
Af Per Bang Thomsen18.
dec.
2018 kl.
13.
22Bemærk: artiklen er mere end 30 dage gammelLæs opDet passer simpelthen ikke, at den russiske regering forsøgte at blande sig i det seneste amerikanske præsidentvalg.
Det er meldingen fra præsident Vladimir Putins talsmand, Dmitry Peskov, efter at det amerikanske Senat i går offentliggjorde nye rapporter om valgkampen for godt to år siden.
Ifølge rapporterne, der er blevet bestilt af både republikanske og demokratiske senatsmedlemmer, var Ruslands indblanding langt mere omfattende end først antaget, og russerne gik blandt andet efter at påvirke de afroamerikanske vælgere.
Det skete gennem falske profiler på de sociale medier, der var blevet oprettet af et russisk firma med tråde til Vladimir Putin, og målet var blandt andet at sikre opbakning til den republikanske kandidat, Donald Trump, og ”udviske grænserne mellem virkelighed og fiktion”.
Men ifølge Vladimir Putins talsmand er beskyldningerne ubegrundede.
- Den russiske regering har intet haft at gøre med nogen som helst form for indblanding, udtaler Dmitry Peskov ifølge nyhedsbureauet AP.
Læs også:Ny rapport om amerikansk valgkamp: Rusland fokuserede på sorte og bekæmpede stemmeprocenten13 russere tiltaltHan understreger, at rapporten blot er et forsøg fra amerikansk side på at skyde skylden på russerne for de sociale spændinger, der lige nu præger USA.
Det er ikke første gang, at den russiske regering bliver beskyldt for at have blandet sig i det amerikanske præsidentvalg.
I begyndelsen af 2017 offentliggjorde samtlige amerikanske efterretningstjenester en fællesrapport, der viste, at Vladimir Putin efter alt at dømme forsøgte at påvirke præsidentvalget, og at målet var at få Donald Trump valgt og underminere den demokratiske proces i USA.
Sidenhen er en række nye oplysninger dukket frem om russernes formodede indblanding, og tidligere på året valgte de amerikanske myndigheder at tiltale 13 navngivne russiske statsborgere for indblanding i valget.
De russiske myndigheder har dog hver gang afvist beskyldningerne.
FacebookTwitterKopier linkEmner:Donald Trump (politiker)|Rusland|Vladimir Putin (politiker)|USA|Valg og folkeafstemninger




https://www.dr.dk/sporten/fodbold/landsholdet/dbu-formand-om-fyring-af-direktoer-dansk-fodbold-skal-bringes-videre

LandsholdetDBU-formand om fyring af direktør: 'Dansk fodbold skal bringes videre'Claus Bretton-Meyer var stærk til forandringsledelse, men opgaverne er anderledes i fremtiden, siger formand.
18.
dec.
2018 kl.
12.
42 | opdateret 18.
dec.
2018 kl.
13.
01Bemærk: artiklen er mere end 30 dage gammelLæs opDansk Boldspil-Union (DBU) er gået i gang med at omstille sig til en ny fremtid for dansk fodbold.
Det kostede tirsdag DBU-direktøren gennem snart fem år, Claus Bretton-Meyer, jobbet.
Den fyrede direktør får lovord med på vejen af formand Jesper Møller, men bestyrelsen mener, at DBU er et andet sted nu end for få måneder siden.
Tiden er kommet til en ny profil.
Jesper Møller, bestyrelsesformand i dbu- Claus blev ansat til at lave forandringsledelse, og det har han nogle meget stærke kompetencer til.
Læs også:ANALYSE Bretton-Meyers afgang er ikke uventet- Vi har gennemført politiske reformer, og vi har fået længerevarende landsholdsaftaler på plads for herrerne, kvinderne og U21, som giver os en kommerciel platform, som vi nu skal til at udvikle på.
- Så vi står i en ny situation, og vi mener, at tiden er kommet til en ny profil, siger Jesper Møller.
Tilfreds med arbejdetHan har mange kompetencer.
jesper møller, bestyrelsesformand i dbuClaus Bretton-Meyers periode i DBU har været præget af mange slåskampe med Spillerforeningen og uenigheder omkring vilkårene for at spille på de danske landshold.
Stridighederne førte i 2017 til aflysninger af kampe for det danske kvindelandshold, mens DBU i efteråret måtte stille med et vikarlandshold i en træningskamp mod Slovakiet på herresiden.
Jesper Møller erklærer sig meget tilfreds med det arbejde, som Bretton-Meyer har udført.
- Han har mange kompetencer, ellers havde vi ikke ansat ham.
- Han er stærk til at drive en strategisk proces igennem og skabe balance mellem indtægter og udgifter, og så har han arbejdet med at udbygge vores kommercielle platform, siger formanden.
En historisk mulighedMandag fik Claus Bretton-Meyer at vide, at bestyrelsen mente, at der skulle en anden profil til, inden nyheden blev blæst ud til offentligheden tirsdag formiddag.
Claus Bretton-Meyer nåede at være direktør I DBU i knap fem år.
- Normalt er jeg humoristisk anlagt, men det har været træls for mig at have den her snak med Claus.
Men han har taget det utrolig professionelt.
- Jeg har været i dansk fodbold i 25 år, så der er nogle administrerende direktører, trænere og andre, der er gået gennem svingdøren.
Læs også:Claus Bretton-Meyer fyret som direktør i DBU- Det kommer jeg aldrig til at vænne mig til på det personlige plan.
Jeg er dog glad for den måde, han har taget det, siger Jesper Møller.
Til marts skal DBU's repræsentantskab vælge en ny bestyrelse, der samtidig bliver reformeret på flere punkter.
Blandt andet skæres bestyrelsen fra 16 til 7 medlemmer.
Vicedirektør afløser i første omgangReformeringerne betyder også, at DBU rent organisatorisk snart står et nyt sted, og det har også haft indflydelse på afskedigelsen af Bretton-Meyer.
- Vi har styr på vores aftaler, organisation og økonomi, og det giver os en historisk mulighed for at bringe dansk fodbold videre i de næste fem til ti år, og det ønsker vi at udnytte, siger Jesper Møller.
Midlertidigt afløses Bretton-Meyer af vicedirektør Kenneth Reeh.
Samtidig er der igangsat et analysearbejde, der skal skabe klarhed over, hvilken profil den næste direktør skal have.
Læs også:William Kvist skal være konsulent for herrelandsholdet- Vi er inspireret af, hvad der sker i fodboldens verden i øvrigt.
Nogle steder er ledelsen delt mellem det fodboldmæssige, det politisk/administrative og så den kommercielle gren.
Det vil vi tage os god tid til at undersøge.
- Det kræver efter vores vurdering en anden profil, siger Jesper Møller.
/ritzau/FacebookTwitterKopier linkEmner:Claus Bretton-Meyer (erhvervsleder)|DBU|Fodbold|Spillerforeningen|Slovakiet




https://www.dr.dk/nyheder/indland/slovak-far-nedsat-dom-overfald-pa-ministers-forlovede

IndlandSlovak får nedsat dom for overfald på ministers forlovedeSøren Pape Poulsens forlovede blev overfaldet i nattelivet i København.
Nu er der faldet dom i landsretten.
Søren Pape Poulsens forlovede, Josue Vasquez, blev overfaldet tidligere i år, og nu har gerningsmanden fået nedsat sin straf i landsretten.
18.
dec.
2018 kl.
13.
33Bemærk: artiklen er mere end 30 dage gammelLæs opEn slovakisk ishockeyfan, der er dømt for at have overfaldet justitsminister Søren Pape Poulsens (K) forlovede, får en lidt mildere straf i landsretten.
Østre Landsret idømmer tirsdag slovakken fængsel i 30 dage samt en udvisning med indrejseforbud i seks år.
I byretten blev manden idømt 40 dages fængsel sammen med udvisningen.
Den meget omtalte voldsepisode fandt sted natten til 17.
maj ved beværtningen LA Bar på Gammel Mønt i det centrale København.
Her var den slovakiske mand i byen med en kammerat, og flere gange kom Papes forlovede, Josue Vasquez, over for at snakke.
Ifølge den nu dømte gjorde Vasquez flere tilnærmelser, men den nu 35-årige var efter eget udsagn ikke interesseret.
"I don't like homos"Da de to mænd senere på natten tilfældigvis mødtes ude foran baren, opstod der en episode, hvor det altså endte med, at Vasquez fik et slag i hovedet.
Josue Vasquez og anklagemyndigheden har hævdet, at slovakken slog Vasquez, fordi han ikke kan lide homoseksuelle.
Men det afviste retten, da sagen blev behandlet i Københavns Byret i sommer.
I anklageskriftet gik anklagen på, at slovakken havde sagt "I don't like homos", inden han slog ministerens forlovede.
Manden har for længst udstået sin straf, og han har heller ikke været til stede tirsdag, mens sagen er blevet behandlet i landsretten.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|København|Vold|Anklagemyndigheden




https://www.dr.dk/sporten/fodbold/landsholdet/andreas-kraul-bretton-meyers-afgang-er-ikke-uventet

LandsholdetAndreas Kraul: 'Bretton-Meyers afgang er ikke uventet'Det er en naturlig konsekvens af udviklingen i DBU, at Claus Bretton-Meyer må forlade jobbet.
Det vurderer DR Sportens fodboldkommentator Andreas Kraul.
Af Malte Nørgaard og Kasper Heide Lund18.
dec.
2018 kl.
11.
47 | opdateret 18.
dec.
2018 kl.
13.
01Bemærk: artiklen er mere end 30 dage gammelLæs opDBU har opsagt samarbejdet med unionens administrerende direktør Claus Bretton-Meyer.
- Han var en personlighed i dansk fodbold på godt og ondt, siger Andreas Kraul om den nu afgåede direktør, der nåede have posten i næsten fem år.
De fem år som direktør har budt på op- og nedture.
Kvindelandsholdets popularitet blev løftet og kulminerende med en EM-finale i sommeren 2017, mens Bretton-Meyer også var med til at ansætte den nuværende herrelandstræner Åge Hareide.
Jeg ville næsten have været mere overrasket, hvis ikke DBU havde sagt farvel til hamandreas kraul, dr sportens fodboldkommentatorMen efteråret bød også på en nedtur af de store, da det ikke lykkedes at få lavet en aftale med Spillerforeningen.
I stedet blev et landshold bestående primært af divisionsspillere sendt afsted på tur.
Læs også:Claus Bretton-Meyer fyret som direktør i DBUOg netop den episode kan have været afgørende for Bretton-Meyers afsked med unionen.
Det vurderer DR Sportens fodboldkommentator Andreas Kraul.
- Jeg ville næsten have været mere overrasket, hvis ikke DBU havde sagt farvel til ham.
I forhandlingerne med Spillerforeningen var det til sidst nogle helt andre end Bretton-Meyer, der skulle forhandle aftalen, siger Andreas Kraul.
Egne folk på banenAllerede i den første uge i embedet gjorde Bretton-Meyer den daværende kommunikationsdirektør i boldspilunionen, Lars Berendt, arbejdsløs.
For Claus Bretton-Meyer var aldrig bange for at sætte sit eget hold.
Tidligere på året blev Peter Møller ansat som ny fodbolddirektør.
Jeg tror, at DBU nu vil lede efter en direktørtype, der ikke skal passe den del af forretningen, som Peter Møller er blevet sat tandreas kraul, dr sportens fodboldkommentatorOg det var en ansættelse, som dengang blev bifaldt på DBU Allé.
- Med Peter Møller får vi en person, der selv har været aktiv på højeste plan og som samtidigt har både personlighed og leder-egenskaber, så han kan gå forrest i udviklingen af dansk fodbold, sagde Bretton-Meyer dengang.
Læs også:DBU-direktør: ’Peter Møller skal genskabe tilliden’Men måske var han med til at udpege sin egen afløser.
I hvert fald sendte ansættelsen et klart signal, da der blev skubbet ved nogle ting øverst i unionen.
- Med Peter Møller på banen blev der signaleret, at der var brug for et andet ansigt udadtil.
Den egentlige direktør for DBU blev sat på sidelinjen, siger Andreas Kraul og fortsætter.
- Jeg tror, at DBU nu vil lede efter en direktørtype, der ikke skal passe den del af forretningen, som Peter Møller er blevet sat til.
Det bliver nok en mere klassisk administrerende direktør, der har meget fokus på driften.
Den vurdering ligger fint i tråd med DBU's egen udmelding tidligere på dagen, hvor bestyrelsesformand Jesper Møller fastslog følgende i en pressemeddelelse.
- DBU's bestyrelse ønsker en anderledes profil som administrerende direktør.
Claus Bretton-Meyer afløste i 2013 Jim Stjerne Hansen, der havde titel af generaldirektør i DBU.
FacebookTwitterKopier linkEmner:Åge Hareide (fodboldtræner)|Claus Bretton-Meyer (erhvervsleder)|DBU|Fodbold|Spillerforeningen




https://www.dr.dk/sporten/haandbold/herreligaen/appel-i-haandboldsag-afvist-ingen-omkamp-mellem-gog-og-kolding

HerreligaenAppel i håndboldsag afvist: Ingen omkamp mellem GOG og KoldingGOG får ingen omkamp mod KIF Kolding, og dermed står det uafgjorte resultat ved magt.
Af Kasper Heide Lund og /ritzau/18.
dec.
2018 kl.
10.
44 | opdateret 18.
dec.
2018 kl.
14.
52Bemærk: artiklen er mere end 30 dage gammelLæs opHåndboldklubben GOG får ikke en omkamp mod KIF Kolding, som den fynske klub ellers har argumenteret for.
Således har DIF's (Danmarks Idrætsforbund) Appelinstans afvist at realitetsbehandle GOG's appel af Håndboldens Appelinstans' afgørelse om, at der ikke skal finde omkamp sted mellem GOG og KIF Kolding.
Læs også:Ny appel i håndboldsag: GOG går videre til DIFSådan lyder det i en kendelse fra DIF, der er landets højeste idrætsinstans.
Dermed står resultatet 23-23 fra ligakampen 20.
oktober 2018 ved magt.
- DIF's Appelinstans finder ikke, at der i sagen er påpeget forhold, der kan begrunde en tredjepartsbehandling af de af underinstanserne foretagne regelfortolkninger af spillereglerne under DHF, lyder det i afgørelsen fra DIF.
I den omtalte kamp blev GOG tildelt en udvisning omkring ni minutter før tid og fik samtidig underkendt en scoring.
Det skete, da GOG -træner Nicolej Krickau stod klar til at aflevere sit grønne timeout-kort, men fortrød, da fynboerne scorede.
Læs også:Kaotisk håndboldopgør skal spilles om: GOG får ny kamp mod KoldingKampen endte 23-23, og GOG mente, at dommerfejlen fik afgørende indflydelse på kampens udfald.
Fynboerne nedlagde protest og fik i første omgang medhold hos Dansk Håndbold Forbund (DHF), som medgav, at der skulle spilles en ny kamp.
Den kendelse ankede KIF Kolding så til Håndboldens Appelinstans med krav om, at resultatet fik lov til at stå.
Det fik den jyske klub medhold i.
Læs også:Efter kaotisk opgør: GOG kræver omkamp mod KIF KoldingHos begge instanser var der enighed om, at der var begået en dommerfejl, men man var derimod uenige om, hvorvidt fejlen havde afgørende indflydelse på det endelige resultat af kampen, og derfor måtte man ty til en afgørelse hos idrættens højeste appelinstans hos DIF.
- Det er jeg selvfølgelig ærgerlig over.
Vi havde håbet på at få en ny kamp ud af det, fordi vi synes, vi var blevet bortdømt, og det viser kendelsen fra disciplinær- og appelinstansen også, siger direktør i GOG Kasper Jørgensen til DR.
- Vi får ret, men får ikke en ny kamp, og det ærgrer mig.
FacebookTwitterKopier linkEmner:Danmarks Idrætsforbund|GOG Håndbold|KIF Kolding København|Håndbold|Kolding




https://www.dr.dk/nyheder/udland/marokkansk-politi-anholder-mistaenkt-drab-paa-dansk-og-norsk-kvinde

Dansker og nordmand dræbt i MarokkoSe temaUdlandMarokkansk politi anholder mistænkt for drab på dansk og norsk kvindeKvinderne blev fundet døde på et bjerg i et øde område nær en landsby.
De to kvinder var på vandretur, da de blev fundet døde i et øde bjergområde syd for Marrakesh.
Af Maja Lærke Maach og Christine Hyldal18.
dec.
2018 kl.
11.
59 | opdateret 18.
dec.
2018 kl.
12.
15Bemærk: artiklen er mere end 30 dage gammelLæs opEn person er blevet anholdt mistænkt for at have dræbt en dansk og en norsk kvinde nær en bjerglandsby i Marokko.
Det oplyser landets indenrigsministerium i en pressemeddelelse.
Manden blev anholdt i Marrakech, og ifølge pressemeddelelsen jager politiet også andre mistænkte.
Den anholdte er varetægtsfængslet.
Kvinderne var på vandretur og blev fundet døde med tegn på vold i et øde bjergområde syd for Marrakesh ved Toubkal-bjerget, som er populært blandt turister.
Motivet bag drabene er endnu ikke kendt.
Den danske kvinde hedder Louisa Vesterager Jespersen og er 24 år.
DR har forsøgt at komme i kontakt med hendes mor, men uden held.
Moren og Louisa Vesterager Jespersens søster bekræfter dog på Facebook, at Louisa er dræbt i Marokko.
Studerede friluftsliv i NorgeDe to kvinder studerede en bachelor på linjen Friluftsliv, Kultur og Naturvejledning på Universitetet i Sørøst-Norge.
Universitet bekræfter over for DR Nyheder, at man i nat fik en meddelelse fra politiet om, at de to kvinder var fundet dræbt.
- Vi fik besked om, at de to kvinder er blevet dræbt i Marokko i går.
Vi fik meldingen om tragedien fra politiet i nat, siger rektor Petter Aasen til DR Nyheder.
- De to studerende er erfarne i friluftsliv.
De er vant til at færdes i skov og fjeld.
De har juleferie nu og er på en rejse, som de har planlagt længe, til et område, som normalt regnes som sikkert at færdes i, siger han.
Læs også:Ung dansker død i populært bjergområde i Marokko: 'Folk er i chok og er meget berørte'Ifølge ham er de studerende, som søger ind på friluftslinjen, vant til at begå sig i naturen.
Når de har ferie, opsøger de attraktive områder, hvor de kan dyrke deres interesse for naturen.
- Her er en meget sorgfuld stemning i dag.
Vi tager vare på medarbejdere og de studerende, som stod de to kvinder nær.
Det er vores første prioritet.
Vi flager på halv stang på alle vores otte afdelinger i dag, siger Petter Aasen.
Der vil blive holdt en mindehøjtidelighed senere.
Det danske udenrigsministeriums borgerservice vil ikke bekræfte, at der er tale om drab.
De vil kun bekræfte, at en dansk statsborger er fundet død i Marokko.
Den unge danske kvinde  og den norske kvinde blev fundet døde lidt uden for bjerglandsbyen Imlil, der ligger ca.
en times kørsel fra Marrakech.
(© DR Nyheder)FacebookTwitterKopier linkEmner:Marokko|Marrakesh|Kriminalitet|Fritidsaktiviteter|Facebook




https://www.dr.dk/sporten/fodbold/superliga/flere-tilskuere-paa-laegterne-i-superligaen

SuperligaFlere tilskuere på lægterne i SuperligaenSuperligaen i fodbold gik på vinterferie i aftes, og selv med kolde decemberkampe er tilskuertallet faktisk steget i år.
AGF er en af de Superligaklubber, som har oplevet fremgang i antallet af tilskuere i 2018.
Af Kristian Pedersen og Jesper Ottosen18.
dec.
2018 kl.
10.
45Bemærk: artiklen er mere end 30 dage gammelLæs opDet er blevet mere populært at se dansk superligafodbold fra et stadionsæde.
Det har betydet, at der i snit er kommet 420 tilskuere mere per kamp i første halvdel af sæsonen 2018/2019 end i første halvdel af forrige sæson.
Der er dog et stykke fra Brøndby IF's 12.
510 tilskuere i snit til Hobro IK's 3.
369, men samlet lander klubberne med et gennemsnit på 6.
284 tilskuere.
FC København er den klub, som har oplevet den største fremgang af tilskuere til deres hjemmekampe på 14,6 procent, mens FC Nordsjælland har mistet 37,6 procent af deres tilskuere i forhold til sidste år.
Særlige tiltag for fansStigningen kan blandt andet skyldes, at flere klubber har haft ekstra fokus på oplevelser for tilskuerne uden for stadion.
Blandt dem AGF, hvor man har forsøgt sig med både fanmarch og besøg i den lokale kirke som optakt til en kamp.
- Vi gør utrolig meget ud af at reklamere og markedsføre vores kampe.
Det kan være i forbindelse med det, vi kalder "Aarhus Walk", hvor vi sammen går mod stadion fra bymidten.
Vi har i de senere år også haft en stor fanzone, hvor vores fans samles før kampene, siger Søren Højlund Carlsen, der er kommunikationschef i AGF.
- Det gælder om at skabe en fest, som varer mere end 90 minutter, og det har vi god erfaring med.
Målt på tilskuertal har AGF haft en stigning på fem procent, og klubben er i top, når det handler om tilskuerantal - kun overgået af Brøndby og København.
Ideen om en fanzone før og efter kampen er også nået til Horsens, hvor direktør Kristian Nielsen noterer sig en pæn fremgang i år på hele 11,9 procent.
- Vi har selv gjort en stor indsats omkring nogle udvalgte kampe.
Vi har lavet fanzone og forsøgt at styrke den samlede oplevelse ved at trække folk til stadion før kampene, siger Kristian Nielsen.
Spilletidspunkter er en udfordringEn udfordring for klubberne er imidlertid spilletidspunkterne, der strækker sig over fire dage i ugen.
Der er enormt stor forskel på publikum fredag aften og søndag eftermiddag, fortæller Søren Højlund Carlsen fra AGF.
- Vi har fundet ud af, at fredag er en god dag for fest og fredagsbar, mens søndag er rigtig god til børnefamilier.
Mandag aften er mere erhvervs- og business-aften, hvor især vores sponsorer ser en fordel i at komme direkte fra job.
Så vi forsøger at se kampene individuelt for at optimere både oplevelsen og tilskuertallet, siger han til DR Østjylland.
Superligaen i år har samlet stadig langt til årene 2003-2010, hvor der var 8.
000 tilskuere i snit.
FacebookTwitterKopier linkEmner:AGF|FC København|Fodbold|København|Jylland




https://www.dr.dk/nyheder/udland/ung-dansker-doed-i-populaert-bjergomraade-i-marokko-folk-er-i-chok-og-er-meget

Dansker og nordmand dræbt i MarokkoSe temaUdlandUng dansker død i populært bjergområde i Marokko: 'Folk er i chok og er meget berørte'Området i Marokko, hvor to unge kvinder er fundet døde, er populært for turister.
Den unge danske kvinde  og den norske kvinde blev fundet døde i et bjergområde lidt uden for landsbyen Imlil, der ligger ca.
en times kørsel fra Marrakech.
(© Scanpix)Af Maja Lærke Maach og Christine Hyldal18.
dec.
2018 kl.
10.
57Bemærk: artiklen er mere end 30 dage gammelLæs opLokale bjergguider i det marokkanske område, hvor to unge kvinder fra Danmark og Norge i går blev fundet døde med spor efter vold, er dybt chokerede over nyheden.
Det fortæller den danske rejsekonsulent Susanne Bach, der siden i går aftes har talt med flere af guiderne.
Hun har mange års erfaring med at arrangere rejser til det nordafrikanske land og samarbejder med flere af dem fra området for selskabet Marokkoeksperten.
- De lokale guider har ringet til os og har delt, hvad de føler, ser og oplever.
De synes, det er forfærdeligt, fortæller hun til DR Nyheder.
- Folk er i chok og er meget berørte, og det er noget, de ikke har oplevet før.
De ved ikke, hvad de skal tænke.
De har observeret, at pigerne har vandret nogle dage alene, og i går fik guiderne så information om, at de var fundet døde, siger hun.
Ligene af den danske og norske kvinde blev fundet på en bjergsti ikke langt fra bjergbyen Imlil ved Atlasbjergene.
De danske, norske og marokkanske myndigheder arbejder fortsat på at undersøge, hvad der er sket med kvinderne.
Kvindernes pårørende er underrettet.
Norsk politi på vejUdenrigsministeriets Borgerservice fortæller til DR Nyheder, at man ikke kan oplyse mere i sagen på nuværende tidspunkt, da der er tale om personsager.
Derudover er bjergområdet svært at komme frem til for myndighederne.
Flere steder kan man ikke komme dertil i bil.
Læs også:Dansk kvinde fundet død i MarokkoEn norsk politimand, der arbejder på Norges ambassade i Marokkos hovedstad, Rabat, er på vej til området.
- Han bliver bindeled i efterforskningen mellem norsk og marokkansk politi, siger kommunikationsrådgiver fra norsk kriminalpoliti Axel Due.
Ifølge ham arbejder det norske politi i øjeblikket på at få etableret et samarbejde med det marokkanske politi.
En af bjergguiderne havde allerede fået de første e-mails fra turister, der nu har trukket sig fra en vandretur, så de er nervøse for hvad det kommer til at betydeRejsekonsulent Susanne BachImlil er den by, som turister ofte rejser til fra Marrakech for at opleve lokalsamfundet og berberkulturen.
Herfra kan man bestige Nordafrikas største bjerg, Toubkal, forklarer Susanne Bach.
Området er et yndet udflugtsmål for både professionelle klatrere og almindelige turister, som vil opleve Atlasbjergenes smukke natur.
- Mange kalder det et godt nybegynderbjerg, fordi det ikke kræver så meget teknisk snilde at bestige det.
Folk bruger det også til almindelige trekkingture, hvor de ikke nødvendigvis bestiger det, siger hun.
Den unge danske kvinde  og den norske kvinde blev fundet døde lidt uden for bjerglandsbyen Imlil, der ligger ca.
en times kørsel fra Marrakech.
(© DR Nyheder)Vandrede uden guideBåde de lokale bjergguider har set de to kvinder vandre på egen hånd, og norske medier skriver det samme.
Det overrasker Susanne Bach, at der tilsyneladende ikke har været en guide med på deres tur, da det ellers er den løsning, som de fleste turister vælger.
Efter mørkets frembrud er det for eksempel ikke til at se noget, fordi der ikke er nogen gadebelysning.
- Det er lidt usædvanligt.
Det kunne jeg ikke selv finde på.
Jeg har været der mange gange og betragter det som et helt utroligt trygt område med nogle af de mest gæstfrie mennesker, man kan forestille sig.
Det er ikke noget, som vi ville anbefale til vores kunder.
Vi har altid bjergguider med.
Vind og vejr kan betyde, at ruterne kan ændre sig fra dag til dag på grund af sne og vandløb, siger Susanne Bach.
Politiet har lukket vandretureBjergguiderne fortæller til Susanne Bach, at alle vandreture fra Imlil er blevet suspenderet, og at politiet i et stort antal undersøger området, hvor ligene blev fundet.
- Jeg hører, at politiet er massivt til stede, og derfor bliver der talt om sagen rundt på caféerne og hos naboerne, for man kan ikke komme hen til området og se noget med egne øjne.
En af bjergguiderne havde allerede fået de første e-mails fra turister, der nu har trukket sig fra en vandretur, så guiderne er nervøse for, hvad det her kommer til at betyde.
Det giver dog ifølge Susanne Bach god mening at lukke ned for turene, idet Imlil er en lille landsby, og når politiet er så massivt til stede, vil betjentene fylde det hele.
FacebookTwitterKopier linkEmner:Turisme|Marokko|Politi|Norge|Borgerservice




https://www.dr.dk/nyheder/udland/efter-ulovlige-drab-paa-hjorte-amerikansk-jaeger-doemt-til-se-bambi

UdlandEfter ulovlige drab på hjorte: Amerikansk jæger dømt til at se 'Bambi'Han skal se filmen én gang om måneden, efter at han ulovligt har skudt og dræbt hjorte for fornøjelsens skyld.
Det er uvist, hvor mange hjorte der er blevet skudt og dræbt.
Af Per Bang Thomsen18.
dec.
2018 kl.
09.
09Bemærk: artiklen er mere end 30 dage gammelLæs opDen amerikanske krybskytte David Berry Jr.
, der ulovligt har skudt og dræbt hundredvis af hjorte, er blevet dømt til at se Disney-filmen ’Bambi’ mindst én gang om måneden, mens han afsoner sin straf.
Det har en dommer fra den amerikanske delstat Missouri netop afgjort.
Tegnefilmen fra 1942 handler om hjortekiddet Bambi, der må klare sig på egen hånd, efter at hans mor er blevet skudt og dræbt af en skytte.
Den første visning skal ifølge USA Today finde sted ”enten den 23.
december eller før”.
Derefter skal filmen ifølge dommen vises ”mindst én gang om måneden, mens den tiltalte afsoner sin straf i fængslet i Lawrence County”.
Læs også:Krybskytter på jagt efter næsehorn spist af løverDen 29-årige David Berry Jr.
blev anholdt i august i år sammen med sin far, sin bror og sin farbror.
De havde i årevis skudt og dræbt hjorte i den sydvestlige del af Missouri for fornøjelsens skyld.
- Der var tale om trofæbukke, som blev skudt ulovligt, for det meste midt om natten.
De tog deres hoveder og efterlod kroppene, udtaler den offentlige anklager, Don Trotter.
I begyndelsen af december blev David Berry Jr.
så idømt ét års fængsel, efter at han havde erkendt sig skyldig i ulovligt at have skudt og dræbt hjortene.
Det er uvist, hvor mange hjorte der helt præcist er blevet dræbt, men ifølge en lokal vildtagent er der tale om ”flere hundreder”.
Ifølge de lokale myndigheder er der tale om en af de største sager om ulovlig jagt på hjorte i delstatens historie.
FacebookTwitterKopier linkEmner:Dyr|USA|USA Today|Kriminalitet




https://www.dr.dk/nyheder/regionale/midtvest/baevere-paa-anklagebaenken-i-landsretten-lodsejer-kraever-erstatning

Midt- og VestjyllandBævere på anklagebænken i landsretten: Lodsejer kræver erstatning for fældede træerLodsejer mener, staten skal betale for skader, som bæverne har forvoldt på hans ejendom.
I efteråret 1999 blev 18 bævere sat ud i Klosterhedens Statsskovdistrikt.
I dag er bestanden mindst på 100 og de sætter sig tydelig spor i landskabet.
Af Jesper Ibfelt og Mette Skov-Jensen18.
dec.
2018 kl.
09.
20Bemærk: artiklen er mere end 30 dage gammelLæs opI dag er bæverne fra Klosterheden Plantage på anklagebænken i Landsretten i Viborg.
Lodsejer Find Andersen-Fruedahl fra Møborg mellem Lemvig og Holstebro mener, at staten er erstatningspligtig for de skader, bæverne har forvoldt på hans ejendom.
Der er tale om et kæremål.
For et år siden tabte Find Andersen-Fruedahl nemlig sagen mod Miljøstyrelsen i byretten i Holstebro.
- Jeg er sikker på, at vi vinder den sag.
Det er jeg helt overbevist om, siger lodsejeren til DR Midt & Vest.
Find Andersen-Fruedahl overtog sin ejendom fra sine forældre.
Siden 1980 har de plantet det 13 hektar store område til med træer som sitka, fyr og rødbøg.
Det er dem, som bæverne har fået smag for.
 Find Andersen-Fruedahl ejer 13 hektar jord ved Møborg, som han har plantet til med sitka, fyr og rødbøg.
Men bæverne respekterer ikke ejendomsretten.
Ifølge Find Andersen-Fruedahl har bæverne fældet tusindvis af træer og forårsaget store oversvømmelser.
- Og de fælder stadigvæk på livet løs, fortæller han.
Bæveren i DanmarkBæveren uddøde i Danmark for mere end 1.
000 år siden, men i 1999 blev arten genindført.
I første omgang blev 18 bævere sat ud i Flynder Å-systemet ved Klosterheden mellem Holstebro og Lemvig.
I dag kan bæveren opleves i Klosterheden i Vestjylland, i Nordsjælland og i Nationalpark Thy i Nordvestjylland.
Bestanden vokser fra år til år, og bæverne spreder sig via vandløb og åer til andre områder.
Det har gennem årene skabt debat, fordi private jordejere har oplevet skader.
Kilde: Miljøstyrelsen og DR Midt & VestDet var i 1999, at Skov- og Naturstyrelsen udsatte 18 bævere i Klosterheden Plantage.
De vilde dyr har i dén grad taget området til sig, så der i dag er mindst 100 bævere i området.
De bygger dæmninger og fælder træer, men da bæverne er fredede, er myndighederne ikke forpligtet til at betale erstatning for skader, de forvolder.
Med sagen i landsretten håber Find Andersen-Fruedahl at få ændret praksis.
- Jeg har ulempen ved bæverne, der ødelægger mine træer.
Landmænd i området får afgrøder oversvømmet og dræn ødelagt.
Jeg er som sagt sikker på, at vi vinder sagen, siger han.
- Hvad nu hvis du taber?
- Så tager vi den derfra.
Jeg er ret overbevist om, at landsretten vil være lydhør og se velvillig på vores argumenter.
Find Andersen-Fruedahl kræver mindst 300.
000 kroner af Miljøstyrelsen, som i dag er myndighed på området.
FacebookTwitterKopier linkEmner:Dyr|Naturstyrelsen|Miljøstyrelsen|Holstebro|Jylland




https://www.dr.dk/sporten/fodbold/england/mourinho-fyret-som-manager-i-manchester-united

EnglandMourinho fyret som manager i Manchester UnitedEfter en lang række skuffende resultater stopper José Mourinho som manager i Manchester United.
José Mourinho er færdig som manager i Manchester United.
18.
dec.
2018 kl.
11.
00 | opdateret 18.
dec.
2018 kl.
12.
33Bemærk: artiklen er mere end 30 dage gammelLæs opManager José Mourinho stopper i Manchester United med øjeblikkelig virkning.
Det meddeler fodboldklubben på sin hjemmeside.
Blå bog om José MourinhoNavn: José Mario Santos Mourinho FelixAlder: 55 årNationalitet: PortugisiskTrænerkarriere:1992-1997: Assistenttræner for Bobby Robson i Sporting Lissabon, FC Porto og FC Barcelona.
1997-2000: Assistenttræner for Louis van Gaal i Barcelona.
2000: Træner i Benfica.
2001-2002: Træner i Uniao Leira.
2002-2004: Træner i FC Porto.
2004-2007: Manager i Chelsea.
2008-2010: Træner i Inter.
2010-2013: Træner i Real Madrid.
2013-2015: Manager i Chelsea.
2016-2018: Manager i Manchester United.
Meritter:2003: Uefa Cuppen, portugisisk mester og portugisisk pokalvinder med Porto.
2004: Portugisisk mester, Champions League med Porto.
2005: Engelsk mester, Liga Cuppen i England, Community Shield med Chelsea.
2006: Engelsk mester med Chelsea.
2007: FA Cuppen, Liga Cuppen med Chelsea.
2008: Super Cuppen i Italien med Inter.
2009: Italiensk mester med Inter.
2010: Champions League, italiensk mester, italiensk pokalvinder med Inter.
2011: Spansk pokalvinder med Real Madrid.
2012: Spansk mester, Super Cuppen i Spanien med Real Madrid.
2015: Engelsk mester, Liga Cuppen i England med Chelsea.
2017: Liga Cuppen i England, Europa League med Manchester United.
/ritzau/- Klubben vil gerne takke José for hans arbejde i Manchester United og ønsker ham succes i fremtiden, lyder det på hjemmesiden.
Ifølge flere britiske medier herunder BBC er der tale om en fyring.
Læs også:Manchester United letter presset på fyringstruet MourinhoI første omgang vil United udpege en midlertidig manager, mens man indleder processen med at finde en permanent af slagsen.
Ifølge det britiske medie Sky vil den tidligere Manchester United-spiller Michael Carrick få det midlertidige ansvar for træningen.
Turbulent tid i ManchesterMourinho tiltrådte i Manchester United i sommeren 2016, men opholdet i storklubben har overvejende været skuffende, selv om han førte klubben til Europa League- og Liga Cup-triumf i den første sæson.
I Premier League blev det i samme sæson til en sjetteplads, mens det i den efterfølgende sæson blev til en acceptabel andenplads, 19 point efter Manchester City.
Læs også:Danskerklubber tørner sammen i Champions LeagueI den igangværende sæson har United haft store problemer både spillemæssigt og resultatmæssigt.
Aktuelt ligger klubben på en sjetteplads med hele 19 point op til Liverpool på førstepladsen.
Netop Liverpool var modstanderen søndag, da Mourinho stod i spidsen for United for sidste gang.
Her var Liverpool klart bedst og vandt 3-1.
Portugisisk titelmagnetMourinho er blandt de mest vindende trænere i nyere tid.
Han fik sit helt store gennembrud på den internationale scene, da han i 2004 førte Porto til en sensationel triumf i Champions League.
Seks år senere vandt han også Europas største klubturnering med italienske Inter, som han også gjorde til mester to år i træk.
Forinden havde han vundet to engelske mesterskaber med Chelsea i 2005 og 2006, og han kom tilbage til London-klubben og vandt Premier League endnu en gang i 2015.
Desuden var han træner i Real Madrid, som han gjorde til spansk mester i sæsonen 2011/12.
/ritzau/FacebookTwitterKopier linkEmner:José Mourinho (fodboldtræner)|Manchester United FC|Storbritannien|England|Fodbold




https://www.dr.dk/nyheder/kultur/naegter-samarbejde-fyret-cbs-chef-misser-knap-800-millioner

KulturNægter at samarbejde: Fyret CBS-chef misser knap 800 millioner Les Moonves gik af som CBS-direktør efter anklager om seksuelle overgreb.
Han må nu også undvære sit gyldne håndtryk.
Les Moonves blev fyret som direktør for CBS i september som følge af anklager om at have begået seksuelle overgreb.
(Arkivfoto) )18.
dec.
2018 kl.
08.
14Bemærk: artiklen er mere end 30 dage gammelLæs opLes Moonves, der er tidligere administrerende direktør for CBS, et af USA's største tv-selskaber, får alligevel ikke sin fratrædelsesgodtgørelse på 120 millioner dollar - knap 790 millioner kroner.
Det har bestyrelsen i CBS besluttet, efter at den har konstateret, at Moonves ikke har samarbejdet fuldt ud om en undersøgelse af anklager om seksuelle overgreb.
En advokat for den fyrede direktør afviser beslutningen og kalder den "grundløs".
Advokaten siger dog samtidig, at Les Moonves ikke vil udfordre bestyrelsens beslutning.
Den 69-årige Moonves fik sparket i september, efter at seks kvinder stod frem i The New Yorker og fortalte, at CBS-chefen havde tvunget dem til at udføre oralsex på ham.
Ifølge kvinderne havde han ligeledes blottet sig for dem og udsat dem for fysisk vold.
Overgrebene skulle angiveligt have stået på over flere år.
Var en af de bedst betalte cheferDa Moonves gik af, oplyste CBS, at selskabet havde afsat 120 millioner dollar til hans fratrædelse.
Men efter en intern undersøgelse har selskabet altså besluttet, at Moonves ikke får sit gyldne håndtryk.
Ifølge CBS' undersøgelse har Les Moonves ikke fuldt ud samarbejdet om at få belyst omstændighederne omkring anklagerne mod ham.
Selskabet konkluderer også, at han har misbrugt sin stilling og brudt sin kontrakt.
The New York Times skriver, at Moonves angiveligt har slettet sms'er, undgået at svare på spørgsmål samt undladt at fortælle sandheden, mens undersøgelsen stod på.
Les Moonves har været en af de mest beundrede chefer i den amerikanske underholdningsindustri.
Han er blandt andet blevet hyldet for at få CBS tilbage på sporet, da han overtog jobbet som underholdningschef i 1995.
Det gjorde han med shows som "Two and a Half Men" og "Survivor," der på dansk er kendt som "Robinson Ekspeditionen".
Les Moonves har desuden været en af de bedst betalte chefer i landet.
De seneste to år har han årligt tjent omkring 70 millioner dollar - godt 460 millioner kroner.
/ritzau/APFacebookTwitterKopier linkEmner:Copenhagen Business School|New York Times|USA




https://www.dr.dk/nyheder/indland/prins-henriks-kammertjener-ser-tilbage-prinsen-ringede-til-mig-kort-foer-sin-doed

IndlandPrins Henriks kammertjener ser tilbage: Prinsen ringede til mig kort før sin dødAnker Andersen var kammertjener for prins Henrik i 33 år, men blev overrasket over at være inviteret med til selve bisættelsen.
Anker Andersen var igennem en menneskealder ansat som prins Henriks kammertjener.
Af Nikoline Vestergaard og Karina Kold (Interview)18.
dec.
2018 kl.
11.
29Bemærk: artiklen er mere end 30 dage gammelLæs opDa prins Henrik blev bisat den 20.
februar i år, var det kun de allernærmeste familiemedlemmer, venner, statsministeren, folketingets formand og nogle få af hoffets ansatte, der var med i kirken.
Og så også Anker Andersen.
Men man skal vide, at man aldrig bliver i familie med dem, men de står én meget nært, når der sker noget.
Og det gjorde prinsen i hvert fald.
Anker AndersenI 33 år var han ansat som kammertjener for prins Henrik og var en fortrolig og skattet medarbejder, der tog sig af alt muligt praktisk for prinsen - lige fra at dampe smokingen til at rette på ordener, pakke til rejser og tage med på disse.
Og selv om det er 18 år siden, han arbejdede for prins Henrik, blev han aldrig glemt.
- Jeg vidste, at der skulle være en bisættelse, men jeg havde aldrig drømt om, at jeg var inviteret med til bisættelsen i kirken, for sådan var det ikke normalt.
Men jeg var inviteret, og det betød fantastisk meget, siger Anker Andersen her 10 måneder efter prins Henriks død og bisættelse.
Anker Andersen sidder her på bagerste række, yderst, til bisættelsen.
Den sidste samtaleHvert år modtog Anker Andersen et personligt julekort fra sin tidligere chef.
Når der skete store ting i deres liv eller til højtiderne, snakkede de af og til i telefon sammen.
For eksempel ringede prins Henrik til Anker Andersen for at ønske god jul og godt nytår så sent som sidste år.
Se "Året i Kongehuset - 2018"Du kan se dokumentaren "Året i Kongehuset - 2018" her på DR TV allerede nu - eller på DR1 klokken 20, tirsdag den 18.
december.
Få dage inden prinsen døde, ringede telefonen også hjemme hos ”Andersen”.
Det var prins Henrik, der ringede fra Rigshospitalet, hvor han var indlagt.
- Lørdag ringede min telefon: ”Ah, goddag Andersen, det er prins Henrik”.
”Goddag, Deres kongelige højhed”.
Så siger han: ”Hvordan har De det?
”Jo tak, det går, men jeg er mere interesseret i, hvordan det går med Deres kongelige højhed?
” ”Det går fint nok”, siger han så.
”Det glæder mig,” svarede jeg.
Så talte vi lidt sammen.
Og så sagde han: ”Så må De have det rigtig godt, Andersen”.
”Ja tak, i lige måde, Deres kongelige højhed og tak for ringet”, og så blev der lagt på.
Her ses prins Henrik og Anker Andersen sammen på en af de utallige opgaver, de var på sammen.
(© PRIVATFOTO)Som kammertjener kom Anker Andersen meget tæt på prins Henrik og dronningen.
- Men man skal vide, at man aldrig bliver i familie med dem, men de står én meget nært, når der sker noget.
Og det gjorde prinsen i hvert fald.
Han var meget nærværende, også med os personale.
Der skulle ikke være meget, før han opdagede ”hov, er det noget galt med ham?
”, fortæller Anker Andersen, der også understreger, at der dagen efter Anker Andersens hustrus død lå et kondolencebrev fra prins Henrik med ordene: ”Er der noget, jeg kan gøre for Dem, må De endelig sige til”.
- Det var prinsen - sådan var han, konstaterer Anker Andersen.
Prinsen fortjente de smukke blomster og ordAllerede dagen efter prins Henriks død kunne man se og læse interview med Anker Andersen, blandt andet her på dr.
dk.
På dagen for nyheden om prinsens død havde han nemlig brug for luft og gik en tur ind på Amalienborg Slotsplads, hvor flere fra pressen genkendte ham.
Anker Andersen var gået derind for at mindes og se, hvad der skete.
Tusinder af blomster og hilsner blev lagt foran Amalienborg efter prins Henriks død.
Og for den tidligere kammertjener var de mange tusinde blomster og tegninger fra danskerne noget helt særligt.
- Jeg synes, at det var virkelig fantastisk at opleve den støtte og opbakning.
Det var synd, at han ikke selv nåede at opleve det, som folk gav udtryk for.
Men jeg glædede mig virkelig meget over det.
Han fortjente det, siger Anker Andersen.
Prinsen i en nøddeskalFor Anker Andersen var det tydeligt, at prins Henrik selv havde planlagt, hvad der skulle ske efter hans død, lige fra den sidste rejse fra Fredensborg Slot, hvor prinsen sov stille ind, til bisættelsen og spredning af asken.
Især bed den tidligere kammertjener mærke i, at det var prinsens eget personale og ikke officerer, som det normalt ville være, der bar kisten fra hjemmet på Fredensborg Slot og ind i rustvognen.
Se prins Henriks kiste blive båret ud af personalet:- Det var prinsen i en nøddeskal.
Prinsen holdt meget af sit personale, og de holdt meget af ham, siger Anker Andersen og fortæller om en rejse til Sydkorea, hvor prins Henriks omsorg for sit personale også trådte tydeligt frem.
Prinsen og Anker Andersen kom på denne rejse til Sydkorea forbi en butik, som prinsen syntes så spændende ud.
De gik derind, og der købte prinsen gaver til nogle af sine ansattes børn, der var adopteret fra landet.
- Selv på en tur til Korea, hvor vi går rundt, har han tanke for, at nogle af personalets børn kommer derfra.
Det er bare så stort, at han kan tænke, at de her børn skal have noget.
Men sådan var han, siger Anker Andersen.
Selv Christiania huskede hamAt prinsen favnede bredt stod ikke mindst klart til bisættelsen, hvor Anker Andersen på vej ind i kirken så en krans fra fristaden Christiania.
Kransen fra Christiania til prins Henriks bisættelse (© dr)- Der var også en stor grøn krans fra Christiania, kunne jeg lige nå at skimte, da jeg gik forbi, og jeg tænkte: ”Ja, selv Christiania huskede prinsen”.
Han havde jo været derude på uofficielt besøg.
Det var faktisk sådan, at de lavede en Christianiamønt til ære for prinsen.
Prinsen favnede faktisk mange, og når vi var ude, var han god til at tale med folk og spørge ind til alt muligt, siger Anker Andersen.
Det sidste mødeDen sidste gang, Anker Andersen var sammen med prins Henrik, var i september sidste år på Fredensborg Slot, hvor kammertjeneren skulle aflevere sin nye bog om sit liv som netop kammertjener til prins Henrik og dronning Margrethe.
Anker Andersen blev mødt med store smil og varme fra både dronningen og prins Henrik, der glædede sig til at læse bogen.
- Så kommer dronningen ind fra sit soveværelse og siger: ”Næ, godmorgen Andersen, hvad skyldes æren?
” Jeg siger så: ”Deres majestæt.
Jeg har bogen, som jeg gerne vil have lov at overrække Deres majestæt”.
Så fortæller jeg, at jeg skal i Aftenshowet samme aften.
Så går dronningen over til prinsen og tager ham om skulderen og siger: ”Nå skat, så skal vi to se fjernsyn i aften”.
Der havde vi en sjov samtale om bogen.
Der var han i rigtig godt humør og grinede, og jeg kunne slet, slet ikke se, at det ville gå så stærkt, som det gjorde.
Her hilser Anker Andersen på dronning Margrethe til hendes 60 års fødselsdag.
 Anker Andersens 40 års jubilæum blev holdt på Amalienborg.
 Anker Andersen efter bisættelsen af prins Henrik.
1 / 3Her hilser Anker Andersen på dronning Margrethe til hendes 60 års fødselsdag.
1 / 3Anker Andersens 40 års jubilæum blev holdt på Amalienborg.
2 / 3Anker Andersen efter bisættelsen af prins Henrik.
3 / 3Netop på grund af det tætte bånd har prins Henriks død berørt Anker Andersen meget.
- Det har været svært, for prins Henrik fyldte jo meget.
Vi var jo sammen i 33 år.
FacebookTwitterKopier linkEmner:Royalt|Christiania|Fredensborg Slot|Sydkorea|DR1




https://www.dr.dk/sporten/formel1/video-ny-kontrakt-styrker-droemmen-om-formel-1-legende-har-et-godt-oeje-til-dansk

Formel1VIDEO Ny kontrakt styrker drømmen om Formel 1: Legende har et godt øje til dansk stortalentChristian Lundgaard drømmer om en plads i et Formel 1-sæde, og det rykkede mandag et skridt tættere på virkeligheden.
Af Frederik Palle og indslag: Niels Christian Jung18.
dec.
2018 kl.
08.
42Bemærk: artiklen er mere end 30 dage gammelLæs opSom dansker med et motorsportshjerte er det en fornøjelse at have en dansker i Formel 1.
Men hvordan vil det egentlig være, hvis der er to?
Dobbelt så godt?
Det spørgsmål kan der komme svar på inden for de kommende år, hvis alt ellers går, som den kun 17-årige Christian Lundgaard ønsker det.
Han kører til daglig som en del af Renaults Formel 1-teams juniorprogram, og der gør han det virkelig godt.
Alene i 2018 vandt han rookie-mesterskabet i Formula Renault efter en samlet andenplads.
Læs også:Dansk racerkomet vinder endnu et Formel 4-mesterskabDet har nu ledt til en ny kontrakt for de kommende to år.
Først og fremmest bringer det ham op i Formel 3-klassen, men det er ikke kun olie og brændstof, Christian Lundgaard kan lugte det kommende år.
Det er også en plads i et Formel 1-sæde.
- Det virker naturligt for mig, fordi det har været et mål, siden jeg startede, og det er egentlig kun gået fremad.
Vi kommer tættere og tættere på det store mål, forklarer Christian Lundgaard.
- Alain Prost er deres rådgiver, og han har et super godt øje til Christian.
Henrik LundgaardStortalentet har aldrig lagt skjul på, at planen var at komme til at køre Formel 1.
Det var også noget, han uddybede i DR’s dokumentar ”Talentet”.
At det kan ske meget snart, er dog pludselig blevet sandsynligt.
- Min drøm har hele tiden været Formel 1.
Vi har sat en plan om, at skal være i 2021, men måske allerede tidligere, hvis jeg gjorde det godt nok, siger Christian Lundgaard.
Læs også:Talentet - Familien Lundgaards Kamp | DRTVDet er ikke for sjov, at Renault har valgt at forlænge danskeren.
Med stærke præstationer den seneste tid, har han for alvor banket sit navn fast i det franske team, og det er noget, som lover godt for fremtiden, hvis man spørger hans far, den tidligere europamester i rally Henrik Lundgaard.
- Lige nu er han en meget stor stjerne hos dem, fordi de vil gerne vil udvikle deres egne Formel 1-kørere, forklarer han.
Læs også:Dansk motorsportstalent skriver kontrakt med RenaultHenrik Lundgaard fortæller, at den firedobbelte verdensmester i Formel 1 Alain Prost ser noget potentiale i sønnike.
- Alain Prost er deres rådgiver, og han har et super godt øje til Christian.
Han har holdt øje med ham igen her i 2018 og været meget imponeret over hans resultater, siger Henrik Lundgaard.
Det er også på tale, at han måske allerede næste år kan få lov til at testkøre Renaults Formel 1-bil på et tidspunkt.
FacebookTwitterKopier linkEmner:Alain Prost (racerkører)|Renault|Formel 1|Motorsport|Christian Lundgaard (racerkører)




https://www.dr.dk/nyheder/udland/albino-orangutangen-alba-bliver-sat-fri-pa-borneo

UdlandAlbino-orangutangen Alba bliver sat fri på BorneoEfter at være holdt ulovligt som kæledyr til 2016 kan albino-orangutangen Alba se frem til komplet frihed.
Albino-orangutangen Alba var fem år, da hun blev fundet hos en mand, der ulovligt holdt hende som kæledyr.
)18.
dec.
2018 kl.
08.
03Bemærk: artiklen er mere end 30 dage gammelLæs opVerdens hidtil eneste kendte albino-orangutang, Alba, skal onsdag sættes fri i regnskoven på Borneo.
Det skriver den danske organisation Red Orangutangen, der har fulgt Alba tæt og er partner med den indonesiske pendant, Borneo Orangutan Survival Foundation (BOSF), som står for genudsættelsen af orangutangen.
Alba blev i flere år holdt ulovligt som kæledyr i et bur på Borneo, indtil et redningshold i april sidste år reddede den.
Siden har Alba boet på et center for orangutanger.
Fuld frihedMen den cirka seks år gamle orangutang udviser vild adfærd og får derfor nu chancen for at vende tilbage til et liv i fuld frihed.
- Det er positivt, at de indonesiske myndigheder ønsker at give Alba chancen for et liv i frihed, siger Hanne Gürtler, der er direktør i Red Orangutangen.
(Se foto og video med Alba på foreningens hjemmeside).
Genudsættelsen kommer til at foregå i nationalparken Bukit Baka Bukit Paya National Park i Central Kalimantan.
Det er et område med 236.
000 hektar beskyttet regnskov, som BOSF siden 2012 har brugt til at genudsætte 112 orangutanger.
Alba vil blive fulgt i sit frie liv via en radiosender.
- Det er betryggende, at man vil monitorere Albas tilpasning til livet i regnskoven nøje, og at der er en plan B, hvis det mod forventning ikke skulle lykkes Alba at vende tilbage til et liv i regnskoven, siger Hanne Gürtler.
Nedsat syn og risiko for hudkræftAlba er den hidtil eneste albino-orangutang, man kender til, og den har de seneste år boet på et rehabiliteringscenter, som har forberedt den på livet i det fri.
Tiden som kæledyr har dog sat sine spor, og Alba har indtil nu ikke kunnet klare sig på egen hånd i regnskoven.
Aben kæmper også med flere problemer som albino.
Dens symptomer på albinisme indebærer blandt andet nedsat syn og hørelse og en ekstra stor risiko for hudkræft.
Ud over Alba skal også orangutangen Kiki genudsættes.
De to aber har været sammen, siden Alba ankom til centeret.
Truet dyreartOrangutanger lever kun på Borneo og Sumatra.
Ifølge naturorganisationen IUCN er antallet af Borneo-orangutanger faldet med 60 procent fra 1950 til 2010.
Læs også:Halvdelen af Borneos orangutanger er udryddet på 16 årDerfor kom orangutangen i 2016 på listen over kritisk truede dyrearter.
Det forventes, at endnu flere forsvinder frem til 2025, fordi regnskovsområder bliver fældet.
Orangutanger kan blive op til 45 år i naturen og op til 60 år i fangenskab.
/ritzau/FacebookTwitterKopier linkEmner:Dyr|Kæledyr|Skove|Miljø og natur|Indonesien




https://www.dr.dk/nyheder/indland/minister-til-socialtilsynet-stram-op

Omstridte opholdsstederSe temaIndlandMinister til Socialtilsynet: - Stram opSocialminister Mai Mercado opfordrer Socialtilsynene til at skærpe praksis for at inddrive lovpligtige årsbudgetter fra blandt andre bosteder- Det økonomiske tilsyn jo er en fuldstændig afgørende del af det overordnede tilsyn, siger socialminister Mai Mercado (K).
Af Astrid Fischer, Morten Frandsen og Line Gertsen18.
dec.
2018 kl.
08.
15Bemærk: artiklen er mere end 30 dage gammelLæs op- Der er jo ikke så meget andet at sige, end at socialtilsynene må stramme op på deres praksis, sikre at man får de informationer man beder om, og som man har behov for til at lave det samlede socialtilsyn.
Så kontant lyder beskeden fra socialminister Mai Mercado til socialtilsynene på baggrund af det kniber voldsomt for de knap 2000 sociale tilbud i landet at få indleveret de lovpligtige økonomiske oplysninger til tilsynene.
- Opfordringen herfra skal være: brug alle de redskaber, I har til rådighed.
Vær ikke bekymrede for at gå ud at sanktionere, hvor der er behov for sanktioner.
Hvis ikke socialtilsynene får de oplysninger, de efterspørger, så kan de altså til syvende og sidst lukke et socialt tilbud, siger Mai Mercado.
Fakta om det økonomiske tilsynSocialtilsynet godkender sociale tilbud som for eksempel bosteder, herberger, krisecentre og døgninstitutioner og fører tilsyn med, at de har den nødvendige kvalitet.
Også tilbuddenes økonomi skal vurderes, herunder om de er økonomisk bæredygtige, om økonomien giver mulighed for den fornødne kvalitet og om der er gennemsigtighed i økonomien.
Socialtilsynet varetages af fem kommuner, en i hver region.
Det er Frederiksberg, Holbæk, Fåborg-Midtfyn, Silkeborg og Hjørring kommuner.
De fører ikke tilsyn med tilbud i deres egen kommune.
Socialtilsynene har fungeret siden 1.
januar 2014Kilde: Socialstyrelsen og TilbudsportalenOver halvdelen af bostederne, døgninstitutionerne og andre sociale tilbud afleverede deres budget for i år for sent, viser tal som DR har indhentet fra socialtilsynene.
Og ifølge en rapport, som konsulentfirmaet Deloitte har lavet for Socialministeriet, er der også ”betydelige udfordringer” for socialtilsynene med at få inddrevet årsregnskaber og økonomiske nøgletal.
Læs også:Millionregning for vedligehold af private opholdssteder havner hos det offentligeSocialministeren bestilte rapporten efter DR's afdækning af en række forhold omkring opholdsstedskoncernen Hjorthøjgård i Nordjylland.
Økonomisk tilsyn afgørendeUden de oplysninger er det umuligt at føre tilsyn, vurderer flere eksperter over for DR.
Det er en opfattelse, Mai Mercado erklærer sig helt enig i.
- Det behøver jeg ingen eksperter til at fortælle mig.
Det økonomiske tilsyn er jo en fuldstændig afgørende del af det overordnede tilsyn.
Det er et samlet tilsyn, som handler om at sikre, at de steder, hvor der er anbragt børn og unge, mennesker med handicap og andre udsatte borgere, har en tilpas stor kvalitet.
Læs også:Tilsyn med bosteders økonomi halterIfølge Mai Mercado hænger det økonomiske tilsyn altså nøje sammen med socialtilsynenes socialpædagogiske tilsyn.
- Det ene kan ikke stå uden det andet, og derfor skal det jo også være sådan, at socialtilsynene får de oplysninger, de efterspørger.
Får de ikke det, så må de gå ind og sanktionere og give de pågældende sociale tilbud en tilpas konsekvens, siger ministeren.
Per 1.
september i år var der stadig 28 bosteder og andre sociale tilbud, der ikke havde fået afleveret deres 2018-budget.
Og omkring hvert niende sociale tilbud havde stadig ikke fået godkendt et budget af Socialtilsynet, - noget de ellers, efter reglerne, skal have senest 1.
april.
Manglende godkendelse skyldes i nogen tilfælde, at bostedet ikke har indgivet de nødvendige oplysninger.
Tilsyn: vi kan blive bedreI Socialtilsyn Hovedstaden erkender tilsynschef Mie Andresen, at det kan blive nødvendigt at gå skrappere til værks.
- Jeg vil da gerne medgive, at vi kan blive bedre til at blive restriktive i forhold til at sociale tilbud skal aflevere det, der er nødvendigt, siger Mie Andresen.
Otte sociale tilbud under Socialtilsyn Hovedstadens tilsyn har stadig ikke fået godkendt et budget for hverken 2017 eller 2018, og dem har tilsynet en særlig dialog med, siger Mie Andresen.
Hun understreger, at socialtilsynet er forpligtet til at gå i dialog, før man griber til sanktioner.
- Men det er jo træls at skulle bruge tid på at rykke, så det vil vi gerne have fremadrettet bliver bedre.
Og vi kommer til at se på, om det er hensigtsmæssigt, at vi har været så langmodige i en håndfuld sager i forhold til at acceptere alternative fristerSocialtilsyn Hovedstadens tilsynschef vil dog nødig gå for hårdt til værks over for bostederne.
- Der bor jo borgere på alle tilbuddene, og det ville være voldsomt indgribende for de borgere, hvis vi skulle til at lukke de her steder, alene med henvisning til at de er længe om at aflevere økonomioplysningerne til os.
Tvivl om sanktionerIfølge Deloittes rapport til Socialministeriet har socialtilsynene ikke andre sanktioner at gribe til end netop at lukke et bosted, efter et varsel, hvis tilsynet ikke kan inddrive budgetter og andre lovpligtige økonomiske oplysninger.
Det samme har flere af tilsynscheferne oplyst til DR, med henvisning til en afgørelse fra Ankestyrelsen.
Men det er forkert, oplyser Socialministeriet på DR’s forespørgsel.
Ifølge Socialministeriet kan socialtilsynene godt varsle og udstede påbud til bosteder og andre sociale tilbud, hvis de ikke udarbejder og indsender et årsbudget.
Socialministeriet har også spurgt Ankestyrelsen, der ikke kender til nogen afgørelse, der skulle forhindre dette.
Et påbud vil fremgå af Tilbudsportalen, hvor alle sociale tilbud er præsenteret.
Det betyder at kommuner, der leder efter en plads til en borger, kan blive bekendt med, at der er et problem.
Socialminister Mai Mercado er overrasket over, at ikke alle socialtilsynene har kendt til deres sanktionsmuligheder, når det gælder inddrivelse af budgetter.
- Det giver mig anledning til nu, når der skal revideres en vejledning, at få helt klart præciseret, hvad man kan og hvad man ikke kan.
Klar til at ændre praksisTilsynschef i Socialtilsyn Nord, Sigrid Fleckner, er en af dem, der har tolket en udmelding fra Ankestyrelsen i 2014 sådan, at der ikke kan gives påbud for at inddrive et manglende budget.
Det fremgår af et skriftligt svar, hun har sendt til DR.
Her skriver hun også:- Hvis ministeriet melder noget andet ud end det som er vores praksis i dag, så vil vi selvfølgelig genvurdere vores praksis.
Socialtilsyn Nord har anvendt dialog og rykkere, og alle bosteder har indsendt deres 2018-budgetter og fået dem godkendt, skriver tilsynschefen.
Under Socialtilsyn Syds tilsyn er der flere bosteder, der ’hænger bagud’.
F.
eks.
har fem af dem enten aldrig fået godkendt et budget eller har senest fået et budget godkendt i 2015.
Ligesom de øvrige socialtilsyn har Socialtilsyn Syd aldrig grebet til at varsle lukning af et bosted, fordi det ikke har indgivet de lovpligtige økonomiske oplysninger.
Socialtilsyn Syd har heller ikke udstedt påbud på den baggrund.
Tilsynschef i Socialtilsyn Syd, Peter Bjerregaard Andersen har trods gentagne forespørgsler ikke ønsket at medvirke i et interview om, hvorfor man tilsyneladende gennem flere år ikke har grebet ind over for steder, der ikke har kunnet få godkendt et budget.
Socialtilsyn Øst og Socialtilsyn Midt har, i modsætning til de andre socialtilsyn, gjort brug af påbud i forhold til manglende indsendelse af enten budgetter, regnskaber eller nøgletal.
Socialtilsyn Øst oplyser, at de har udstedt påbud fem gange, og Socialtilsyn Midt har gjort det fire gange.
Ud af de i alt ni påbud, blev otte udstedt i 2015 og et i 2014.
FacebookTwitterKopier linkEmner:Mai Mercado (politiker)|Socialforhold|Social- og Integrationsministeriet|Socialministeriet|Jylland




https://www.dr.dk/sporten/fodbold/landsholdet/claus-bretton-meyer-fyret-som-direktoer-i-dbu

LandsholdetClaus Bretton-Meyer fyret som direktør i DBUDBU's bestyrelse ønsker en anderledes direktørprofil og har derfor opsagt Claus Bretton-Meyer.
Claus Bretton-Meyer blev ansat som administrerende direktør i DBU i 2014.
18.
dec.
2018 kl.
10.
09 | opdateret 18.
dec.
2018 kl.
13.
04Bemærk: artiklen er mere end 30 dage gammelLæs opClaus Bretton-Meyer er færdig som direktør i Dansk Boldspil-Union (DBU) efter knap fem år på posten.
Det oplyser DBU i en pressemeddelelse.
Læs også:VIDEO DBU og Spillerforeningen er enige om en permanent aftaleBeslutningen er truffet af DBU's bestyrelse, der ønsker en anderledes profil.
Blå bog om Claus Bretton-MeyerNavn: Claus Noel Bretton-MeyerFødt: 24.
december 1965 (52 år)Uddannelse: Officer i forsvaret, HD og MBA fra Copenhagen Business School.
Tidligere job:Regionsdirektør i analysevirksomheden Cision fra 2002 til 2007.
Adm.
direktør for TV2 Sport fra 2007 til 2013.
Adm.
direktør for EuroAds Group fra 2013 til 2014.
Adm.
direktør i Dansk Boldspil-Union fra 2014 til 2018.
/ritzau/- DBU og dansk fodbold er i en rivende udvikling, og som organisation skal vi hele tiden følge med tiden, når det angår krav til ledelse og organisering.
- Nu får vi visket tavlen ren og giver dermed den nye bestyrelse efter 1.
marts næste år mulighed for at sætte retning for DBU's fremtidige ledelsesstruktur, siger DBU's formand, Jesper Møller.
Læs også:Liniger om landsholdsaftale: Der er stadig mistillidI første omgang bliver vicedirektør Kenneth Reeh konstitueret som administrerende direktør for DBU.
Samtidigt sætter bestyrelsen gang i en proces og beskrivelse af den fremtidige ledelsesstruktur i DBU i løbet af første halvår af 2019, lyder det i pressemeddelelsen.
Ansat til at rydde op i DBUBretton-Meyer blev administrerende direktør i marts 2014 og har siden været med til at ansætte blandt andre landstræner Åge Hareide og senest Peter Møller som fodbolddirektør tidligere på efteråret.
Fodbold er verdens største sport, og at arbejde med den er en fantastisk rejse med mange ildsjæle og gode mennesker.
Claus Bretton-MeyerLæs også:DBU-formand går på jagt efter en plads i Uefa's bestyrelseMen han vil også blive husket som manden, der kom ind og ryddede op i organisationen og tog nogle store kampe.
Han var med til at fyre kommunikationschef Lars Berendt, og fra flere sider blev han kaldt kynisk i sin behandling af Morten Olsen, der i 2015 valgte at stoppe som landstræner efter 15 år på posten.
Desuden stod Bretton-Meyer i spidsen for DBU i forhandlingerne om nye landsholdsaftaler for både herrerne og kvinderne, hvilket udviklede sig til svære konflikter med Spillerforeningen.
- De sidste fem år har vi gennemført historiske politiske reformer med en ny struktur for DBU's bestyrelse og forskellige fagudvalg, en ny kompetence-afklaring mellem DBU, Divisionsforeningen og Lokalunionerne samt længerevarende landsholdsaftaler.
Læs også:Øland og Claus Bretton-Meyer var ikke med ved bordet, da aftale blev indgået- Derfor mener vi, at det er tid til en ny ledelsesprofil med fokus på fodbold, kommerciel udvikling samt håndtering af den fremtidige fodboldpolitiske struktur, siger DBU-formanden.
Claus Bretton-Meyer takker for perioden på direktørposten.
- Fodbold er verdens største sport, og at arbejde med den er en fantastisk rejse med mange ildsjæle og gode mennesker.
- Jeg ønsker at takke medarbejdere, samarbejdspartnere og alle dem, der har været med til at skabe gode resultater de seneste fem år, siger Bretton-Meyer.
/ritzau/FacebookTwitterKopier linkEmner:Åge Hareide (fodboldtræner)|Claus Bretton-Meyer (erhvervsleder)|DBU|Fodbold|Divisionsforeningen




https://www.dr.dk/nyheder/regionale/fyn/fnat-epidemi-i-udbrud-desperate-patienter-rejser-til-tyskland-efter-fnatmiddel

FynFnat-epidemi i udbrud: Desperate patienter rejser til Tyskland efter fnatmiddelMange steder i Danmark er der en stigning i antallet af fnattilfælde, så både hospitaler og apoteker har svært ved at følge med.
Den smitsomme og meget kløende sygdom, fnat, er brudt ud i stor stil i hele Europa.
Af Anne Mette Dam Thrane, William Sonne Kaalø og Charlotte Flyvbjerg18.
dec.
2018 kl.
08.
38 | opdateret 21.
dec.
2018 kl.
14.
40Bemærk: artiklen er mere end 30 dage gammelLæs op20.
000 kroner.
Så mange penge har en meget uheldig familie, som er tilknyttet hudafdelingen på Odense Universitetshospital, brugt på behandling af fnat.
Og de er ikke de eneste, der bruger tusindvis af kroner på at komme de små bæster - fnatmiderne - til livs.
Bare én cremebehandling koster omkring 250 kroner, og hver person skal som regel have mindst to cremebehandlinger for at komme af med fnat.
- Vi har oplevet en familie, som har brugt 20.
000 kroner på det her, og vi har også oplevet nogle, der har brugt 10.
000 kroner, så det er rigtig mange penge, fordi man behandler hele familien, fortæller afdelingssygeplejerske, Sanne Thil Eriksen, på hudafdelingen på Odense Universitetshospital.
Fakta om fnatFnat overføres via tæt kropskontakt.
Fnat er den hyppigste årsag til hudkløe - specielt, hvis du har hudkløe om natten.
Kontakt derfor lægen, hvis du har mistanke om fnat, for at komme i behandling hurtigst muligt.
Sørg for at behandle hele familien samtidig, hvis bare én person i huset har fået fnat.
Smør kroppen ind i behandlingscreme overalt og lad behandlingsmidlet sidde på i 8-12 timer.
Hvis man vasker hænder undervejs, skal man smøre sig ind igen.
Kilder: Overlæge Carsten Sand, Bispebjerg Hospital og Sundhedstyrelsen.
dkEt stigende antal fnattilfældeMange steder i Danmark meldes der om en voldsom stigning i antallet af fnattilfælde.
- Det kan meget vel være tegn på en epidemi.
Sådan lyder det fra overlæge på hudafdelingen på Bispebjerg Hospital Carsten Sand.
- Jeg har talt med mange af mine kollegaer, som er hudlæger rundt omkring i landet, og meldingen er den samme overalt; Vi får henvist rigtig mange unge mennesker med fnat.
Mange, mange flere, end vi har set tidligere, fortæller Carsten Sand, som er overlæge på hudafdelingen på Bispebjerg Hospital.
Han kan ikke forklare årsagen til den stigende epidemi, men hvis man ser i historiebøgerne, er det ikke en overraskelse.
- Hvis man kigger tilbage på historien, er det sådan, at vi har set fnatepidemier med 10-20 års mellemrum, så det er ikke usædvanligt, siger Carsten Sand.
Fænomenet er formentlig ikke kun dansk, men europæisk, mener han.
- Vi har kontakter til europæiske kollegaer, der beretter om samme udvikling, siger Carsten Sand.
Ekstra travlt på hospitalernePå hudafdelingen på Odense Universitetshospital har de for øjeblikket tre-fire patienter dagligt, fortæller afdelingssygeplejerske Sanne Thil Eriksen.
- Vi har lavet noget statistik på det, for vi kunne lige pludselig mærke, at vi så mange flere patienter, end vi plejer.
Gode råd, hvis du har fået fnat- Man skal behandle sig med et crememiddel mod fnat fra top til tå og være omhyggelig med at påføre cremen.
- Dagen efter behandling med creme skal du vaske alt sengetøj og alt det tøj, du har haft på ved mindst 60 grader eller lægge det væk, fordi fnatmiderne kan leve i op til en uge.
- Efter du har påført cremen, skal du vente syv dage, før du påfører den igen.
- På grund af den høje smitterisiko er det vigtigt, at hele familien behandles, hvis bare ét familiemedlem har fået fnat.
Kilde: Hudafdelingen, Odense UniversitetshospitalPå tre år er stigningen af fnattilfælde seksdoblet på hudafdelingen på Odense Universitetshospital.
- Hvor vi før så omkring 14 om måneden, så har vi været oppe at se 81 på en måned her i det seneste år, siger hun.
Og det gør det svært at følge med på hudafdelingen på Odense Universitetshospital.
- Vi ser måske flere, end vi burde gøre, men for patienternes skyld tager vi dem ind, for det klør rigtig, rigtig meget, siger Sanne Thil Eriksen.
Præparat i restordreDet stigende antal tilfælde af fnat kan mærkes på salget af fnatkurer på apotekerne, fortæller farmaceut Henriette Lei Falk fra Sct.
Nicolai Apotek i Svendborg.
- Det er meget stigende i øjeblikket, siger hun.
Der sælges både creme- og tabletbehandlinger mod fnat på apotekerne, for at udradere de små fnatmider.
De tabletter, som man kan bruge til behandlingen af fnat, er flere steder i landet udsolgt og i restordre.
Og det har fået patienter, som er meget plaget af fnat, til at tænke kreativt.
- Der er en del patienter, som selv er meget opsøgende, fordi de bliver meget påvirket af det.
De får en recept med fra os og så kører til Flensborg for at få præparatet, der hedder Stromectol, fordi det er i restordre her i Danmark, siger Sanne Thil Eriksen, afdelingssygeplejerske på hudafdelingen på OUH.
Lægemiddelsstyrelsen har efter publiceringen af denne artikel gjort opmærksom på, at Stromectol ikke er udsolgt i hele landet.
Videre opfordrer de patienterne til at kontakte flere apoteker for at høre, om de har præparatet hjemme.
Artiklen er rettet d.
21.
12.
2018 kl.
14.
36.
i tredje sidste afsnit.
Her er "hele landet" ændret til "flere steder i landet".
Videre er sidste afsnit med Lægemiddelstyrelsen tilføjet.
FacebookTwitterKopier linkEmner:Hospitaler|Odense Universitetshospital|Hudsygdomme|Bispebjerg Hospital|Odense




https://www.dr.dk/nyheder/politik/regeringen-vil-beloenne-gymnasier-der-faar-elever-i-job-eller-videre-i-uddannelse

PolitikRegeringen vil belønne gymnasier, der får elever i job eller videre i uddannelseSom det er i dag, belønnes skolerne ”alt for ensidigt” for at få eleverne igennem systemet, mener minister.
Innovationsminister Sophie Løhde (V) vil ændre på den måde, gymnasiernes finansieres og styres på.
Skoler der hæver elevernes niveau, skal styrkes, lyder udspillet fra regeringen og ministeren.
Af Nicolas S.
Nielsen og Emil Winckler18.
dec.
2018 kl.
07.
33Bemærk: artiklen er mere end 30 dage gammelLæs opDet skal være slut med at få kontant belønning for at ”høvle elever” ind på gymnasier og andre ungdomsuddannelser.
I stedet skal skolernes finansiering afhænge af, hvorvidt de unge kommer videre i job eller på en videregående uddannelse.
Det mener Sophie Løhde (V), minister for offentlig innovation, der nu varsler et grundlæggende opgør med den måde, hvorpå ungdomsuddannelserne finansieres og dermed styres på.
Som det er i dag, belønnes skolerne ”alt for ensidigt” for at få eleverne igennem systemet, mens pengeposen fra staten slet ikke tager højde for, om eleverne faktisk bliver klogere.
- Jeg synes, det er et problem, at vi i dag belønner, hvor god du er til at være et populært, lokalt gymnasium.
Og alt for lidt belønner, hvor dygtig du er som uddannelsesinstitution til at løfte de unge mennesker og sørge for de bliver dygtigere.
Altså hvor dygtige er skolerne til at sikre, at de kommer videre i videregående uddannelse eller få varigt fodfæste på det danske arbejdsmarked, siger hun.
Hun har dog ikke lagt sig fast på, hvor stor en andel af pengene, der skal udmøntes på baggrund af skolernes evne til at løfte eleverne.
Det vil være op til en konkret forhandling med Folketingets partier.
- Hvis det der kommer ud i den anden ende ikke er meget dygtigere, så er vi da ligevidt, siger Sophie Løhde.
Læs også:Tendensen er klar: Færre søger ind på fynske gymnasierUdspil om unge og uddannelseReformen af taxameterordningen for ungdomsuddannelserne er et centralt element i det udspil om unge og uddannelse, som regeringen offentliggør i morgen.
I dag afhænger skolernes finansiering af taxametersystemet, hvor bevillingerne lettere simplificeret er afhængige af elevtal, en fastsat pris per elev og tilskud per elev, der færdiggør uddannelsen.
Hvordan vil du sikre, at den belønning ikke blot tilfalder gymnasier, der tiltrækker børn- og unge fra ressourcestærke hjem.
Altså er der ikke en risiko for, at et resultattilskud i højere grad tilgodeser eksempelvis Birkerød Gymnasium end Brøndby Gymnasium?
- Nej, vi ønsker at belønne de uddannelsesinstitutioner, der er dygtige til at løfte eleverne, fuldstændig uafhængigt af, hvor de er beliggende i landet.
- Så er det klart, at nogle steder har de et optag, som kommer med nogle forudsætninger, der er meget anderledes end i et hårdt belastet område.
Men der skal vi sørge for, at belønne de steder hvor de også formår for eksempel at sikre, at unge med en anden etnisk baggrund end dansk får gennemført en ungdomsuddannelse, siger Sophie Løhde.
Små, lokale gymnasier skal sikresEt andet element, der skal undersøges, er det såkaldte udkantstilskud, der gives til gymnasier i tyndt befolkede egne.
De har typisk ikke adgang til at tiltrække samme elevantal som de populære bygymnasier.
Det koster på bundlinjen, når der skal uddeles tilskud.
Derfor kompenseres gymnasierne i dag med et ekstra tilskud.
Hvordan vil I sikre jer, at gymnasierne i de tyndt befolkede egne også eksisterer i fremtiden?
- Vi har klart en udfordring med de ungdomsuddannelser, der er beliggende i de mere tyndt befolkede områder.
Der er det helt afgørende for regeringen, at vi sikrer, at der er et varieret udbud af ungdomsuddannelser – også uden for de større byer.
Derfor kommer vi også til at se på hele udkantstilskuddet.
Regeringen har årligt og varigt afsat 60 millioner kroner fra finanslovens reserver til formålet.
Foruden at løfte elevernes faglighed er et andet formål en gennemgribende "hovedrengøring" af taxametersystemet på ungdomsuddannelserne.
I dag findes der en bred palet af taxametre og tilskud, som skolerne kan få.
Undervisningstaxameter, fællesudgiftstaxameter, grundtilskud, udkantstilskud og mange andre.
Det vil regeringen gøre op med.
- Der er mange taksttyper og tillægstakster, som i dag er fastsat ud fra historiske årsager og tilfældigheder.
I et samlet taxametereftersyn kommer vi til at se på hele paletten af taksttyper, siger Sophie Løhde.
Danske Gymnasier: Gode takterHos de almene gymnasiers interesseorganisation, Danske Gymnasier, finder man flere gode takter i innovationsministerens udspil.
Specielt bliver det godt for de mindre gymnasier, der ikke har så stor tilstrømning, mener organisationens formand Birgitte Vedersø.
- Vi håber, at det kan give mindre skoler lidt mere ro på i deres økonomi, fordi en større del af økonomien bliver fast i form af et større grundtilskud.
Det synes vi er fornuftigt, siger hun.
FacebookTwitterKopier linkEmner:Sophie Løhde (politiker)|Venstre|Uddannelse|Ungdomsuddannelser|Birkerød




https://www.dr.dk/nyheder/kultur/film/danske-film-er-med-i-kaploebet-om-en-oscar

Film og serierTo danske film er med i kapløbet om en OscarDe endelige nomineringer falder på plads den 22.
januar.
Jacob Cedergren spiller hovedrollen i 'Den skyldige' som politibetjenten Asger Holm, der en aften modtager et dramatisk opkald via alarmcentralen fra en kidnappet kvinde.
Af Malene Koops Grønborg18.
dec.
2018 kl.
07.
48Bemærk: artiklen er mere end 30 dage gammelLæs opDen danske dramafilm 'Den skyldige' samt dokumentarfilmen 'Olegs Krig' er netop blevet udvalgt til at være med i kapløbet om en Oscar.
Det betyder, at de to film nu er med et skridt videre mod de endelige Oscar-nomineringer.
Det oplyser Det Danske Filminstitut.
Læs også:Nervepirrende thriller er Danmarks bud på en Oscar-vinderShortlistet i kategorien 'bedste ikke-engelsksprogede film':Colombia: 'Birds of Passage'Danmark: 'Den skyldige'Japan: 'Shoplifters'Kazakhstan: 'Ayka'Libanon: 'Capernaum'Mexico: 'Roma'Polen: 'Cold War'Sydkorea: 'Burning'Tyskland: 'Never Look Away'To Oscar-komitéer, en på USAs østkyst og en på vestkysten, ser nu alle de udvalgte film, der er blevet såkaldt shortlistet og vælger de film, som Oscar-nomineres.
The Academy of Motion Picture Arts and Sciences har udvalgt Gustav Möllers 'Den skyldige' som en ud af ni film til at kunne vinde en Oscar i kategorien 'bedste ikke-engelsksprogede film'.
Filmen er Gustav Möllers debutspillefilm.
For nylig er det blevet offentliggjort, at Jake Gyllenhaal skal spille hovedrollen i en amerikansk genindspilning.
Den colombiansk-danske 'Birds of Passage' af Ciro Guerra og Cristina Gallego, der er co-produceret af danske Snow Globe, er også shortlistet i samme kategori.
De i alt ni udvalgte film er fundet blandt 87 indstillede titler.
Se traileren til 'Den skyldige' her:Dokumentarfilm med 25 internationale priserShortlistet i kategorien 'bedste lange dokumentarfilm':'Charm City''Communion''Crime + Punishment''Dark Money''Free Solo''Hale County This Morning, This Evening''Minding the Gap''Of Fathers and Sons''Olegs krig - en barndom i skyggen af krig''On Her Shoulders''RBG''Shirkers''The Silence of Others''Three Identical Strangers''Won’t You Be My Neighbor?
'Simon Lereng Wilmonts dokumentarfilm 'Olegs krig - en barndom i skyggen af krig' er en ud 15 dokumentarfilm, der kan ende blandt de endelige 5 nominerede til en Oscar for bedste lange dokumentarfilm.
De 15 film er udvalgt blandt 166 indstillede titler.
Læs også:To danske film får premiere på amerikansk festival: Det kan betyde alt!
Filmen har, siden verdenspremieren sidste år på IDFA i Amsterdam, vundet 25 internationale priser.
Instruktøren følger i filmen 10-årige Oleg og hans bedstemor, der lever tæt på fronten i det østlige Ukraine.
Filmen kan ses på DR TV her.
Den får tv-premiere på DR 2 den 25.
december.
Nomineringerne i alle kategorier offentliggøres tirsdag den 22.
januar.
De 8104 aktive medlemmer af Oscar-akademiet skal herefter stemme blandt de nominerede titler.
Den 91.
Oscar-uddeling finder sted søndag den 24.
februar.
FacebookTwitterKopier linkEmner:Jake Gyllenhaal (skuespiller)|Det Danske Filminstitut|DR2|Amsterdam|Ukraine




https://www.dr.dk/nyheder/regionale/sjaelland/borgermoede-om-lindholm-700-bekymrede-beboere-troppede-op-til-debat-med

Udrejsecenter på LindholmSe temaSjællandBorgermøde om Lindholm: 700 bekymrede beboere troppede op til debat med folketingspolitikereLokalbefolkningen i Kalvehave vil fortsætte deres kamp mod udrejsecenteret på Lindholm.
Fremmødet var stort i DGI-huset i Vordingborg, da der i går aftes var borgermøde om det kommende udrejsecenter på Lindholm.
Af Charlotte Neumann Freisleben og Julie Würtz18.
dec.
2018 kl.
09.
51Bemærk: artiklen er mere end 30 dage gammelLæs opDer var både buh-råb og klapsalver, som fyldte DGI-huset i Vordingborg mandag aften.
Her var op mod 700 borgere mødt op til borgermøde om det kommende udrejsecenter på øen Lindholm.
LindholmØen Lindholm i Stege Bugt skal ifølge finanslovsaftalen fremover huse udlændinge på tålt ophold og udvisningsdømte kriminelle.
Øen er syv hektar og ligger mellem Sydsjælland og Møn.
Den hører under Vordingborg Kommune.
Lindholm blev i 1925 købt af den danske stat, og den blev hjemsted for Statens Veterinære Institut for Virusforskning.
Der blev blandt andet indrettet forsøgsstation for mund- og klovsyge.
I 2019 forventes Danmarks Tekniske Universitet at flytte fra de eksisterende bygninger, og i løbet af 2021 vil de første beboere blive overflyttet til øen.
Der er daglig færgefart til Lindholm.
Kilder: Finanslovsaftalen, Møn Kulturarvsatlas og denstoredanske.
dk.
Mødet gav lokalbefolkningen mulighed for at stille spørgsmål om projektet til en række folketingspolitikere - blandt andre udlændinge- og integrationsminister Inger Støjberg (V), velfærds- og kommunalordfører for Socialdemokratiet, Magnus Heunicke, og finansordfører i Dansk Folkeparti, René Christensen.
Efter to timers debat forlod de lokale borgere mødet med blandede følelser.
- Der kommer ikke noget konkret på banen.
Jeg synes, at beslutningen er taget, og vi kan hverken gøre fra eller til.
Det er jeg rigtig ked af, lyder det fra Jeanette Olsen.
En øjenåbner for politikerneBeslutningen om det kommende udrejsecenter på Lindholm i Stege Bugt ligger fast, men de lokale beboere og kommunalpolitikere får alligevel noget at skulle have sagt i forhold til en række praktiske foranstaltninger.
Det fortæller finansordfører i Dansk Folkeparti, René Christensen.
- Det her bliver ikke det sidste møde eller den sidste dialog, vi skal have med borgerne.
Vi skal til at have en lang dialog med det lokale demokrati fra nu og frem mod centrets åbning.
Allerede ved debatmødet fik René Christensen helt konkrete inputs, der skal arbejdes videre med, fortæller han.
- Vi har egentlig gået og sagt, at der skal være så få færgeafgange som muligt, men så siger folk, at så kommer alle fra Lindholm over til vores lille samfund på én gang, og hvordan skal de så kunne komme væk?
Det er lidt af en øjenåbner, for så skal der måske være flere færgeafgange.
Vi skal så lave nogle restriktioner på, at der kun kan komme 15 eller 20 over ad gangen, fortæller han.
Aftenens største buh-råb tilfaldt dog Socialdemokratiets Magnus Heunicke, da han slog fast, at Socialdemokratiet ikke kommer til at stemme imod finansloven, som udrejsecenteret er en del af.
Til mødet var blandt andre udlændinge- og integrationsminister Inger Støjberg fra Venstre og velfærds- og kommunalordfører for Socialdemokratiet, Magnus Heunicke.
(© DR Nyheder)- Vi har efterlyst, at der kommer et tredje udrejsecenter.
Finansloven handler om at finansiere et tredje udrejsecenter.
Det handler ikke så meget om, hvor det ligger, men om at finansiere det.
Det ville være alt for populistisk at sige, at vi nu ikke vil stemme for at finansiere et tredje udrejsecenter, sagde Magnus Heunicke.
Borger: Vi kæmper videreEfter borgermødet understregede flere af borgerne, at de ufortrødent vil fortsætte deres kamp mod udrejsecenterets placering på Lindholm.
Jeanette Olsen bor i området ved Lindholm.
Hun vil fortsætte med at kæmpe i mod et udrejsecenter på øen.
(© DR Nyheder)- Det er i hvert fald ikke den vej, vi skal gå.
Så må vi eventuelt lave nogle sanktioner.
Vi må prøve at gøre det svært for dem at gennemføre den her beslutning på andre måder, understreger Jeanette Olsen, som får opbakning fra Nikolaj W.
Reichel, der er formand i Børn, Unge og Familie-udvalget i Vordingborg Kommune.
- Jeg mangler input fra dem, der arbejder med det til daglig.
Lige nu synes jeg, at vi har en debat med mennesker, som ikke er sat ind i sagen.
Vi er nødt til hele tiden at råbe op og fortælle, hvad der bekymrer os, siger Nikolaj W.
Reichel til DR.
FacebookTwitterKopier linkEmner:Inger Støjberg (politiker)|Magnus Heunicke (politiker)|Venstre|Flygtninge og asylansøgere|Sjælland




https://www.dr.dk/nyheder/viden/klima/otte-ud-af-10-groenlaendere-maerker-klimaforandringerne-i-iginniarfik-falder

KlimaOtte ud af 10 grønlændere mærker klimaforandringerne: I Iginniarfik falder folk gennem isenNæsten 80 procent af grønlænderne har oplevet effekter af klimaforandringerne personligt.
Især den skrumpende havis er et problem, viser undersøgelse.
En fisker ved Ilulissat i Vestgrønland.
Her er befolkningen især bekymrede for Grønlands gletsjere, som smelter.
Af Maria Lise Behrendt18.
dec.
2018 kl.
06.
29Bemærk: artiklen er mere end 30 dage gammelLæs opI den lille bygd Iginniarfik i Vestgrønland går fiskerne ikke længere ud på havisen sydvest for bygden for at jage sæler.
De risikerer nemlig at gå igennem den skrøbelige og stadig mere ustabile is.
I stedet jager de på østsiden, hvor havisen er beskyttet af fjorden og stadig stærk nok til at bære dem.
Men de nye jagtmarker varer formentlig ikke ved for evigt.
Havisens udbredelse Om vinteren dækker havisen stort set hele det arktiske ocean.
Det betyder, at havisens udbredelse når ca.
16 mio.
km2.
Til sammenligning breder kontinentet Europa sig over “små” 10,2 mio.
km2.
Havisen er gennemsnitligt 3-4 meter tyk, men kan nogle steder være helt op til 10 meter tyk.
Havisen er hverken smletet væk i morgen eller om 100 år.
Men den smelter hurtigere end nogensinde før og den tidligere så stabile is, som mange grønlændere er afhængige af til bl.
a.
jagt, er mange steder skrøbelig og utilregnelig.
Især i forår- og sommerperioden.
Kilder: Polarportal.
dk, DMI og NOAA.
For havisen smelter, og Grønland forandrer sig.
Faktisk i en sådan grad, at otte ud af 10 grønlændere allerede har oplevet effekter af klimaforandringerne personligt.
Det viser et forskningsprojekt, som er finansieret af Kraks Fond Byforskning og udført af blandt andet Københavns Universitet, KU, Greenland Perspective og Grønlands Universitet.
Faldt gennem isenKelton Ray Minor er ph.
d.
studerende ved KU og forsker ved Kraks Fond Byforskning.
I sommer rejste han rundt i Grønland og talte med mange af de i alt 1.
400 grønlændere, som er blevet inviteret til at deltage i undersøgelse “Greenlandic Perspectives”, om klimaforandringer.
Han rejste blandt andet til Iginniarfik.
En bygd, der i 2010 havde 88 indbyggere.
Her mødte han en mand, der havde boet her siden 1990’erne.
Dengang var havisen på vestsiden endnu stabil nok til, at jægerne kunne bevæge sig ud på den og ligge på lur efter sæler.
Om Greenlandic PerspectivesProjektet undersøger grønlandske beboeres overbevisninger, holdninger og handlinger i forbindelse med de ændringer, som Grønland undergår både politisk, økonomisk og klimamæssigt disse år.
Forskere fra Københavns Universitet.
, Grønlands Universitet, Syddansk Universitet og Kraks Fond Byforskning deltager i projektet.
1.
400 grønlændere er inviteret til at deltage i projektet, der udføres på tværs af tilfældigt udvalgte kommuner, byer, bygder og husstande.
Undersøgelserne foregik fra juni til september i år.
Nu kommer de første resultater.
Kilde: https://kraksfondbyforskning.
dk/projekter/greenlandic-perspectives/I starten af 00’erne begyndte manden at lægge mærke til, at isen var blevet mere ustabil, og en dag, da han var på jagt med sin bror, gik han gennem isen.
Han var heldig, at hans bror var i stand til at trække ham op.
- Men kort efter mistede bygden en jæger i samme område.
Og efter flere andre "nær ved og næsten-oplevelser" er bygdens indbyggere stoppet med at jage der ifølge den mand, jeg talte med, siger Kelton Ray Minor.
Fiskeriet forsvinderOgså i bygden Kangersuatsiaq lidt længere nordpå i Vestgrønland mærker indbyggerne forandringerne.
Mod nord er folk mest bekymrede for den frosne grund under deres fødder, som smelter og løber ud i havet.
Kelton Ray Minor, forsker og ph.
d.
-studerendeFlere gange er bygden, der i 2014 havde 173 indbyggere, blevet kåret til Grønlands bedst fungerede.
Fiskeri og fangst har traditionelt været byens livsgrundlag, og især hellefiskeri har gjort bygden godt.
Men indbyggerne er bekymrede.
For før i tiden gik de over havisen for at levere deres mange fisk til Royal Greenlands store fabrik i bygden.
I dag er isen usikker.
Og i 2011 lukkede Royal Greenland sin fabrik.
- Vi hørte flere forskellige forklaringer fra indbyggerne om, hvorfor fabrikken lukkede.
De er individuelle, så vi kan ikke generalisere dem, men de afslører nogle af de måder, hvorpå ændringer i havisen kan påvirke indbyggerne, siger Kelton Ray Minor.
Få tror, at klimaforandringer vil gavne demMens 79 procent af grønlænderne fortæller, at de personligt har oplevet effekter af klimaforandringer, er der stor forskel på hvad, de har oplevet, og hvad de tror, at fremtiden bringer.
Omkring én ud af 10 mener, at folk i Grønland har gavn af klimaforandringerne lige nu.
Og én ud af 11 tror også, at klimaforandringerne kommer til at at gavne dem selv, deres familie og deres by i fremtiden.
På rejsen rundt i Grønland har Kelton Ray Minor blandt andet mødt nogle fiskere, som nu kan fiske året rundt.
En luksus de ikke havde, dengang havisen var for tyk til at bryde om vinteren.
Men mange er bekymrede.
Omkring halvdelen er grønlænderne tror, at klimaforandringer vil skade dem, deres familie og samfundet i fremtiden.
Og hele 65 procent mener, at det vil skade slædehundene.
- Forholdet mellem hund og menneske stikker utrolig dybt både kulturelt og praktisk i Grønland.
Derfor er mange bekymrede for, hvordan hundene vil klare sig i fremtiden, siger Kelton Ray Minor.
I Grønlands hovedstad Nuuk (her oplyst af nordlyset) er indbyggerne mest bekymrede for, hvad klimaforandringer betyder for fremtidens vejr, som de frygter bliver voldsommere og mere ustabilt.
(Foto: Toke Brodsgaard © Nunafoto.
com)I Nuuk er de bange for voldsomt vejrHavisens skrumpende udbredelse er den bekymring, der fylder mest i grønlændernes syn på fremtiden.
Men der er forskel på bekymringer fra land til by og fra nord til syd.
Er der klimaforandringer?
Kun to procent af grønlænderne tror ikke på, at der er klimaforandringer, mens 92 procent tror, at der er.
Resten ved det ikke eller har ikke ønsket at svare.
- Mod nord er folk mest bekymrede for den frosne grund under deres fødder, som smelter og løber ud i havet, siger Kelton Ray Minor.
I hovedstaden Nuuk er indbyggerne mere bange for en fremtid, hvor vejret bliver mere voldsomt og uforudsigeligt.
Samtidig er det også i Nuuk, at færrest grønlændere har oplevet klimaforandringer på egen krop allerede i dag.
- Til gengæld er det her, hvor flest mener, at menneskelig aktivitet spiller en rolle i klimaforandringerne, siger Kelton Ray Minor.
Mere end én ud af tre grønlændere tror nemlig, at naturlige variationer er den primære årsag til, at klimaet ændrer sig.
- Vi ved ikke helt hvorfor, men det kan afhænge af blandt andet adgangen til information og uddannelse, siger Kelton Ray Minor.
FacebookTwitterKopier linkEmner:Grønland|Klimaændringer|Havmiljø|Københavns Universitet|Kraks Fond




https://www.dr.dk/nyheder/udland/fyret-fbi-direktoer-langer-ud-efter-tavse-republikanere-det-er-skammeligt

Rusland-undersøgelseSe temaUdlandFyret FBI-direktør langer ud efter tavse republikanere: Det er skammeligtRepublikanerne bør tage til genmæle mod præsident Trump, mener James Comey.
James Comey deltog i går i en høring i den amerikanske kongres.
Af Per Bang Thomsen18.
dec.
2018 kl.
07.
29Bemærk: artiklen er mere end 30 dage gammelLæs opDe republikanske politikere i USA gør ikke nok for at forsvare hverken retssikkerheden eller det amerikanske forbundspoliti, FBI, når præsident Donald Trump går til angreb på det.
Det mener den forhenværende FBI-direktør James Comey, som sidste år blev fyret af den amerikanske præsident.
- Republikanere plejede at forstå, at det har en betydning, hvad præsidenten gør og siger, og at både retsstaten og sandheden betyder noget.
Hvor er de republikanere i dag?
, lød det i går fra eksdirektøren efter en næsten seks timer lang høring i rets- og tilsynsudvalget i Repræsentanternes Hus.
Her hilser præsident Trump i januar 2017 på den daværende FBI-direktør, James Comey.
Få måneder efter blev direktøren fyret.
Donald Trump har gentagne gange kritiseret FBI, der blandt andet har til opgave at efterforske økonomisk kriminalitet, korruption og terrorisme.
Så sent som i sidste uge tweetede han, at FBI har misbrugt sine beføjelser i sagen om hans tidligere advokat, Michael Cohen, som er blevet idømt tre års fængsel for blandet andet at have brudt reglerne for kampagnebidrag.
Men ifølge James Comey har ”FBI's ry taget stor skade, fordi USA's præsident har løjet om det konstant”, og han betegner tavsheden fra de republikanske politikere som ”skammeligt”.
- På et tidspunkt er der nogen, som bliver nødt til at tage kampen op og forsvare FBI, trods deres frygt for Fox News (en konservativ amerikansk tv-station, red.
), deres vælgerbaser og ondskabsfulde tweets.
I stedet for at luske bort til en pensionisttilværelse bør de forsvare dette lands værdier og fortælle sandheden, sagde han efter høringen i Kongressen.
Læs også:Trump: Jeg bliver undersøgt - det er en heksejagt'En løgnagtig, slesk person'James Comey blev fyret i begyndelsen af maj sidste år, efter at præsidenten havde kritiseret hans håndtering af modkandidaten Hillary Clintons e-mail-sag og af den undersøgelse, der skal kortlægge, om der var et sammenspil mellem Rusland og Donald Trumps stab under præsidentvalgkampen.
Donald Trump har efterfølgende betegnet James Comey som ”en løgnagtig, slesk person” og ”en frygtelig leder af FBI”.
- Det var min store ære at fyre James Comey, tweetede han tidligere på året.
James Comey har heller ikke lagt skjul på sin misbilligelse med den republikanske præsident.
Han har tidligere udtalt, at Donald Trump er ”mentalt uegnet” til at bestride præsidentposten, og i sin biografi, ”A Higher Loyalty”, der udkom tidligere på året, sammenligner han den republikanske præsident med en mafiaboss, der ”lyver om alting, stort som småt”.
FacebookTwitterKopier linkEmner:Donald Trump (politiker)|Hillary Clinton (politiker)|USA|Repræsentanternes Hus|Fox News




https://www.dr.dk/nyheder/regionale/hovedstadsomraadet/nye-byggeregler-forsinker-altaner-og-vaegge-sophie-har-ventet-i

KøbenhavnNye byggeregler forsinker altaner og vægge: Sophie har ventet i 14 ugerNyt bygningsreglement skaber sagspukler i flere kommuner.
Sophie Cederstrøm har brugt mange tusind kroner på en ny altan og føler sig magtesløs over, at sagsbehandlingen trækker ud.
Af Peter Bye Andersen18.
dec.
2018 kl.
06.
03Bemærk: artiklen er mere end 30 dage gammelLæs opHvis du gerne vil have en ny altan, badeværelse eller fjernet en væg, skal du måske væbne dig med tålmodighed.
I flere kommuner tager det lige nu ekstra lang tid at få behandlet og godkendt sin byggesag efter det nye bygningsreglement, BR18, trådte i kraft i sommer.
Det har 29-årige Sophie Cederstrøm fra Islands Brygge i København blandt andre oplevet.
Hun har prøvet at vente 14 uger på at få tilladelse til at starte byggeriet af sin nye altan.
- Det er dybt frustrerende ikke at vide, om man er købt eller solgt.
Jeg har jo brugt mange tusind kroner på det, siger hun.
Læs også:Ny kritik af udskældt forvaltning: Medarbejdere bruger kun godt halvdelen af arbejdstiden på byggesagerSamme frustration oplever virksomheden Byaltan, som Sophie Cederstrøm har hyret til at bygge sin altan.
Her afventer man lige nu at få behandlet flere sager, og det presser virksomhedens økonomi, fortæller projektansvarlig Pernille Hove.
- Det er meget problematisk lige nu.
Vi ved ikke, hvilke sager vi kan gå i gang med i det nye år.
Vi har også et kæmpe problem med de kunder, vi har fået kontrakter på, for vi kan ikke forklare dem, hvorfor der ikke sker mere, siger hun.
Hvad betyder BR18 for mig?
- Kommunerne skal fremover ikke længere sikre, at byggeriet overholder reglementets tekniske krav.
- I stedet skal ansøgeren indsende en erklæring om, at byggeriet lever op til byggereglementet.
- Ansøgningen skal sendes via den digitale portal BOM og skal være udfyldt korrekt, før kommunen kan udstede en tilladelse.
Kommunen sender et mangelbrev, hvis ansøgningen ikke lever op til byggereglementet.
- Det kræver, at både sagsbehandlere og kunder har et detaljeret kendskab til hele bygningsreglementet.
- På sigt skal kunderne tilkøbe og benytte sig af certificerede rådgivere i forbindelse med deres ansøgning.
Kilde: Københavns KommuneIfølge Pernille Hove har flere af sagerne ventet i månedsvis på at blive behandlet, og de manglende byggetilladelser har betydet fyringer af håndværkere.
Hun mener, at kommunen har været for dårlige til at informere kunderne sagsbehandlingen og de nye krav, det nye bygningsreglement stiller.
- En ting er, at det tager lang tid.
Men vi har også, i starten i hvertfald, oplevet, at det har været svært at få svar på vores mange spørgsmål.
Det virker som om, at kommunen slet ikke har været forberedt, siger hun.
Kommuner: Ansøgninger er mangelfuldeI Københavns Kommunes teknik- og miljøforvaltning forklarer chef for Center for Bygninger Rikke Sønderriis, forsinkelserne med, at det nye reglements detaljegrad udfordrer både sagsbehandlere, virksomheder og almindelige borgere.
Hun oplever, at mange ansøgninger er mangelfulde og må sendes frem og tilbage mellem ansøger og kommunen.
Og det giver mere arbejde til sagsbehandlerne.
Også kommunerne Allerød og Frederikssund oplever lignende problemer, mens Kommunernes Landsforening, KL, oplyser, at mange kommuner bruger mere tid på at vejlede borgere, virksomheder og rådgivere om de nye regler.
- Hvis man skal bygge om, kan det være rigtig svært at vide, hvilke paragraffer, der er relevante for ens byggesag, siger Rikke Sønderriis.
Hun erkender dog, at vejledningen fra kommunens side har været for dårlig.
- Men vi skruer op for charmen i det nye år.
Det betyder, vi kommer mere ud og får talt med kunderne en til en, siger Rikke Sønderriis, der regner med, at sagsbehandlingen er oppe i omdrejninger igen om et par måneder.
Tilbage på Islands Brygge fik Sophie Cederstrøm først igår besked fra kommunen om, at hun kan gå i gang med byggeriet.
Hun er glad for at få afklaring, fordi forløbet har fået hende til at føle sig magtesløs.
- Jeg havde jo allerede betalt for altanen og projektet var gået i gang, siger hun.
Trafik- Bygge- og Boligstyrelsen vil nu evaluere det nye bygningsreglement, oplyser KL.
FacebookTwitterKopier linkEmner:Kommunernes Landsforening|Erhverv|København|Islands Brygge|Offentlig forvaltning




https://www.dr.dk/nyheder/udland/fn-fordommer-nordkorea-kraenke-menneskerettighederne

UdlandFN fordømmer Nordkorea for at krænke menneskerettighederneMeldinger om tortur, offentlige henrettelser og manglende retssikkerhed får nu FN til at fordømme Nordkorea.
)18.
dec.
2018 kl.
05.
44Bemærk: artiklen er mere end 30 dage gammelLæs opFN's Generalforsamling anklager Nordkorea for at overtræde menneskerettighederne.
Generalforsamlingen vedtog mandag en resolution, der fordømmer Nordkoreas "systematiske, omfattende og utilladelige brud på menneskerettighederne".
Det gælder meldinger om tortur, frihedsberøvelse, voldtægt, offentlige henrettelser, dødsstraf, manglende retssikkerhed og censur.
Det skriver nyhedsbureauet AP.
Samtidig noterer Generalforsamlingen "med bekymring", at over ti millioner nordkoreanere vurderes at være underernærede.
Samt at landet har en "uacceptabel høj udbredelse af kronisk og akut underernæring".
Desuden opfordres Nordkorea til omgående at lukke fange- og arbejdslejre og løslade alle politiske fanger.
Resolutionen er støttet af Japan og EU.
Flere lande har dog afvist at være en del af resolutionen.
Heriblandt er Rusland, Kina, Cuba og Venezuela.
Nordkoreas FN-ambassadør, Kim Song, siger, at landet "kategorisk afviser" resolutionen.
Han kalder den "et produkt af et politisk plot".
Song kritiserer Japan for at "fremprovokere en konfrontation" med Nordkorea.
Resolutionen kommer, en uge efter at USA indførte sanktioner mod tre nordkoreanske embedsmænd.
Årsagen er ifølge USA's finansministerium "vedvarende og alvorlige overtrædelser af menneskerettigheder samt censur".
- De (sanktionerne, red.
) belyser Nordkoreas forkastelige behandling af dem, der befinder sig i Nordkorea, lød begrundelsen ifølge nyhedsbureauet Reuters.
Blandt de tre embedsmænd er 68-årige Choe Ryong-hae.
Han er en af de øverste betroede til Nordkoreas leder, Kim Jong-un.
Konkret betyder sanktionerne, at embedsmændene får indefrosset deres værdier under amerikansk jurisdiktion.
Det er heller ikke tilladt for dem at indgå aftaler med nogen fra USA.
/ritzau/FacebookTwitterKopier link




https://www.dr.dk/nyheder/indland/tilsyn-med-bosteders-oekonomi-halter

Omstridte opholdsstederSe temaIndlandTilsyn med bosteders økonomi halterMange bosteder afleverer deres budget og andre lovpligtige oplysninger for sent eller slet ikke,  og det svækker tilsynet med om pengene bliver brugt rigtigt, siger eksperter.
Socialtilsynet skal føre tilsyn med, at pengene bliver brugt rigtigt på bosteder for blandt andre udsatte børn og unge.
Men i år har mere end halvdelen af stederne afleveret deres budgetter for sent.
Af Astrid Fischer, Line Gertsen og Morten Frandsen18.
dec.
2018 kl.
06.
01Bemærk: artiklen er mere end 30 dage gammelLæs opEr der sat penge nok af til den indsats, et bosted lover?
Er økonomien til at gennemskue?
Og kommer de offentlige penge beboerne til gode eller får bostedets ejere en lidt for god fortjeneste?
Det skal Socialtilsynet holde øje med som led i deres tilsyn med knap 2000 opholdssteder, døgninstitutioner, botilbud, m.
v.
, i landet.
Men det økonomiske tilsyn halter, vurderer flere eksperter.
Mange af de sociale tilbud afleverer nemlig de lovpligtige oplysninger om deres økonomi for sent til Socialtilsynet eller slet ikke.
"De har ikke en jordisk chance for at føre tilsyn, hvis de ikke får budgetoplysninger ind.
"Kim Jacobsen, RevisorDet viser oplysninger, som DR har indsamlet.
Og det bekræftes af en rapport, som Socialministeriet har bestilt af konsulentfirmaet Deloitte om det økonomiske tilsyn.
Det er et problem, mener professor i økonomistyring, Per Nikolaj Bukh, fra Aalborg Universitet.
- Når man skal sikre, at der er sparsommelighed, og at offentlige midler bruges fornuftigt, og man også skal sikre, at der ikke sker misbrug eller mistanke om misbrug, så er man nødt til at havde adgang til den økonomiske information, og det gælder både budgetter og regnskaber.
Budgetter afleveres for sentOver halvdelen af alle de sociale tilbud afleverede deres budgetter for 2018 for sent.
Det fremgår af tal, som DR har indhentet fra landets fem socialtilsyn.
Pr.
1.
september i år var der stadig 28 steder, der ikke havde indsendt budgettet, selvom de efter loven skulle have indsendt budgettet senest 1.
oktober sidste år for private sociale tilbud og 15.
november sidste år for de offentlige tilbud.
Fakta om det økonomiske tilsynSocialtilsynet godkender sociale tilbud som for eksempel bosteder, herberger, krisecentre og døgninstitutioner og fører tilsyn med, at de har den nødvendige kvalitet.
Også tilbuddenes økonomi skal vurderes, herunder om de er økonomisk bæredygtige, om økonomien giver mulighed for den fornødne kvalitet og om der er gennemsigtighed i økonomien.
Socialtilsynet varetages af fem kommuner, en i hver region.
Det er Frederiksberg, Holbæk, Fåborg-Midtfyn, Silkeborg og Hjørring kommuner.
De fører ikke tilsyn med tilbud i deres egen kommune.
Socialtilsynene har fungeret siden 1.
januar 2014Kilde: Socialstyrelsen og TilbudsportalenUden budgetter kan socialtilsynene ikke føre økonomisk tilsyn, siger Kim Jacobsen, der er revisor med næsten tredive års erfaring på det sociale område.
- De har ikke en jordisk chance for at føre tilsyn, hvis de ikke får budgetoplysninger ind.
Det er det vigtigste redskab, de har, som det er udformet i dag.
Kim Jacobsen mener, der er en række problemer med det økonomisk tilsyn, og at det derfor samlet set ikke fungerer, som det skal.
Læs også:Ejer af opholdssted tjente over en million på at sælge brugt inventar til sig selv- En af konsekvenserne kan være, at der er mulighed for, at der går penge i det forkerte lommer.
Det vil sige, at offentlige penge kan køres i private lommer uden om al kontrol.
Det er alvorligt, synes han.
- Offentlige penge, - det er jo dine og mine.
Det er jo skatten, vi betaler, og de skal bruges forholdsvis fornuftigt.
Deloitte: Betydelige udfordringerDet er ikke kun budgetter, det kniber med at få ind hos Socialtilsynene.
Ifølge den rapport, Deloitte har lavet for Socialministeriet, oplever Socialtilsynene også "betydelige udfordringer" med at få reviderede årsregnskaber og økonomiske nøgletal fra bosteder og andre sociale tilbud.
De økonomiske nøgletal skal de sociale tilbud indberette på Tilbudsportalen.
Deloitte har ifølge rapporten fundet "store mangler" i de indberettede nøgletal på portalen.
For eksempel er der ingen nøgletal for 2017 for to ud af tre sociale tilbud.
Og hver fjerde har ikke indberettet nøgletal for 2016.
- Rapporten dokumenterer klart, at det økonomiske tilsyn ikke fungerer tilfredsstillende, og at man ikke kan løse de opgaver, der er, lyder vurderingen fra professor i økonomistyring, Per Nikolaj Bukh.
Kan gå ud over beboerneOg det kan have betydning for beboerne på de sociale tilbud, fordi tilsynet blandt andet skal sikre, at der er afsat penge nok til den indsats, som bostedet lover, påpeger han.
- Hvis ikke du har oplysninger omkring økonomien og tilbuddet, kan du ikke løse de tilsynsopgaver, du har.
Herunder sikre, at der er økonomiske ressourcer til rådighed til at levere de borgerrettede aktiviteter, og at der også er personale nok til stede, siger Per Nikolaj Bukh.
Han mener, at politikerne må få rettet op på tilsynet, og det samme siger den mangeårige revisor, Kim Jacobsen.
- Som almindelig borger har man jo en eller anden tiltro til, at når der er et tilsyn, så kontrollerer de også, at der ikke bare er penge, der strømmer ud til ingen verdens nytte.
Altså at de bliver brugt rigtigt, siger Kim Jacobsen.
Socialministeriet bestilte Deloittes rapport efter DR's afdækning af en række forhold omkring opholdsstedskoncernen Hjorthøjgård i Nordjylland.
Socialminister Mai Mercado forsøgte i efteråret at få en politisk aftale på plads om at styrke Socialtilsynet, men har foreløbig opgivet.
Læs også:Forhandlinger om et stærkere socialtilsyn er strandetBosteder erkender: ikke godt nokDet er både offentlige og private bosteder, der ikke får afleveret deres årsbudgetter rettidigt.
I de private bosteders organisation, Landsforeningen for Sociale Tilbud, LOS, erkender direktør Michael Graatang, at det ikke er godt nok.
- Jeg er lidt overrasket over, at det er så mange.
Jeg synes, de skal gøre det bedre.
Vi vil også undersøge, om der er en grund til, at det er svært, om der er nogle teknikaliteter.
Og så skal vi gøre mere ud af at minde tilbuddene om at aflevere budgetter næste år.
Langt de fleste offentlige bosteder drives af kommunerne.
Og også Kommunernes Landsforening, KL, vil arbejde for, at socialtilsynene hurtigere får budgetterne.
- Jeg vil tage det her op i KL, så vi kan understøtte kommunerne i at blive bedre til at få indberettet de her budgetter rettidigt.
Men det er også vigtigt for mig at sige, at kommunerne indberetter budgetterne, men bare ikke inden for den angivne tid, siger Joy Mogensen, A, der er formand for KL's socialudvalg og borgmester i Roskilde kommune.
Hun mener, at de forsinkede budgetter bl.
a.
skyldes, at kommunerne finder indberetningsprocessen meget bureaukratisk, og at løsningen ikke er nye regler.
- Jeg er med på, at de her tal skal forbedre sig, men det er også vigtigt for mig at sige, at socialministeren ikke må komme med endnu flere regler og procedurer, siger Joy Mogensen.
FacebookTwitterKopier linkEmner:Joy Mogensen (politiker)|Mai Mercado (politiker)|Økonomi|Socialdemokraterne|Jylland




https://www.dr.dk/nyheder/indland/webdok-genoplev-et-dramatisk-aar-i-kongehuset






