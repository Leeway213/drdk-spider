https://www.dr.dk/sporten/haandbold/vm-herrer/vm-paa-3-minutter-angola-mirakel-vipper-egypten-fighter-mens-danmark

VM herrerVM PÅ 3 MINUTTER Angola mirakel-vipper, Egypten fighter, mens Danmark hvilerEgypten tabte til Norge, Angola piskede sig op til et mirakel-vip og Kroatien løb ind i et overraskende nederlag.
Se det bedste fra VM her.
Af Johan Haarløv20.
jan.
2019 kl.
23.
20Bemærk: artiklen er mere end 30 dage gammelLæs opDe danske håndboldherrer havde søndag hviledag ved VM-slutrunden, mens andre måtte slide i det.
For eksempel danskernes kommende modstander fra Egypten, der kæmpede hårdt mod Norge.
Det afrikanske mandskab hang længe på i kampen, men måtte alligevel se sig besejret med 32-28.
Læs også:Mikkel Hansen revser VM-program: 'Til grin med to vigtige kampe på 18 timer'Allerede mandag aften skal Egypten igen i ilden, når holdet står over for et dansk mandskab på hjemmebane i Boxen i Herning.
Egypterne kan ikke længere spille sig videre i turneringen, så spørgsmålet er, hvor motiverede de egyptiske spillere er til mandagens kamp?
Søndagens kampe ved slutrunden bød også på et lækkert vip af Angola, der sendte Japan ud af turneringen med holdets syvende nederlag i træk.
Ikke at det nødvendigvis var nogen overraskelse.
Det var det tværtimod, at Kroatien tabte til Brasilien i mellemrunden.
En stor én endda.
Se højdepunkterne fra andendeagen i mellemrunden i videoen over artiklen.
FacebookTwitterKopier linkEmner:Egypten|Jyske Bank Boxen|Angola|Kroatien|Norge




https://www.dr.dk/nyheder/kultur/quiz-hvor-meget-kender-du-til-thomas-vinterbergs-karriere

KulturQUIZ Hvor meget kender du til Thomas Vinterbergs karriere?
Titler på film, skuespillere og årstal for filmpriser.
Hvad ved du om filminstruktøren Thomas Vinterberg?
Thomas Vinterberg har et langt CV med at instruere spillefilm.
I denne uge er der premiere på 'Kursk'.
Af Lene Koogi20.
jan.
2019 kl.
21.
47Bemærk: artiklen er mere end 30 dage gammelLæs opFilminstruktøren Thomas Vinterberg er aktuel med filmen 'Kursk'.
Det hed den russiske atomubåd, der i 2000 sank og kostede 118 flådesoldater livet.
Thomas Vinterberg har instrueret filmen, som har premiere 24.
januar.
Hvor meget kender du til den snart 50-årige Vinterbergs karriere med at skrive filmmanuskripter, lave produktioner på teatret og instruere film?
Du kan teste din viden om Thomas Vinterberg i quizzen nedenunder.
Læs også:Tragedien om ubåden Kursk: Dengang Putin troede, han kunne tie sandheden ihjelFacebookTwitterKopier linkEmner:Thomas Vinterberg (filminstruktør)




https://www.dr.dk/sporten/haandbold/vm-herrer/danmark-taet-paa-vm-semifinale-efter-norsk-sejr

VM herrerDanmark tæt på VM-semifinale efter norsk sejrNorge slog Egypten 32-28.
Dermed kan Danmark være i semifinalen med et norsk nederlag til Sverige i morgen.
20.
jan.
2019 kl.
22.
26Bemærk: artiklen er mere end 30 dage gammelLæs opDe norske semifinaledrømme lever ved VM i herrehåndbold.
Søndag aften slog Norge Egypten med cifrene 32-28 i Jyske Bank Boxen i Herning i begge holds første kamp i mellemrunden.
Sejren giver Norge fire point i mellemrundegruppe 2.
Danmark og Sverige indtager i øjeblikket de to pladser, der giver adgang til semifinalerne, med seks point hver.
Læs også:Danmark kan være klar til semifinalen inden Egypten-kampEgypten havde allerede før kampen lange udsigter til semifinalerne.
De drømme er nu definitivt slukket, da egypterne kun har et enkelt point med to kampe tilbage.
Norge skulle søndag bruge lidt tid på at komme i gang oven på torsdagens nederlag til Danmark.
Egypten kom således foran 3-0, før nordmændene for første gang fik sendt bolden i mål.
Herfra gik der dog ikke længe, før der var lighed på måltavlen.
Norge overtog langsomt kontrollen, men sjusket spil og tekniske fejl gjorde, at de ikke for alvor trak fra.
Sander Sagosen og co.
kunne gå til pause med en føring på 16-14.
Heller ikke efter pausen fandt Norge storspillet frem.
Læs også:VIDEO Norge løb ind i verdens bedste Mikkel: Se 14 flotte kasser på en mindeværdig aftenMed et kvarter tilbage af kampen var egypterne kun bagud med et enkelt mål.
Men nordmændene formåede at holde dem bag sig, så sejren til sidst var en realitet.
Tidligere søndag vandt Ungarn over Tunesien med cifrene 26-21 i samme gruppe.
/ritzau/FacebookTwitterKopier linkEmner:Norge|Egypten|Jyske Bank Boxen|Sverige|Jyske Bank




https://www.dr.dk/nyheder/udland/top-demokrat-om-trumps-kompromisforslag-det-kommer-ikke-gennem-senatet

UdlandTop-demokrat om Trumps kompromisforslag: Det kommer ikke gennem SenatetDemokraterne fastholder i dag afvisningen af præsidentens forslag til en budgetaftale.
Senator Chuck Schumer er Demokraternes leder i Senatet.
Af Maya Nissen20.
jan.
2019 kl.
20.
29Bemærk: artiklen er mere end 30 dage gammelLæs opDer er ikke meget håb for, at det kompromisforslag, som den amerikanske præsident Donald Trump fremlagde i går, kommer til at standse den budgetkrise, der nu har plaget USA i 29 dage.
Det står klart, efter at den demokratiske senator Chuck Schumer, Demokraternes leder i Senatet, i dag udtaler til nyhedsbureauet AP, at præsidentens forslag formentlig vil blive blokeret i Senatet.
Lignende udmelding lød fra Demokraternes leder i Repræsentanternes Hus, Nancy Pelosi, i går - allerede inden præsidenten havde præsenteret sit forslag.
- Demokraterne havde håbet på, at præsidenten endelig var klar til at genåbne den offentlige sektor og bevæge sig fremad med en tiltrængt diskussion om grænsebeskyttelse.
- Desværre lader det til, at hans forslag er en samling af tidligere afviste initiativer, som hver især er helt uacceptable, og som samlet set ikke repræsenterer en troværdig indsats for at genoprette sikkerheden i folks liv.
Læs også:Trump vil give 'dreamers' tre års ophold i USA til gengæld for grænsemuren til MexicoNoget for nogetKompromisforslaget, der har til formål at få demokraterne til at acceptere finansieringen på 5,7 milliarder dollar af en grænsemur mod Mexico, indeholder blandt andet en udvidet beskyttelse af de 700.
000 såkaldte 'dreamers' - unge mennesker, der er blevet bragt illegalt ind i USA som børn.
Samtidig indeholder forslaget 800 millioner dollars til humanitær assistance, lige som der skal afsættes yderligere 805 millioner dollars til teknologi, der kan opspore illegale stoffer.
Det vil komme til afstemning i Senatet på tirsdag.
Præsident Donald Trump havde i dag blandt andet dette at sige om demokraternes afvisning:- Nancy Pelosi og nogle af demokraterne afviste mit forslag i går, før jeg overhovedet var begyndt at tale.
De ser ikke kriminalitet og narkotika, de ser kun 2020 (hvor det næste præsidentvalg bliver afholdt, -red.
) - hvor de ikke kommer til at vinde!
Bedste økonomi!
De burde gøre det rette for nationen og lade folk komme tilbage på arbejde, skriver han på Twitter.
Sagen kort•USA lukkede 25 procent af statsapparatet ned natten til den 22.
december, efter det stod klart, at republikanere og demokrater ikke kunne nå til enighed om en budgetaftale.
•Det springende punkt er finansieringen af en grænsemur mod Mexico, som præsident Donald Trump fastholder som et krav.
•Demokraterne nægter at acceptere finansieringen som en del af en budgetaftale.
•Nedlukningen har medført, at de offentligt ansatte i de ramte ministerier, styrelser og myndigheder er sendt på ufrivillig orlov uden løn.
•I visse dele af den offentlige sektor må de ansatte fortsat gå på arbejde, selvom der ikke bliver udbetalt løn.
De vil dog blive kompenseret, når nedlukningen er ovre.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Twitter|Økonomi




https://www.dr.dk/nyheder/indland/politiet-kontrollerer-cyklister-og-knallerter

IndlandPolitiet kontrollerer cyklister og knallerterI uge 4 tjekker politiet cyklister og knallertkørere for overtrædelse af færdselsregler.
27 cyklister døde i trafikken sidste år.
Nu kontrollerer politiet cyklister og knallertkørere.
20.
jan.
2019 kl.
19.
32Bemærk: artiklen er mere end 30 dage gammelLæs opPolitiet vil i den kommende uge gennemføre en landsdækkende kontrol af cyklister og knallertkørere.
Det siger Rigspolitiet.
Politiet vil holde øje med, om cyklister og knallertkørere kører hensynsløst og tjekke lovkrav som for eksempel, om man har lys på cyklen.
Sidste år blev 27 cyklister og ni knallertkørere dræbt i trafikken.
Og 766 cyklister og 292 knallertførere kom til skade.
Vil hjælpe cyklisterneTallene skal sænkes, og det håber Rigspolitiet, at kontroller som denne kan hjælpe med.
- Cyklister udgør en væsentlig procentdel af dem, der bliver dræbt eller kommer til skade.
Det er underordnet, om de selv er skyld i det.
Vi skal blot hjælpe med at oplyse om konsekvenserne ved at køre hensynsløst, siger Christian Bertelsen, politiassistent ved Rigspolitiet.
Læs også:Trods bekymringer: Nu kan du møde el-løbehjul i trafikkenEn anden ting, der kunne nedsætte skaderne, er flere cykelhjelme på cyklisterne.
Christian Bertelsen håber, at det bliver lovpligtigt at køre med hjelm.
- Jeg opfordrer altid folk til at gøre det, men folk burde også være fornuftige nok til at gøre det af sig selv, siger han.
Politikontrollen løber fra 21.
januar til 27.
januar.
/ritzau/FacebookTwitterKopier linkEmner:Cykeltrafik|Rigspolitiet|Politi




https://www.dr.dk/nyheder/kultur/film/hollywood-elsker-dem-se-disse-4-hemmelige-serier-foer-dine-venner

BingeSe temaFilm og serierHollywood elsker dem: Se disse 4 'hemmelige' serier før dine vennerDer er masser af godt at komme efter blandt årets Golden Globe-vindende serier, mener DR's serieekspert.
- Et sindssygt barokt, underholdende og nuanceret portræt af en morder, skriver DR's serieskspert om 'The Assassination of Gianni Versace', der blandt andet har Hollywood-stjernen Penélope Cruz på rollelisten.
(© FX Networks)Af Kasper Lundberg20.
jan.
2019 kl.
20.
30Bemærk: artiklen er mere end 30 dage gammelLæs opDa årets Golden Globe-priser blev uddelt for nylig, gik mange af priserne til serier, som de færreste herhjemme har hørt om.
Det har nu ikke noget at gøre med seriernes kvalitet, men snarere at de ikke lige bliver vist på dansk tv eller har danske skuespillere eller kræfter bag.
For faktisk var det et ret sjovt udvalg med noget for enhver smag, der blev belønnet med de fine statuetter - uanset om du er til realistisk fængselsdrama, store skuespillernavne eller en charmerende let version af kvindefrigørelsen.
Så hvis du allerede er up to date med 'Game of Thrones' og 'Babylon Berlin' og leder efter noget nyt, kunne det jo være, at du skulle overveje at opsøge en af de her lidt mere ukendte serier.
Så har du også noget at spille lidt smart med i frokostpausen i morgen 'Hvad?
Kender du ikke engang 'The Assasination of Gianni Versace'?
Fantastisk serie.
Vandt i øvrigt en Golden Globe for bedste miniserie.
'1The Assassination of Gianni Versace (Netflix)Popsangeren Ricky Martin spiller over for blandt andre Darren Criss i 'The Assasination of Gianni Versace'.
Sidstnævnte modtog også en Golden Globe-statuette for sin rolle i serien.
(© FX Networks)Der er en del prisvindere og kritikerhits, der går under radaren herhjemme, fordi de kommer forskudt af den amerikanske premiere.
Så når de er hypede i USA, kan vi ikke se dem endnu, og så gider de danske medier ikke at skrive om dem.
Det betyder, at det sjældent får nogen opmærksomhed, når de så endelig dukker op.
Et strålende eksempel er 'The Assasination of Gianni Versace: American Crime Story', der er opfølgeren til den spektakulære første sæson om retssagen mod den amerikanske fodboldspiller O.
J.
Simpson.
Det er USAs største serieskaber Ryan Murphy, der står bag den farverige version af den sande historie om mordet på den legendariske, italienske modeskaber Gianni Versace.
I virkeligheden handler den slet ikke så meget om mordet, men meget mere om manden, der skød Versace foran hans gigantiske hus i Miami i 1997.
Et sindssygt barokt, underholdende og nuanceret portræt af en morder.
Serien vandt en Golden Globe for bedste miniserie.
Prøv den hvis du kan lide 'Pose' (HBO Nordic) eller 'Fargo' (HBO Nordic).
2The Marvellous Mrs.
Maisel (Amazon Prime Video)Der er foreløbig produceret to sæsoner af 'The Marvellous Mrs.
Maisel', men en tredje sæson er allerede på vej.
(© Amazon Prime Video)Med sin anden sæson er 'The Marvellous Mrs.
Maisel' blevet et af de bedste beviser for, at Amazon er på vej mod at blive en reel og ikke bare teoretisk trussel mod Netflix.
De har længe brugt næsten lige så mange penge på serier, men har ikke helt haft de store hits endnu.
Serien er et let periodestykke, der næsten har karakter af komedie eller musical i tonen på trods af sine lange afsnit.
Det er Amy Sherman-Palladino, som er kendt for 'Gilmore Girls', der står bag serien.
Ligesom 'Gilmore Girls' har også serien her en næsten overnaturligt kæk og kvik dialogstil.
Den handler om Miriam Maisel, der er en up-and-coming standup-komiker i New York i slutningen af 50'erne og er et frisk og kulørt take på kvindefrigørelsen, hvis man synes kampen mod patriarkatet kan være lidt tung omgang.
Rachel Brosnahan vandt - for andet år i træk - en Golden Globe for sin hovedrolle i serien.
Prøv den hvis du kan lide 'Gilmore Girls' (Netflix) eller 'Glee' (Netflix).
3Escape at Dannemora (HBO Nordic)'Escape at Dannemora' består bare af syv afsnit, så den kan nemt ses i løbet af en weekend.
(© HBO Nordic)- Det er ikke 'Prison Break', det er ikke 'Prison Break', det er ikke 'Prison Break', kan man næsten høre instruktøren Ben Stiller råbe til seeren i hver eneste scene af fængsels-miniserien 'Escape at Dannemora'.
Der er ikke så meget som en dråbe oppumpet action over Stillers bud på en fængselsserie.
Her er det psykologisk spegede trekantsdrama mellem to fanger og inspektøren på deres systue i fængslet (spillet af en helt ukendelig Patricia Arquette) mindst lige så centralt som den tålmodige afvikling af deres plan om at undslippe fængslet.
Historien kommer fra en ægte flugt ud af et amerikansk fængsel i 2015, men er ikke tynget af alle mulige dokumentariske, ligegyldige detaljer.
Der er fokuseret syleskarpt på relationerne mellem de tre sammensvorne.
Det er store skuespillere, smukke optagelser og stilistiske valg, vi ellers forbinder med biograffilm.
Patricia Arquette vandt en Golden Globe for sin rolle i miniserien.
Prøv den hvis du kan lide 'The Night of' (HBO Nordic) eller 'Oz' (Netflix).
4The Kominsky Method (Netflix)Det er netop blevet offentliggjort, at 'The Kominksy Method' med blandt andre Alan Arkin og Michael Douglas bliver forlænget med en anden sæson.
(© Mike Yarish/Netflix)Ikke min personlige favorit på listen, men hey, det er Michael Douglas og Alan Arkin.
Og det er fedt at se så mange kæmpe skuespillernavne have smidt frygten for at blive fanget i serierne.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
For ti år siden kunne det jo være dødsstødet til en filmkarriere at være med i en tv-serie.
Så var man ikke længere filmskuespiller, så var man gået over til den anden side og blevet tv-skuespiller.
Nu er der ikke længere konsensus om, hvad der finest, og mange hopper frem og tilbage.
Manden bag 'The Kominsky Method' hedder Chuck Lorre og er en gigant i amerikansk tv, hvor han bliver kaldt kongen af sit-coms, altså den traditionelle komedieserie med publikumslatter optaget på en scene med kulisser.
Han har blandt andet lavet 'Dharma & Greg' og 'The Big Bang Theory', der i mange år var den mest sete serie i USA.
Det her er hans forsøg på at lave noget mere seriøst og nuanceret, og han har altså kastet sig ud i en historie om et par modne mænd, der arbejder på at acceptere deres alderdom.
Serien vandt en Golden Globe for bedste komedieserie, og Michael Douglas vandt for titelrollen som skuespilcoachen Sandy Kominsky, der kæmper med maskuliniteten og sit selvbillede i sit livs tredje akt.
Prøv den hvis du kunne lide 'Grace and Frankie' (Netflix) eller 'Sopranos' (HBO Nordic).
Læs også:Jubii!
5 nye serier du skal glæde dig til i 2019FacebookTwitterKopier linkEmner:Ben Stiller (skuespiller)|Netflix|HBO|USA|Teater




https://www.dr.dk/sporten/fodbold/frankrig/indskiftet-dansk-angriber-sikrer-bordeaux-hjemmesejr

FrankrigIndskiftet dansk angriber sikrer Bordeaux hjemmesejrAndreas Cornelius kom ind og sikrede Bordeaux tre point med et mål mod Dijon.
Andreas Cornelius ( i midten) scorede målet, da Bordeaux i Ligue 1 slog Dijon 1-0 på hjemmebane søndag aften.
20.
jan.
2019 kl.
21.
23Bemærk: artiklen er mere end 30 dage gammelLæs opDet var et af de nemmere mål, men Andreas Cornelius var på det rette sted på det rette tidspunkt, da han søndag sikrede Bordeaux en 1-0-sejr.
Cornelius blev sendt på banen i opgøret mellem Bordeaux og Dijon med lidt under en halv time tilbage, og i det 77.
minut slog den danske angriber til.
Kampens store spiller var 21-årige Samuel Kalu hos Bordeaux.
Nigerianeren strøg forbi sin oppasser i venstre side og spillede bolden videre til Cornelius, som blot skulle sende den over stregen.
Det skete, og dermed nåede den danske landsholdsangriber op på tre ligamål i denne sæson i Ligue 1.
Læs også:Bordeaux sender FCK ud i EL-mørketAndreas Cornelius scorede senest i ligaen mod Paris Saint-Germain i begyndelsen af december i fjor, og i november nettede danskeren også mod Lyon.
Han spillede hele opgøret senest mod Angers, men ellers har han siden skiftet fra Atalanta mest været indhopper.
Man skal helt tilbage til slutningen af september for at finde en ligakamp, hvor Andreas Cornelius fik fuld spilletid for det franske hold siden Angers-kampen.
Lukas Lerager var på bænken i hele opgøret, og derfra kunne han se Dijon blive reduceret til ti mand efter en halv time, da Romain Amalfitano fik direkte rødt kort.
Med sejren har Bordeaux 28 point midt i rækken, mens Dijon ligger tredjesidst i ligaen.
Efter fem ligakampe i træk uden sejr lykkedes det tidligere søndag Marseille at vinde, da Caen ude blev slået 1-0.
/ritzau/FacebookTwitterKopier linkEmner:Andreas Cornelius (fodboldspiller)|Lukas Lerager (fodboldspiller)|Paris Saint-Germain|Fodbold|Lyon




https://www.dr.dk/sporten/haandbold/vm-herrer/video-frankrig-taet-paa-vm-semifinale-efter-sejr-over-island

VM herrerVIDEO Frankrig tæt på VM-semifinale efter sejr over IslandLes Bleus fik en drømmestart på mellemrundekampen mod Island og vandt 31-22.
Af Kasper Heide Lund20.
jan.
2019 kl.
22.
44Bemærk: artiklen er mere end 30 dage gammelLæs opFrankrig vandt her til aften over Island med cifrene 31-22.
Det placerer franskmændene på førstepladsen i deres mellemgruppe med syv point.
Tyskland har fem, men har spillet en kamp færre.
Frankrig og Tyskland ligger dermed nu til at tage semifinalebilletter i mellemrundegruppe 1.
Gruppens nummer tre, Kroatien, skal møde netop de hold i sine resterende kampe.
Se et sammendrag af den franske sejr over Island i toppen af artiklen.
FacebookTwitterKopier linkEmner:Frankrig|Island|Tyskland|Kroatien




https://www.dr.dk/nyheder/indland/f35-skaber-spoegelsesbyer-i-norge-det-braaker-naar-flyene-kommer

KampflySe temaIndlandF35 skaber spøgelsesbyer i Norge: Det 'bråker' når flyene kommerI Norge har kampflyet medført støjisolering og opkøb for over en milliard danske kroner.
Af Mads Korsager Nielsen, Rikke Mathiasen og Thøger Kirk20.
jan.
2019 kl.
20.
25Læs opSpånplader er slået for vinduerne.
Rød maling skaller af stuehusets brædder.
På gavlen af en garage hænger et basketball-mål uden net, og en plasticgynge er efterladt i græsset.
De forladte huse ligger i den såkaldte 'røde zone' ved Ørland Flystasjon i Norge.
Her har det norske forsvar indtil videre opkøbt mere end 100 boliger, og flere er på vej.
På grund af støjen fra F35-kampflyet, som letter og lander fra flyvestationen bag stubmarken i det fjerne.
Samme flytype, der om cirka fem år skal operere fra Skrydstrup i Sønderjylland i Danmark.
Stuehuset er en del af et forladt landbrug i den røde støjzone.
En landsby i den røde zone er forladt og efterladt som en spøgelsesby.
Forsvarsbygg i Norge har blændet vinduerne med spånplader for at forebygge indbrud.
Det er planen, at de opkøbte huse skal rives ned.
Bortset fra ejendomme, der er fredede eller bevaringsværdige.
1 / 4Stuehuset er en del af et forladt landbrug i den røde støjzone.
1 / 4En landsby i den røde zone er forladt og efterladt som en spøgelsesby.
2 / 4Forsvarsbygg i Norge har blændet vinduerne med spånplader for at forebygge indbrud.
3 / 4Det er planen, at de opkøbte huse skal rives ned.
Bortset fra ejendomme, der er fredede eller bevaringsværdige.
4 / 4- Problemet er jo, at det bliver til en spøgelsesby, siger Hans Kristian Norset, der viser rundt blandt de forladte bygninger.
Video: Larmer helt ind i knoglernePræcis hvor meget, det larmer ved de forladte huse, er tydeligt, når en F35'er åbner for gassen til sin Pratt & Whitney turbofan-motor inde på flyvestationen.
En motor, der er større og mere kraftig end i det gamle F16-kampfly.
Hans Kristian Norsets familie har siden 1947 boet på en anden ejendom i området.
Slægtsgården er nu - efter forsvaret har opkøbt boliger - flyvestationens nærmeste nabo.
Landingsbanerne ligger knap 350 meter fra hans eget velholdte stuehus.
21 Søndag i NorgeNaboer til flyvestation Skrydstrups venter i spænding på beregninger, der skal afklare, hvordan deres område vil blive påvirket af larmen fra de kommende F35-fly.
Ikke mindst venter de på en model for, hvordan de støjramte vil blive kompenseret.
For eksempel med nye, støjreducerende vinduer eller tilbud om helt at blive købt ud af huset.
Det har den danske stat ikke tidligere gjort i forbindelse med en militær flyvestation.
I Norge landede de første F35'ere allerede i november 2017.
År forinden gik myndighederne igang med massive tiltag for at reducere støjen fra flyene i lokalområdet nær basen.
Norge har afsat over en milliard kroner til at støjisolere og opkøbe huse.
Når Hans Kristian Norset drikker sin kaffe på terrassen, og flyene pludselig ‘bråker’ forbi, får han et chok.
Naboerne til Ørland Flystasjon har været vant til larmen fra F16-kampflyene i knap 40 år.
Men F35 er anderledes.
Meget anderledes.
Lyden går i maven.
Den får inventar til at ryste og glas til at klirre.
Den 'bråker' mere, som på norsk bokmål både kan betyde larm, støj eller ballade.
- Man kan sammenligne lyden med en motorcykel.
F16 er som en Honda eller Suzuki, mens F35 er en Harley-Davidson, der brummer mere.
Det er en grovere og mere voldsom lyd, siger Hans Kristian Norset, der står i spidsen for den lokale interessegruppe for støjramte boliger ved Ørland.
Danske naboer venter på støjberegningI 2023 kommer de første, nye F35-kampfly til Danmark.
Netop nu venter flyvestationens naboer i spænding på beregninger, der skal afklare, hvordan Skrydstrup og omegn vil blive påvirket af larmen fra de nye fly.
Ikke mindst venter de på en model for, hvordan støjramte eventuelt vil blive kompenseret.
F.
eks med støjreducerende vinduer eller tilbud om opkøb.
Det har den danske stat aldrig gjort før i forbindelse med en militær flyvestation.
I Norge har politikerne taget skridtet fuldt ud.
Efter indledende diskussioner er der nu afsat, hvad der svarer til mere end en milliard danske kroner til støjisolering og opkøb af huse i et område, der er mere end 155 kvadratkilometer stort.
Området omkring Flystasjon Ørland er inddelt i en gul og rød støjzone.
Zonerne afgør, om beboerne får tilbudt opkøb til markedspris eller støjisolering.
Området er delt op i to zoner.
I den røde zone er det farligt for helbredet at bo, mener Forsvarsbygg, der er en del af det norske forsvarsministerium.
Derfor får indbyggerne i den røde zone tilbudt opkøb af deres huse til markedspris.
I den gule zone bliver indbyggerne tilbudt støjisolering.
I alt får 176 boliger tilbud om opkøb, mens 800 andre skal støjisoleres.
Støjtiltag i halvdelen af boligerneForsvarsbygg forventer, at arbejdet er gennemført inden året er omme.
- Der bor cirka 6.
000 mennesker i Ørland.
Vi arbejder med halvdelen af boligerne og er i kontakt med halvdelen af indbyggerne.
Det er en kæmpe opgave, forklarer Carl Oscar Pedersen, der som ejendomschef i Forsvarsbygg har ansvaret for det store projekt.
En opgave, som de lokale håndværkere nyder godt af, når huse så langt væk som i nabokommunen 15 kilometer væk skal have støjisolerende gipsplader og nye vinduer.
Stort dilemma på slægtsgårdenPå sin slægtsgård står Hans Kristian Norset selv overfor en stor beslutning.
Som viceborgmester var han i sin tid med til at få F35-hovedbasen til Ørland.
Et valg, der vil tilføre 2-300 nye arbejdspladser til den lille landkommune.
Men indsatsen for at få kampflyene til Ørland betyder også, at gården, som Hans Kristian Norsets bedstefar i sin tid byggede, nu er uønsket i den røde støjzone.
Inden året er omme, skal Hans Kristian Norset derfor beslutte, om han vil sælge sin gård og forlade området for evigt.
Eller blive i larmen.
Han hælder mest til det sidste.
De rødmalede træhuse har stået der, siden propelflyenes dage.
De skal nok overleve F35'eren også.
- Vi har ikke besluttet os endnu, men vi bliver med stor sandsynlighed boende.
F35 har en levetid på 30-35 år.
Men den her gård, håber jeg, den kan drives i mange generationer endnu, siger han.
Se mere om støj fra F35-kampflyene i nyhedsmagasinet 21 Søndag på DR 1.
FacebookTwitterKopier linkEmner:Harley-Davidson|Norge|Luftvåben|Militærudstyr|DR1




https://www.dr.dk/sporten/haandbold/vm-herrer/saa-gik-den-ikke-laengere-brasilien-overrasker-og-slaar-ubesejrede

VM herrerSå gik den ikke længere: Brasilien overrasker og slår ubesejrede kroaterMed en sejr på 29-26 slog Brasilien som det første hold ved VM i herrehåndbold Kroatien.
20.
jan.
2019 kl.
19.
32Bemærk: artiklen er mere end 30 dage gammelLæs opEn af de helt store overraskelser ved dette års verdensmesterskab i håndbold fandt sted søndag.
Her lykkedes det Brasilien at besejre Kroatien, der inden opgøret havde vundet alle sine fem kampe i turneringen.
Brasilianerne vandt 29-26 og satte dermed de første point på kontoen i mellemrunden efter at have haft nul med sig fra det indledende gruppespil.
Kroatien missede med nederlaget muligheden for i hvert fald for en kort stund at lægge sig øverst i gruppen og nærme sig en plads i semifinalerne.
Domagoj Duvnjak og co.
har stadig de fire point, de tog med sig fra den indledende gruppe.
Læs også:VIDEO Spansk VM-semifinale hænger i tynd tråd efter nyt nederlagBrasilien kom flyvende fra land, og midtvejs i første halvleg var sydamerikanerne foran med hele seks mål ved både 11-5 og 12-6 efter flere gange at have kastet bolden i et tomt kroatisk mål.
Kroaterne begyndte dog langsomt at finde en rytme.
Det lykkedes dem i to omgange at bringe forskellen ned på tre mål, inden Brasilien lavede første halvlegs sidste mål og gjorde det til 17-13.
I starten af anden halvleg så det ud til, at Brasilien ville køre kroaterne over.
Igen kom forskellen op på seks mål, og frustrationerne begyndte at vise sig hos Kroatien.
Men med et kvarter tilbage vågnede kroaterne op, samtidig med at de brasilianske kræfter virkede til langsomt at ebbe ud.
Lige pludselig var der kun et enkelt mål mellem de to hold, og så var alt muligt.
Men med hård fight fik Brasilien igen skabt lidt distance til Kroatien, der til sidst løb tør for tid.
/ritzau/FacebookTwitterKopier linkEmner:Brasilien|Kroatien




https://www.dr.dk/sporten/tennis/useedet-amerikaner-vaekker-opsigt-med-storspil-og-jubelbroel

TennisUseedet amerikaner vækker opsigt med storspil og jubelbrøl21-årige Frances Tiafoe er det nye amerikanske tennishåb.
Af Arnela Muminovic20.
jan.
2019 kl.
19.
14Bemærk: artiklen er mere end 30 dage gammelLæs opJohn McEnroe, Pete Sampras, Andre Agassi.
USA har i den grad præget den mandlige tennisverden med succesfulde spillere gennem historien.
I de seneste mange år har det dog været tyndt med de helt store talenter fra 'Guds eget land'.
Men det kan være, at en vis 21-årig spiller kan ændre på den situation.
Frances Tiafoe brillerer ved Australian Open.
Frances Tiafoe er navnet.
Amerikaneren, der er på alles læber i tennisverden i øjeblikket, efter han i dag avancerede til sin første kvartfinale ved Grand Slam – og det som useedet.
Det skete, efter han slog bulgarske Grigor Dimitrov i fire tætte sæt på sin 21-års fødselsdag.
Nu venter den helt store test, når andenseedede Rafael Nadal står på den anden side af nettet.
- Jeg bliver nødt til at skynde mig hjem for at sove ud og hvile.
Han kommer til at få mig ud på mange løbeture.
Men jeg glæder mig helt vildt meget.
Det er alt, hvad jeg har drømt om, sagde den karismatiske amerikaner efter sejren over Dimitrov.
Læs også:Roger - over and out!
Federer slået af 20-årig grækerUdover sit fornemme tennisspil er Tiafoe også blevet berømt for sine specielle og bemærkelsesværdige jubelscener, som publikum ved Australian Open har taget imod med åbne arme.
Efter kampen mod Dimitrov rev Tiafoe sin trøje af, flexede sine muskler og slog sig selv på brystet for at fejre sin store triumf.
Den 21-årige amerikaner jubler over sin seneste sejr.
Men det er ikke noget, som han har planlagt på forhånd, forklarer den 21-årige spiller.
- Nej, det er noget, der kommer til mig helt naturligt.
Jeg er stor basketball-fan, så jeg er meget inspireret af de spillere og deres jubelscener.
Jeg prøver at give noget af mig selv.
Du kan se jubelscenen og highlights fra kampen i videoen øverst i artiklen.
FacebookTwitterKopier linkEmner:Rafael Nadal (tennisspiller)|Tennis|Australian Open|Bulgarien|USA




https://www.dr.dk/sporten/fodbold/england/tottenham-og-eriksen-sejrer-efter-scoring-i-overtiden

EnglandTottenham og Eriksen sejrer efter scoring i overtidenTottenham måtte langt ind i tillægstiden for at sikre en 2-1-sejr over Fulham.
En glad Christian Eriksen hylder Harry Winks efter hans sejrsmål.
20.
jan.
2019 kl.
19.
24Bemærk: artiklen er mere end 30 dage gammelLæs opTottenham var godt på vej mod et pointtab, men tre minutter inde i tillægstiden blev Christian Eriksen og co.
reddet.
Den unge midtbanespiller Harry Winks dukkede op i feltet og headede Tottenham på 2-1, som blev kampens resultat.
Dermed nåede Tottenham op på 51 point på tredjepladsen i Premier League, hvor Liverpool og Manchester City drøner derudad.
Tottenham er fire point foran Chelsea på fjerdepladsen, mens både Arsenal og Manchester United er yderligere tre point efter i slaget om top-4.
Tottenham er hårdt ramt af skader og afbud på midtbanen og i angrebet i øjeblikket og måtte se Dele Alli humpe ud af opgøret i anden halvleg.
Værst ser det ud med topscorer Harry Kane, der med en ankelskade forventes ude i op til to måneder.
Læs også:Målfarlige Eriksen: 'Sejren fjerner noget af presset'Den oplagte erstatning er sydkoreanske Son Heung-min, men han deltager i Asian Cup i resten af måneden, og Fernando Llorente var i angrebet.
Llorente brillerede med et selvmål efter 18 minutter i en rodet forestilling, hvor Fulham var farligst og kom foran 1-0.
Hjemmeholdet havde nyerhvervelsen Ryan Babel med, og den 32-årige offensive spiller var en forstærkning og gav det nedrykningstruede hjemmehold flere våben i kontraspillet.
Llorente fik en stor hovedstødsmulighed kort efter, og alt initiativet blev efterhånden overladt til gæsterne, som havde bolden hele tiden uden at skabe chancer.
Fulham fik dog lagt et pres kort før pausen, og Aleksandar Mitrovic fik en scoring til 2-0 annulleret korrekt for offside.
Udligning efter Eriksen-assistEfter pausen slog Eriksen så til med sit speciale.
Efter skidt forsvarsspil af Fulham, sendte Eriksen en perfekt bold ind i hovedet på Dele Alli, som headede gæsterne på 1-1.
Danskeren afsluttede uheldigt kort efter og blev blokeret, og Danny Rose hamrede bolden på overliggeren.
Opgøret blev mere og mere intenst, og nærkampene sydede af rivaliseringen mellem klubberne.
Specielt Fulhams Mitrovic havde svært ved at tøjle temperamentet og agerede bistert i enhver situation, og Llorente misbrugte en enorm hovedstødschance.
Det lignede derfor et pointtab, men det ændrede Harry Winks altså på med sit sene sejrsmål.
/ritzau/FacebookTwitterKopier linkEmner:Aleksandar Mitrović (fodboldspiller)|Dele Alli (fodboldspiller)|Tottenham Hotspur FC|Fodbold|England




https://www.dr.dk/sporten/haandbold/vm-herrer/vm-debutant-melder-sig-klar-til-hjaelpe-danmark-i-semifinalen

VM herrerVM-debutant melder sig klar til at hjælpe Danmark i semifinalenNikolaj Øris er har døjet med en baglårsskade, men han regner med at være helt klar til kampen mod Egypten.
Nikolaj Øris regner med igen at spille en rolle for Danmark, når Egypten er modstanderen mandag.
Af Kasper Aleksander Thrane20.
jan.
2019 kl.
19.
11Bemærk: artiklen er mere end 30 dage gammelLæs opDet blev slet ikke til spilletid til Nikolaj Øris, da Danmark lørdag aften besejrede Ungarn med 25-22 ved VM.
Den danske højreback døjer med problemer med baglåret, men situationen lysner gevaldigt for Øris, der har haft godt af en hviledag og lidt ekstra behandlinger.
Så godt at VM-debutanten nu regner med at være tilbage i aktion, når Danmark mandag møder Egypten.
Læs også:Danmark kan være klar til semifinalen inden Egypten-kamp- Det er blevet bedre, og jeg har fået en masse behandlinger og været i en masse forskellige maskiner for at se, om vi kunne speede helingsprocessen op.
- Jeg regner med at være på banen i morgen (mandag), og så må vi se, hvad omfanget bliver, siger Øris til DR Sporten.
,God timingEfter sejren over Ungarn står Danmark i en yderst gunstig position til at kvalificere sig til semifinalen.
En plads, der faktisk kan blive sikret allerede inden, at holdet møder Egypten mandag aften, såfremt resultaterne flasker sig.
Derfor er det heller ikke det værste tidspunkt at være skadet på, erkender Øris, der dog ikke mener, at der findes et decideret godt tidspunkt at blive skadet på.
- Det er sjældent, man får en skade, der kommer på et godt tidspunkt, men nogle tidspunkter er bedre end andre, og jeg er glad for, at det er nu her, hvor der er knap så meget tryk på, som der kan komme senere i turneringen.
Læs også:Mikkel Hansen revser VM-program: 'Til grin med to vigtige kampe på 18 timer'- Der er mange på vores hold, der er blevet trukket store veksler på, så det ville være fantastisk, hvis vi kunne få en kamp, hvor man kan fordele ressourcerne lidt mere, så overskuddet i de sidste kampe bliver lidt større, slutter Øris.
Danmark spiller mandag aften kl.
20.
30 mod Egypten.
En kamp man kan se direkte på DR1 med optakt fra kl.
20.
00.
FacebookTwitterKopier linkEmner:Nikolaj Øris (håndboldspiller)|Egypten|DR1|Ungarn




https://www.dr.dk/musik/det-er-lidt-besynderligt-folk-faar-fan-tatoveringer-af-mig-ligesom-det-er-besynderligt-folk

Musik'Det er lidt besynderligt, at folk får fan-tatoveringer af mig.
Ligesom det er besynderligt, at folk afskyr en'Der gemmer sig en historie bag de fleste tatoveringer, og det gælder også for sangerinden Myrkur, som har tatoveringer flere steder på kroppen.
© DrAf Martin Fält20.
jan.
2019 kl.
18.
30Læs opAmalie Bruun plejede egentlig at skjule sin passion for nordisk mytologi, fordi hun syntes, det var lidt pinligt at interessere sig så meget for det.
Men nu er en nordisk rune blevet inspiration til logoet til Myrkur, som er hendes musikalske kunstnernavn.
Runen er også blevet en af hendes mange tatoveringer, som desuden tæller en illustration fra 'Den lille prins' og en venindetatovering af en hestesko.
- Jeg fik tatoveringen, lige da jeg var fyldt 20 år.
Den er fra Antoine de Saint-Exupérys 'Den lille prins'.
Det er en slange, der har spist en elefant, men det er meningen, at det ligner en hat for at illustrere, at når man bliver voksen, så bliver tingene lidt endimensionelle.
Forfatteren ville gerne illustrere, at det, der er vigtigt, er usynligt for øjet.
Musikernes blækTatoveringer er mindesmærker, og der findes tit en mening bag dem.
Nogle gange er det en dybere mening, og andre gange er den mindre dyb.
I denne serie har vi ladet musikere fortælle om historierne bag deres tatoveringer og om, hvordan de har været med til at forme musikken.
- 'Den lille prins' er en bog, jeg har læst, helt fra jeg var et lille barn, og så læste jeg den igen, da jeg blev voksen.
Den har altid haft en speciel plads i mit hjerte.
Den fik en betydning for mig i forhold til at bevare den barnlige inspiration og lysten til at lege og friheden til at se ting på den måde, netop du ser dem på.
Du behøver ikke tage voksenbrillerne på.
Lyt til Myrkurs nummer 'Juniper' herunder, mens du læser videre:Myrkur - Juniper- Mit logo, som jeg har tatoveret, er baseret på Mannaz-runen, og det er klart, at det hænger sammen med den musik, jeg har udgivet, som er i den nordiske genre.
- Jeg har i mange år været fascineret af runer.
De er enormt flotte rent visuelt.
Jeg prøvede at studere betydningen bag hver enkelt rune, og så gav det bare utrolig meget mening at vælge den her M-lignende Mannaz-rune, som er gudernes afspejling i mennesket.
- Jeg synes, at andre musikere tidligere har grinet lidt af en, hvis man synes, at nordisk mytologi er sejt, eller at 'Valhalla'-tegnefilmen er den bedste film, der er lavet.
Så jeg tror måske, at jeg har skjult den passion lidt, fordi det var pinligt.
Senere har jeg mødt mere accept af den side af mig selv, og så tør jeg også udtrykke det mere gennem sådan noget som tatoveringer.
MyrkurMyrkur er den danske sangerinde og sangskriver Amalie Bruun.
Hun bevæger sig i black metal-genren, der har rødder i rock og metal og især dyrkes blandt nordiske musikere.
'Myrkur' betyder 'mørke' på islandsk.
Myrkur har udgivet to albummer og ep'er.
- Det er lidt besynderligt, at folk får fantatoveringer af mig.
Ligesom det er besynderligt, at folk afskyr en.
Folk, du aldrig har mødt.
Jeg har mange såkaldte haters.
- I starten, da folk begyndte at få Myrkur-tatoveringer, og der kom fanart, talte jeg med andre fra metalscenen.
De huskede mig på, at jeg bare er et menneske, så dem, der sætter mig op på en piedestal, det er deres billede af mig, og dem, der afskyer mig, det er også bare deres billede af mig.
- Det hjalp lidt til at indse, at gud ja, det har ikke noget med mig at gøre.
Det har noget med deres version af mig at gøre.
Så kan man være lidt mere naturlig omkring nogle af de lidt mere ekstreme reaktioner.
- Samme dag, jeg tatoveret mit logo, fik jeg også tatoveret min grangren.
Den er fra en Theodor Kittelsen-bog med forskellige af hans tegninger og skitser.
Jeg havde kigget på den i årevis.
Den var i toppen af en af hans skitser, så der var ikke fokus på den i forhold til helheden af værket, men jeg syntes bare, at den var så fin.
Lyt til nummeret 'Ulvinde' herunder:Myrkur - Ulvinde- Jeg er ikke særlig farvestrålende.
Hvis jeg skulle beskrive mine egne farver, så ville det nok være sort, hvid og blålige, kolde toner.
Derfor kunne jeg nok ikke finde på at få noget med farve.
Man skal som menneske vælge det udtryk, der er tættest på ens hjerte.
Jeg kan godt lide det nordiske look, der har en tendens til at være simpelt og grafisk behageligt at se på.
- Jeg har en hestesko i nakken.
Jeg fik lavet den sammen med min bedste veninde fredag den 13.
i New York, fordi der kunne man få lavet tatoveringer til 13 dollars.
Vi fik begge to den her.
Det var i 2010, hvor vi begge to syntes, at vi havde haft et rigtig dårligt år, så vi håbede, at lykken ville vende.
- Jeg ved ikke, om den har hjulpet, men jeg har det bedre.
Jeg synes generelt, at det er sværere at være i 20'erne end at være i 30'erne, så det kan have noget med det at gøre.
FacebookTwitterKopier linkEmner:Antoine de Saint-Exupéry (forfatter)|Myrkur (musiker)|Kropsudsmykning|Litteratur|New York




https://www.dr.dk/sporten/haandbold/vm-herrer/mikkel-hansen-revser-vm-program-til-grin-med-vigtige-kampe-paa-18-timer

VM herrerMikkel Hansen revser VM-program: 'Til grin med to vigtige kampe på 18 timer'Mikkel Hansen synes, det er til grin, at Norge skal spille to vigtige VM-kampe på under et døgn.
Af Kasper Heide Lund og Interview: Kresten Mosbæk20.
jan.
2019 kl.
18.
29Bemærk: artiklen er mere end 30 dage gammelLæs opDanmarks bedste spiller Mikkel Hansen langer på ny ud efter programmet ved VM i herrehåndbold.
I starten af turneringen støttede han op om den svenske kritik af et meget tæt program, hvor man potentielt kunne spille ti kampe på 18 dage, hvis man nåede frem til VM-finalen.
Læs også:Mikkel Hansen enig i svensk kritik af tæt VM-program: 'Der må snart kigges på det'I dag kommer den danske venstrebacks kritik så som støtte til et andet nordisk land, nemlig Norge.
- Vi kan ikke ændre på tingene nu, men det kan vi forhåbentlig i fremtiden, ved at vi får bedre vilkår til slutrunderne, så der ikke er nationer som Norge, der skal spille to vanvittig vigtige kampe inden for 18 timer.
Det synes jeg er til grin, siger han til DR Sporten.
Håndbold på DR: Besøg hos Mikkel Hansen i ParisNordmændene spiller i aften deres første mellemrundekamp mod Egypten klokken 20.
30, og allerede klokken 18 i morgen aften står de overfor Sverige i et opgør, der meget vel kan afgøre, om Norge kan nå VM-semifinalerne.
Svenskerne har derimod en hviledag før mandagens kamp mod de nordiske naboer.
- Det er jo en kæmpe fordel for svenskerne at kunne forberede kampe godt både fysisk og mentalt, siger Mikkel Hansen og tilføjer:- Nordmændene skal først og fremmest indstille sig på at spille en kamp i dag, og derefter har de ikke tid til at have en træning ude i hallen og gennemgå de taktiske ting.
Det kan måske blive til en lille gåtur om eftermiddagen, og så er det ud at spille den vigtigste kamp i turneringen for dem.
Læs også:Danmark kan være klar til semifinalen inden Egypten-kampModsat Norge har Danmark hviledag i dag, inden kampen mod Egypten mandag.
Derefter er der på ny en dags kamppause, før Sverige er modstanderen i den sidste mellemrundekamp.
- Man bliver jo nødt til at presse sin krop.
Men det er klart efter 14 dage, så er det lidt tungere at komme ud af sengen, end det er lige op til mesterskabet – sådan er det, siger han.
Du kan se Danmarks kamp mod Egypten i morgen på DR1.
Kampen starter klokken 20.
30, men vi sender optakt fra 20.
00.
FacebookTwitterKopier linkEmner:Norge|DR1|Egypten|Sverige|Mikkel Hansen (håndboldspiller)




https://www.dr.dk/nyheder/politik/ny-karakterskala-skal-goere-op-med-perfekthedskultur

PolitikNy karakterskala skal gøre op med perfekthedskultur Ny topkarakter skal dæmme op for karakterræset blandt studerende.
Regeringen vil blandt andet indføre en ny topkarakter og se næremere på de store spring mellem middelkaraktererne i 7-trinsskalaen.
Af Issa Jeppesen, Laura Aller Jónasdóttir, Camilla Høj Eggers og Line Jenvall20.
jan.
2019 kl.
18.
07Bemærk: artiklen er mere end 30 dage gammelLæs opNulfejlskultur på universiteterne ødelægger indlæringen og får de studerende til at føle sig stressede.
Sådan lyder det fra uddannelses- og forskningsminister, Tommy Ahlers (V), der blandt andet peger på den eksisterende 7-trinsskala som en af forklaringerne på problemet.
- Nogle steder derude hører vi, at der er en tendens til, at et 12-tal er den eneste karakter, der gælder – ellers er man en fiasko.
Og det er jo forkert, siger Tommy Ahlers, der på baggrund af den nye evaluering fra Uddannelses- og Forskningsministeriet nu planlægger en større justering af den eksisterende karakterskala.
Ny topkarakter løser ikke problemerne aleneKonkret vil regeringen begrænse de store spring mellem karaktererne 4 til 7 og fra 7 til 10.
Og derudover vil man indføre en ny topkarakter, der minder om det gamle 13-tal.
Justeringerne skal ifølge regeringen blandt andet være med til at dæmme op for karakterræset og lette presset på de studerende.
Læs også:Studerende roser nyt udspil: 'Rart at ministeren har lyttet'Ifølge rektor ved Roskilde Universitet og formand for Uddannelsespolitisk Udvalg (RUP), Hanne Leth, giver det god mening at indføre en ny topkarakter, der belønner den ekstraordinære indsats.
Til gengæld understreger hun, at en ny topkarakter ikke alene vil fjerne karakterræset og nulfejlskulturen blandt de studerende.
- Der er bestemt behov for at kunne belønne det exceptionelle, det originale, det kreative og det gælder selvfølgelig især i toppen, når den studerende kan det hele.
- Men man må se i øjnene, at præstationsræset ikke bare består af en karakterskala.
Det er ligeså meget følelsen af, at karakteren kan være med til at sætte din fremtid på spil.
Så at tilføje en ekstra karakter fjerner ikke karakterræset i sig selv, siger Hanne Leth Andersen.
Præstationsræset består ikke bare af en karakterskala.
Det er ligeså meget følelsen af, at karakteren kan være med til at sætte din fremtid på spil.
Så det at tilføje en ekstra karakter fjerner ikke karakterræset i sig selv.
Hanne Leth Andersen, rektor Roskilde UniversitetMindre spring mellem middelkaraktererneDerfor glæder hun sig over regeringens samlede planer, hvor man også lægger op til at ændre på middelkaraktererne, som ifølge hende er med til at forstærke de studerendes opfattelse af, at alle karakterer under 12 er en fiasko.
- Det, at 12-tallet og 10-tallet er blevet normsættende og for mange er de eneste acceptable karakterer, handler om den store afstand fra 4-tallet til 7-tallet og fra 7-tallet til 10-tallet.
I dag bliver 7-tallet nærmest en straf for eleven, der på den gamle skala lå til et 8-tal.
Han eller hun risikerer nemlig i dag at få et 7-tal, og det vil trække ekstra ned på gennemsnittet, siger Hanne Leth Andersen og tilføjer:- Så på den måde har man indlagt en ekstra straf både ved 7-tallet og ved 4-tallet ved at lave større afstand mellem karaktererne, siger hun og understreger, at hun er positv overfor regeringens samlede planer.
Læs også:Ny bred aftale: Karakterbonus på 1,08 bliver sløjfetBedømmelseskriterierne skal vendes på hovedetSom et tredje centralt punkt vil regeringen vende udgangspunktet for bedømmelseskriterierne på hovedet.
På 7-trinsskalen bliver eleverne i dag bedømt ud fra karakteren 12, og så er det antallet af mangler, der afgør, om karakteren daler.
Det vil regeringen med Tommy Ahlers i spidsen lave om på.
- Jeg vil helt klart lave skalaen om, så du ikke bliver målt på dine mangler, men på hvad du gør godt, siger ministeren.
Blandt de studerende på Københavns Professionshøjskole er der som udgangspunkt opbakning til regeringens planlagte justeringer.
Ifølge radiografstuderende Mette Horn er tanken om at reducere springet mellem middelkaraktererne positiv.
- Det at få syv er i princippet rigtig fint, det svarer jo til 8 eller ni på den gamle skala.
Men det at få 7 føles alligevel mindre godt, fordi det ikke var godt på den gamle skala.
- Så jeg synes, at springene er meget store, siger Mette Horn.
Cheren Chahrour, der også studerer til radiograf på Københavns Professionshøjskole, anerkender ligeledes, at der er plads til forbedringer i den eksisterende karakterskala.
- Det er måske lidt for nemt at få et 12-tal, man kan godt lave flere fejl og stadig få den højeste karakter i forhold til tidligere, hvor 13-tallet næsten krævede nul fejl, siger Cheren Chahrour.
Præcis hvordan den nye karakterskala skal se ud, regner Tommy Ahlers med at kunne give regeringens bud på i løbet af foråret.
FacebookTwitterKopier linkEmner:Hanne Leth Andersen (rektor)|Tommy Ahlers (politiker)|Uddannelses- og Forskningsministeriet|Uddannelse|København




https://www.dr.dk/nyheder/udland/politiet-efterforsker-new-ira-fire-personer-anholdt-efter-bilbombe

UdlandPolitiet efterforsker 'New IRA': Fire personer anholdt efter bilbombeIngen ofre efter bilbombe i Londonderry - fire mænd er anholdt.
Politiet har foretaget tekniske undersøgelser af en bilbombe, der lørdag eksploderede ved Bishop Street i byen Londonderry i Nordirland.
)20.
jan.
2019 kl.
18.
02 | opdateret 20.
jan.
2019 kl.
22.
37Bemærk: artiklen er mere end 30 dage gammelLæs opPolitiet i Nordirland har anholdt yderligere to mænd på 34 og 42 år, efter at en bilbombe lørdag eksploderede udenfor et retslokale i byen Londonderry.
Tidligere søndag meldte politiet ud, at to personer, der begge var i tyverne var blevet anholdt, dermed er fire personer anholdt i sagen.
Det er nu ved at blive undersøgt, hvorvidt de to mænd, der begge er i tyverne, har tilknytning til gruppen "New IRA", lyder meldingen fra myndighederne.
De to mænd blev pågrebet flere timer efter eksplosionen, der fandt sted på Bishop Street.
- Heldigvis var der ikke nogen, der blev dræbt, men det var tydeligvis et forsøg på at dræbe folk her i lokalsamfundet, siger Mark Hamilton, der er assisterende politikommissær.
Han tilføjer, at hovedfokus ligger i efterforskningen af gruppen "New IRA".
Det er en udbrydergruppe fra Den Irske Undergrundshær (IRA).
En by plaget af konflikterLondonderry er historisk set en by, der har været plaget af uro i forbindelse med striden i Nordirland.
Striden bunder i en dyb konflikt mellem protestanter og katolikker.
På begge sider har der været oprørsgrupper, men IRA var den mest kendte blandt katolikkerne.
Gruppen er nedlagt, men udbrydergrupper har fortsat volden.
Eksplosion kommer på et tidspunkt, hvor politiet både i Nordirland og Irland, der er medlem af EU, har advaret om, at briternes exit fra EU kan skabe problemer.
De frygter, at en hård grænse mellem de to lande kan resultere i optøjer.
Politikere fordømmer angrebetFlere politikere har været ude og fordømme episoden blandt andre fra partiet Sinn Fein, der var den politiske gren af den irske undergrundshær, IRA.
- Skam jer.
Skam jer og stop, siger Mary Lou McDonald, der er leder af Sinn Fein.
Patruljerende betjente spottede lørdag aften den mistænkelige bil omkring klokken 19.
55 lokal tid.
Få minutter senere modtog politiet en advarsel om, at bilen var blevet efterladt på stedet.
- Vi rykkede med det samme og begyndte at evakuere folk i de nærliggende bygninger inklusiv omkring 100 hotelgæster, lød det tidligere søndag fra Mark Hamilton.
Derudover blev flere beboere evakueret blandt andet flere børn, der var i en kirke for unge i nærheden.
/ritzau/ReutersOpdateret med oplysningen om at yderligere to mænd er anholdt i løbet af søndagen.
FacebookTwitterKopier linkEmner:IRA|Nordirland|Sinn Fein|Politi|Terrorisme




https://www.dr.dk/sporten/haandbold/vm-herrer/video-koreansk-kaempe-koks-foraerer-saudi-arabien-sejren

VM herrerVIDEO Koreansk kæmpe-koks forærer Saudi-Arabien sejrenEn spøjs situation blev afgørende i kampen mellem Korea og Saudi-Arabien.
Af Kasper Aleksander Thrane20.
jan.
2019 kl.
18.
17Bemærk: artiklen er mere end 30 dage gammelLæs opSelvom kampen mellem Korea og Saudi-Arabien blot var om 21.
pladsen ved VM og derfor mest af alt af kosmetisk betydning, så blev der storjublet fra de saudiarabiske spillere, da sejren blev sikret i det sidste sekund.
Det skyldes nok også, at kampen lå i hænderne på Korea, da de var på bolden med få sekunder tilbage.
Læs også:VIDEO Angola-keeper med VM's største dropDen mulighed tabte koreanerne dog på gulvet efter en mærkværdig situation i forbindelse med et frikast, og derfor løb Saudi Arabien op og scorede til resultatet 27-26.
Den helt store skurk fra Korea var Suyoung Jung, der dog kunne glæde sig over efterfølgende at blive kåret til kampens spiller.
Du kan se episoden i videoen over artiklen.
FacebookTwitterKopier linkEmner:Saudi-Arabien




https://www.dr.dk/nyheder/udland/ti-fn-soldater-draebt-i-angreb-i-mali

UdlandTi FN-soldater dræbt i angreb i MaliEt angreb i det uroplagede Mali har kostet ti fredsbevarende styrker livet, oplyser FN.
En canadisk soldat fra FN's fredsbevarende mission i Mali på opgave tilbage i juli sidste år (Arkivfoto).
20.
jan.
2019 kl.
16.
03 | opdateret 20.
jan.
2019 kl.
22.
23Bemærk: artiklen er mere end 30 dage gammelLæs opTi soldater fra FN's fredsbevarende styrker er søndag blevet dræbt, og 25 er blevet såret i et angreb i det vestafrikanske land Mali.
Det oplyser en kilde, der er tæt knyttet til FN's fredsbevarende mission i Mali, Minusma.
Det skriver nyhedsbureauet AFP.
Der er tale om otte FN-soldater fra Tchad.
De blev dræbt, da bevæbnede gerningsmænd angreb en FN-base i Aguelhok i det nordøstlige Mali.
Basen ligger nær grænsen til Algeriet.
Den gruppe af soldater, der blev angrebet, dræbte adskillige gerningsmænd, oplyser FN-missionen ifølge nyhedsbureauet dpa.
FN har fordømt angrebFN har fordømt søndagens angreb.
- Dette komplekse og kujonagtige angreb viser, hvor besluttede terroristerne er på at sprede kaos, siger FN's chef i Mali, Mahamat Saleh Annadif ifølge dpa.
- Det kræver en hårdfør, øjeblikkelig og koordineret handling fra alle militære kræfter at bekæmpe terrorismen, siger han.
Mali har siden et militærkup i 2012 været præget af voldsomme uroligheder.
Al-Qaeda-tilknyttede ekstremister har siden 2015 regelmæssigt angrebet sikkerhedsstyrker og den fredsbevarende FN-mission i landet.
Grupperne dominerer helt dele af det afrikanske land, som er uden for den maliske regerings kontrol.
Mere end 13.
000 soldaterDanmark bidrager i øjeblikket til FN's fredsbevarende operation i Mali med et stabsofficerbidrag på en person.
I alt er mere end 13.
000 fredsbevarende styrker udstationeret i landet.
Det har indtil videre dog ikke forhindret den omfattende vold fra militante i landet.
De militante grupper har også udført angreb i Burkina Faso og Niger.
Tidligere i januar kritiserede både Frankrig og USA myndighederne i Mali for, at de ikke har formået at standse den tiltagende vold i landet.
Mere end 100 FN-soldater er blevet dræbt i Mali siden 2013.
Opdateret efter at dødstallet er opjusteret fra otte til ti.
FacebookTwitterKopier linkEmner:Forenede Nationer|Mali|al-Qaeda|Militær|Soldater




https://www.dr.dk/nyheder/udland/tragedien-om-ubaaden-kursk-dengang-putin-troede-han-kunne-tie-sandheden-ihjel

UdlandTragedien om ubåden Kursk: Dengang Putin troede, han kunne tie sandheden ihjelThomas Vinterbergs film 'Kursk' har premiere i næste uge.
I Murmansk har de ikke glemt tragedien, der kostede 118 flådesoldater livet.
© ScanpixAf Louise Brodthagen Jensen og Matilde Kimer - Rusland-korrespondent20.
jan.
2019 kl.
16.
12Læs opTo ord var alt, den russiske præsident, Vladimir Putin, brugte til at forklare det, der ikke måtte ske.
Og som i teorien ikke kunne ske.
Da han let smilende tonede frem på den amerikanske tv-kanal CNN i et timelangt interview den 8.
september 2000, var det for at give svar på, hvad der var sket med den russiske ubåd Kursk tre og en halv uge tidligere.
- Den sank.
Den russiske præsident, Vladimir Putin, sad til et timelangt interview med journalisten Larry King i New York i USA.
En af verdens største atomubåde, designet så den ikke kunne synke, var i august strandet på bunden af Barentshavet 107 meter nede.
Med sig i dybet tog den 118 russiske flådesoldater.
95 døde øjeblikkeligt, mens 23 i flere dage sad og ventede på et redningsfartøj, der aldrig nåede frem.
Kilde: Radio Free Europe Knap tyve år er gået, men hvor Kursk for nogle i dag hører en uklar fortid til, vil den for andre altid vil være en tung byrde at bære.
Filmen KurskHistorien om Kursk er blevet opført som teaterstykke, og der er skrevet adskillige bøger om den, hvoraf en af dem nu er filmatiseret.
Danske Thomas Vinterberg har instrueret filmen "Kursk", der har Colin Firth, Léa Seydoux og Matthias Shoenaerts på rollelisten og har premiere på torsdag.
DR's Ruslands-korrespondent, Matilde Kimer, har mødt Thomas Vinterberg og talt med nogle af de pårørende til Kursk-ofrene.
Du kan se hele indslaget i 21Søndag i aften på DR1 og på dr.
dk/tv.
Fra Sankt Petersborg til Rostov og ikke mindst i havnebyen Murmansk er børn vokset op uden fædre, de dengang unge og nygifte hustruer er i dag enker, og forældre er blevet barnløse.
Ni dage gik der, før det stod klart, at de aldrig igen ville få deres ægtefælle, søn, far og bror at se.
Og i de ni dage kæmpede de forgæves for at få information om, hvad der var sket, og hvad der blev gjort for at redde mandskabet ombord på Kursk.
- Alle forstod, at hvis vi havde haft de tekniske muligheder, så havde vi reddet dem.
Men på den anden side svigtede flådens ledelse.
De gjorde ikke ALT, hvad de kunne for at redde dem.
Den følelse er her endnu i Murmansk.
Murmansk er en sømandsby – og folk husker det.
De husker det og mindes de omkomne.
Ordene kommer fra Galina Khoreva, der er født og opvokset i havnebyen, tæt på grænsen til Norge og den russiske Nordflådes hovedkvarter.
Galina Khoreva ved mindesmærket for Kursk-tragedien i Murmansk.
I sommeren 2000 arbejdede hun for menneskerettighedsorganisationen Russiske Soldatermødre, som hjælper soldater og deres familier.
- Vores regering skulle have reageret tidligere.
De skulle ikke have dækket over det.
Vi fandt jo først ud af det på anden- eller tredjedagen.
Det er allerede en forbrydelse, siger hun og tilføjer:- Selvom militærhemmeligheder selvfølgelig er militærhemmeligheder.
Herunder kan du se, hvad der skete fra 12.
august 2000, til de første dykkere nåede ind i atomubåden ni dage senere:Ubesvarede spørgsmålEt egentligt ansvar for, hvad der skete med atomubåden Kursk, er aldrig blevet placeret.
Og i dag står de efterladte tilbage med en række spørgsmål, som aldrig bliver besvaret: Hvorfor tav og løj flådens ledelse?
Hvorfor havde flåden ikke det påkrævede sikkerhedsudstyr, og hvorfor afslog ledelsen at modtage hjælp fra Storbritannien og Norge i de første afgørende dage, hvor 23 mand sad fanget på havets dyb?
Mindet om en af russisk militærs store katastrofer og ikke mindst Vladimir Putins første store krise er på mange måder falmet, og ifølge det russiske uafhængige meningsmålingsinstitut Levada har opfattelsen af myndighedernes redningsindsats ændret sig markant med tiden.
I 2000 var den udbredte opfattelse hos 72 procent af de adspurgte, at myndighederne ikke gjorde alt, hvad de kunne for at redde mandskabet på Kursk.
15 år senere var det kun tilfældet hos 35 procent, mens 26 procent udtrykte, at det var vanskeligt at sige noget om.
Gennem de forgangne to årtier har russerne genfundet deres stolthed over militæret, der efter Sovjetunionens kollaps og afslutningen af Den kolde krig var udhulet af hårde besparelser, som fik store konsekvenser for vedligeholdelses- og byggeprogrammer.
Og flåden var ingen undtagelse.
Af de over 200 atomubåde fra Sovjettiden var der i midten af 90’erne bare omkring 50 tilbage i Nordflåden, og de forældede ubåde rustede væk og blev i stigende tempo skrottet.
Kursk var i sommeren 2000 den russiske flådes nyeste atomubåd og var taget i brug bare seks år tidligere.
 Uklare optagelser viser her de norske dykkere i færd med at åbne nødlugen i den bageste ende af ubåden.
 Arbejdet med at hæve atomubåden Kursk blev først færdiggjort over et år senere.
Her ses tårnet i overfladen i havnen Rosljakovo nær Murmansk i oktober 2001.
1 / 3Kursk var i sommeren 2000 den russiske flådes nyeste atomubåd og var taget i brug bare seks år tidligere.
1 / 3Uklare optagelser viser her de norske dykkere i færd med at åbne nødlugen i den bageste ende af ubåden.
2 / 3Arbejdet med at hæve atomubåden Kursk blev først færdiggjort over et år senere.
Her ses tårnet i overfladen i havnen Rosljakovo nær Murmansk i oktober 2001.
3 / 3Takkede nej til hjælpDa ubåden Kursk sank, var det ikke første gang, russerne havde mistet en ubåd (efter 39 dage på patrulje sank den russiske atomubåd Komsomolets i Barentshavet i april 1989), og det var heller ikke det største mandskabsmæssige tab, men alligevel fik ulykken verdensomspændende opmærksomhed.
Ikke mindst på grund af det, der fremstod som flådens manglende kompetencer til at udføre den nødvendige redningsmission.
- Russerne havde aldrig oplevet den type medieinteresse fra Vesten, eksempelvis dækkede CNN det konstant, så der var en medieopmærksomhed, der ikke havde været før, husker David Russell.
Den tidligere flotilleadmiral havde ansvaret for den britiske flådes redningsindsats og blev briefet indgående om situationen i Barentshavet om morgenen den 14.
august 2000.
Der var ALDRIG antydningen af, at problemet var opstået på grund af en kollisionDavid Russell, leder for den britiske redningsindsatsMen selvom flotilleadmiral Russell som det første gav ordre til at omdirigere det britiske redningsfartøj og sætte kurs mod Barentshavet, gik der flere dage, før briterne fik grønt lys til at assistere.
Enten af frygt for at miste efterretningshemmeligheder til Vesten eller af ren og skær stolthed nægtede den russiske flåde at tage imod hjælp fra både Storbritannien og Norge, vurderer David Russell i dag.
Billeder fra NTV viser den en russisk redningskapsel, der blev sendt ned under vandet den 19.
august i et af de mange redningsforsøg.
Russiske flådefolk på vej mod krigsskibet Peter Den Store, hvorfra redningsoperationen blev ledet.
 Den britiske miniubåd LR5 ombord The Normand Pioneer tog afsted fra den norske havn i Trondheim den 17.
august.
 En russisk helikopter flyver over det sted i Barentshavet, hvor Kursk sank den 12.
august 2000.
1 / 4Billeder fra NTV viser den en russisk redningskapsel, der blev sendt ned under vandet den 19.
august i et af de mange redningsforsøg.
1 / 4Russiske flådefolk på vej mod krigsskibet Peter Den Store, hvorfra redningsoperationen blev ledet.
2 / 4Den britiske miniubåd LR5 ombord The Normand Pioneer tog afsted fra den norske havn i Trondheim den 17.
august.
3 / 4En russisk helikopter flyver over det sted i Barentshavet, hvor Kursk sank den 12.
august 2000.
4 / 4Ingen tvivl om årsagen til eksplosionenHan genkalder frustrationen over ikke øjeblikkeligt at kunne søsætte det, han kalder for verdens bedste redningsfartøj til netop den mission og har svært ved at ryste følelsen af fiasko og sorg af sig selv 18 år senere.
I diplomatiske vendinger skyder han samtidig de forskellige teorier ned, som den russiske flåde gav om årsagerne til de fejlslagne redningsforsøg, der kostede dyrebar og formentlig afgørende tid.
Da det først stod klart, at ingen ombord på Kursk havde overlevet, blev han inviteret ombord på det russiske krigsskib Peter Den Store og adspurgt af flådeadmiral Vladimir Kurojedov og vicepremierminister Igor Klebanov, hvad briterne ville gøre i det tilfælde, at der opstod brand i en af deres ubåde.
- Der var ALDRIG antydningen af, at problemet var opstået på grund af en kollision.
Selv på det tidspunkt stod det klart i hvert fald for dele af militæret og i politiske kredse, at problemet ikke opstod på grund af noget udefrakommende, men ombord på selve ubåden, siger han.
Vladimir Kurojedov (tv.
) tilbød at træde tilbage efter Kursk-tragedien, men præsidenten afslog.
 Den russiske vicepremierminister Ilja Klebanov (tv.
) og stabschef i Nordflåden Mikhail Motsak holdt jævnlige pressekonferencer i dagene efter ulykken.
1 / 2Vladimir Kurojedov (tv.
) tilbød at træde tilbage efter Kursk-tragedien, men præsidenten afslog.
1 / 2Den russiske vicepremierminister Ilja Klebanov (tv.
) og stabschef i Nordflåden Mikhail Motsak holdt jævnlige pressekonferencer i dagene efter ulykken.
2 / 2Forklaringerne på præcist hvorfor Kursk var sunket havde ellers i dagene forinden været mange.
Blandt andet hævdede den russiske flåde, at ubåden var sejlet ind i en mine fra Anden Verdenskrig, men også at den var kollideret med et andet fartøj – en teori, der levede i flere måneder.
Angreb den frie presseDen massive strøm af modstridende informationer og non-stop mediedækning af reaktioner og begivenhederne, mens de fandt sted, tog den russiske præsident Putin hurtigt ved lære af.
- Jeg tror, det var begyndelsen på den store kampagne mod den frie presse i Rusland og ytringsfriheden, lyder det fra Jelena Milasjina, der som journalist dækkede sagen for det uafhængige medie Novaja Gazeta.
Putin lærte, at når den frie presse undersøger noget, du gør eller ikke gør, og offentligt kritiserer dig, så kan den være meget farlig for statsmagten.
Jelena Milasjina, journalist, Novaja GazetaPræsidenten holdt de første mange dage ferie ved Sortehavet og afholdt sig fra et kommentere direkte på årsagerne til ulykken.
Først ti dage efter ulykken fandt sted, mødtes han med de pårørende i Murmansk på et lukket møde, hvor kun den statslige kanal RTR fik mulighed for at rapportere fra.
Flere dages frustration, vrede og fornægtelse af det tragiske udfald blev mødt af et politisk løfte om økonomisk kompensation for det store tab: Lejligheder, medicin og månedlige ydelser til ofrenes børn, hustruer og forældre.
- Det var måske første gang, Putin som præsident forstod, at penge kan købe dig alt i det her land.
Selv folkets loyalitet i en situation som den, hvor myndighederne ikke engang havde forsøgt at gøre alt, de kunne for at redde soldaterne, siger Jelena Milasjina.
Flere hundrede pårørende havde taget turen til den lukkede militærbase Vedjajevo, 80 kilometer nord for Murmansk for at mødes med præsident Putin.
Dagen før havde flåden meldt ud, at der ingen overlevende var på Kursk.
Der var stor vrede og frustration hos familierne over den mangelfulde redningsindsats og det, der blev anset som regeringens kynisme.
Her ses tv-billeder af en kvinde, der på et pressemøde med vicepremierminister Ilja Klebanov først råber og siden falder sammen efter at have fået en bedøvende indsprøjtning.
1 / 2Flere hundrede pårørende havde taget turen til den lukkede militærbase Vedjajevo, 80 kilometer nord for Murmansk for at mødes med præsident Putin.
Dagen før havde flåden meldt ud, at der ingen overlevende var på Kursk.
1 / 2Der var stor vrede og frustration hos familierne over den mangelfulde redningsindsats og det, der blev anset som regeringens kynisme.
Her ses tv-billeder af en kvinde, der på et pressemøde med vicepremierminister Ilja Klebanov først råber og siden falder sammen efter at have fået en bedøvende indsprøjtning.
2 / 2Vladimir Putin benyttede samtidig lejligheden til at placere ansvaret for de mange misvisende informationer på medierne og skød med skarpt efter de privatejede medier.
Ejerne var løgnere, korrupte og bannerførere for en agenda om at underminere militæret, lød anklagerne fra præsidenten.
- Putin lærte, at når den frie presse undersøger noget, du gør eller ikke gør, og offentligt kritiserer dig, så kan den være meget farlig for statsmagten.
Jeg tror, at det var her, Putin forstod, at hvis du kontrollerer medierne, kontrollerer du landet.
Og kontrollerer du ikke medierne, kan du tabe landets opbakning som præsident, siger Jelena Milasjina.
I de efterfølgende år blev landets privatejede medier udsat for et hårdt pres og trukket tættere på Kreml.
I begyndelsen af 00'erne var der flere kritiske medier i Rusland.
Her ses grundlæggeren af NTV, Vladimir Gusinsky (tv.
) og rigmanden Boris Berezovskij, der styrede ORT og var en udtrykt kritiker af Vladimir Putin.
Ejerne bag både tv-stationerne NTV og ORT forlod siden Rusland.
Rigmanden og den daværende mediemogul Boris Berezovskij blev senere i 2014 fundet død i sit hjem i London, efter hvad der blev beskrevet som et formodet selvmord.
- Jeg skulle have afbrudt min ferie tidligereDa Vladimir Putin i september 2000 satte sig ned foran journalisten Larry King til det lange CNN-interview forsvarede han redningsindsatsen og myndighedernes håndtering af samarbejdet med både Norge og Storbritannien.
Selvom han umiddelbart ikke mente, der var noget, han ville gøre anderledes, var der dog en smule erkendelse at spore.
Set tilbage skulle han nok ikke have ventet knapt en uge med at afbryde sin ferie i Sortehavet.
For var han taget afsted med det samme, ville det formentlig “have set bedre ud fra et pr-synspunkt”, som han formulerede det.
10 dage efter Kursk sank til bunden af Barentshavet tog præsident Putin til Murmansk for at møde pårørende til de 118 omkomne flådesoldater.
Også journalisten fra Novaja Gazeta tror, at præsidenten i dag ville have håndteret situationen anderledes.
- Jeg tror, Putin manglede erfaringen.
I dag ville han nok have bedt om hjælp, fordi han forstod, at hvis man redder nogen, er det en bedre historie, end hvis folk dør.
Fra degradering til høj politisk postTilbage i Murmansk er frustrationen over, hvorfor ingen nogensinde for alvor er blevet holdt til ansvar, stadig til at tage og føle på.
Mindesmærket for Kursk-tragedien i Murmansk.
 Mindesmærket til sømænd, der er omkommet i fredstid, som det hedder.
1 / 2Mindesmærket for Kursk-tragedien i Murmansk.
1 / 2Mindesmærket til sømænd, der er omkommet i fredstid, som det hedder.
2 / 2Året efter ulykken blev Nordflådens øverstkommanderende, admiral Vjatjeslav Popov og stabschef, Mikhail Motsak, degraderet, men Popov besidder i dag en højtstående politisk post som senator i regionsrådet i Murmansk.
Han er valgt ind for Vladimir Putins parti, Forenede Rusland.
- Det er udtryk for, at vores militære og politiske system ikke fungerer.
Et menneske, der fucker sådan op, han skal ikke have en plads i senatet eller en offentlig stilling, siger Galina Khoreva.
Tidligere øverstbefalende for Nordflåden, Vjatjeslav Popov, ses her med Oksana Silogova (th.
) og Irina Shubina, der begge mistede deres mænd, som var officerer ombord på Kursk.
T o år efter ulykken i Barentshavet afviste regeringens egen undersøgelseskommission flådens tilbagevendende forklaring om, at Kursk sank efter at være kollideret med en anden ubåd.
Konklusionen var i stedet, at en eksplosion var fundet sted ombord, forårsaget af en kemisk reaktion af metal og et læk af det ustabile og højt koncentrerede torpedobrændstof hydrogenperoxid.
FacebookTwitterKopier linkEmner:Flåde|Rusland|Storbritannien|Thomas Vinterberg (filminstruktør)|CNN




https://www.dr.dk/nyheder/udland/fotofeature-taaregas-og-flyvende-brosten-vrede-i-athen-over-nyt-navn-til-makedonien

UdlandFOTOFEATURE Tåregas og flyvende brosten: Vrede i Athen over nyt navn til MakedonienDemonstranter og politi stødte i dag sammen foran parlamentet i den græske hovedstad.
Af Maya Nissen20.
jan.
2019 kl.
16.
24Bemærk: artiklen er mere end 30 dage gammelLæs opFlyvende sten og flasker blev besvaret med tåregas, da politi og demonstranter i dag tørnede sammen foran parlamentsbygningen i den græske hovedstad, Athen.
Titusindvis af demonstranter gik tidligere i dag på gaden i protest mod den navneaftale, som nabolandene Grækenland og Makedonien indgik sidste sommer om Makedoniens navn.
Her vil Makedoniens navn blive ændret til Nordmakedonien.
Men demonstranterne er vrede over, at Makedonien fortsat er en del af det lille lands navn.
Det stammer nemlig fra en region i det nordlige Grækenland, som har stor historisk betydning.
Se billeder fra demonstrationen og læs mere om navnestriden her:En demonstrant sparker en tåregasbeholder væk under dagens demonstration.
1 / 12Aftalen faldt på plads efter årtiers strid mellem de to lande om navnet Makedonien, som også bæres af en nordlig græsk provins.
2 / 12Kritikere af aftalen mener, at enhver brug af navnet Makedonien er en krænkelse af oldgammel græsk arv og antyder territoriale krav på dele af Grækenland.
3 / 12Den græske region Makedonien, som blandt andet har været under Alexander den Stores styre, fik sit navn allerede i oldtiden og har stor historisk betydning for Grækenland.
4 / 12Det græske parlament skal mandag mødes for at ratificere - altså endeligt godkende aftalen, som blev indgået i juni sidste år.
5 / 12Fredag skal parlamentets medlemmer stemme om aftalen, som betyder, at Makedonien fremover kommer til at hedde Nordmakedonien.
6 / 12Det makedonske parlament har ratificeret aftalen tidligere på måneden.
7 / 12Dagens demonstration er en af de største, der har været mod aftalen, siden den blev indgået.
8 / 12Lokale kilder fortæller til Reuters, at demonstrationen er den største i Athen i årtier og i størrelse overgår selv de protester, der fandt sted under Grækenlands finanskrise.
9 / 12Det vurderes, at omkring 60.
000 mennesker deltog i dagens demonstration.
10 / 12En demonstrant affyrer en røggranat mod politiet.
11 / 12Ifølge myndighederne er ni betjente kommet til skade under sammenstødene.
Det er uvist, om nogle demonstranter er blevet såret.
12 / 12FacebookTwitterKopier linkEmner:Makedonien|Athen|Grækenland




https://www.dr.dk/nyheder/politik/regeringen-vil-justere-karakterskala-vi-mangler-karakterer-baade-i-toppen-og-midten

PolitikRegeringen vil justere karakterskala: Vi mangler karakterer både i toppen og midtenDet skal igen være muligt at belønne den ekstraordinære præstation.
Uddannelses- og forskningsminister Tommy Ahlers (V) vil justere syv-trinsskalaen, der i hans optik både mangler en karakter til den ekstraordinære præstation og har for store spring i midter-karaktererne 4, 7 og 10.
Af Rikke Gjøl Mansø20.
jan.
2019 kl.
18.
00Bemærk: artiklen er mere end 30 dage gammelLæs opSyv-trins karakterskalaen, der blev indført på skoler, gymnasier og videregående uddannelser for 12 år siden, får ikke just topkarakter af regeringen.
Skalaen har medført karakterinflation med for mange 10 og 12-taller og et alt for stort fokus på fejl og mangler, og derfor vil regeringen ændre den.
Det fortæller uddannelses- og forskningsminister Tommy Ahlers (V), der netop har modtaget en evaluering af skalaen.
Vi har brug for, at de unge, vi uddanner, bliver så dygtige som muligt, og at de tør tage chancer og udfordre sig selv gennem deres uddannelse.
Det skal vi have en karakterskala, der understøtter, og derfor vil vi komme med et forslag til en justeret karakterskala.
Tommy Ahlers (V), uddannelses- og forskningsminister- Jeg vil helt klart lave skalaen om, så du ikke bliver målt på dine mangler, men på hvad du gør godt, siger han.
Præcis hvordan den nye karakterskala skal se ud, regner Tommy Ahlers med at kunne give regeringens bud på i løbet af foråret.
Han savner først og fremmest muligheden for at kunne belønne den ekstraordinære præstation.
- Den højeste karakter skal være helt ekstraordinær, og den skal man ikke kunne læse sig til, hvordan man kan få, i en facitliste, siger han.
Tommy Ahlers har før flirtet med tanken om at genindføre det gamle 13-tal, der netop blev givet for "den usædvanlig selvstændige og udmærkede præstation".
Regeringens udspil vil indeholde en belønning af "det helt ekstraordinære".
Om det bliver et gensyn med 13-tallet, et nyt 12+ eller noget helt tredje, er han ikke klar til at løfte sløret for endnu.
- Vi får noget nyt, der kan noget af det samme, som 13-tallet kunne, hvor du skal turde noget selv for at få det, siger Tommy Ahlers.
Læs også:Unge tænker rigtig meget på karaktererne: - Det er nærmest helt absurdEt af argumenterne for at afskaffe 13-tallet var, at det dårligt lod sig sammenligne med andre landes karakterskalaer, når de ikke har en lignende topkarakter.
Men Tommy Ahlers er overbevist om, at Danmark godt kan genindføre en ekstraordinær karakter uden at stille danske studerende dårligere, hvis de skal studere i udlandet.
- Det handler om, at vi skal finde en måde, vi kan formidle vores karakterer på til de andre lande, når de skal vurdere danske studerende, siger ministeren.
Artiklen fortsætter under grafikken.
Et nyt 6-tal og 8-tal?
Det er ikke kun i toppen af karakterskalaen, regeringen ser en mangel.
Den nye evaluering fra Uddannelses- og Forskningsministeriet viser også, at der er for store spring mellem karaktererne i midten 4, 7 og 10.
Regeringen vil justere karakterskalaen på 3 punkterSpringene mellem 4, 7 og 10 er for storeDer er for store spring mellem midter-karaktererne 4, 7 og 10.
Karaktererne er så brede, at de skal rumme alt for forskellige niveauer i præstationerne.
Den ekstraordinære præstation skal belønnesTopkarakteren 12 gives oftere end hensigten, og der er behov for at kunne belønne den helt ekstraordinære præstation.
For stort fokus på manglerDet skal ikke være antallet af fejl og mangler, der afgør karakteren.
Om løsningen eksempelvis bliver et nyt 6-tal og 8-tal vil Tommy Ahlers endnu ikke svare på.
Men det er i den retning, regeringen kigger.
- De her store spring har betydet, at man ender med at bedømme i den høje ende, og det giver karakterinflation.
Så ja, vi kommer til at se på, om der skal være flere trin i midten, siger Tommy Ahlers.
Evalueringen peger på, at karaktererne på midten af skalaen er så brede, at de skal rumme alt for forskellige niveauer.
Og hvis læreren eller underviseren er i tvivl, er der tendens til, at de vælger den høje af to karakterer for ikke at "straffe" elever eller studerende.
De store spring gør det også svært at belønne de unge for deres løbende faglige udvikling, fordi man kan udvikle sig en hel del fagligt over tid og stadig opleve at få eksempelvis 7 i standpunkt, fordi karakteren dækker over et alt for stort spænd.
Læs også:Karakterkrav på videregående uddannelser stiger: "Det skaber større social skævhed""Det er blevet en mangel-skala"Den tredje justering, Tommy Ahlers lægger op til, er en ny indgangsvinkel til karaktergivning.
Med syv-trinsskalaen er udgangspunktet et 12-tal, og så er det antallet af mangler, der afgør, om karakteren daler.
- Det er lidt blevet en mangel-skala.
Vi har for stort fokus på, hvad du gør forkert, i stedet for hvad du gør godt og originalt.
Hvis du har nul fejl, får du 12, og så tæller vi ellers ned derfra.
Det er lidt blevet en mangel-skala.
Vi har for stort fokus på, hvad du gør forkert, i stedet for hvad du gør godt og originalt.
Hvis du har nul fejl, får du 12, og så tæller vi ellers ned derfra.
Tommy Ahlers (V), uddannelses- og forskningsminister- Vi skal i stedet have fokus på, hvad de studerende gør godt og originalt.
Det originale og ekstraordinære er ikke at have nul fejl – det er at gøre noget andet og mere.
Og det skal vi også kunne bedømme i skalaen, siger Tommy Ahlers.
Én ting vil han dog gerne beholde fra syv-trinsskalaen, og det er de helt præcise læringsmål for, hvad man skal opfylde.
Men skalaen skal ikke basere sig på antallet af mangler.
- Jeg tror, det har gjort, at de unge ikke tør at være nysgerrige og modige.
De tør ikke prøve noget andet end det, der forventes af dem.
De tror, der er én bestemt måde, de skal være på for at være perfekte.
Og det er farligt, for sådan er mennesker ikke.
Der findes mange versioner af, hvordan man er dygtig til et fag.
Det giver den her skala ikke helt plads til, og det er et farligt signal at sende til de unge, siger Tommy Ahlers.
Men tror du, at en ny karakterskala vil kunne ændre hele perfekthedskulturen?
- Jeg tror ikke, der er et snuptag til at løse de unges stress.
Vi har allerede afskaffet karakterbonussen, nu ser vi på karakterskalaen – og så skal vi også se på hele optagesystemet til de videregående uddannelser.
De tre elementer tror jeg godt kan løsne op på perfekthedskulturen.
Kun 10 og 12 opleves som gode karaktererTopkarakteren 12 bliver givet langt oftere, end det var hensigten, viste den første evaluering af syv-trinsskalaen i sommer.
I anden del af evalueringen svarer både lærere, undervisere, elever og studerende i dag, at de kun oplever 10 og 12 som gode karakterer.
Jeg håber, det vil sende et signal om, at du ikke altid skal have 12 – og at du ikke kan se i en facitliste, hvordan du opnår den meget høje karakter.
Tommy Ahlers (V), uddannelses- og forskningsministerDer er alt for stort fokus på karaktergennemsnittet, og det håber regeringen at kunne løsne op for med en ny karakterskala.
- Jeg håber, det vil sende et signal om, at du ikke altid skal have 12 – og at du ikke kan se i en facitliste, hvordan du opnår den meget høje karakter, siger Tommy Ahlers.
Men risikerer man ikke bare at skabe endnu mere pres, hvis man indfører en ny topkarakter for den ekstraordinære præstation?
- Nej, det tror jeg ikke, svarer Tommy Ahlers og tilføjer:- Når rigtig, rigtig mange får den allerhøjeste karakter, så vil jeg også have den højeste karakter.
Men hvis vi får en topkarakter, som kun få får, så tror jeg ikke, at man vil stræbe på samme måde.
FacebookTwitterKopier linkEmner:Tommy Ahlers (politiker)|Uddannelse|Uddannelses- og Forskningsministeriet|Venstre|Eksamen




https://www.dr.dk/nyheder/kultur/film/filmskaber-goer-comeback-efter-kaempe-skuffelse-jeg-var-saa-saaret-over-folk

Film og serierFilmskaber gør comeback efter kæmpe skuffelse: 'Jeg var så såret over, at folk ikke forstod, hvad jeg ville'Filmskaberen M.
Night Shyamalan er tilbage med det afsluttende kapitel på sin superheltetrilogi.
© Getty ImagesAf Rasmus Meldgaard Harboe20.
jan.
2019 kl.
15.
01Læs opEn flyvende muskelmand med underbukserne uden på tøjet.
En knægt, der kan skyde edderkoppespind ud af håndfladerne.
En overmenneskeligt stærk amazone, som kan flyve og se det på dig, hvis du lyver.
Det er hovedkaraktererne fra nogle af de helt store, traditionelle superheltehistorier, som filmstudiet Marvel hyppigt filmatiserer i alle mulige afskygninger.
Den første Marvel-film om superhelte til det mere voksne publikum var 'Iron Man', som udkom i 2008.
Siden da er studiet nærmest gået amok i superheltefilm, som hvert år lokker tusindvis af mennesker i biografen og er en indbringende forretning for filmstudiet.
I denne uge har endnu en superheltefilm premiere.
Men den adskiller sig markant fra de mange film om heltmodige supermennesker med overnaturlige kræfter.
For det første er det ikke en Marvel-film.
Og for det andet er heltenes superkræfter måske ikke helt så super, som de går og bilder sig selv og omverdenen ind.
Forud for sin tidVi spoler lige tiden 19 år tilbage.
For mens vi alle sammen sprang ind i det nye årtusind, stod filmskaberen M.
Night Shyamalan midt i en kæmpe professionel succes.
© Getty ImagesM.
Night Shyamalan48 år.
Instruktør, manuskriptforfatter, producer og skuespiller.
Født i Indien og opvokset i Pennsylvania, USA.
Debuterede med filmen 'Praying with Anger' i 1992.
Er mest kendt for filmen 'Den sjette sans' fra 1999.
Hans film 'Den sjette sans', som han både havde skrevet og instrueret, havde haft premiere i det forgangne år, og både publikum og anmeldere var stærkt begejstrede for filmen om den lille dreng, der ser døde mennesker.
Midt i opturen syntes M.
Night Shyamalan selv, at han havde en genial idé til sit næste filmprojekt: Tre vaskeægte superheltefilm med store mængder kapow og tegneseriestemning.
Den første film fik navnet 'Unbreakable' og handler om David Dunn med superheltenavnet The Overseer.
En sikkerhedsvagt, som opdager, at han er usårlig, har overmenneskelig styrke og kan se skurkenes ugerninger, bare ved at røre ved dem.
Shyamalan hyrede Bruce Willis til hovedrollen og Samuel L.
Jackson til rollen som den hyperintelligente Elijah Price med aliasset Mr.
Glass og yderst skrøbelige knogler.
Hvad kunne gå galt?
Det kunne timingen.
For M.
Night Shyamalan var lige lovligt tidligt ude med sin første superheltefilm i år 2000.
På daværende tidspunkt forventede publikum noget mere i retningen af 'Den sjette sans', når de købte billetter til en M.
Night Shyamalan-film, end en film, som baserede sig på superhelte.
Her er det Bruce Willis (tv) i rollen som David Dunn overfor Samuel L.
Jackson i rollen som Elijah Price i filmen 'Unbreakable'.
(© Getty Images)Medierne gav den lunkne anmeldelser, og i en af de mest negative anmeldelser blev filmen nærmest kaldt en dårlig kopi af 'Den sjette sans'.
'Unbreakable' viste sig at blive en mavepuster for dens skaber, fortæller M.
Night Shyamalan selv i dag.
- Det var kujonagtigt af mig ikke at kæmpe for individualiteten af den historie.
Jeg ville gerne lave en film om tegneserier, som jeg tænkte, at folk ville kunne skabe sig et forhold til.
Men alle sagde, at sådan var det ikke.
Det var et lille nichemarked, siger han.
- Det havde været bedre, hvis jeg havde sagt til folk, at det her er ikke en gyser.
At jeg kommer til at fortælle en historie om tegneserier.
En ung M.
Night Shyamalan fanget på kamera i 2004 til verdenspremiere på filmen 'The Village'.
Konfronteret i trafikkenDen skuffede instruktør havde altså taget hul på en trilogi, men han var ikke længere motiveret til at skrive de næste film i serien.
Derfor lagde han The Overseer og Mr.
Glass på hylden for i stedet at kaste sig over andre projekter.
Men der var én, som ikke havde glemt M.
Night Shyamalans løfte om flere superheltefilm – nemlig skuespilleren Samuel L.
Jackson.
Han forstod ikke, hvorfor de ikke bare lavede en film til, som de havde aftalt.
Samuel L.
Jackson i filmen 'Unbreakable' fra 2000, hvor han spillede rollen som Elijah Price.
(© Getty Images)- Engang stødte jeg på ham på en parkeringsplads.
Han rullede vinduet ned og sagde 'Hvornår laver vi den efterfølger, mother fucker?
' Jeg sagde 'Jeg arbejder på det'.
Men jeg arbejdede ikke på det, fortæller M.
Night Shyamalan.
- Et par år senere holdt jeg for rødt lys et sted i Beverly Hills.
Han kørte op på siden af mig, rullede igen vinduet ned og sagde 'Hvornår laver vi den efterfølger, mother fucker?
'.
- Vi laver filmen, mother fuckerDer gik 15 år, før der begyndte at ske noget.
En dag ringede M.
Night Shyamalan til Samuel L.
Jackson med en hemmelighedsfuld besked.
Shyamalan havde booket en biograf og ville invitere sin tidligere skuespiller ind for at se sin nyeste film 'Split'.
Uden at fortælle ham hvorfor.
Filmen handler om Kevin Wendell Crumb.
En heftigt personlighedsspaltet mand, som kidnapper tre piger og udsætter dem for alle de mange, vidt forskellige karakterer, han rummer.
Hovedrollen som Kevin Wendell Crumb i filmen 'Split' spilles af skuespilleren James McAvoy.
Først i filmens allersidste scene røbes det, at 'Split' hænger sammen med 'Unbreakable'.
At Kevin Wendell Crumb befinder sig i superhelteuniverset, og at M.
Night Shyamalan altså omsider havde lagt i kakkelovnen til endnu en film med Samuel L.
Jackons og Bruce Willis' karakterer.
- Efter screeningen kom Sam ud og mødte mig på parkeringspladsen og sagde 'What?
Hvad betyder det her?
' Så sagde jeg 'Vi laver filmen, mother fucker'.
Har fundet sin indre roOg det er netop det, der nu er sket.
I 'Glass', som altså er tredje og sidste film i M.
Night Shyamalans trilogi, er det tid til den sidste 'showdown'.
Vi skal finde ud af, hvordan det slutter for de tre hovedkarakterer fra de to foregående film.
Denne gang er David Dunn, Elijah Price og Kevin Wendell Crumb blevet indespærret på en psykiatrisk institution og kommer i behandling hos en psykiater med speciale i mennesker, der selv tror, de er superhelte.
For måske er deres superkræfter ikke så super alligevel.
Måske kan alt det overnaturlige forklares med en psykisk diagnose og naturens love.
Samuel L.
Jackson (th) er tilbage i rollen som Elijah Price i filmen 'Glass'.
 Tilbage er også James McAvoy (tv) og Bruce Willis i rollerne som Kevin Wendell Crumb og David Dunn.
1 / 2Samuel L.
Jackson (th) er tilbage i rollen som Elijah Price i filmen 'Glass'.
1 / 2Tilbage er også James McAvoy (tv) og Bruce Willis i rollerne som Kevin Wendell Crumb og David Dunn.
2 / 2Vi røber selvfølgelig ikke, hvordan filmen slutter.
Men vi kan godt fortælle, hvordan slutningen på så mange års arbejde føles for instruktøren selv.
For selvom M.
Night Shyamalan har produceret mange andre film, mens de tre superheltefilm er blevet til, skræmmer det ham, at 'Glass' føles som et punktum.
Hvad tænker du, når du ser tilbage på de sidste 20 år?
- Det er et godt spørgsmål.
Lige nu, når du spørger, har jeg et meget konkret svar: Jeg er meget modsætningsfuld.
For jeg er en striks, uafhængig filmskaber, og emnerne, som jeg laver film om, er utrolig tilgængelige.
Så jeg står altid mellem de to ting, siger M.
Night Shyamalan.
- Når alt det er sagt, så har jeg haft den allermest fantastiske karriere, man kan forestille sig.
Jeg er så taknemmelig.
Men jeg har også fundet min egen indre ro.
Med 'Unbreakable' blev jeg så såret over, at folk ikke forstod, hvad jeg prøvede at gøre.
Så jeg har prøvet at blive okay med mig selv.
Jo mere okay, man kan blive med sig selv, jo mere fucking lykkelig bliver man også.
Læs også:Anmelder skuffet over længe ventet superheltefilm: 'Der er jo ingen historie!
'FacebookTwitterKopier linkEmner:Bruce Willis (skuespiller)|Samuel L.
Jackson (skuespiller)|Los Angeles




https://www.dr.dk/nyheder/penge/politikere-om-topadvokats-advarsel-til-skat-svindlere-skulle-vaere-stoppet-tidligere

Afsløring af skatteskandaleSe temaPengePolitikere om topadvokats advarsel til Skat: 'Svindlere skulle være stoppet tidligere'Med det vi ved i dag, var det en helt forkert beslutning, der blev truffet i Skat, siger skatteminister Karsten Lauritzen (V).
Karsten Lauritzen tiltrådte som skatteminister den 28.
juni 2015, men afviser at have kendt til advokatens mails før den 6.
august, hvor Skat lukkede pengekassen i.
Af Signe Mai Vilsbøll20.
jan.
2019 kl.
16.
50Bemærk: artiklen er mere end 30 dage gammelLæs opGennem tre år har Skat forklaret, at de første advarsler om formodet svindel med refusion af udbytteskat var for sparsomme til at sætte udbetalingerne i bero.
Interne mails, DR og Politiken er kommet i besiddelse af, afslører dog, at Skat modtog "ekstremt specifikke" advarsler fra en erfaren dansk advokat i juni 2015, og det fremkalder skarpe reaktioner fra Socialdemokratiet og Dansk Folkeparti.
- Det er skrækkeligt at vide, at Skat faktisk havde så mange informationer, men alligevel udbetalte udbytteskat til formodede svindlere.
Pengene er jo indbetalt af danskerne for at kunne gå til ældrepleje, sygehuse, daginstitutioner, veje og jernbaner, siger Jesper Petersen (S), der bliver bakket op af Dansk Folkepartis skatteordfører, Dennis Flydtkjær:- Jeg ærgrer mig over, at Skat ikke tog henvendelsen mere seriøst og fik undersøgt den til bunds.
Vi kunne godt have brugt de penge til noget andet.
Tab på 2,6 milliarder kunne være undgåetDe tre mails fra advokaten indeholdt blandt andet oplysninger om, hvordan fidusen med udbytteskat foregik og hvilke selskaber, der benyttede sig af den.
Den i dag mistænkte bagmand Sanjay Shah var nævnt flere gange.
Det samme var hans selskab Solo Capital.
En sagsbehandler i Skats enhed for Særlig Kontrol blev sat til at undersøge informationen, men da Skat ikke fandt noget mistænkeligt ved søgning i to it-systemer, blev advarslen henlagt, og udbetalingerne af udbytteskat til formodede svindlere fortsatte.
Udbytteskatteskandalen​​​​​​Danske skatteborgere er blevet snydt for 12,7 milliarder kroner.
Det svarer til 2.
500 kroner per dansk skatteyder.
Den formodede svindel med udbytteskat startede i 2012 og stod på indtil august 2015, hvor skattevæsenet fik kraftige advarsler udefra og lukkede for tilbagebetalingerne af udbytteskat til udenlandske aktionærer.
I de mellemliggende år indsendte bagmænd fra udlandet ansøgninger til skattevæsenet, hvor de udgav sig for at eje aktier i danske selskaber som Mærsk, Danske bank, Carlsberg og Novo Nordisk.
De forfalskede ansøgninger blev brugt til at få refunderet den skat, de formodede svindlere påstod at have betalt for aktiegevinster, de havde opnået igennem de danske selskaber.
Hele konstruktionen er dog ifølge Skat et falsum.
Først den 6.
august 2015, hvor Skat havde behandlet en tilsvarende advarsel fra de britiske myndigheder, blev udbetalingerne stoppet.
I perioden fra den 16.
juni til den 6.
august kunne den danske stat have undgået et tab på 2,6 milliarder kroner.
Sommerferie er ingen undskyldningSkatteordfører Jesper Petersen undrer sig over, at Skat ikke i juni 2015 benyttede sig af mulighederne i loven og ventede med at udbetale refusion af udbytteskat til advokatens oplysninger var undersøgt til bunds.
Kildeskatteloven giver nemlig de danske skattemyndigheder en frist på seks måneder til at udbetale refusion af udbytteskat, hvis Skat mangler dokumentation for, at ansøgeren har krav på de penge, der anmodes om at få udbetalt.
- Sommerferie skal ikke blive en undskyldning.
En forvaltning skal fungere, uanset hvilket tidspunkt på året det er.
Men selvom der kom konkrete tips, lod Skat tingene passere.
Det er helt vildt, når man tænker på, at Skat også dengang havde muligheden for at vente med at udbetale pengene i op til et halvt år, lyder det fra ordføreren.
Minister: Jeg kan ikke vurdere det juridiske grundlagKarsten Lauritzen (V) tiltrådte som skatteminister den 28.
juni 2015, men afviser at have kendt til advokatens mails før den 6.
august, hvor Skat lukkede pengekassen i for de formodede svindlere.
Til DR Nyheder siger han, at han "ikke kan vurdere, om der var juridisk grundlag for at stoppe udbetalingerne tidligere".
Dog mener ministeren, det havde været ønskværdigt.
- Med det vi ved i dag, var det en helt forkert beslutning, der blev truffet i Skat.
Jeg ville ønske, udbetalingerne var stoppet før, men det gjorde man ikke, og jeg ved ikke hvorfor, udtaler Karsten Lauritzen og henviser til den undersøgelseskommission, der skal kulegrave sagen og undersøge eventuelle ansvarsforhold:- Jeg kan undres som alle andre, men det er undersøgelseskommissionen, der skal finde ud af, om der er nogen, der ikke har gjort det, de skulle, og hvilke konsekvenser det så skal have.
Skat har ikke ønsket at udtale sig om det konkrete forløb i sommeren 2015.
FacebookTwitterKopier linkEmner:Dennis Flydtkjær (politiker)|Jesper Petersen (politiker)|Skat|Skatter og afgifter|Storbritannien




https://www.dr.dk/sporten/haandbold/vm-herrer/syv-nederlag-paa-stribe-sender-japan-hjem-som-vms-ringeste

VM herrerSyv nederlag på stribe sender Japan hjem som VM's ringesteDe kommende OL-værter ender som nummer 24 og sidst ved håndbold-VM efter nederlag til Angola.
20.
jan.
2019 kl.
16.
48Bemærk: artiklen er mere end 30 dage gammelLæs opDer venter et stort arbejde i japansk håndbold, hvis Japan skal stille et slagkraftigt herrehold til OL på hjemmebane i Tokyo om halvandet år.
Med et 29-32-nederlag til Angola i Royal Arena tabte Japan for syvende gang i lige så mange kampe ved VM, og dermed må holdet rejse hjem med en placering som nummer 24 og sidst i turneringen.
Japan var med ved VM på et wildcard fra Det Internationale Håndboldforbund (IHF), fordi japanerne ikke havde klaret at erobre en af de fire asiatiske kvalifikationspladser til turneringen.
Ved VM for to år siden sluttede Japan som nummer 22, og landets håndboldforbund hyrede derefter islændingen Dagur Sigurdsson til at føre holdet frem mod Tokyo-legene.
Sigurdsson var på det tidspunkt et af håndboldverdenens varmeste trænernavne, efter at han havde gjort et undertippet tysk landshold til europamester i 2016 og derefter ført holdet til OL-bronze i Rio.
Trods sidstepladsen og lutter nederlag er Japan sluppet for de helt voldsomme stryg ved VM.
Holdet tabte "kun" med fire mål til både Spanien og Island, og det største nederlag blev 29-38 mod Makedonien.
/ritzau/FacebookTwitterKopier linkEmner:Japan|Angola|Tokyo|Håndbold|Royal Arena




https://www.dr.dk/sporten/tennis/roger-over-and-out-federer-slaaet-af-20-aarig-graeker

TennisRoger - over and out!
Federer slået af 20-årig grækerI en tæt kamp tabte Roger Federer til den 14.
-seedede Stefanos Tsitsipas fra Grækenland i Australian Open.
20.
jan.
2019 kl.
15.
57Bemærk: artiklen er mere end 30 dage gammelLæs opGrand slam-turneringen Australian Open skal finde en ny vinder.
Det står klart, efter at tennisstjernen Roger Federer søndag tabte en tæt kamp i ottendedelsfinalen til den 14.
-seedede græker, Stefanos Tsitsipas.
Tsitsipas vandt dysten på Rod Laver Arena 6-7, 7-6, 7-5, 7-6 og spillede sig dermed i kvartfinalen, hvor han møder Roberto Bautista Agut.
Tsitsipas er ifølge AFP den første græker i historien, som når kvartfinalen ved en grand slam-turnering.
Den unge græker havde svært ved at tro, hvad han lige havde præsteret.
Få timer forinden havde Roberto Bautista Agut slået den anden finalist fra 2018, Marin Cilic, som i år var seedet som nummer seks.
Federer var seedet som nummer tre i årets udgave af Australian Open.
Han havde aldrig mødt Stefanos Tsitsipas før søndagens kamp på turneringens hovedanlæg.
Det blev en særdeles tæt affære, hvor den 37-årige Federer vandt første sæt for næsen af den 17 år yngre græker.
Læs også:Efter Wozniacki-skalp: Sharapova taber til urutineret australierAndet sæt blev afgjort af en ny tiebreak, mens Tsitsipas i tredje udnyttede kampens eneste servegennembrud til at bringe sig foran 2-1 i sæt.
Generelt manglede Federer skarphed, når det virkelig gjaldt.
Schweizeren havde 12 chancer for at bryde Tsitsipas, men ingen af dem blev udnyttet.
Federer lavede også flere uprovokerede fejl end Tsitsipas, som holdt fokus kampen igennem og gik videre til kvartfinalen i fire sæt.
- Det gik helt sikkert ikke, som jeg havde håbet, de gange jeg havde breakbolde, siger Federer ifølge AFP.
- Det er ikke altid nemt, specielt ikke for yngre spillere.
Han skal have kredit for at håndtere situationen, som han gjorde, lyder det fra Federer.
Den forsvarende mester siger farvel til Australian Open.
Federer har vundet Australian Open seks gange, heriblandt i 2017 og 2018.
Seks af de ti topseedede spillere i turneringen er røget ud.
Førsteseedede Novak Djokovic og andenseedede Rafael Nadal lever dog begge i turneringen.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Australian Open|Tennis|Australien




https://www.dr.dk/sporten/oevrig/video-norsk-skiskytte-uddeler-igen-boe-llebank-paa-loejpen

Øvrig sportVIDEO Norsk skiskytte uddeler igen Bø-llebank på løjpenJohannes Bø var nok engang hurtigst, da mændenes fællesstart blev afgjort i Ruhpolding.
Af Malte Nørgaard20.
jan.
2019 kl.
15.
26 | opdateret 20.
jan.
2019 kl.
16.
42Bemærk: artiklen er mere end 30 dage gammelLæs opSkiskytten Johannes Bø havde igen i denne weekend smurt skiene helt rigtigt, da han vandt mændenes fællesstart i tyske Ruhpolding.
Nordmanden kom ind på opløbsstrækningen sammen østrigske Eberhard og franske Fillon Maillet, men her parkerede Johannes Bø de to øvrige konkurrenter og sikrede sig sæsonens niende sejr.
Læs også:VIDEO Magtdemonstration af familien Bø ved skiskydning i TysklandKvinderne var også ude på løjperne i dag i 12.
5 kilometers fællesstart.
Her var en nordmand igen med i kampen om sejren.
Men Ingrid Landmark Tandrevold måtte se sig slået af tyske Franziska Preuss, der på hjemmebane krydsede målstregen 0,2 sekunder foran nordmanden.
Se højdepunkterne fra kvindernes fællesstart i videoen herunder.
FacebookTwitterKopier link




https://www.dr.dk/sporten/tennis/efter-wozniacki-skalp-sharapova-taber-til-publikumsfavorit

TennisEfter Wozniacki-skalp: Sharapova taber til publikumsfavoritAsleigh Barty er i sin første grand slam-kvartfinale efter sejr over Maria Sharapova.
Arnela Muminovic20.
jan.
2019 kl.
14.
53Bemærk: artiklen er mere end 30 dage gammelLæs opMaria Sharapova er færdig ved Australian Open i tennis.
Russeren, som i sin foregående kamp slog Caroline Wozniacki ud, måtte i fjerde runde bøje sig for den 15.
-seedede australier Ashleigh Barty.
Den 22-årige Barty står dermed i sin første kvartfinale i en grand slam-turnering.
Sharapova lagde ellers ud, som hun sluttede mod Wozniacki, med solidt spil og sikrede sig første sæt med 6-4.
Læs også:VIDEO Skarp Sharapova spolerer Wozniackis titelforsvarI andet sæt viste Barty, hvorfor hun regnes for en af Australiens største talenter på kvindesiden ved at vinde 6-1.
Maria Sharapova derimod missede utallige forhåndsslag og virkede opgivende.
Barty stormede videre i tredje sæt og bragte sig foran 4-0.
Så viste Sharapova kampånd og fik reduceret, men det endte med en sætsejr på 6-4 til den unge australier, som på sin fjerde matchbold fik knækket den mangedobbelte grand slam-vinder på den anden side af nettet.
Ashleigh Barty fejrer sin fornemme sejr.
Barty møder i kvartfinalen den dobbelte Wimbledon-vinder Petra Kvitova, der er seedet som nummer otte.
Angelique Kerber var seedet til at nå frem til finalen i Australian Open, men fjerde runde blev slutstationen for tyskeren, som søndag tabte til den useedede Danielle Collins fra USA.
Kerber var helt ved siden af sig selv og tabte med sætcifrene 0-6, 2-6 på under en time.
Danielle Collins møder i kvartfinalen enten landsmanden Sloane Stephens eller Ruslands Anastasia Pavlyuchenkova.
Det er første gang, at 25-årige Collins er med i hovedturneringen i Australian Open.
- Jeg går frygtløs på banen.
Det har virket for mig i hele mit liv.
Jeg giver bare alt, jeg har, og tøver ikke, siger Collins ifølge nyhedsbureauet AFP.
Danielle Collins ydmygede andenseedede Kerber.
- Det kan godt være, at jeg ikke har vundet en grand slam-kamp som den her før, men jeg tror godt, jeg kan love, at jeg kommer til at gøre det igen, siger hun selvtillidsfuldt.
Den 31-årige Kerber vandt i 2016 Australian Open, og sidste år vandt hun Wimbledon.
Hun har svært ved at forstå, at hun søndag blev blæst af banen af den useedede amerikaner.
- Jeg havde en god følelse, men nogle gange løber man ind i sådan nogle dage.
- Hun spillede helt ud til linjerne i alle dueller.
Jeg forsøgte bare at finde min rytme, og jeg prøvede alt.
Jeg formåede bare ikke at spille mit solide spil.
Jeg bevægede mig ikke godt, og min serv var ikke så god som i de seneste dage, siger Angelique Kerber ifølge AFP.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Australian Open|Tennis|Australien




https://www.dr.dk/nyheder/udland/personer-er-dode-i-voldsom-brand-i-fransk-skiby

UdlandTo personer er døde i voldsom brand i fransk skibyEn brand i den franske skiby Courchevel har kostet to mennesker livet.
Yderligere 22 er kommet til skade.
En brand i den franske by Courchevel har kostet to personer livet.
20.
jan.
2019 kl.
14.
00Bemærk: artiklen er mere end 30 dage gammelLæs opTo personer er omkommet, og yderligere 22 er kommet til skade i en voldsom brand i en bygning i den franske skiby Courchevel.
Ifølge de lokale myndigheder brød branden ud klokken 04.
30 i morges i en bygning, der huser sæsonarbejdere, midt i skibyen.
I alt 70 brandmænd deltog i det omfattende slukningsarbejde.
Blandt de 22 tilskadekomne har fire alvorlige kvæstelser.
60 personer - deriblandt flere udlændinge - er blevet evakueret fra bygningen.
Intet overblik over skaderPrivate optagelser, der er offentliggjort på Facebook, viser den øverste del af en bygning i Courchevel stå i voldsomme flammer.
Flere personer måtte springe fra deres liv, da bygningen brød i brand.
Identiteten på de omkomne kendes endnu ikke.
Det siger Frederic Loiseau, en lokal embedsmand, til den franske tv-station BFMTV.
Der er heller ikke fuldt overblik over skaderne, siger han.
- I forhold til de hårdt kvæstede så er det umuligt at vurdere, om deres skader stammer fra et fald.
Fordi branden skete på tredje sal, var der nogle, der sprang for at redde deres liv, siger han ifølge BBC.
Årsagen til branden kendes endnu ikke.
/ritzau/FacebookTwitterKopier linkEmner:Brande|Ulykker|BBC|Facebook




https://www.dr.dk/sporten/cykling/den-tidligere-cykelrytter-gert-frank-er-doed

CyklingDen tidligere cykelrytter Gert Frank er dødGert Frank, der var en af landets bedste cykelryttere på banen i 1970'erne og 80'erne, er død.
Han blev 62 år.
Gert Frank vinder seksdagesløbet i Herning i 1980.
20.
jan.
2019 kl.
14.
42Bemærk: artiklen er mere end 30 dage gammelLæs opDen tidligere cykelrytter Gert Frank er død i en alder af 62 år.
Det skriver hans søn Martin Frank i et opslag på Facebook.
Frank var i 1970'erne og 1980'erne en af landets bedste cykelryttere på banen, hvor han sammen med Hans-Henrik Ørsted udgjorde et af de mest kendte par nummer 7 i Danmark.
Han brød igennem som bare 20-årig, da han sammen med Verner Blaudzun, Jørgen Emil Hansen og Jørn Lund vandt bronze ved OL i Montreal i 1976.
I den benhårde disciplin 100 kilometer holdløb blev Frank og hans holdkammerater kun slået af Sovjetunionen og Polen og sørgede dermed for én af blot tre danske medaljer ved legene.
Det resultat lagde grunden til et par år, hvor Gert Frank skulle tage skridtet fra at være et stort talent til at blive en etableret banerytter.
I 1979 vandt han for første gang det traditionsrige seksdagesløb i København sammen med hollandske René Pijnen.
Gert Frank er her fotograferet på Ballerup Super Arena den 25 januar 2016.
Samme år vandt han også seksdagesløbet i Herning, og de følgende år nåede han op på ikke mindre end 20 sejre i seksdagesløb i hele verden.
Han stod tre gange øverst på sejrsskamlen i det københavnske seksdagesløb, der dengang blev afviklet i Forum.
Efter sejren med René Pijnen i 1979 triumferede han fire år senere i samarbejde med belgieren Patrick Sercu, inden han i 1985 gentog bedriften sammen med landsmanden Hans-Henrik Ørsted.
Blå bogNavn: Gert Frank.
Født: 15.
marts 1956.
Død: 20.
januar 2019 (62 år).
Tidligere professionel cykelrytter.
Største resultater:- OL-bronze i 100 kilometer holdløb i 1976 (med Verner Blaudzun, Jørgen Emil Hansen og Jørn Lund).
- 20 sejre i seksdagesløb mellem 1977 og 1986.
- Tre gange europamester i parløb (to gange med Hans-Henrik Ørsted og en gang med René Pijnen).
- Europamester i omnium i 1982.
- Europamester i derny pace i 1984.
Kilde: Ritzau.
Frank og Ørsted havde et særdeles frugtbart samarbejde i 1980'erne med i alt seks seksdagessejre sammen.
I 1986 stoppede Frank cykelkarrieren i en alder af 30 år og efter hele 143 seksdagesløb, da lysten var væk.
Han havde oplevet det, han ville, og han ville i gang med noget nyt.
Det gjorde Gert Frank så, og de følgende år ejede han eksempelvis en stor cykelforretning på Gammel Kongevej i København, men han har også været indkøbschef i en edb-virksomhed.
/ritzau/FacebookTwitterKopier linkEmner:Hans-Henrik Ørsted (cykelrytter)|Cykelsport|København|Facebook|Herning




https://www.dr.dk/nyheder/udland/verdens-aeldste-mand-er-dod

UdlandVerdens ældste mand er død113-årige Masazo Nonaka fra Japan var den ældste mand i verden, før han søndag gik bort.
20.
jan.
2019 kl.
11.
23Bemærk: artiklen er mere end 30 dage gammelLæs op113-årige Masazo Nonaka, der af Guinness Rekordbog sidste år blev bekræftet som værende verdens ældste mand, er i dag død i Japan.
Det oplyser hans familie ifølge det japanske nyhedsbureau Kyodo News.
Masazo Nonaka blev født i byen Ashoro på den nordlige japanske ø Hokkaido den 25.
juli i 1905.
Det var blandt andet også året, hvor fysikeren Albert Einstein fremlagde sin banebrydende relativitetsteori.
- Vi er chokerede over tabet af denne store person.
Han var helt som sædvanligt i går, og han døde helt uden at gøre et stort nummer ud af det, siger hans barnebarn Yuko ifølge Kyodo News.
Rekord bekræftet sidste årDen britiske organisation Guinness Rekordborg bekræftede 10.
april sidste år, at Masazo Nonaka var den ældste nulevende mand.
Guinness Rekordbog bekræftede sidste år, at Nonaka var verdens ældste nulevende mand.
Der har tidligere været mænd, der har levet længere end ham.
Der findes også nulevende kvinder, som er ældre end Masazo Nonaka.
Den ældste nulevende kvinde er ifølge Gruppen for Alderdomsforskning japanske Kana Tanaka, der er 116 år.
Den ældste person, der nogensinde har levet, menes ifølge Guinness Rekordbog at være franske Jeanne Calment, der blev 122 år og 164 dage.
Jeanne Calment menes med sine 122 år at være det ældste menneske, der har levet.
Her ses hun i 1995, to år før sin død.
Japan er et af de lande i verden, der har flest personer blandt de ældste nogensinde.
Den ældste mand, der ifølge Guinness Rekordbog nogensinde har levet, er også japansk.
Det var Jiroemon Kimura, der blev 116 år og 54 dage.
Han døde i 2013.
/ritzau/FacebookTwitterKopier linkEmner:Albert Einstein (fysiker)|Guinness Rekordbog|Japan|Storbritannien




https://www.dr.dk/nyheder/regionale/nordjylland/efter-voldsomt-knivdrab-paa-70-aarige-inger-familien-fik-nej-til-akut

NordjyllandEfter voldsomt knivdrab på 70-årige Inger: Familien fik nej til akut krisehjælpDer er brug for støtte og hjælp til pårørende ved særligt tragiske omstændigheder, mener de efterladte til Inger Kristensen.
I oktober måned mistede 70-årige Inger Kristensen livet nær sit hjem i Frederikshavn.
(© PRIVATFOTO)Af Klaus Videbæk og Bendt Godtberg20.
jan.
2019 kl.
11.
39Bemærk: artiklen er mere end 30 dage gammelLæs opMange kender til det væld af følelser, der melder sig, når man efter kort tids sygdom eller uden varsel tager afsked med et nærtstående familiemedlem.
Endnu sværere er det at håndtere, hvis den døde har mistet livet i en tilsyneladende meningsløs forbrydelse eller ulykke.
I oktober oplevede familien til 70-årige Inger Kristensen det værst tænkelige: Hun bliver fundet knivdræbt i en bil ud for sin lejlighed.
Umiddelbart efter bliver en 64-årig mand, der i dagene op til har opsøgt Inger Kristensen, varetægtsfængslet i sagen.
Mens politi og retsvæsen har arbejdet på at få klarhed over, hvad der præcist er sket, så prøver familien at finde mening og komme videre i tilværelsen.
Vi havde selvfølgelig håbet, at der var et kriseberedskab, som var udpeget til at hjælpe, når der sker noget som det her.
Peter Dronninglund, svigersøn til Inger KristensenStik mod familiens ønske er der imidlertid ikke hjælp at hente fra myndighederne.
Det fortæller Peter Dronninglund, der er svigersøn til Inger Kristensen.
- Onsdag eftermiddag (den 24.
oktober 2018 red.
) får vi overbragt nyheden om, at Inger er blevet slået ihjel, og det er egentlig sidste gang, vi er i kontakt med de offentlige instanser om det.
Ingen at henvende sig tilEfter drabet mødtes familie og pårørende i Frederikshavn, og her var fortvivlelsen stor, fortæller han.
- Vi havde fået slået en mor, en kone og en svigermor ihjel, og vi var jo fortvivlede alle sammen.
Nogle mere end andre, men der var et par familiemedlemmer, der reagerede meget, meget voldsomt på det her og faktisk ikke kunne fungere i dagene efter, siger Peter Dronninglund.
Derfor undersøgte familien også, hvilke muligheder der var for at få professionel hjælp til at bearbejde chokket og sorgen.
Læs også:Datter til knivdræbt 70-årig kvinde: Politiet tog os ikke seriøstMen svaret fra det offentlige lød, at man ikke kunne give sorgbehandling til så stor en gruppe af mennesker, og at de i stedet individuelt skulle opsøge egen læge for at blive henvist til en psykolog.
- Vi havde selvfølgelig håbet, at der var et kriseberedskab, som var udpeget til at hjælpe, når der sker noget som det her.
En døgntelefon eller andet man kunne henvendte sig til, så man havde nogen, der kunne give råd og vejledning, når man står i sådan en situation, siger Peter Dronninglund.
Louise Hertz - datter af dræbte Inger - og hendes forlovede, Peter Dronninglund, fik ingen krisehjælp efter drabet på Inger.
- Jeg ved ikke, om man kan kalde det traumebehandling, men det kunne have været en psykolog, terapeut eller læge på stedet.
Det kunne have været rart, siger han.
Har talt og grædt sammenUdover de praktiske ting i forbindelse med at få frigivet liget fra retsmedicineren og få forberedt en begravelse, har familien heller ikke efterfølgende været i kontakt med myndighederne.
Et par af de pårørende er nu sygemeldte efter drabet på Inger Kristensen.
Derfor tør Peter Dronninglund heller ikke tænke på, hvad de havde gjort, hvis de ikke havde haft en stor og stærk familie.
- Der har været en helingsproces i familien, hvor vi har hjulpet hinanden, talt sammen, grædt sammen og grinet sammen, og jeg kunne forestille mig, at hvis man sad ganske få efterladte, så ville man være endnu mere fortvivlede over ikke at have støtte og en skulder at græde ved.
- Hjælpen fra det offentlige findes ikke i de her tragiske situationer.
Desværre, siger han.
SF: Folk i chok og krise skal have hjælpI regionsrådet i Nordjylland erkender medlem af psykiatriudvalget Lene Linnemann (SF), at der et problem.
Med afsæt i flere aktuelle sager har hun derfor bedt om at få sat personlig krisehjælp på dagsordenen i regionen.
Lige nu er den eneste hjælp, man som pårørende får i hånden en pjece, og det er ikke godt nok, siger hun.
- Der er nødt til at være personligt kontakt.
Det med at stikke folk en seks sider lang pjece i hånden og så forvente, at folk i en krisesituation skal læse, forstå og sætte sig ind i det – det holder ikke.
- Hvis du står i en situation, hvor du er chokeret, rystet og i krise, så kan man ikke forvente, at folk af sig selv kan få fat i den rette hjælp.
Vi er nødt til at sikre, at der er nogen, der hjælper, siger Lene Linnemann.
Hun mener, at der bør være økonomi og ressourcer nok til at håndtere problemet.
Efter hendes opfattelse vil det dreje sig om småbeløb, der kan gøre en stor forskel.
FacebookTwitterKopier linkEmner:Dronninglund|Sundhed og velvære|Jylland|Mord|Kriminalitet




https://www.dr.dk/nyheder/indland/stort-fragtskib-er-gaaet-paa-grund-ved-oeresundstunnel

IndlandStort fragtskib er gået på grund ved ØresundstunnelSkibet er på vej til Storbritannien med træ.
Der er ingen fare for forurening.
Et fragtskib er gået på grund nord for Øresundstunnellen.
Foto: Forsvaret.
Af Emil Eller og Anton Lind20.
jan.
2019 kl.
12.
48 | opdateret 20.
jan.
2019 kl.
13.
43Bemærk: artiklen er mere end 30 dage gammelLæs opEt 90 meter langt fragtskib er stødt på grund nord for Øresundstunnellen.
Det skriver Forsvaret på Twitter.
Skibet med navnet Alexander Tvardoskiy stammer ifølge Forsvaret fra Cookøerne - et selvstyrende territorium ved New Zealand - og er på vej mod Storbritannien med træ.
Tæt ved Øresundstunnelen svigtede skibets teknik, og kaptajnen mistede kontrollen.
Det fortæller vagthavende officer ved Forsvarets Operationscenter.
- Skibet var på vej nordgående og fik et kort blackout, hvor de ikke kan styre.
Så drev de lige så stille mod vest ind mod land, og så sad det fast.
- Det var et uheldigt sted, men det er ganske udramatisk, siger han.
En af Forsvarets helikoptere har været på stedet for at tjekke, at der intet olieudslip har været fra skibet, hvilket der ikke har.
Er selv kommet friOmkring klokken 13.
30 kan den vagthavende officer oplyse, at skibet selv er kommet fri af grundstødningen, altså at det ikke sidder fast længere, sandsynligvis på grund af højere vandstand.
Skibet skal nu sejle lidt rundt, inden det skal lægge for anker for at blive undersøgt af Forsvarets dykkere, som skal sikre, at alt er, som det skal være.
Skibet bliver således tilbageholdt af Forsvaret, indtil det er bekræftet, at der ingen risici er ved at lade det sejle videre.
Hvor lang tid det tager, er umiddelbart ikke til at sige.
- Det kommer an på, hvad undersøgelserne siger.
Hvis vi ser noget, så kan det være, at skibet skal undersøges yderligere, siger vagthavende officer.
Han oplyser, at der er 10 besætningsmedlemmer ombord på skibet.
FacebookTwitterKopier linkEmner:Storbritannien|Forsvarskommandoen|Twitter|Broer og tunneller|New Zealand




https://www.dr.dk/nyheder/kultur/film/maria-hvidvasker-penge-i-bedrag-vi-er-alle-blot-faa-skridt-fra-blive-kriminelle

Film og serierMaria hvidvasker penge i 'Bedrag': Vi er alle blot få skridt fra at blive kriminelleMaria Rich spiller bankkvinden Anna, som går fra lovlydig borger til kriminel i DR-serien 'Bedrag III'.
Skuespiller Maria Rich har i 'Bedrag III' fået sin debut som hovedrolle i en tv-serie, hvor hun spiller bankkvinden Anna.
(© dr)Af Henriette Stisen20.
jan.
2019 kl.
12.
02Bemærk: artiklen er mere end 30 dage gammelLæs op'Konto spærret!
Lås konto op?
'Anna trykker 'Ja'.
'Bekræft oplåsning?
'Hun tøver, men trykker 'Ja'.
'Kunde godkendt.
'Så enkelt er det.
Med to klik er den regelrette bankkvinde Anna direkte impliceret i hvidvaskning i dramaserien 'Bedrag III'.
- Kriminalitet er noget, der ligger som et muligt valg for os allesammen, siger skuespiller Maria Rich, der spiller rollen som Anna.
- Det er små, bitte skridt, man bare kommer til at tage, og så er man i gang med en kriminel løbebane.
Anna sidder der og laver et enkelt lille klik ved sit skrivebord i banken, og så vokser det stille og roligt mellem hænderne på hende.
- At det ligger så snublende nært på vores allesammens tilværelse, at ingen af os kan afvise det – dét synes jeg er interessant, siger hun.
Anna (Maria Rich) løfter glasset for den yngre medarbejder, som hun har oplært over årene, der netop har snuppet en forfremmelse for næsen af hende.
Et nederlag for Anna, der er medvirkende til, at hun skubbes over kanten og ind i en kriminel verden.
(© dr)Fra gaden til bankenPrivat er der ellers langt fra bankkvinden Annas tilværelse til Maria Richs eget liv.
Og det er der nok en grund til.
- Jeg elsker at spille roller, der ligger langt væk fra mig selv, så jeg skal strække mig efter karakteren.
Da jeg fik rollen, fik jeg at vide, at nu skulle vi passe på, at Anna ikke blev for street, for jeg stod der med mit lange sorte hår og Vesterbro-attitude, siger Maria Rich, mens hun med spredte ben læner sig selvsikkert tilbage i stolen for at understrege ulighederne mellem hende selv og Anna: En bankkvinde hvis væsen og kropssprog er behersket og afmålt.
Bedrag IIIPlot: Sæsonen følger de beskidte kontanters rejse gennem byen.
Fra parkernes pushere over Nørrebrogades vekselbureauer ind i bankerne og ud af landet.
Her træder efterforskeren Alf (Thomas Hwan) og den tidligere mekaniker Nicky (Esben Smed) for alvor frem i seriens absolutte forgrund, når de kommer på voldsom kollisionskurs midt i et af den organiserede kriminalitets mest lukrative pengekredsløb.
Se 'Bedrag III' på DR TV.
En afmålt fremtoning Maria Rich i øvrigt lærte sig, da hun i sin research til rollen tilbragte en dag 'i maskinrummet' hos en bank.
- Det er de samlede ben og hænderne oven på hinanden.
Det høflige ansigt, der hverken reagerer for lidt eller for meget på det, kunderne siger.
Og den tålmodige, lyttende og nærværende attitude, der aldrig bliver dømmende eller insisterende.
- Og det er dét, der gør dem super professionelle.
For mig som skuespiller handler det omvendt om at hive privaten på banen og levere med stort kropssprog.
Det var virkelig en vigtig byggesten for mig at tage det andet kropssprog til mig, forklarer hun.
Den professionelle tilgang til de bankansattes faglighed bed Maria Rich også mærke i under sin research.
- Der var en helt utrolig respekt omkring deres fag og faglighed.
Og de var helt ærlige omkring, at det kriblede i deres fingre, når de fik en stor pose med fakturaer, bilag og regninger, der skulle sorteres.
De elskede tal, de elskede systemer og de elskede at ordne.
Og det var enormt inspirerende for mig at opleve.
For det er bestemt ikke lige sådan, det fungerer hjemme hos mig i privaten.
Maria Rich har i sin research til rollen været en del af hverdagen i en bank.
Her lærte hun især det afmålte kropssprog, som er en del af deres professionalisme, som hun siger har været en vigtig byggeklods for hende, i skabelsen af rollen Anna.
Her ses Anna dræbe sit eget frustrationsskrig ved hjælp af servietter på bankens toilet.
(© dr)Kvinder over 40 har også en historie at fortælleRollen som Anna er dog ikke kun en påmindelse om, at ingen befinder sig særligt langt fra en kriminel løbebane.
Det er også en påmindelse om, at der ikke er blevet fortalt særligt mange fyldestgørende historier om kvinder over 40 år, mener Maria Rich, der selv er 45 år gammel.
- Hvis man skal sige noget om at være en kvinde på min alder i skuespilbranchen, så oplever jeg lige nu, at jeg er sygt heldig.
For folk har pludselig opdaget, at der ikke er blevet fortalt historier om kvinder over 40 år.
Og der føler jeg nu, at jeg er med til at fortælle dem.
Sammen med Thomas Hwan (tv.
) og Esben Smed (tv) er Maria Rich én af 'Bedrag III's hovedroller med rollen som bankkvinden Anna, der lokkes over på den forkerte side af loven.
(© dr)En kvinderolle som bankkvinden Anna er netop en karakter, der viser, at når man som kvinde når en vis alder, så bliver det sværere at komme på banen.
Man tæller ligesom ikke rigtig længere, mener Maria Rich.
- Historien om Anna er den første, der sådan ægte sætter kniven lige ind i det ømme punkt: Hvordan er det at være 45 år og sidde i en bank og have været fucking dygtig hele livet, mens det er ens mandlige medstuderende, der sidder inde på hovedkontoret og har alle de fede jobs, spørger hun og tilføjer:- Det er et sprængfarligt sted at være.
FacebookTwitterKopier linkEmner:Kriminalitet|Erhverv




https://www.dr.dk/nyheder/viden/klima/blodmaanen-er-tilbage-sidste-chance-i-nat-i-seks-aar

KlimaBlodmånen er tilbage!
Sidste chance i nat i seks årNatten til mandag farver en total formørkelse månen orange.
Det er sidste chance i seks år for at se en blodmåne fra Danmark.
Forsker forklarer, at blodmånen har forudsætninger for at blive endnu flottere i nat end i sommer, hvor en lys sommeraften, skyer og dis ødelagde synet for mange.
Af Pernille Kjeldgaard Kristensen20.
jan.
2019 kl.
10.
30Bemærk: artiklen er mere end 30 dage gammelLæs opGik du glip af blodmånen i juli sidste år, har du nu igen chancen for at opleve fænomenet.
I nat klokken 4.
33 starter en total måneformørkelse nemlig - og den varer i mere end tre timer.
Mellem klokken 5.
41 og 6.
43 kan du opleve, at månen bliver rød.
Det bliver flottere end sidste årSidst vi kunne opleve en total måneformørkelse var den 27.
juli 2018, hvor den orange måne blev tydelig omkring klokken 21.
30.
Sådan opstår blodmånenMåneformørkelsen sker, når månen befinder sig helt i skyggen af jorden, hvor der ikke er solskin.
Her står solen, jorden og månen i en lige linje, og det giver formørkelsen.
Månen får det flotte, rødlige skær, fordi månen egentlig er helt mørklagt, men solens stråler afbøjes af atmosfæren.
Her er det kun det langbølgede røde og orange lys, der kan passere atmosfæren og ramme månen.
Forholdene for at se den totale måneformørkelse og blodmånen er endnu bedre nu end i sommer.
- Vi har lyse nætter om sommeren, og kontrasterne er ikke så store, fordi det ikke er særligt mørkt.
Og i sommer var der også skyer og dis mange steder i Danmark, siger Ole J.
Knudsen, der er kommunikationsmedarbejder ved Institut for Fysik og Astronomi på Aarhus Universitet.
Han holder fordrag om blandt andet astronomi og stjernehimlen.
Læs også:Kig op!
2019 byder på 8 blændende begivenheder i solsystemetHan fortæller, at hvis vi ser bort fra vejret (som vi ikke kan gøre så meget ved), så bliver det flottere i denne omgang, fordi det er mørkere nu.
- Det er fantastisk, når man ser himlen, der bliver mørkere og mørkere, fordi månen skjules - og så dukker der flere og flere stjerner frem, siger han og fortsætter:- At se den orange måne på en helt mørk himmel er meget flot.
Men du skal helst ikke vente til sidste øjeblik med at kigge op, hvis du gerne vil nyde både total måneformørkelse og den orange måne.
Læs også:Kig op!
2019 byder på 8 blændende begivenheder i solsystemet- Ved 7-8-tiden i morgen tidlig begynder himlen at blive lys i øst, så hvis du have udbytte af den orange måne, skal du se den ved 5-6-tiden.
Men det er også værd at stå endnu tidligere op, så du får den totale måneformørkelse med, siger Ole J.
Knudsen.
Sker først igen i 2025Hvis du mangler lidt motivation for at komme ud af fjerene og kigge op på himlen, så hjælper det måske, at du først kan se en blodmåne igen i Danmark i år 2025.
Og når du står med søvn i øjnene og spejder efter månen, skal du kigge mod vest.
- Månen står på vesthimlen, cirka 20-25 grader over horisonten, siger Ole J.
Knudsen.
For at se månens show bedst muligt, handler det om at have frit udsyn.
- Bor du i byen, er det en god idé at være højt oppe.
Fx på en tagterrasse.
Hvis du kan komme udenfor byen, fx i et sommerhus, er det endnu bedre.
Her er ofte ingen gadebelysning og andet forstyrrende lys, så himlen træder mere frem, siger Ole J.
Knudsen.
Vejret giver udfordringerDesværre bliver det ikke skyfrit, men nogle steder i landet skulle der være en chance for at få et glimt af den orange måne.
Det er især i det jyske.
For selvom der bliver skyet - med slud, regn eller tøsne - de fleste steder i landet i løbet af natten, så skulle det klare op sidst på natten i Nordjylland, Midt- og Vestjylland og Østjylland.
I de øvrige landsdele ser der desværre mest skyet - og tåget - ud.
FacebookTwitterKopier linkEmner:Vejret|Jylland|Aarhus Universitet|Fritidsaktiviteter




https://www.dr.dk/nyheder/regionale/syd/frygter-evig-stank-af-raadne-aeg-i-baghaven-henrik-kaemper-mod-nyt

Syd- og SønderjyllandFrygter evig stank af rådne æg i baghaven: Henrik kæmper mod nyt biogasanlægGrim stank kan lugtes flere kilometer væk, hvis svovlbrinte siver ud.
På Mådevej i Esbjerg vil der i fremtiden ligge et biogasanlæg, hvis Ørsteds byggeplaner bliver godkendt.
Nabo til byggegrunden Henrik Thorø Jensen frygter, at det vil betyde grimme lugtgener i området.
 DR)Af Sofie Lewring, Susanne Kristine Terman Pedersen og Louise Mandrup20.
jan.
2019 kl.
11.
15Bemærk: artiklen er mere end 30 dage gammelLæs opEn konstant stank af rådne æg.
Det er hvad Henrik Thorø Jensen frygter skal møde ham, når han åbner sin hoveddør i fremtiden.
Virksomheden Ørsted - det tidligere Dong Energy - har planer om at bygge et nyt biogasanlæg på havnen i Esbjerg - tæt på Henrik Thorø Jensens adresse.
Hvad er biogas?
På et biogasanlæg laver man blandt andet gylle fra husdyr og madaffald om til biogas.
På anlægget er der rådnetanke, hvor bakterier nedbryder det organiske affald, så der udvindes biogas.
Biogas bliver på samme måde som naturgas brugt til at opvarme vores huse eller til at lave strøm.
Restproduktet er fyldt med næring og bruges derfor som gødning til at sprede på markerne, hvor det kan erstatte kunstgødning.
Kilde: Affald.
dkOg allerede nu møder projektet stor modstand fra Henrik Thorø Jensen og andre naboer i både Esbjerg, Varde og på Fanø af frygt for de lugtgener, et biogasanlæg kan udlede.
Over 1300 personer har skrevet under på en underskiftsindsamling, hvor de støtter modstanden mod det kommende biogasanlæg Esbjerg Biogas.
Underskriftindsamlingen er startet af Henrik Thorø Jensen, som er mest bekymret for den lugt, der kan ske at sprede sig rundt i byen.
- Al erfaring fra Kalundborg viser jo tydeligt, at en bynær placering af et biogasanlæg kan være meget problematisk, siger han.
I Kalundborg har Ørsted nemlig indviet et lignende biogasanlæg for otte måneder siden.
Her kan borgere, der bor op til syv kilometer væk fra anlægget, lugte den grimme stank fra anlægget.
I Kalundborg kan naboerne lugte svolvbrinte op til syv kilometer væk.
I Esbjerg vil det svare til alt inde for cirklen her vil være berørt af stanken i tilfælde af et udslip.
(© (c) DR)I Kalundborg kan naboerne lugte svolvbrinte op til syv kilometer væk.
I Esbjerg vil det svare til alt inde for cirklen her vil være berørt af stanken i tilfælde af et udslip.
(© (c) DR)Det er især naboerne i Østerbyen i Esbjerg med under en kilometers afstand til det nye anlæg, der er bekymrede for, at fremtiden byder på en lugt af svovlbrinte.
En lugt, der bedst beskrives som lugten af rådne æg.
Ingen garanti for et lugtefrit anlægDen grimme stank fra bioanlægget i Kalundborg, skyldes et ødelagt filter, der ved hjælp af bakterier renser luften, inden den bliver sendt ud af anlægget, lyder det fra Ørsteds direktør Nikolaj Ager Hamann.
En arbejdsgruppe er ved at undersøge, hvordan det nye anlæg skal designes, uden at der opstår grim lugt fra anlægget.
Ørsteds direktør kan dog ikke garantere, at biogasanlægget i Esbjerg bliver helt fri for lugtgener.
- I den planmæssige drift skal der ikke være luftgener, men man kan ikke garantere, at ting, der er lavet af mennesker, ikke kan gå galt, siger Nikolaj Ager Hamann.
Samme melding fik borgerne også på et borgermøde i sidste uge.
Meldingen fra Ørsted om, at de ikke kan garantere, at der ikke vil lugte af svovlbrinte, bekymrer den kommende nabo til anlægget Henrik Thorø Jensen.
- På mødet blev der spurgt, om Ørsted synes, de havde været en god nabo i Kalundborg.
Det svarede de nej til, siger han.
Miljøstyrelsen tager imod høringer om lugtLige nu er planerne om det nye biogasanlæg sendt i offentlig høring af Esbjerg Kommune.
Det kræver en ændring af lokalplanen, før Ørsted kan få tilladelse til at bygge.
Esbjergs venstreborgmester, Jesper Frost Rasmussen, er ikke bange for, at borgerne skal opleve problemer med stærk lugt.
- Et biogasanlæg skal ikke lugte, og der er sket et uheld i Kalundborg.
Det er uheldigt, men jeg er ret sikker på, at Ørsted har lært af det, siger han.
Efter planen skal biogasanlægget placeres på havnen kun to kilometer fra centrum i Esbjerg.
Anlægget skal primært modtage medicinalaffald fra medicinalvirksomheden LeoPharma, men der vil også blive sendt gylle ind til anlægget fra landmændene omkring Esbjerg.
Esbjerg Kommune er myndighed på bygningerne, mens Miljøstyrelsen er myndighed på støj og lugt.
Miljøstyrelsen tager imod høringer i løbet af de næste par uger.
FacebookTwitterKopier linkEmner:Esbjerg|Kalundborg|Energiselskaber|Miljøstyrelsen|Jesper Frost Rasmussen (politiker)




https://www.dr.dk/nyheder/indland/iskoldt-dyp-38-vinterbadere-fik-deres-vikingedaab

IndlandIskoldt dyp: 38 vinterbadere fik deres vikingedåbYpperstepræst Gert Christensen stod for at døbe de 38 kuldeglade danskere, som i dag klarede deres 60.
dyp.
Af Emil Søndergård Ingvorsen og Robin Patrick Stampe Seierby (Video)20.
jan.
2019 kl.
15.
59Bemærk: artiklen er mere end 30 dage gammelLæs opDe fleste forbinder dåb med noget, som foregår i kirken.
Men 38 kuldeglade danskere har også en anden tilgang til dåben.
De blev nemlig vikingedøbt i dag i Øresund.
Den noget utraditionelle tradition er foregået hvert år siden 1975 og bliver afholdt af Vedbæk Vikingelaug.
Den går ud på, at man i løbet af en vinterbadesæson - fra oktober til april - skal have været mindst 60 gange i vandet.
Når det er klaret, så får man sin vikingedåb af klubbens ypperstepræst Gert Christensen samt høvding Carl-Erik Nielsen.
I dag var venner og familie også mødt frem for at fejre de nyudnævnte vikinger eller skjoldmøer.
Se, hvordan dåben foregik i toppen af artiklen.
FacebookTwitterKopier link




https://www.dr.dk/sporten/haandbold/vm-herrer/video-haandboldherrerne-leger-jeg-har-aldrig-har-skudt-ramme-hovedet

VM herrerVIDEO Håndboldherrerne leger 'jeg har aldrig': 'Har skudt for at ramme hovedet'Frem mod VM i Danmark legede håndboldherrerne 'jeg har aldrig', og det var nogle ærlige spillere, der tog plads i sandhedssofaenHåndboldherrerne leger 'jeg har aldrig'Af Rikke Smed Iversen20.
jan.
2019 kl.
10.
30Bemærk: artiklen er mere end 30 dage gammelLæs opPositionen som målvogter kan til tider være farlig i håndbold.
VM har nemlig allerede budt på flere skud i hovedet på målmændene.
Det fik Björgvin Gustavsson i den grad at mærke under opgøret mod Bahrain, hvor han blev ramt hele tre gange.
Læs også:VIDEO Islandsk målvogter ramt i hovedet tre gangeMen gør spillerne det bevidst, eller er det et uheld?
Få håndboldherrernes svar på det spørgsmål i videoen øverst i artiklen.
Resten af 'jeg har aldrig'-videoerne og 'sandheden om'-videoerne udkommer løbende under VM-slutrunden.
FacebookTwitterKopier linkEmner:Håndbold|Bahrain-Merida|Bahrain




https://www.dr.dk/sporten/cykling/sydafrikaner-vinder-som-den-foerste-tour-down-under-aar-i-traek

CyklingSydafrikaner vinder som den første Tour Down Under to år i træk6.
etape af Tour Down Under blev vundet af Richie Porte, men sydafrikanske Daryl Impey vandt løbet samlet.
Daryl Impey, der kører for Mitchelton-Scott, blev den første rytter til at vinde Tour Down Under to år i træk.
20.
jan.
2019 kl.
10.
05Bemærk: artiklen er mere end 30 dage gammelLæs opAustralske Richie Porte hentede sin første sejr som Trek-rytter, da han søndag morgen dansk tid vandt 6.
etape af cykelløbet Tour Down Under.
Men håbet om den samlede sejr brast, for Mitchelton-Scotts Daryl Impey hang på til det sidste på den stejle stigning Willunga Hill.
Impey blev dermed den første rytter, som vandt etapeløbet to år i træk.
Porte sluttede på klassementets andenplads for fjerde gang i karrieren.
Til gengæld vandt Porte på Willunga Hill for sjette år i træk.
Sky-rytteren Wout Poels sluttede på løbets tredjeplads, mens Michael Valgren (Dimension Data) på 37.
-pladsen blev bedst placerede dansker.
Læs også:Peter Sagan tager sin første skalp i 2019 med etapesejr i AustralienDet var første gang i Tour Down Unders 21-årige historie, at løbet sluttede på toppen af Willunga Hill.
Med en længde på 3,6 kilometer og en gennemsnitlig stigningsprocent på 7,1 procent var der næsten garanti for drama.
Og drama kom der.
Løbets førende rytter før sidste etape, Patrick Bevin (CCC), kæmpede sig heroisk i mål lørdag efter at være styrtet ti kilometer fra målstregen.
Men styrtet så ud til at volde ham problemer, da han blev sat med 25 kilometer tilbage af søndagens etape.
Dermed kunne Impey, der lå på andenpladsen, øjne sejren.
Hjemmebanehåbet Richie Porte havde dog andre planer, men de 19 sekunder, han var efter Impey, fik han ikke hentet.
Det lykkedes for australieren at vriste sig fri, men først på de sidste meter.
De to blev noteret for samme tid på målstregen.
- Jeg er selvfølgelig glad for den måde, løbet udviklede sig på, siger Impey.
Læs også:Mørkøv serverer spurtsejr for italiener i Australien- Jeg tog presset på mine skuldre, men jeg troede på mit hold, og så kommer man langt, lyder det efter etapen fra den triumferende sydafrikaner.
Porte var fattet, efter at det ikke lykkedes at overliste den alsidige konkurrent i klassementet.
- Det er et svært løb at vinde for en rytter som mig, siger Porte.
- Der er en afslutning op ad bakke, og det er dét.
Men jeg kom her med mit nye hold, og gutterne gjorde det fantastisk hele ugen, siger han.
/ritzau/APFacebookTwitterKopier linkEmner:Daryl Impey (cykelrytter)|Michael Valgren (cykelrytter)|Team Sky|Cykelsport|Australien




https://www.dr.dk/sporten/haandbold/vm-herrer/danmark-kan-vaere-klar-til-semifinalen-inden-egypten-kamp

VM herrerDanmark kan være klar til semifinalen inden Egypten-kampHvis Norge slår Egypten og derefter taber til Sverige, er Danmark klar til semifinalen ved VM i håndbold.
Der var nok at juble over, Da de danske håndboldherrer lørdag vandt over Ungarn.
20.
jan.
2019 kl.
09.
32Bemærk: artiklen er mere end 30 dage gammelLæs opLørdag aften åbnede Danmark mellemrunden ved VM i håndbold med en sejr på 25-22 over Ungarn og har dermed seks sejre for lige så mange kampe i turneringen.
Holdet har maksimale seks point i mellemrunden og har altså kurs mod den semifinale, som er holdets mindstemål.
Nu mangler holdet at møde Egypten mandag og Sverige onsdag, men faktisk kan Danmark være videre til semifinalerne allerede inden de to kampe i Herning.
Det er endda ganske sandsynligt.
Af de seks hold i mellemrunde 2, der kæmper om to pladser til semifinalerne, er Ungarn og Tunesien allerede ude af det spil efter nederlagene lørdag.
Læs også:Danmark vandt første kamp i mellemrunden ved VM i håndboldDet samme er Egypten, hvis holdet søndag taber til Norge i opgøret, der begynder klokken 20.
30.
I så fald vil kun Danmark og Sverige - begge med seks point - og Norge med fire point være tilbage i spillet om de to pladser.
Hvis Norge så taber til Sverige i mandagens kamp klokken 18.
00, vil Norge maksimalt kunne nå seks point, hvis holdet i den sidste kamp besejrer Ungarn.
Men da Norge tabte til Danmark i gruppespillet, er Norge svagest indbyrdes og vil ikke kunne overhale Danmark i tilfælde af pointlighed.
Læs også:VM PÅ 3 MINUTTER Redningsmaskinen Green og et fumlefingret selvmålSå hvis altså Norge søndag slår Egypten og efterfølgende taber til Sverige mandag, er Danmark klar til semifinalerne, inden holdet går på banen til den anden mellemrundekamp mod Egypten mandag klokken 20.
30.
Den slags talnørderi optager dog ikke landstræner Nikolaj Jacobsen.
- Det er slet ikke i mine tanker.
Nu skal jeg hjem og se video af Egypten, siger Jacobsen med henvisning til Danmarks næste kamp.
Danmark har hviledag søndag, men har en lukket træning i Herning fra klokken 17.
Se stilling og kommende kampe i linket herunder:Læs også:Resultater/ritzau/FacebookTwitterKopier linkEmner:Nikolaj Jacobsen (håndboldtræner)|Norge|Egypten|Sverige|Ungarn




https://www.dr.dk/sporten/tennis/loechte-og-makker-sendt-hjem-fra-australian-open

TennisLøchte og makker sendt hjem fra Australian OpenTennisspilleren Frederik Løchte Nielsen er færdig i Australian Open efter nederlag til et sjetteseedet par.
Frederik Løchte og hans brasilianske makker er færdsig ved Australian Open.
20.
jan.
2019 kl.
09.
21Bemærk: artiklen er mere end 30 dage gammelLæs opFrederik Løchte Nielsen og hans brasilianske doublemakker, Marcelo Demoliner, er ude af grand slam-turneringen Australian Open.
Tennisparret blev fejet af banen med 3-6, 1-6 i tredje runde af det sjetteseedede par, Raven Klaasen og Michael Venus, der er fra henholdsvis Sydafrika og New Zealand.
Det var også Klaasen og Venus, som sendte Frederik Løchte ud af sidste års Wimbledon-turnering.
Dengang hed Løchtes makker Joe Salisbury, og sammen nåede de semifinalen.
Efter planen fortsætter Løchtes makkerskab med Demoliner lidt endnu.
Doublen har ytret planer om at spille turneringer i Brasilien, Mexico og Argentina sammen i begyndelsen af 2019.
I Australian Opens tredje runde kunne duoen imidlertid ikke stille noget op.
Læs også:Løchte og makker stryger videre i Australien OpenAllerede i kampens første parti gik det galt, da det dansk-brasilianske par blev brudt af det sjetteseedede modstanderpar.
Klaasen og Venus afgav ikke en eneste breakbold og afgjorde i stedet sættet med endnu et servegennembrud.
Heller ikke i andet sæt formåede Løchte og Demoliner at tilspille sig en breakbold, mens Klaasen og Venus var skarpe i både egne og modstandernes partier.
Sydafrikaneren og newzealænderen kan nu begynde at kigge frem mod kvartfinalen, hvor udfordringen er endnu et useedet par i argentinske Leonardo Mayer og portugisiske João Sousa.
Turneringens to bedst seedede par er ude af Australian Open.
/ritzau/FacebookTwitterKopier linkEmner:Australian Open|Tennis|Wimbledon Championships|Australien|Frederik Løchte Nielsen (tennisspiller)




https://www.dr.dk/sporten/boksning/ubesejrede-dina-thorslund-udbokser-tidligere-verdensmester

BoksningUbesejrede Dina Thorslund udbokser tidligere verdensmesterDen danske bokser var sin tyske modstander overlegen i VM-kamp, men formåede ikke at stoppe opgøret før tid.
Dina Thorslund forsvarede lørdag aften sit VM-bælte i Struer.
20.
jan.
2019 kl.
08.
57Bemærk: artiklen er mere end 30 dage gammelLæs opDen danske bokser Dina Thorslund er fortsat verdensmester i superbantamvægt hos forbundet WBO.
Lørdag aften forsvarede hun i Struer sin VM-titel med en pointsejr over den 39-årige Alesia Graf fra Tyskland efter ti hårde omgange.
- En ting er at blive verdensmester, men at blive verdensmester her i Struer, det er sgu fantastisk.
Tak for støtten, jublede Dina Thorslund ud til publikum efter opgøret ifølge eb.
dk.
I syvende omgang stødte de to boksere hovederne sammen, og danskeren pådrog sig en flænge over venstre øjenbryn.
Hendes folk i ringhjørnet fik dog hurtigt lappet danskeren sammen.
Læs også:Stor dansk bokseweekend: Danske darlings skal dele øretæver ud i provinsenDet var første gang, at Thorslund var i kamp som forsvarende verdensmester.
Lørdagens kamp var den ubesejrede danskers 13.
som professionel.
25-årige Thorslund tog VM-bæltet, da hun i august sidste år slog mexicanske Yessica Munoz på point efter ti omgange.
Læs også:Dansk bokser før revanchekamp: ’Gider ikke mere, hvis jeg taber’I marts 2018 vandt Thorslund en ledig titel i WBC-regi, da hun efter ti omgange vandt på point over 50-årige Alicia Ashley fra Jamaica.
Tidligere lørdag aften tabte den danske fjervægtsbokser Dennis Ceylan til spanske Jesus Sanchez ved samme stævne.
Kampen blev stoppet i femte runde, efter at flere slag havde sendt danskeren i gulvet.
/ritzau/FacebookTwitterKopier linkEmner:Dina Thorslund (bokser)|Struer|Boksning|Jamaica|Tyskland




https://www.dr.dk/nyheder/regionale/sjaelland/what-hvor-laa-det-henne-med-ravlygter-paa-skattejagt-i-natten

Sjælland'WHAT!
Hvor lå det henne?
?
' Med ravlygter på skattejagt i nattenEn ny dille har ramt den indre skattejæger hos mange strandgæster.
Af Maja Normann og Ann Smed Madsen20.
jan.
2019 kl.
09.
00Bemærk: artiklen er mere end 30 dage gammelLæs opViolette lyskegler danser lystigt hen over sandet på stranden ved Frølunde Fed i Vestsjælland.
Selvom temperaturen ligger på nul grader, og vinden blæser med seks sekundmeter, er 50 mennesker troppet op for at deltage i aftenens ravjagt.
For det er nemlig i mørke, at en UV-lygte kan spotte havets guld, når bølgerne parkerer det i tang og i småpinde i vandkanten.
Med lygten kan man ligefrem følge ravets vej på vandoverfladen, når bølgen bruser ind mod vandkanten.
Robert Rasmussen fra Korsør deltager med sin kæreste, Mai Stengaard.
Han er allerede blevet godt våd i vinterkulden, fordi han spottede et stort stykke rav i vandoverfladen:- Jeg måtte jo springe i vandet efter det, griner han.
Sammen er parret ude mindst to gange om ugen.
- Vi er blevet totalt grebet af det.
Det er spændingen og måske muligheden for at finde danefæ, forklarer Robert Rasmussen og henviser til, at der tilbage i 2016 blev fundet en 14.
000 år gammel ravfigur, Ravelgen, som i dag tilhører Nationalmuseet.
Robert Rasmussen er på ravjagt med sin kæreste Mai Stengaard.
 DR) Ravet kan ses i nattemørket ved hjælp af en lampe med ultraviolet lys.
 DR)1 / 2Robert Rasmussen er på ravjagt med sin kæreste Mai Stengaard.
 DR)1 / 2Ravet kan ses i nattemørket ved hjælp af en lampe med ultraviolet lys.
 DR)2 / 2Alberte med far på ravjagtMed på ravjagten er også en hel stribe nybegyndere.
Nogle af dem er Kenneth Holmqvist fra Slagelse med datteren Alberte på tre år og hendes bedsteforældre.
- Det er jo blevet lidt af en dille, så det må prøves, siger Kenneth Holmqvist, der har haft lidt kriller i maven forud for dagens tur.
- Jeg håber da på at finde noget, for der gemmer sig en lille skattejæger i maven, indrømmer han.
Der går ikke længe, før både far og datter sprudler af begejstring.
Det første rav er spottet og puttes forsigtig ned i en lille plastbeholder med låg og ned i Albertes lomme.
Og igen og igen er der bid.
- Vi finder meget rav, råber Alberte begejstret til sin far.
Kenneth Holmqvist leder efter rav på stranden ved Frølunde Fed med en ravlampe.
 DR)Stranden er fyldt med ravEndnu mere begejstret er Jens Mariager fra Korsør i Vestsjælland.
Han er indehaver af forretningen treasurehunter.
dk.
Og så er han arrangør af aftenens ravjagt, hvor gæsterne låner udstyr og lærer at spotte, hvor de skal lede efter ravet.
- What!
Hvor lå det henne?
Det er jo helt vanvittigt, siger han, da en af gæsterne finder et kæmpe stykke rav på omkring 30 gram.
Efterhånden begynder alle gæster at finde store og små stykker rav.
- Du har også fundet et stort et, siger han højlydt han til en af gæsterne.
- Hvor er det vildt.
Hvor er det flot.
Det er perfekt.
Det er en guldmine, det her, råber han begejstret.
Jens Mariager har arrangeret aftenens ravjagt på stranden ved Storebælt.
 DR) Der bliver fundet både små og store stykker rav med ultraviolet lys på stranden.
 DR)1 / 2Jens Mariager har arrangeret aftenens ravjagt på stranden ved Storebælt.
 DR)1 / 2Der bliver fundet både små og store stykker rav med ultraviolet lys på stranden.
 DR)2 / 2Salg af ravlygter stigerDe seneste to år er salget af de specielle ravlamper med UV-lys kun gået en vej - og det er op, melder flere forhandlere.
Bjarne Brunsgaard fra Vejle, der driver forretningen Ravlygter.
dk, forklarer, at salget i december 2018 og januar i år er steget med 42 procent i forhold til året før.
Kunderne er ifølge Bjarne Brunsgaard meget forskellige typer mennesker med én fællesnævner:- De synes, det er fedt at komme ud og have et formål i naturen, siger han.
 DR)Også Jens Mariager i Korsør oplever fremgang i salg af ravlygter.
- Inden for for de sidste et til to år er det virkelig eksploderet, siger Jens Mariager, der nu arbejder fuld tid med det, der tidligere var hans hobby.
Udover at arrangere ravture, sælger firmaet også udstyr til ravjagt.
Tendensen bekræftes af historiker, naturvejleder og ravekspert Gert Ravn fra Oksbøl i Vestjylland.
- I de seneste fem år er interessen eksploderet, fordi der er flere forhandlere, der sælger lamperne til forskellige priser.
Ravjagten i nattetimerne rammer noget i os som mennesker, mener historikeren.
- Mennesket har gennem årtusinder været grebet af at finde noget eller blive overrasket over noget, man finder, som man kan bruge, omsætte eller handle, forklarer han.
Dertil kommer vores trang til at være ude i naturen, tilføjer Gert Ravn.
Jackpot på ravjagtenTilbage på stranden ved Frølunde Fed er turen ved at være slut.
Det tager lidt tid af få flokken af sultne ravjægere løsrevet fra den guldmine, de er gået på jagt i.
Men det lykkes at få folk samlet på parkeringspladsen, hvor det hele startede med et oplæg om turen.
Her afleverer gæsterne udstyret, og ved bagagerummet i Jens Mariagers bil kan deltagerne - udover at få en snak om deres fund - få vejet deres rav.
Dagens største klump vejer 26,95 gram.
- Ravet er væltet op.
I dag var der bare jackpot, lyder det fra Jens Mariager.
Ravlygter med UV-lys fremhæver ravstykkerne på stranden.
 DR) Sådan ser en af aftenens store ravstykker ud med "normalt" lys på.
 DR) Aftenens største fangst var en stykke rav på knap 27 gram.
 DR)1 / 3Ravlygter med UV-lys fremhæver ravstykkerne på stranden.
 DR)1 / 3Sådan ser en af aftenens store ravstykker ud med "normalt" lys på.
 DR)2 / 3Aftenens største fangst var en stykke rav på knap 27 gram.
 DR)3 / 3Kenneth Holmqvist er også tilfreds med familiens debut.
- Det har været sjovt og lærerigt.
Jeg havde ikke forventet, at der var så meget.
Det er ret imponerende.
Tre-årige Alberte Holmqvist viser æsken med rav frem:- Det gik godt.
Vi har fundet masser af ravstykker.
Men jeg frøs mine fingre.
Og vandet rystede meget tæt på mig, og så var jeg lidt træt i mine ben, siger Alberte, der også fik muslingeskaller og en fjer med hjem.
Læs også:Kineserne presser prisen på rav i vejretFacebookTwitterKopier linkEmner:Mariager|Korsør|Erhverv|Historie|Nationalmuseet




https://www.dr.dk/sporten/haandbold/vm-herrer/henrik-toft-om-sejr-over-ungarn-kun-fedt-der-ikke-var-brug-mig

VM herrerHenrik Toft om sejr over Ungarn: 'Kun fedt, der ikke var brug for mig'Henrik Toft er skiftet ind i VM-truppen, og han fik sin første spilletid på VM-banen mod Ungarn.
Henrik Toft Hansen fik sin første VM-tid mod Ungarn, og han melder, at kroppen har det godt, efter han har siddet ude under VM med en skade.
Af Rasmus Dalgaard og Interview: Kresten Mosbæk20.
jan.
2019 kl.
11.
10Bemærk: artiklen er mere end 30 dage gammelLæs opDet blev ikke til mange sekunders spilletid for Henrik Toft Hansen, da Danmark lørdag slog Ungarn 25-22 ved VM i håndbold.
Stregspilleren, der har døjet med en skade, kom på banen mod kampens slutning, og han fortæller, at det var godt endelig at snuse til slutrunden fra den rigtige side af sidelinjen.
- Det var fedt at få lov til at mærke atmosfæren, få lov til at varme op og mærke stemningen inde på banen og ikke udenfor banen, siger han.
Henrik Toft Hansen blev lørdag skiftet ind i truppen for at erstatte sin bror René Toft Hansen, der pådrog sig en lyskenskade mod Norge.
Læs også:Dansk profil får ekstra ansvar i forsvaret: 'Vi er forberedte'På trods af sin skade har Henrik Toft Hansen været i VM-lejren gennem hele slutrunden, da landstræner Nikolaj Jacobsen har håbet på, han ville blive fit, og det melder PSG-spilleren, at han nu er.
- Kroppen havde det fint.
Jeg havde en fin fornemmelse, og der var den spænding, der skulle være, siger Henrik Toft Hansen.
I kampen mod Ungarn stod Henrik Møllgaard som manden, der styrede det danske forsvar, og sammen med ham gjorde de to stregspillere Simon Hald og Anders Zachariassen også en god figur i opgøret mod Ungarn.
Henrik Toft har kun roser til de tre, og han vurderer, at han nu får en lidt anderledes rolle end først tiltænkt under resten af slutrunden.
Læs også:Henrik Toft erstatter sin bror i Danmarks VM-trup- Min rolle bliver at supplere drengene, der kæmper derinde.
Især Anders Zachariassen og Simon Hald, der spiller en god kamp i dag (lørdag, red.
), og så supplere Henrik Møllgaard hvis han har brug for en pause.
- I dag (lørdag, red.
) var der ikke brug for mig, og det er kun fedt, for det betyder, vi spiller en god kamp, så jeg holder mig klar, hvis der bliver brug for mig, siger han.
Næste gang der kan blive brug for Henrik Toft Hansen er mod Egypten, og den kamp spilles mandag aften klokken 20.
30 og kan følges på DR1 og i Liga på P3.
FacebookTwitterKopier linkEmner:Anders Zachariassen (håndboldspiller)|Henrik Møllgaard (håndboldspiller)|Ungarn|DR1|Håndbold




https://www.dr.dk/mitliv/dansk-tamilske-vipesan-er-traet-af-slangernes-sociale-kontrol-jeg-har-holdt-kaeft-laenge-nok

Noget på hjerteSe temaMit LivDansk-tamilske Vipesan er træt af 'slangernes' sociale kontrol: 'Jeg har holdt kæft længe nok'Vipesan er færdig med at se på, hvordan 'forbudt kærlighed' ødelægger mennesker, han holder af.
Af Trine Hørlyck Bech, Signe Heiredal (grafik), Bo Amstrup (foto) og Juan Sedo (foto)20.
jan.
2019 kl.
08.
44Læs opVipesan Param har 'holdt sin kæft længe nok.
'Fra nærmeste hold har han set, hvordan nogle unge med indvandrerbaggrund føler sig presset til at leve under de normer for kærlighed, som hersker i forældrenes hjemland.
En muslim gifter sig med en muslim.
En tamil med en tamil – og helst en tamil, som tilhører samme religion og kaste som familien selv.
Derfor har Vipesan, der selv er andengenerationsindvandrer, skrevet sangen 'Forelsket.
' Om forbudt kærlighed og social kontrol.
Om at sms'e under dynen og snige sig ud af terrassedøren, fordi ingen må opdage, hvem man elsker.
Vi bad 25-årige Vipesan, der til daglig læser medicin på Aarhus Universitet, uddybe sangens budskab.
Det gør han med udgangspunkt i sine egne oplevelser.
Han understreger, at hans ord ikke er en kritik af enkelte personer eller hele deres kultur.
Blot en flig af den.
Jeg parkerer 500 meter fra, hvor du bor.
Du kravler ind i bilen.
Lægger dig fladt ned på bagsædet.
Ingen må se dig.
Vi kører 10 kilometer uden for byen til en lille lorteskov, som ingen nogensinde har hørt om.
'Forelsket' handler om et par, som er tvunget til at være kærester på den måde.
Deres historie er alt andet end fri fantasi.
Jeg har set den udspille sig om og om igen.
Ofte med mine tætteste venner som hovedpersoner.
Og jeg har fået nok.
Tekstuddrag fra sangen 'Forelsket.
'Tekstuddrag fra sangen 'Forelsket.
'Det er på tide at sætte foden ned overfor de mennesker, der holder fast i mentaliteten om, at det krænker en families ære at blande blod på tværs af etnicitet og religion.
Set fra min stol skaber den tankegang ikke andet end ulykkelig kærlighed og splittede familier.
Det er derfor, jeg har skrevet 'Forelsket.
' For jeg tror, vi er nødt til at tale højt om normen for at nedbryde den.
Som yngre mærkede jeg selv et lille hjørne af den.
Mine forældre har aldrig sagt direkte: 'Find sammen med en tamil.
'Men jeg fornemmede, at jeg skulle passe på med piger, hvis jeg ville undgå at stille min familie i dårligt lys.
Blandt andet fordi sladderen gik, når jeg var på tomandshånd med en pige.
I 7.
-8.
klasse fulgtes jeg med naboens datter hjem fra skole.
Vi var bare venner.
Dagen efter spurgte min mor:- Har du en kæreste, Vipe?
- Hvad snakker du om, mor?
Det viste sig, at en tamilsk bekendt havde set pigen og mig cykle side om side.
Det fandt hun så problematisk, at hun ringede til min mor.
Mange af mine venner kæmpede med samme mentalitet.
For dem endte det med et hul i hjertet.
- Din kæreste eller os.
Hvem vælger du?
sagde forældrene.
I den sammenligning var jeg heldig.
Det har vist sig, at mine forældre accepterer svigerbørn, som ikke har tamilsk baggrund.
Det fandt jeg ud af, da jeg fik en dansk svigerinde.
Mine forældre accepterede det.
Men flere af mine kammerater blev sat i en forfærdelig loose-loose-situation.
Valget imellem deres livs største kærligheder.
Deres forældre og deres kæreste.
Hvordan vælger du her?
Vores forældre er ikke onde.
Oftest har de givet os en fantastisk barndom, men på det her punkt, er de vokset op med en fucked up mentalitet.
For dem er det bare sådan, det er.
Det er den norm, de kender til.
Blå bogVipesan Param25 år.
Læser medicin på 11.
semester på Aarhus Universitet.
Hans forældre flygtede fra Sri Lanka til Danmark.
Vipesan er selv født i Danmark og opvokset i Brande.
Vipesan er en del af musikkollektivet Vice Versa, hvor de er fire artister, to producere, en videofotograf og en fotograf, som samarbejder om at udgive musik.
Han udgiver musik under kunstnernavnet 'Vipe.
' Senest udkom singlen 'Forelsket.
' Omkring februar udgiver han sangen 'Midnat.
' Producer på numrene er Frederik Reese.
Men vi, der er opvokset i Danmark, ved, det kan være anderledes.
Derfor bliver jeg lidt chokeret, når jeg møder unge med indvandrerbaggrund, som adopterer tankegangen.
- Er du Vellalar?
, spurgte en tamilsk pige mig en dag på universitet.
- Øhm, det tror jeg ikke?
!
Hun mistede lysten til at socialisere med mig på grund af mit svar.
Vellalar er en af de mest dominerende kaster blandt tamiler fra Sri Lanka.
Jeg tilhører Vellalar-kasten.
Det vidste jeg bare ikke, da pigen spurgte, for mine forældre har aldrig gået op i at indoktrinere kastesystemet i mig.
Jeg har mødt flere, som går op i det.
De mener, vi bør gifte os med en tamil med samme religion og kaste som os selv.
Med alderen har jeg kun en fuck-finger til overs for den tankegang.
Særligt når folk forsøger at presse den nedover andre ved at sladre om, hvem der fletter fingre med hvem.
Jeg er flere gange steget på bussen og har set en tamil hånd i hånd med en anden.
Så snart, de ser mig, trækker de hænderne til sig.
Behandler hinanden som luft.
Tager hver sin dør ud af bussen.
De frygter, at jeg er en 'slange,' men jeg kunne aldrig drømme om at sladre om dem.
Jeg ikke er nogen helgen, jeg har før sladret i troen om, at det fik min egen glorie til at funkle klarere, men jeg er blevet klogere.
Mit håb er, at min generation stiller sig uden for den her sladderlabyrint, hvor vi tror, at vores glorie skinner stærkere, hver gang vi fortæller de ældre, hvem der bryder de uskrevne regler.
Som små slanger, der sniger sig rundt og afslører 'synderne,' i troen om, at det gør os selv mere velsete.
Jeg håber, at vi – anden- og tredjegenerationsindvandrere – kan bakke hinanden op.
Droppe sladderen og støtte hinanden i at gå mod det her gamle syn på kærlighed.
Vi har muligheden for at vælge, hvad vi vil have med fra to kulturer, som begge er gode, men ikke perfekte.
Det gælder både den danske, og den vores familier kommer fra.
Lad os være kalibrerede i hovederne.
Vælge de gode ting til.
Jeg vil eksempelvis nødig undvære vores nære familiebånd og madkultur.
Sortere snæversynede ægteskabsnormer og manglende ligestilling fra.
Selvfølgelig er det nemt for mig at sige: 'Fuck kaster, religion og etnicitet.
Find sammen med den, du vil.
' Mine forældre slår ikke hånden af mig.
Så jeg dømmer dig ikke, hvis du dropper din kæreste, fordi du gør op med sig selv, at du ikke kan miste relationen til din mor og far.
Men husk.
Det ikke er dig, der fravælger dine forældre.
De fravælger dig.
Du har på intet tidspunkt sagt, du ikke vil dem.
Dine forældre lukkede døren, fordi du fandt en kæreste med et andet ophav, end de ønskede.
Jeg håber aldrig, min generation kommer til at lukke døren for deres børn af den grund.
Historien om parret fra 'Forelsket' ender i øvrigt med kærligheden.
De stikker af sammen.
Den del af fortællingen synger jeg om på min single 'Midnat,' som udkommer om nogle uger.
Det scenarie har heldigvis også udfoldet sig for øjnene af mig.
En af mine nærmeste venner har sagt: 'Fuck det.
Jeg vil hende her' og er blevet forlovet med sin kæreste.
Mod forældrenes vilje.
Jeg hepper virkelig på de to og alle andre i samme situation.
Illustrationerne af det unge par i artiklen stammer fra musikvideoen til 'Forelsket.
' Den er filmet af Juan Sedo og instrueret af Admir Kovacevic.
Vipe - ForelsketOm social kontrol og kærlighed•Omkring hver femte 18-29-årig med ikke-vestlig baggrund i Danmark føler, at deres selvbestemmelse i forhold til valg kæreste/ægtefælle er begrænset.
For etnisk danske unge og andre unge med vestlig oprindelse er det fire procent, viser en rapport udarbejdet i 2018 af Als Research for Styrelsen for International Rekruttering og Integration.
•RED - Center mod æresrelaterede konflikter oplyser, at dets hotline og brevkasse i 2018 modtog 1.
375 henvendelser fra unge med ikke-vestlig baggrund og fagfolk.
131 henvendelser handlede om tvangsægteskaber.
202 handlede om ikke at måtte have en kæreste.
Hovedparten af de unge, der henvender sig har mulimsk baggrund, men der er også tamiler og kristne iblandt, oplyser direktør Anita Johnson.
Har du selv brug for råd og vejledning, kan du ringe anonymt til centerets hotline på 70 27 76 66.
•DR har desuden været i kontakt med Marianne Fibiger, lektor på Afdeling for Religionsvidenskab ved Aarhus Universitet, som har skrevet ph.
d.
-afhandling om srilankansk tamilske hinduer i Danmark.
Hun bekræfter Vipesan Params udlægning om, at en del unge med tamilsk baggrund møder en forventning fra forældrene om, at de gifter sig med en tamil, som tilhører samme religion og kaste som familien selv, samt at det kan føre til konflikter, hvis den unge modsætter sig det.
•Hun medgiver ligeledes, at der blandt nogle unge tamiler er en oplevelse af, at der bliver 'holdt øje med’ og sladret, hvis de er på tomandshånd med en af det modsatte køn uden at være gift.
Marianne Fibiger understreger samtidig, at forældregenerationens normer for ægteskab er under opbrud.
Ifølge hende tager mange tamilske andengenerationsindvandrere, og efterhånden også en del af deres forældre, afstand fra eksempelvis kastesystemet.
Hun forudser, at tredjegeneration af tamiler i Danmark vil opleve langt større frihedsgrader på dette område.
FacebookTwitterKopier linkEmner:Aarhus Universitet|Religion|Befolkning|Styrelsen for International Rekruttering og Integration|Sri Lanka




https://www.dr.dk/nyheder/udland/britisk-politi-advarer-prins-philip-kor-ikke-uden-sele

UdlandBritisk politi advarer prins Philip: Kør ikke uden seleDronning Elizabeths 97-årige mand er to dage efter biluheld tilbage bag rattet - uden sikkerhedssele.
Prins Philip slap torsdag uskadt fra et farligt færdselsuheld.
Arkivfoto.
20.
jan.
2019 kl.
06.
24Bemærk: artiklen er mere end 30 dage gammelLæs opBritisk politi advarer prins Philip mod at køre uden sikkerhedssele.
Det skriver nyhedsbureauet AFP.
Dronning Elizabeths 97-årige mand er tilbage bag rattet, blot to dage efter at han var involveret i et færdselsuheld, hvor hans bil væltede om på siden.
Men billeder, der søndag er bragt i flere britiske medier, viser, at han er tilbage i trafikken uden sikkerhedssele.
Politiet er bekendt med billederne og oplyser ifølge AFP, at "passende råd er blevet givet til chaufføren".
- Det (advarslen, red.
) er i tråd med vores normale svar, når vi bliver gjort opmærksom på billeder, der viser denne type lovovertrædelser, siger en talskvinde fra politiet.
Prins Philip var allerede fredag ved at komme sig efter færdselsuheldet, hvor hans bil stødte sammen med et andet køretøj.
Prinsen slap uskadt fra uheldet, men var rystet efter episoden.
Debat om ældres kørekortI det andet køretøj var to kvinder og en ni måneder gammel baby.
Den ene kvinde slap med rifter på knæet, mens den anden brækkede sit håndled.
Babyen kom ikke noget til.
- Uheldet vil blive undersøgt, som det er standardprocedure, lød det torsdag fra politiet i Norfolk i en erklæring.
Sagen har ført til en ophedet debat i Storbritannien om, hvorvidt og hvornår ældre mennesker bør fratages kørekortet.
Philip trak sig tilbage fra offentligheden i 2017, men han er fra tid til anden ved dronningens side ved officielle begivenheder.
Prinsen sad bag rattet, da Barack Obama og hans kone Michelle i 2016 besøgte Windsor Castle under deres statsbesøg i Storbritannien.
/ritzau/FacebookTwitterKopier linkEmner:Barack Obama (politiker)|Storbritannien|Royalt|USA|Trafikulykker




https://www.dr.dk/nyheder/indland/minerydning-danmark-star-i-spidsen-natos-jagt-pa-so-miner

IndlandMinerydning: Danmark står i spidsen for Natos jagt på sø-minerSøværnet har overtaget kommandoen over en Nato-flådestyrke, der bortsprænger gamle søminer fra verdenskrigene.
Inspektionsskibet Thetis skal i 2019 have kommandoen over en af Natos mineryddergrupper.
20.
jan.
2019 kl.
06.
31Bemærk: artiklen er mere end 30 dage gammelLæs opForsvarets inspektionsskib "Thetis" har i 2019 kommandoen over den ene af Natos to stående mineryddergrupper, der bekæmper søminer.
Flådestyrken består af op til ti skibe, der skal sejle rundt og vise alliancens flag samt være klar til at rydde et farvand for miner, hvis Nato-skibe pludselig får brug for det.
Dens mest håndgribelige tjans bliver dog at fjerne nogle af de tusindvis af gamle søminer fra de to verdenskrige, der stadig ligger strøet over store dele af på havbunden, fortæller den danske chef, kommandørkaptajn Peter Krogh.
- For os er de først og fremmest træningsobjekter, som vi bruger til at blive skarpere på de opgaver, vi skal løse.
Men det giver jo også rigtig god mening at fjerne dem, siger han.
Minerne udgør ingen fareI Østersøen lagde russerne og tyskerne tusindvis af miner ud under Første Verdenskrig, og flere nationer strøede søminer ud under Anden Verdenskrig.
Ifølge en opgørelse fra Helcom, der er østersølandenes styrende organ for havmiljøet, blev der fra 1848 til 1945 udlagt ikke færre end 180.
000 miner i Østersøen.
Desuden blev store depoter af miner og tønder med sennepsgas dumpet i havet efter 1945.
Særligt i Skagerrak og omkring Bornholm.
Peter Krogh understreger, at de gamle miner på havbunden ikke umiddelbart udgør en trussel for skibstrafikken i overfladen, fordi deres sensordele er rustet op.
- Men hvis man kaster anker det forkerte sted, arbejder under vandet med at grave et kabel ned, eller er fisker, der får en mine i nettet, så kan der ske en utilsigtet detonation, siger han.
Netop en sådan ulykke skete i 1995, hvor tre hollandske fiskere omkom, da de uden at vide det hældte en gammel mine i lasten sammen med et netfuld fisk.
/ritzau/FacebookTwitterKopier linkEmner:NATO|Historie|Krige og væbnede konflikter|Bornholm|Holland




https://www.dr.dk/sporten/haandbold/vm-herrer/video-troldmanden-lauge-lirker-ungarns-defensiv-op

VM herrerVIDEO Troldmanden Lauge lirker Ungarns defensiv opRasmus Lauge viste igen mod Ungarn prøver på sit fænomenale overblik.
Af Kasper Aleksander Thrane20.
jan.
2019 kl.
07.
05Bemærk: artiklen er mere end 30 dage gammelLæs opDanmark fik en flyvende start på mellemrunden med en sejr over Ungarn.
En vigtig del af den sejr var den danske playmaker Rasmus Lauge, der igen spillede en stor kamp.
Han er måske en spiller, som bliver lidt overset, fordi Mikkel Hansen og Niklas Landin har stjålet overskrifterne ved VM, men playmakeren har turneringen igennem styret det danske spil.
Læs også:KROGHS KARAKTERER Green lukkede af for DanmarkDet gjorde han også mod Ungarn, hvor han strøede om sig med målgivende afleveringer og generelt lækre indspil.
Rasmus Lauge er nummer to på den danske topscorerliste med 29 mål – kun Mikkel Hansen overgår ham med 42 kasser.
Du kan se en perlerække af Rasmus Lauges lækre afleveringer fra opgøret mod Ungarn i videoen i toppen.
FacebookTwitterKopier linkEmner:Niklas Landin (håndboldspiller)|Rasmus Lauge (håndboldspiller)|Ungarn|Håndbold|Mikkel Hansen (håndboldspiller)




https://www.dr.dk/nyheder/viden/kroppen/ren-fordoejelse-er-det-farligt-sluge-tyggegummi

Løj dine forældre, da de sagde.
.
.
Se temaKroppenRen fordøjelse: Er det farligt at sluge tyggegummi?
Tyggegummi bliver i maven i syv år, lyder en gammel påstand.
Men passer det?
Du skal ikke være bekymret for at sluge dit tyggegummi, siger forsker.
Til gengæld kan sukkerfri tyggegummi virke afførende.
Af Allan Nisgaard og Mathis Birkeholm Duus (grafik)20.
jan.
2019 kl.
07.
00Bemærk: artiklen er mere end 30 dage gammelLæs opHvad gør du, når du bliver træt af at gnaske i et tyggegummi, og der ikke er en skraldespand i nærheden?
Ja, du kan selvfølgelig bare sluge det.
Men vent, det kan være farligt.
Tyggegummiet kan klistre sig fast i mavesækken og blive der i op til syv år.
Sådan har mange af os fået at vide af forældre eller venner gennem flere generationer.
Men der er nu ingen grund til bekymring, forklarer Ole Thorlacius-Ussing, der er professor og overlæge ved Aalborg Universitetshospital.
- Det passer ikke.
Tyggegummiet består blandt andet af sukker og farvestoffer, og det bliver opløst på vej ned i systemet, siger han.
Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
Derudover består tyggegummi af en gummimasse, hvor noget af det bliver fordøjet, mens resten passerer gennem dit system i hel tilstand.
Læs også:Fakta-knæk: Er det farligt at knække fingre?
- Der er enkelte mennesker, der har en sygdom, der gør, at de har en forsnævret tarm, hvor det teoretisk set kan være skadeligt, idet tyggegummiet blokerer for tarmpassagen.
Men helt generelt er det altså ikke farligt at sluge tyggegummiet, siger Ole Thorlacius-Ussing og fortsætter:- Derimod kan børn selvfølgelig få tyggegummi galt i halsen, hvis de er uheldige.
Men det har ikke noget med maven og tarmen at gøre.
Og det er muligvis grunden til, at skrønen om, at det er farligt, er opstået.
Altså for at børn ikke skal få det galt i halsen.
Det er altså ikke farligt at sluge et stykke tyggegummi.
Dog bør du ikke sluge tyggegummi i meget store mængder.
I en undersøgelse fra 1998 redegør amerikanske forskere for tre tilfælde med børn, der fik problemer med tarmen, fordi de ofte slugte store mængder tyggegummi.
Sukkerfri tyggegummi kan give maveproblemerDer kan til gengæld være andre gener ved ofte at gumle tyggegummi.
For eksempel kan sukkerfrit tyggegummi give fordøjelsesproblemer, forklarer Ole Thorlacius-Ussing.
Om du sluger tyggegummiet eller ej:- Man ved, at nogle af de sukkerstoffer, der bruges som sødemiddel i tyggegummi, har en tendens til at give øget forekomst af luft i tarmene.
Det skyldes, at de ikke kan nedbrydes i tarmen på samme måde, som almindeligt sukker, siger han.
Sætter gang i tarmen efter operationerMen det kan i et bestemt tilfælde være en fordel at snuppe et stykke tyggegummi.
Det gælder, hvis du lige er blevet opereret i maven.
Ole Thorlacius-Ussing forklarer, at læger ofte sætter deres patienter til at tygge tyggegummi efter en operation.
Det kan nemlig sætte gang i tarmfunktionen:Læs også:Stiv som et bræt: Bør du strække ud efter træning?
- Det kan være, at man er blevet opereret for blindtarmsbetændelse, tarmslyng eller en kræftsvulst.
Så sker der det, at tarmfunktionen går lidt i stå, og så kan der godt gå et par dage, inden der kommer afføring.
For at speede den proces lidt op, sætter vi folk til at tygge tyggegummi.
- Man ved ikke helt, hvorfor det virker.
Men der er lavet nogle undersøgelser, og man kan se, at bare det, at man synker spyttet, sætter nogle processer i gang, som skubber lidt til tarmfunktionen.
Spyt ikke tyggegummiet ud i naturenHvis du ikke bryder dig om at synke tyggegummiet, så sørg for, at du smider det ud i en skraldespand.
For mens det er en skrøne, at tyggegummiet bliver i din krop i flere år, så bruger naturen faktisk meget lang tid på at komme af med det.
Ifølge en rapport fra det tidligere Institut for Miljøvurdering tager det naturen op til fem år at nedbryde et stykke tyggegummi.
Læs også:Slå ørerne ud: Er det farligt at rense ører med vatpinde?
Det er især unge mennesker, der har en dårlig vane med at smide tyggegummi på gaden eller i naturen.
Det viser en undersøgelse fra 2010 foretaget af analysefirmaet Zapera for Hold Danmark Rent.
Ifølge tallene kan 63 procent af unge mellem 15 og 27 år finde på at smide et tyggegummi fra sig i naturen eller på gaden.
FacebookTwitterKopier linkEmner:Aalborg Universitetshospital|Institut for Miljøvurdering|Sygdomme og lidelser|Aalborg




https://www.dr.dk/nyheder/indland/regeringen-laegger-til-ny-motorvej-i-hovedstaden

IndlandRegeringen lægger an til ny motorvej i hovedstadenEn ny motorvej fra Køge til Frederikssundmotorvejen skal lette myldretiden i hovedstaden, mener regeringen.
Hovedstadsområdet er for hårdt ramt af myldretidstrafik, mener transportminister Ole Birk Olesen.
Foto: Linda Kastrup/Ritzau Scanpix 20.
jan.
2019 kl.
06.
16Bemærk: artiklen er mere end 30 dage gammelLæs opTrafikken på de store motorveje ind mod København bliver kun tættere.
Derfor tager regeringen nu sammen med en række kommuner i hovedstadsområdet de første skridt frem mod en ny motorvej.
Det oplyser transport-, bygnings- og boligminister Ole Birk Olesen (LA) ifølge Berlingske.
Motorvejen skal løbe fra Køge til Frederikssundmotorvejen.
Det er en del af den strækning, som også kendes som Ring 5.
- Der er ingen steder i landet, hvor myldretiden har så stor en udstrækning og rammer så mange mennesker, som i og omkring København, siger Ole Birk Olesen til Berlingske.
- Der er Ring 5 en helt nødvendig forudsætning for at øge den ringkapacitet, der er, rundt om København.
Motorvejen skal gå fra Køge i syd til Frederikssundmotorvejen i nord.
(© dr)Der er dog lange udsigter til at få lov at køre på den nye motorvej.
Resultaterne af den forundersøgelse, som regeringen og kommunerne nu vil sætte i gang, forventes ifølge Transportministeriet at ligge klar om to år.
Herefter vil man tage stilling til, om man vil gå videre med en såkaldt VVM-undersøgelse, der vurderer virkninger af anlægsprojekter på miljøet.
Og først derefter vil det kunne blive besluttet, om byggeriet skal sættes i gang.
Hovedstadsudspil på vejOle Birk Olesen understreger dog, at regeringen sætter gang i forundersøgelsen, fordi den tror på projektet.
- Som det ser ud nu, ønsker vi byggeriet, og derfor igangsætter vi forundersøgelsen.
Men vi bliver klogere på det, når forundersøgelsen ligger klar, siger ministeren til Berlingske.
Det nye initiativ er en del af det hovedstadsudspil, som regeringen barsler med her i begyndelsen af det nye år.
Udspillet skal komme med et bud på, hvordan hovedstadsområdet skal rumme op mod 200.
000 nye borgere, som ifølge fremskrivninger vil søge denne vej frem mod 2030.
De kommuner, der er involveret i planerne om motorvejen, er Høje Taastrup, Ishøj, Ballerup, Køge og Vallensbæk Kommune.
Ligeså er Region Hovedstaden involveret i planerne.
/ritzau/FacebookTwitterKopier linkEmner:Liberal Alliance|Ole Birk Olesen (politiker)|København|Berlingske Media|Trafik




https://www.dr.dk/nyheder/udland/domstol-stadfaester-resultat-af-praesidentvalg-i-drcongo

UdlandDomstol stadfæster resultat af præsidentvalg i DRCongoForfatningsdomstol afviser anmodning fra oppositionskandidat om omtælling af stemmer ved præsidentvalg.
Den 62-årige Martin Fayulu beskylder DRCongos forfatningsdomstol for at være i lommen på landets regeringsparti.
 © REUTERS/Scanpix + Wikimedia (Creative Commons))20.
jan.
2019 kl.
03.
48Bemærk: artiklen er mere end 30 dage gammelLæs opDer bliver ikke ændret på det omstridte resultat af præsidentvalget i Den Demokratiske Republik Congo (DRCongo).
Dermed er Felix Tshisekedi bekræftet som vinder af det første demokratiske valg i det afrikanske land.
Det ligger fast, efter at landets forfatningsdomstol har afvist en anmodning fra oppositionskandidaten Martin Fayulu om en omtælling af stemmerne.
Det skriver BBC.
Felix Tshisekedi overtager præsidentposten fra Joseph Kabila, som efter 17 år ved magten træder tilbage.
Ifølge nyhedsbureauet AFP kan Felix Tshisekedi blive taget i ed allerede på tirsdag.
Martin Fayulu bestrider dog afgørelsen i forfatningsdomstolen, og betegner sig selv som landets eneste "legitime præsident", skriver Reuters og AFP.
- Forfatningsdomstolen har netop bekræftet, at den tjener et diktatorisk regime ved at godkende falske resultater og (muliggøre, red.
) et statskup, siger han i en erklæring.
Fayulu opfordrer samtidig det internationale samfund til at afvise valgresultatet.
Valgkommissionen i DRCongo erklærede torsdag Tshisekedi som vinder med syv millioner stemmer mod 6,4 millioner stemmer til Fayulu.
Men det bestred Martin Fayulu med henvisning til en uofficiel optælling.
Den viste, hævdede Fayulu, at han vandt en jordskredssejr med 61,5 procent af stemmerne mod 18,9 procent til Tshisekedi.
Fayulu beskyldte også Kabila for at forfalske valgresultater til fordel for Tshisekedi.
Derfor bad han om en manuel omtælling af stemmerne.
Men forfatningsdomstolen mente ikke, at Fayulu formåede at bevise sin påstand om et misvisende valgresultat.
Tidligere denne uge kom det imidlertid frem, at to lækkede dokumenter fra valgkommissionen afslørede, at Fayulu vandt med et klart forspring.
Det rapporterede Radio France International og andre medier.
Fayulu har også fået støtte fra den katolske kirke, som havde tusindvis af observatører placeret rundt om landets valglokaler.
Samtidig har Den Afrikanske Union (AU) opfordret DRCongos regering til at suspendere valgresultatet, som følge af "alvorlig tvivl".
En talsmand for regeringen, Lambert Mendes, siger til nyhedsbureauet Reuters, at det ledende parti, PPRD eller Folkets Parti, har "noteret" sig forfatningsdomstolens beslutning.
Felix Tshisekedi bliver republikkens femte præsident, fastslår Lambert Mendes.
/ritzau/FacebookTwitterKopier linkEmner:Valg og folkeafstemninger|Den Katolske Kirke|Den Afrikanske Union|Afrika|Den Demokratiske Republik Congo




https://www.dr.dk/sporten/haandbold/vm-herrer/vm-paa-3-minutter-redningsmaskinen-green-og-et-fumlefingret-selvmaal

VM herrerVM PÅ 3 MINUTTER Redningsmaskinen Green og et fumlefingret selvmålDen danske målmand Jannick Green stod en brandkamp, da håndboldherrerne slog Ungarn.
Se højdepunkterne fra VM her.
Af Johan Haarløv20.
jan.
2019 kl.
00.
09Bemærk: artiklen er mere end 30 dage gammelLæs opJannick Green havde indtil lørdag aften stået solidt i skyggen af førstemålmanden Niklas Landin på det danske landshold, men det fik den 30-årige målmand lavet om på mod Ungarn.
Endda i høj grad.
Læs også:VIDEO 11 år siden: Her bliver EM-guldherrerne fra 2008 fejretGreen kom ind efter et lille kvarter af kampen mod Ungarn, og derfra stod han en sand drømmekamp.
De mange redninger sørgede for, at danskerne kunne gå fra banen med en sejr på 25-22 i den første kamp i mellemrunden.
Dagen bød også på en sand storkamp mellem de forsvarende verdensmestre fra Frankrig og de spanske europamestre.
Og så leverede Angolas målmand et fantastisk fumlefingret selvmål.
Se det bedste fra VM-dagen i videoen over artiklen.
FacebookTwitterKopier linkEmner:Jannick Green (håndboldspiller)|Niklas Landin (håndboldspiller)|Ungarn|Håndbold|Angola




https://www.dr.dk/musik/rasmus-seebach-udsat-norsk-galskab-og-7-andre-hoejdepunkter-fra-stor-p6-beat-koncert

MusikRasmus Seebach udsat for norsk galskab - og 7 andre højdepunkter fra stor P6 Beat-koncertSe de fedeste optrædender og højdepunkter fra P6 Beat Rocker Koncerthuset 2019.
Peter Sommer (tv.
), norske Kakkmaddafakka og Lydmor (th.
) var blandt navnene til lørdagens P6 Beat Rocker Koncerthuset 2019.
Af Christian Ellegaard20.
jan.
2019 kl.
07.
00Bemærk: artiklen er mere end 30 dage gammelLæs opHøjdepunkter fra Peter Sommer og Slægt er fjernet, da DR's rettigheder er udløbet.
Siden 2012 har radiokanalen P6 Beat inviteret til fest og god musik i DR Koncerthuset, og lørdag aften løb showet P6 Beat Rocker Koncerthuset endnu engang af stablen.
På scenen stod en perlerække af P6 Beat-lytternes favoritkunstnere og fyrede op under publikum til det udsolgte show.
Vi har samlet de fedeste optrædener og største højdepunkter her.
1Kakkmaddafakka- Alt for længe har jeg været natteravn.
Så mange smukke mennesker i indre København.
De fleste kender nok Rasmus Seebachs kæmpehit 'Natteravn' - men det er nok de færreste, der tidligere har hørt nummeret flankeret af elguitar og tyk norsk accent.
Det norske indierock-band Kakkmaddafakka satte for alvor fut under DR Koncerthuset, da bandet leverede et hæsblæsende cover af Seebach-hittet under P6 Beat Rocker Koncerthuset 2019.
Læs også:Kakkmadda-hva' for noget?
Se et højdepunkt fra Roskilde med norske festaberSangen, der faktisk også har været et stort hit i Norge, fik publikum til både at hoppe og synge med, selvom Seebachs popbasker nok ligger relativt langt fra den musik, den inkarnerede P6 Beat-lytter normalt hører.
Se nordmændene gakke ud i videoen herover.
2Chinah- Det her er en ny side - måske en skyggeside - af Chinah.
Sådan beskrev Fine Glindvad, frontkvinde i den danske hittrio Chinah, gruppens seneste album, det anmelderroste 'Anyone', der udkom sidste år.
Læs også:Dansk hitgruppe laver nyt album - hver for sig: Vi har haft brug for ikke at se hinandenLørdag aften stod Chinah på scenen i DR Koncerthuset, hvor trioen blandt andet satte gang i festen med nummeret 'Give Me Life'.
Se det i videoen hverover.
3Peter SommerVideoen er fjernet, da DR's rettigheder er udløbet.
- Lige nu er det utroligt rart at stå her.
Jeg kunne stå her hele aftenen.
Det må blive i baren, lød det fra sangeren Peter Sommer - til store klapsalver fra publikum -, inden han forkælede publikum med nummeret 'Det Evige Nu'.
På scenen blev han akkompagneret af Søren Huss, som spillede trompet på nummeret, ligesom musiker og radiovært Mikael Simpson også gæstede scenen under Peter Sommers tre sange lange set.
4LydmorDet trak overskrifter, da den danske sangerinde Jenny Rossander - bedre kendt som Lydmor - sidste år optrådte til Gaffa-Prisen uden en trevl på kroppen.
Hør programmetP6 Beat sendte seks timers liveradio fra lørdagens koncert.
Du kan høre hele udsendelsen her.
Læs også:Dansk sangerinde fanget i krise: Kunne ikke lide sin egen musikLørdag havde sangerinden dog beholdt gevanterne på, da hun gik på scenen i Koncertsalen.
Her optrådte hun blandt andet med et cover af Blur-nummeret 'Girls and Boys', hvor hun på scenen fik selskab af Noa Lachmi fra trioen Velvet Volume og Signe Wisby Tobiassen fra gruppen Nelson Can.
Mellem numrene havde den danske sangerinde også noget på hjerte:- Det er noget fucking lort, at de lukker det.
Fucking lort, proklamerede sangerinden med reference til kanalen P6 Beat, der lukker ved udgangen af 2019.
5SlægtVideoen er fjernet, da DR's rettigheder er udløbet.
Selvom der var gang i festen hele aftenen, skulle publikum til det udsolgte show nødigt gå hen og blive trætte - det sørgede det danske black heavy metal-band Slægt da også for var stort set umuligt.
Med puddelhår, elguitar og masser af growl satte de ild til scenen i Koncerthuset, hvor de blandt andet optrådte med nummeret 'V.
M.
A'.
6FribytterdrømmeNummeret 'Verden ender for dine fødder' er en af de sange med gruppen Fribytterdrømme, der er blevet spillet allerflest gange på P6 Beat.
Lørdag aften optrådte den danske rockgruppe da også med netop dét nummer, da de indtog P6 Beat-scenen.
7SterlingDe blev dannet i 2000, deltog i Karrierekanonen i 2002 og hittede stort med nummeret 'Lyssværd' i 2004.
Lørdag aften var den danske gruppe Sterling så tilbage, da de gæstede P6 Beat-scenen og spillede bandets første koncert i otte år.
Her fremførte Sterling blandt andre den seneste single 'Tsar Bomba', som du kan høre herover.
8Speaker Bite Me- Det larmer på den rigtig, rigtig gode måde.
Sådan introducerede radiovært Camilla Jane Lea danske Speaker Bite Me, inden bandet lørdag gik på scenen for fulde huse i Koncertsalen.
Speaker Bite Me blev dannet tilbage i 1995 i København, og sidste år udgav bandet det første album i 11 år.
På pladen finder man nummeret 'Ruin', som Speaker Bite Me også spillede lørdag aften.
Se deres optræden herover.
Se alle de bedste billeder fra P6 Beat Rocker Koncerthuset 2019 her: P6 Beat Rocker Koncerthuset blev afholdt for første gang i 2012 - i aften var sidste gang, da kanalen lukker ved udgangen af 2019.
 Danske Sterling, der er kendt for hittet 'Lyssværd', stod på scenen lørdag aften.
 Det var Sterlings første koncert i otte år.
 Metal-bandet Slægt satte ild til scenen.
 Peter Sommer var også med til festen.
 Peter Sommer på scenen.
 Danske Lydmor var dækket med selvlysende maling, da hun gik på scenen i Koncertsalen.
 - Det er noget fucking lort, at de lukker det, råbte Lydmor fra scenen med tanke på radiokanalen P6 Beat, der lukker i slutningen af 2019.
 Norske Kakkmaddafakka på scenen.
 Her optrådte den norske gruppe blandt andet med en coverversion af Rasmus Seebachs kæmpehit 'Natteravn'.
 Publikum festede løs i DR Koncerthuset.
 Det udsolgte show blev afholdt i DR Koncerthuset ved DR Byen på Amager.
 Chinah på scenen.
 Chinah optrådte med sange fra bandets nye album.
 Forsanger Fine Glindvad synger på scenen.
 Danske Speaker Bite Me på scenen.
 Speaker Bite Me.
 Fribytterdrømme på scenen.
1 / 18P6 Beat Rocker Koncerthuset blev afholdt for første gang i 2012 - i aften var sidste gang, da kanalen lukker ved udgangen af 2019.
1 / 18Danske Sterling, der er kendt for hittet 'Lyssværd', stod på scenen lørdag aften.
2 / 18Det var Sterlings første koncert i otte år.
3 / 18Metal-bandet Slægt satte ild til scenen.
4 / 18Peter Sommer var også med til festen.
5 / 18Peter Sommer på scenen.
6 / 18Danske Lydmor var dækket med selvlysende maling, da hun gik på scenen i Koncertsalen.
7 / 18- Det er noget fucking lort, at de lukker det, råbte Lydmor fra scenen med tanke på radiokanalen P6 Beat, der lukker i slutningen af 2019.
8 / 18Norske Kakkmaddafakka på scenen.
9 / 18Her optrådte den norske gruppe blandt andet med en coverversion af Rasmus Seebachs kæmpehit 'Natteravn'.
10 / 18Publikum festede løs i DR Koncerthuset.
11 / 18Det udsolgte show blev afholdt i DR Koncerthuset ved DR Byen på Amager.
12 / 18Chinah på scenen.
13 / 18Chinah optrådte med sange fra bandets nye album.
14 / 18Forsanger Fine Glindvad synger på scenen.
15 / 18Danske Speaker Bite Me på scenen.
16 / 18Speaker Bite Me.
17 / 18Fribytterdrømme på scenen.
18 / 18FacebookTwitterKopier linkEmner:Peter Sommer (musiker)|Rasmus Seebach (musiker)|Kulturhuse|København|Nelson Can




