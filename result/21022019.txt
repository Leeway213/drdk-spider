https://www.dr.dk/nyheder/indland/privat-borger-fik-el-regning-hele-byens-belysning

IndlandPrivat borger fik el-regning for hele byens belysningBorgerne i Serridslev måtte undvære lys i gadelamperne i over to uger.
Borgerne i Serridslev har ikke haft lys i lygtepælene i februar.
Af Lars Lindevall21.
feb.
2019 kl.
22.
59Bemærk: artiklen er mere end 30 dage gammelLæs opFebruar er en af årets mørke måneder, men i Serridslev nord for Horsens har der alligevel været mørkere end normalt i den seneste tid.
I over to uger har der ikke været gadebelysning, og det har været det store samtaleemne i den lille landsby.
Ved en fejl er elregningen nemlig blevet sendt til en lokal borger, som af gode grunde ikke havde lyst til at betale for hele byens belysning, skriver Århus Stiftstidende.
Beboerne i Serridslev har kontaktet kommunen gentagne gange siden starten af februar, men indtil nu har der været bælgravende mørkt, når hunden skulle luftes ved aftentide.
- Vi kan se, der har været 25-30 henvendelser via 'Giv et praj' (ordning, hvor borgere kan give kommunen besked om problematiske trafikforhold, red.
) til Horsens Kommune.
Men vi har ikke fået nogen tilbagemelding, siger Dennis Ulrich, der bor i Serridslev, til Århus Stiftstidende.
Regning sendt til privat husstandNu har kommunen dog fundet fejlen.
Problemet er opstået, efter landsbyen har fået renoveret gadebelysningen, og ved en fejl er regningen blevet sendt til en privat husstand, oplyser afdelingschef ved affald og trafik ved Horsens Kommune, Allan Lyng Hansen.
- Vi har i den forbindelse også fået lavet en ny installation og fået sat en ny måler op derude.
Måleren står ud for en adresse på Serridslevvej.
Det ser ud til, at man ved en fejl har fået meldt måleren til ejendommen, hvor den står.
Regningen for belysning er derfor blevet sendt til den pågældende ejendom, og jeg kan godt forstå, at ejeren ikke vil betale for belysning gennem Serridslev.
Så derfor er regningen ikke betalt - og vi har aldrig set en regning på kommunen, siger Allan Lyng Hansen.
Gadebelysningen kom tilbage igen i Serridslev onsdag aften.
FacebookTwitterKopier linkEmner:Århus Stiftstidende|Horsens Kommune|Jylland|Horsens




https://www.dr.dk/nyheder/regionale/sjaelland/11000-ser-med-naar-nikolai-streamer-mens-han-redder-dyr-i-noed

Sjælland11.
000 ser med, når Nikolai streamer mens han redder dyr i nød25-årig tager internettet i brug for at skabe opmærksomhed omkring nødstedte dyr.
Af Casper Martin Henriques og Thor Malthe Andersen21.
feb.
2019 kl.
22.
35Bemærk: artiklen er mere end 30 dage gammelLæs opNår der er åbent i sommerhalvåret i Odsherred Zoo Rescue, er der cirka 200 besøgende hver dag.
Til gengæld er der cirka 11.
000, som ser med, når 25-årige Nikolai Ankergren i hverdagene streamer cirka seks timer fra dyreparken tæt på Asnæs.
Han droppede for to år siden sine studier for at tage hjem og hjælpe moderen med at drive Odsherred Zoo Rescue videre efter faderens død.
I parken arbejder han med at redde nødstedte dyr, og Nikolai Ankergren streamer til sine over 5.
000 følgere på Twitch for at gøre opmærksom på sit arbejde.
Hvad er Odsherred Zoo RescueOdsherred Zoo Rescue tager sig af nødstedte dyr.
Det kan være tidligere kæledyr, illegalt indsmuglede eksotiske dyr, laboratorie- og forsøgsdyr eller dyr, der har været i overskud hos en anden zoologisk have.
I dyreparken har de 600 dyr fordelt på lige over 100 arter.
De har blandt andet lamaer, zebraer, los, vaskebjørne, papegøjer, dødningehovedaber og lemurer.
Kilde: odsherreds-zoo.
dkOg som følger kan man se ham streame fra kamelens indhegning eller lemurernes bur, mens fem af de specielle dyr kravler rundt på hans skuldre:- Man kommer ud bagved, for eksempel når der skal muges ud, når dyrene skal fodres eller når vi skal bygge noget.
Det er på mange måder en kreativ stream, udover at vi gerne vil sætte fokus på arbejdet med at redde dyrene, siger han.
Ambitionen er at få brugerne til at give donationer, som skal gå til Odsherred Zoo Rescue og arbejdet med at redde nødstedte dyr:- Det er anderledes på den måde, at folk ikke donerer penge til noget, de aldrig ser.
De sender penge et sted hen, hvor du kan følge med i arbejdet hos den, du donerer penge til, siger Nikolai Ankergren.
Og pengene falder på et tørt sted.
For få år siden var dyreparken nemlig tæt på at måtte dreje nøglen om.
'Hvis det går til et godt formål, så hjælper jeg gerne'En af dem, som donerede første gang han så med for en uge siden, er 31-årige Andreas Lund Andersen, som bor i Odense.
Han havde ikke hørt om Odsherred Zoo Rescue, før han fandt den kanal, hvor Nikolai Ankergren sender.
Og han kunne godt finde på at donere igen, siger han:- Det kunne være i morgen, hvis det lige falder mig ind.
Hvis jeg føler, der er overskud på kontoen, og pengene går til et godt formål, så hjælper jeg gerne, siger han.
Inden Nikolai Ankergren flyttede hjem til sin mor i zoo'en, studerede han på datamatikeruddannelsen på Aalborg Universitet.
Og med sine evner inden for computere, har han også ambitioner om at lancere et computerspil, hvor indtjeningen skal gå til Odsherred Zoos arbejde med at tage nødstedte dyr til sig.
Men erfaringerne med at tjene penge på at lave computerspil er ikke gode.
Dog kan det godt være, Nikolai Ankergren har ramt en niche, som rent faktisk kan gøre en økonomisk forskel for dyreparken.
Det mener Andreas Lieberoth, som er adjunkt på Århus Universitet og forsker i computerspil:- Der er nogen, der bliver en stjerne og brænder igennem.
Så hvorfor skulle man ikke kunne gøre det for et godt formål, særligt når man har en god historie og noget meningsfuldt at fortælle om, siger han.
FacebookTwitterKopier linkEmner:Odsherred Zoo|Dyreparker|Asnæs|Computerspil|Aalborg Universitet




https://www.dr.dk/sporten/haandbold/herreligaen/aalborg-topper-herreligaen-efter-maalorgie

HerreligaenAalborg topper herreligaen efter målorgieAalborg Håndbold vandt torsdag 36-29 over TTH Holstebro og ligger dermed nummer et i mændenes håndboldliga.
Sebastian Barthold og resten af Aalborg Håndbold topper herrehåndbold ligaen efter sejren over TTH Holstebro.
21.
feb.
2019 kl.
22.
54Bemærk: artiklen er mere end 30 dage gammelLæs opAalborg Håndbold spillede sig torsdag aften helt i top i mændenes håndboldliga.
Holdet slog på udebane TTH Holstebro med 36-29, og sejren bringer nordjyderne op på førstepladsen i ligaen med 35 point efter 23 kampe.
Det er et point mere end GOG, der stryger ned på andenpladsen, men fynboerne har spillet to kampe færre end Aalborg.
TTH Holstebro ligger på tredjepladsen med 29 point efter 22 kampe.
De to bedste hold i grundspillet tager to point med videre til slutspillet, og det var derfor en nøglekamp for begge hold, da de løb på banen i Holstebro torsdag aften.
Lige start på opgøretFørste halvleg var en jævnbyrdig affære, hvor ingen af holdene for alvor fik overtaget.
Først to tredjedele inde i halvlegen lykkedes det hjemmeholdet at skabe et lille hul, og TTH Holstebro bragte sig foran med tre mål.
Men Aalborg svarede hurtigt igen og scorede fire mål i træk.
Det var ikke målmændenes aften i Holstebro.
Målene væltede ind i begge ender, og efter de første 30 minutter var der i alt scoret 36 mål.
Stillingen var 19-17 i Aalborgs favør.
Anden halvleg startede på den værst tænkelige måde for Aalborg.
Andreas Holst bragte gæsterne foran 22-17, men landede uheldigt efter skuddet og måtte hjælpes fra banen med det, der lignede en fibersprængning i baglåret.
Han kan dermed skrive sig på den efterhånden lange liste over skadede spillere i mændenes liga.
Der blev brug for Mølgaard i angrebetDermed måtte landsholdsspilleren Henrik Mølgaard i højere grad i spil i angrebet for Aalborg og havde stor betydning for, at Aalborg langsomt fik bygget videre på føringen.
Sejren var også godt hjulpet på vej af norske Kristian Saeverås i Aalborg-målet, der fik langt bedre fat end i første halvleg.
Aalborg har tre kampe tilbage i slutspillet, mens TTH Holstebro stadig har fire kampe tilbage.
I torsdagens anden kamp i mændenes liga spillede Ribe-Esbjerg og Skanderborg uafgjort, 25-25, efter at Skanderborg førte med 14-9 ved pausen.
Skanderborg ligger efter kampen på femtepladsen i ligaen med 28 point, mens Ribe-Esbjerg er nummer otte med 19 point.
/ritzau/FacebookTwitterKopier link




https://www.dr.dk/nyheder/politik/klaus-riskaer-dropper-folketingskandidat-efter-dage

PolitikKlaus Riskær dropper folketingskandidat efter to dageKlaus Riskær Pedersen har fravalgt Christina Asklund som kandidat til sit nye parti.
Christina Asklund er blevet fravalgt af Klaus Riskær Pedersen som kandidat for partiet.
Af Lars Lindevall21.
feb.
2019 kl.
22.
10Bemærk: artiklen er mere end 30 dage gammelLæs opHun var lige kommet ind - og så røg hun ud igen.
I tirsdags præsenterede Klaus Riskær Pedersen sine kandidater, der stiller op sammen med ham, når han går til folketingsvalg.
Men en af de fire kandidater i partiet, Christina Asklund, skal alligevel ikke stå på stemmesedlerne til det kommende valg i Nordsjællands Storkreds.
Det bekræfter hun over for DR Nyheder.
Hans vurdering er, at jeg ikke har nok erfaring til at kunne håndtere medierne.
Christina AsklundChristina Asklund er i dag blevet ringet op af Riskær og har fået at vide, at hun ikke længere er kandidat.
Begrundelsen er, at hun ikke er stærk nok til at håndtere medierne.
- Det er Klaus Riskærs beslutning, at jeg ikke længere er kandidat.
Hans vurdering er, at jeg ikke har nok erfaring til at kunne håndtere medierne, siger Christina Asklund til DR Nyheder og tilføjer:- Jeg synes, det er ærgerligt, for jeg synes det er et godt program, han stiller med.
Men det er også hans fulde ret at sætte det rigtige hold, siger 50-årige Christina Asklund, der senest har arbejdet som Business Leader på OslofærgenI dialog siden julChristina Asklund har været i dialog med Riskær siden jul:- Det har været otte spændende uger, og jeg har lært utroligt meget.
Jeg er bestemt ikke færdig med at tale miljøets og klimaets sag.
Hun har ikke meldt sig ud af partiet.
Udover Christina Asklund, der nu ikke længere er kandidat, stiller 48-årige Peter Hjorth op i Københavns Omegns Storkreds, og 50-årige Rolf David Gøtze stiller op på Fyn.
I mandags kom det frem, at partiet har indsamlet flere end 20.
109 vælgererklæringer.
Det betyder, at de har indsamlet nok erklæringer til at være opstillingsberettiget til folketingsvalget.
Det har ikke været muligt at få en kommentar fra Klaus Riskær Pedersen.
Peter Hjorth (th) og og David Rolf Gøtze (tv) er de to øvrige kandidater udover Klaus Riskær Pedersen.
Peter Hjort er 48 år og uddannet revisor, og David Rolf Gøtze er 50 år og direktør.
FacebookTwitterKopier linkEmner:Klaus Riskær Pedersen (erhvervsleder)|Valg og folkeafstemninger|Folketinget|Fyn|København




https://www.dr.dk/nyheder/udland/slut-med-stoette-til-borgere-i-nazi-tjeneste-belgiens-parlament-vil-stoppe-tyske

UdlandSlut med støtte til borgere i nazi-tjeneste: Belgiens parlament vil stoppe tyske krigspensionerI hele Europa er der fortsat borgere, der kæmpede for Nazi-tyskland, og som modtager krigspension.
Omkring 30 belgiere modtager ifølge det belgiske parlament stadig pension for at have samarbejdet med de tyske væbnede styrker under Anden Verdenskrig.
Af Louise Brodthagen Jensen21.
feb.
2019 kl.
21.
45Bemærk: artiklen er mere end 30 dage gammelLæs opDer skal sættes en stopper for pensionsudbetalinger til belgiere, der trådte i tysk tjeneste for nazisterne under Anden Verdenskrig.
Sådan lyder det i det belgiske parlament, hvor parlamentets udenrigsudvalg tirsdag vedtog en resolution, der kræver, at regeringen skal til tage sagen op med den tyske regering, som står for udbetalingen.
- Samarbejdet med besættelsesmagten under Anden Verdenskrig er en af de mørkeste kapitler, men også en af de mest polemiske i landets historie, står der blandt andet i resolutionen.
En af politikerne bag, Oliver Maingain, skrev følgende tirsdag aften på Twitter.
- Vores forslag om at få regeringen til at afslutte udbetalingen af pensioner til belgiske kollaboratører under nazi-regimet er netop blevet vedtaget enstemmigt.
Efter Anden Verdenskrig blev omkring 80.
000 belgiske indbyggere ifølge resolutionen dømt for at have samarbejdet med de tyske væbnede styrker, mens landet var besat og omkring 30 af dem får stadig udbetalt den tyske krigspension.
Det belgiske parlament vil have premierminister Charles Michel til at drøfte udbetaling af tyske pensioner med den tyske regering.
Tyskland: Der er ikke tale om tidligere SS-folkDet tyske beskæftigelsesministerium oplyser dog til nyhedsbureauet AFP, at der på nuværende tidspunkt kun er tale om, at omkring 18 personer i Belgien modtager pensioner udbetalt af delstatsregeringen i Nordrhein-Westfalen.
Juridisk er der ikke noget at komme efter, for det er den tyske stat, der udbetaler pensionerne, idet man jo betragter dem som havende gjort tjeneste i de tyske væbnede styrker.
Claus Bundgård Christensen, historiker, Roskilde UniversitetSamtidig understreger ministeriet, at der ikke er tale om tidligere medlemmer af Waffen-SS, men at der kan være tale om tyske statsborgere, der har slået sig ned i Belgien.
Under besættelsen annekterede Tyskland store dele af den fransktalende Liège-provins, hvor indbyggerne blev betragtet som tyske.
Men også belgiere fra andre steder i landet tilsluttede sig Waffen-SS og blev dermed berettiget til den tyske krigspension, hvis historie går tilbage til begyndelsen af 40'erne.
Det er langt fra første gang, at udbetaling af krigspension til belgiere, der samarbejdede med de væbnede styrker under Anden Verdenskrig, har givet anledning til debat i Belgien.
Også en dansk debatOgså i lande som Storbritannien, USA og også i Danmark har det været en tilbagevendende diskussion, siger lektor i historie på Roskilde Universitet, Claus Bundgård Christensen.
- Der har også været eksempler på danskere, der arbejdede for den tyske stat, og som har modtaget krigspension, men det lægger efterhånden flere år tilbage, siger han, der gennem sine forskningsprojekter om danske østfrontfrivillige selv er stødt på nogle af dem.
Og selvom antallet efterhånden formentlig er begrænset, vil han ikke udelukke, at der også stadig er danskere, der knap 75 år efter krigens afslutning modtager penge fra den tyske stat.
- Juridisk er der ikke noget at komme efter, for det er den tyske stat, der udbetaler pensionerne, idet man jo betragter dem som havende gjort tjeneste i de tyske væbnede styrker.
Men derfor bliver det stadig fundet problematisk, siger han.
Den tyske regering har indtil videre afvist at indstille det, der betragtes som krigsinvalidepension, men vedtog dog i 1998 at udelukke dømte krigsforbrydere og deres enker.
Ifølge det belgiske statsmedie RTBF udbetales der også stadig pensioner til kollaboratører i Spanien, Sverige og Schweiz, og identiteten på modtagerne er angiveligt kun kendt for de pågældende landes tyske ambassadører.
FacebookTwitterKopier linkEmner:Tyskland|Belgien|Historie|Roskilde Universitet|Claus Bundgård Christensen (lektor)




https://www.dr.dk/sporten/basketball/danmark-spiller-sig-laengere-vaek-fra-basket-em

BasketballDanmark spiller sig længere væk fra basket-EMDanmarks basketlandshold tabte med 74-79 til Sverige og misser i første omgang den endelige EM-kvalifikation.
Kampen mellem Danmark og Sverige blev spillet i Malmø torsdag aften.
21.
feb.
2019 kl.
21.
21Bemærk: artiklen er mere end 30 dage gammelLæs opDet danske landshold i basketball missede torsdag aften en gylden mulighed for at spille sig i den sjove ende af kvalifikationsspillet til EM i 2021.
Danskerne tabte med 74-79 til Sverige i en direkte skandinavisk duel om at komme med i det endelige kvalifikationsspil.
I stedet skal Danmark nu ud i endnu et pre-kvalifikationsspil til august.
Men det blev en tæt affære, inden det danske hold kunne gå nedslået fra banen i Malmø.
Startede ligeBåde første og anden quarter endte helt lige.
Danskerne startede skidt og kom bagud 6-15 i første quarter, men så begyndte spillet at tage form, og perioden endte 22-22.
Derfra fulgtes de to hold ad, og ved pausen var stillingen igen helt lige - 37-37.
Efter pausen var det igen tæt, men det danske hold trak en smule fra i slutningen af tredje quarter, og Danmark førte 61-57.
Også i fjerde og sidste quarter så det længe godt ud for danskerne, men mod slutningen blev det et rent drama, hvor begge hold skiftedes til at være i front.
I sidste ende var det svenskerne, der trak det længste strå.
/ritzau/FacebookTwitterKopier link




https://www.dr.dk/sporten/fodbold/europaleague/kroater-udsaetter-muligheden-en-ekstra-dansk-cl-plads

Europa LeagueKroater udsætter muligheden for en ekstra dansk CL-pladsSuperligaen kan stadig få to pladser i Champions League-kvalen, men Dinamo Zagreb har gjort det mere usikkert.
Dinamo Zagreb-angriberen Mislav Orsic scorede det første mål i torsdagens 3-0-sejr over Viktoria Plzen, og det var skidt for dansk fodbold.
21.
feb.
2019 kl.
22.
02Bemærk: artiklen er mere end 30 dage gammelLæs opDer var en ekstra dansk plads i Champions League-kvalifikationen på spil, da torsdagens tidlige kampe i Europa League skulle afgøres.
Hvis to resultater flaskede sig for Danmark, så ville to superligahold komme med i kvalifikationen til Champions League i sommeren 2020.
Men sådan gik det ikke helt.
Dinamo Zagreb vandt torsdag aften med 3-0 hjemme over Viktoria Plzen og gik med en samlet 4-2-sejr videre til Europa Leagues ottendedelsfinaler.
Læs også:Italiensk og tjekkisk hjælp kan sende en ekstra CL-plads til SuperligaenMuligheden eksisterer dog stadig for Danmark, men det kræver, at Dinamo Zagreb ikke får flere point i turneringen.
Det er Kroatien og Danmark, der lige nu slås om at ende på 15.
-pladsen på Det Europæiske Fodboldforbunds (Uefa) rangliste.
Kroater kan selv afgøre detHvis kroaterne blot får et point mere i turneringen, så er det Kroatien, der slutter på den 15.
-plads, der giver to hold adgang til Champions League-kvalifikationen i sommeren 2020.
Det andet resultat, der skulle flaske sig for dansk fodbold, gik som ventet.
Her vandt Napoli hjemme en pligtsejr på 2-0 over FC Zürich, og samlet gik napolitanerne videre med en klar 5-1-sejr.
FC Zürich skulle blot have haft uafgjort, for at Schweiz ville overhale Danmark på Uefas koefficientliste.
Den tidligere FC Nordsjælland-stopper Andreas Maxsø sad på bænken i hele kampen for FC Zürich.
Danske fodboldfans kan fredag eftermiddag holde øje med lodtrækningen til Europa Leagues ottendedelsfinaler for at se, hvem Dinamo Zagreb trækker.
Med i bowlen vil den engelske Premier League-klub Arsenal blandt andet være.
London-klubben vandt torsdag aften 3-0 hjemme over hviderussiske Bate Borisov og gik samlet videre med en 3-1-sejr.
/ritzau/FacebookTwitterKopier link




https://www.dr.dk/nyheder/regionale/trekanten/spilbranchen-lover-der-skal-vises-faerre-spilreklamer-paa-tv

TrekantområdetSpilbranchen lover: Der skal vises færre spilreklamer på tvSpiludbydernes brancheorganisation Doga vil kigge på ’omfanget af markedsføring’ på tv.
Der skal reguleres i mængden af spilreklamer på tv, lyder det nu fra spilbranchen selv.
(Grafik: ©Signe Heiredal)Af Jan Laursen og Rasmus Dyrberg Hansen21.
feb.
2019 kl.
21.
40Bemærk: artiklen er mere end 30 dage gammelLæs opBet365, Danske Spil, 888 Casino, Youbet, Unibet, Spilnu.
dk, Maria Casino, LeoVegas, Betsafe, Pokerstars, Nordicbet, Betfair, Bwin.
Der er nok at vælge imellem, hvis du får lyst til at gå efter den store gevinst.
Og du skal nok blive mindet om muligheden.
Hvis du ser tv på en kommerciel kanal, er chancen for, at du er stødt ind i reklamer for et eller flere af ovenstående firmaer ganske stor.
Men måske er eksponeringen blevet for voldsom.
Der har været stillet flere borgerforslag om at forbyde eller begrænse mængden af reklamer for onlinegamling, og hos Center for Ludomani er holdningen også klar.
- I den bedste af alle verdener skal vi forbyde reklamer for spil.
Men den verden, vi lever i lige nu, er ikke den bedste af alle verdener.
Det næstbedste er, at spilleselskaberne sammen med spillemyndigheden selv kan finde en farbar vej til, at reklamerne bliver reguleret i en nedadgående retning, siger leder Michael Bay Jørsel.
Branchen kigger på nyt kodeksDer er meget, der tyder på, at spilbranchen lytter til kritikken.
Det fortæller Morten Rønde, der er direktør i Danish Online Gambling Association (Doga).
- Vi kigger på et adfærdskodeks for hele branchen, og der kigger vi på selve reklamens indhold, men også på omfanget af reklamer, siger Morten Rønde.
Spilafhængighed i DanmarkAntallet af ludomaner i Danmark lå i 2016 på 9.
800 personer, vurderer forskerne bag en rapport fra SFI - Det Nationale Forskningscenter for Velfærd.
Det er en stigning på 61 procent siden en opgørelse i 2005, da forskerne skønnede, der var 6.
100 ludomaner i Danmark.
Tilmed er antallet af danskere, der har et problematisk forhold til spil – eller er i fare for at få det – vokset i perioden til cirka 125.
000 personer, vurderer rapporten fra SFI.
Det er en stigning på 28 procent siden seneste vurdering, hvor skønnet lød på 98.
000 personer.
Han fortæller, at man i spiludbydernes brancheforening kan se det fornuftige i at skrue ned for det nuværende niveau af reklamer for spil.
- Der er to parter i markedsføringen.
Der er os, annoncørerne, og så er der tv-stationen, der bringer reklamen.
Hvis vi skal have begrænset reklamerne, skal vi også have tv-stationerne med på den.
Vi vil prøve at få en aftale i stand om reduktion af antallet af reklamer, siger Morten Rønde.
Læs også:Italien forbyder alle former for spilreklamer fra 1.
januarMorten Rønde mener ikke, at reklamerne for spil lokker folk ind i ludomani, men han anerkender, at reklamerne har en negativ effekt på de folk, der i forvejen har problemer med spilafhængighed.
- Vi skal lave ansvarlig markedsføring, og vi skal også kigge på omfanget af markedsføringen.
Erfaringen viser, at de, der er ludomaner, har det dårligt med at se reklamerne - det er rigtigt, siger Morten Rønde.
'Jeg var blandingsmisbruger'Det kan Henrik Andersen fra Vejle skrive under på.
Han er tidligere spilafhængig, og han kunne godt mærke, at de mange reklamer påvirkede ham.
- I dag bliver jeg vred, men på daværende tidspunkt var det klart et incitament til, at jeg skulle ud og spille, siger han.
- Jeg var en form for blandingsmisbruger.
Jeg spillede poker, oddset, på spillemaskiner og på casino.
Jeg blev syg af det.
Det eneste, mit liv drejede sig om, var at spille eller planlægge mit spil, siger Henrik Andersen, der synes, at reklameindustrien er gået over grænsen.
FacebookTwitterKopier linkEmner:Rønde|Spillevirksomhed|Erhverv|Bet365|Betfair




https://www.dr.dk/nyheder/indland/kiggekoe-ved-biluheld-derfor-stopper-vi-og-tager-billeder

IndlandKiggekø ved biluheld: Derfor stopper vi og tager billederBiluheld er sensationelle og giver noget at fortælle om, forklarer ekspert efter dagens frifindelse.
Nysgerrighed og sensationslyst får os til at slippe speederen, når vi kører forbi en bilulykke.
Af Cecilie Rosenkvist Dam21.
feb.
2019 kl.
22.
10Bemærk: artiklen er mere end 30 dage gammelLæs opEn 37-årig mand er i dag blevet frifundet i retten efter at have delt et ulykkesbillede.
Når de blå blink ankommer til et ulykkessted, er de såkaldte 'kiggekøer' som regel et velkendt fænomen i trafikken.
Det er en basal mekanisme i hjernen, der får os til at vende hovedet, når vi oplever noget atypisk.
Når den første håndfuld biler er bremset for at kigge, bliver det mere acceptabelt for andre, forklarer Thomas Alrik Sørensen, der er ekspert i menneskehjernen.
Hvis der er 10 eller 20, der gør det, så bliver det nemmere for os at tilsidesætte reglen som uvæsentligThomas Alrik Sørensen- Hvis der er en, der bryder reglerne, stikker det stadig ud, men hvis der er 10 eller 20, der gør det, så bliver det nemmere for os at tilsidesætte reglen som uvæsentlig.
Så kan de andre i højere grad falde i fælden og tænke, at adfærden er i orden, siger Thomas Alrik Sørensen, leder af Center for Kognitiv Neurovidenskab ved Aalborg Universitet.
FlokmekanismeI dag er en 37-årig mand fra Padborg frifundet i retten for at have delt billeder af en voldsom dødulykke på Facebook.
Når først én begynder at tage billeder eller sænke farten ved ulykke, så smitter adfærden nemlig lettere, forklarer eksperten.
- Så kan vi andre i højere grad falde i fælden og tænke, at det er i orden.
De har formentlig ikke overvejet, hvilke konsekvenser det har, siger Thomas Alrik Sørensen.
I billedserien herunder kan du se eksempler, hvor bilister har fået bøder og retssager for at tage billeder af bilulykker.
40 bilister fik bøder for at tage billeder af togulykke den 2.
januar i år, hvor otte personer blev dræbt og 16 kom til skade.
 37-årig mand blev torsdag frifundet efter at have taget billeder ved en ulykke den 12.
marts 2018, hvor to blev dræbt og 10 kvæstede i tågeulykker på den sønderjyske motorvej.
 DR) 16 bilister fik bøder på 1500 kroner for at tage billeder af stor ulykke på motorvejen ved Kolding i juni 2017.
1 / 340 bilister fik bøder for at tage billeder af togulykke den 2.
januar i år, hvor otte personer blev dræbt og 16 kom til skade.
1 / 337-årig mand blev torsdag frifundet efter at have taget billeder ved en ulykke den 12.
marts 2018, hvor to blev dræbt og 10 kvæstede i tågeulykker på den sønderjyske motorvej.
 DR)2 / 316 bilister fik bøder på 1500 kroner for at tage billeder af stor ulykke på motorvejen ved Kolding i juni 2017.
3 / 3Mangel på empati eller tanketorskNår de første bilister træder på bremsen og altså danner kiggekøen, så kan det både skyldes mangel på empati eller en tanketorsk.
- Vi er forskellige i forhold til, hvad der motiverer os.
Det kan være folk, der er drevet af nogle ting, hvor de ikke lige tænker over, at nogen lider nød, men måske er mere interesserede i at reportere, at der sker noget spændende omkring dem, siger Thomas Alrik Sørensen.
En god historie med hjemUdover at det kan være en 'tankeløs handling', som eksperten beskriver, så kan det også skyldes behovet for at have en spændende historie med hjem til middagsbordet.
- Noget af det, der binder os sammen, det er, at vi har nogen ting at berette mellem os.
Det er med til at binde vores sociale adfærd sammen.
Et uheld er sensationelt, og så kan man godt blive lidt forført af, at der sker noget interessant i omgivelserne.
Sydjyllands Politi kom med opfordringen herover efter tågeulykkerne den 12.
marts 2018.
FacebookTwitterKopier linkEmner:Retsvæsen|Biltrafik|Aalborg Universitet|Facebook|Padborg




https://www.dr.dk/nyheder/kultur/danmarks-mest-besoegte-museum-holder-vejret-sponsor-doemt-milliardsvindel

KulturDanmarks mest besøgte museum holder vejret: Sponsor dømt for milliardsvindelKunstmuseet Louisiana afventer udfaldet af ankesag mod schweizisk bank.
En schweizisk storbank UBS, der sponsorerer Louisiana Museum for Moderne Kunst (billedet), er blevet idømt milliardbøde for skatteunddragelse.
Af Kasper Duncan Gram (Video)21.
feb.
2019 kl.
21.
07Bemærk: artiklen er mere end 30 dage gammelLæs op- Louisiana ville ganske enkelt ikke kunne eksistere uden sponsorernes dedikation og generøsitet, skriver museet for moderne kunst på sin hjemmeside.
Men en af museets sponsorer trækker overskrifter på den kedelige måde i disse dage.
I går blev den schweiziske storbank UBS, der er sponsor for Louisianas udstillingsprogram, nemlig idømt bøder på 33,5 milliard danske kroner for skatteunddragelse.
Det kan blive en udfordring for det danske kunstmuseum:- Louisiana-museet stiller de samme krav til sponsorer, som vi stiller til alle andre samarbejdspartnere og kolleger: De skal være gode ansvarlige borgere og overholde lovgivningen, skriver Louisianas direktør, Poul Erik Tøjner, i en mail til Kulturen på P1.
Det sidste ord er ikke sagtPå Louisianas hjemmeside omtales den schweiziske storbank UBS som havende en lang tradition for aktiv støtte til kulturelle og kunstneriske formål med fokus på at udbrede, samle og oplyse om moderne kunst.
Der står derimod ikke noget om bankens mere tvivlsomme aktiviteter, og lige nu ser museet tiden an, ifølge Poul Erik Tøjner.
Da den schweiziske storbank har tænkt sig at anke sagen, betragter han den ikke som afsluttet og må "derfor afvente sagens afslutning, før der træffes beslutninger om noget.
”Andre museer er i samme bådKunstmuseet i Humlebæk er ikke det eneste museum, som har hovedbrud over sine sponsorer i øjeblikket.
I London demonstrerer folk mod British Museum, fordi man har olie- og benzinselskabet BP som sponsor.
Det mener demonstranterne er uetisk, fordi man anser BP som skyld i forurening og en del af klimaforandringerne.
I New York er Guggenheim-museet blevet indtaget af demonstranter, fordi kunstmuseet samarbejder med Sackler Fonden, der producerer medicin, der menes at være vanedannende.
FacebookTwitterKopier linkEmner:Museer|Poul Erik Tøjner (museumsleder)|Louisiana Museum of Modern Art|Billedkunst|Humlebæk




https://www.dr.dk/nyheder/indland/falsk-betjent-klippede-armband-af-roskilde-gaester

IndlandFalsk betjent klippede armbånd af Roskilde-gæsterEn 26-årig mand er idømt 30 dages fængsel for at udgive sig for at være politimand på Roskilde Festival.
En 26-årig mand (ikke afbilledet) udgav sig for at være betjent og vagt på Roskilde Festival for at klippe folks armbånd.
Nu har han fået 30 dages fængsel.
21.
feb.
2019 kl.
20.
48Bemærk: artiklen er mere end 30 dage gammelLæs opNatten mellem 3.
og 4.
juli sidste år blev omkring otte gæster på Roskilde Festival visiteret af en mand, der sagde, at han var politimand.
Men manden var ikke betjent, og torsdag har det ved Retten i Roskilde kostet en nu 26-årig mand en dom på 30 dages ubetinget fængsel, at han udgav sig for at være politimand.
Flere af gæsterne blev antastet af to falske betjente, men det er ikke lykkedes at finde frem til den anden mand.
Den 26-årige udgav sig desuden for at være sikkerhedsvagt på festivalen.
Han udnyttede sin falske myndighed til at klippe festivalgæsternes armbånd over og smide dem i en skraldespand.
Derefter gjorde han de rigtige festivalvagter opmærksomme på, at hans ofre manglede armbånd.
Således blev de armbåndsløse gæster bortvist fra festivalen.
Læs også:Festival og Tour på én og samme dag: Bliver det den vildeste lørdag i Roskildes historie?
Politiet ledte i flere dage efter de falske betjente, efter at flere festivalgæster havde berettet om, at de på besynderlig vis havde fået frataget deres armbånd.
Sagerne blev også omtalt i medierne, og det fik efter et par dage den brødbetyngede mand til selv at gå til politiet.
- Det er tilsyneladende begået i fuldskab, fortalte Carsten Andersen, der var kommunikationsansvarlig ved Midt- og Vestsjællands Politi, i sommer til Ritzau.
- Han er ærgerlig over, at han har gjort, som han har gjort, tilføjede han.
Torsdag blev sagen behandlet som en tilståelsessag ved Retten i Roskilde, som altså idømte manden 30 dages fængsel.
Den 26-årige har besluttet at modtage dommen, oplyser hans forsvarer, advokat Susanne Graffmann.
/ritzau/FacebookTwitterKopier linkEmner:Midt- og Vestsjællands Politi|Roskilde|Roskilde Festival|Politi|Sjælland




https://www.dr.dk/sporten/formel1/tilpas-magnussen-glaeder-sig-over-lang-formel-1-test

Formel1Tilpas Magnussen glæder sig over lang Formel 1-test Formel 1-kørerne har i denne uge fuldført 1146 omgange tilsammen, og det svarer til mere end 17 grandprixer.
Haas-køreren Kevin Magnussen gennemførte 66 omgange i torsdagens testkørsel i Barcelona.
21.
feb.
2019 kl.
20.
55Bemærk: artiklen er mere end 30 dage gammelLæs opPå fire testdage i Barcelona har Formel 1-feltet gennemført så mange omgange, at det svarer til mere end 17 grandprixer.
Kevin Magnussen gennemførte på den fjerde og sidste testdag 66 omgange i sin Haas-racer, og danskeren gjorde undervejs små fremskridt, hvis man skal bedømme ud fra omgangstiderne.
Torsdag blev Magnussen noteret for tiden 1 minut og 18,720 sekunder, og det var en lille forbedring i forhold til forleden dag.
Læs også:Tilfreds Magnussen efter sin første testdag: 'Vi ser bedre ud end samme tid sidste år'Dog var tiden kun nok til at placere danskeren som nummer ti på torsdagens deltagerliste.
- Jeg er glad for at have kørt en masse omgange, og vigtigst af alt følte jeg mig tilpas i bilen, siger Magnussen til holdets hjemmeside.
14 kører på banenI alt var 14 Formel 1-kørere ude at teste bilerne torsdag, og hurtigst var Renaults Nico Hülkenberg med tiden 1 minut og 17,393 sekunder.
Magnussens Haas-holdkammerat, Romain Grosjean, blev nier med tiden 1 minut og 18,563 sekunder.
Grosjean gennemførte 64 omgange.
Kevin Magnussen her med sin franske teamkammerat Romain Grosjean.
Flest omgange gennemførte Antonio Giovinazzi fra Alfa Romeo Racing, da han blev noteret for hele 154 af slagsen i løbet af torsdagen.
Mest dramatik var der, da Mercedes-køreren Lewis Hamilton var ved at kollidere med Williams-kollegaen Robert Kubica.
Hamilton var ved at sætte sin bedste tid, da den forsvarende verdensmester skulle forbi Kubica, der blokerede midt i et sving.
Englænderen havde alt for meget fart på og måtte køre en omvej for at undgå et sammenstød.
PausetidFormel-1 kørerne får nu en pause på fire dage, inden de genoptager testkørslerne på tirsdag, hvor Magnussen skal deltage i den første af fire nye testdage.
- Vi kan se, hvordan bilen udvikler sig, og vi nød noget stabil kørsel i begge sessioner.
Læs også:Kevin Magnussen imponerer på første testdag i Haas-raceren- Der er selvfølgelig meget arbejde at gøre, men jeg ser frem til at teste bilen i næste uge.
Vi har bestemt noget positivt at bygge videre på, siger Magnussen.
Samlet nåede Haas-kørerne at gennemføre 384 omgange i den første testuge.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Formel 1|Alfa Romeo|Barcelona




https://www.dr.dk/nyheder/udland/400-youtube-kanaler-lukket-bruger-afsloerede-paedofili

Udland400 YouTube-kanaler lukket: Bruger afslørede pædofiliVideotjenestens reaktion kommer efter, at en bruger har afsløret, at private videoer misbruges af pædofile.
YouTube fjerner 400 kanaler efter anklager om pædofili Af Lars Lindevall21.
feb.
2019 kl.
21.
23Bemærk: artiklen er mere end 30 dage gammelLæs opEn video, som en YouTube-bruger har delt, har fået den amerikanske videotjeneste til at reagere på få dage.
I videoen, der er blevet set over to millioner gange, viser YouTube-brugeren Matt Wattson, hvordan pædofile systematisk udnytter videoer, som mindreårige medvirker i.
Det har fået YouTube til at lukke 400 kanaler, og samtidig har virksomheden deaktiveret kommentar-funktionen på millioner af videoer.
Matt Watson har dokumenteret, hvordan de pædofile misbruger videomaterialet:Det foregår blandt andet ved, at de skriver kommentarer af seksuel karakter til videoer, hvor mindreårige optræder i bestemte stillinger - eksempelvis i forbindelse med gymnastik.
I andre tilfælde foregår det ved, at de deler links til børneporno direkte i kommentarsporet.
Mange af videoerne er desuden blevet stjålet fra de oprindelige konti, hvorefter de deles på anonyme konti.
Boykottet af store firmaerMatt Watsons video har resulteret i kritik af video-giganten for ikke at gøre nok for at stoppe de pædofile.
Ifølge New York Times har blandt andre Nestlé og Epic Games valgt at boykotte YouTube som annonce-platform på grund af anklagerne om omfattende misbrug fra pædofile.
Anklagerne har nu ført til, at YouTube har fjernet 400 kanaler på tjenesten, mens muligheden for at kommentere 'titusinder af millioner af videoer', som mindreårige er med i, er blevet deaktiveret.
- Vi skred omgående til handling ved at fjerne konti og kanaler, rapportere ulovlige aktiviteter til myndighederne og ved at slette muligheden for at kommentere titusinder af millioner af videoer med mindreårige i, siger en YouTube-talsmand ifølge The Guardian.
Det har tidligere været fremme, at YouTubes platform er blevet brugt af pædofile, og i 2017 lovede YouTube, at virksomheden ville gøre mere for at beskytte brugerne.
- Man kan godt sætte spørgsmålstegn ved, om YouTube er blevet for stor til at være et sikkert sted for børn, har Josh Golin, direktør for organisationen Campaign for a Commercial-Free Childhood, udtalt ifølge New York Times.
FacebookTwitterKopier linkEmner:Youtube|Pædofili|New York Times|Nestlé|Erhverv




https://www.dr.dk/nyheder/regionale/trekanten/sygeplejersker-smider-den-hvide-uniform-den-er-gennemsigtig-i-modlys

TrekantområdetSygeplejersker smider den hvide uniform: 'Den er gennemsigtig i modlys'Cirka 20.
000 ansatte på Region Syddanmarks sygehuse skal have ny uniform.
Se den her.
Den klassiske, hvide sygeplejerskeuniform forsvinder til fordel for farvet tøj i Region Syddanmark.
Af Rasmus Dyrberg Hansen21.
feb.
2019 kl.
20.
16Bemærk: artiklen er mere end 30 dage gammelLæs opDen kendte, hvide sygeplejerskeuniform er snart fortid på alle Region Syddanmarks sygehuse.
Det fortæller Mogens Sehested Kristensen, økonomidirektør i Region Syddanmark.
Skiftet sker efter ønske fra medarbejderne, der blandt andet har klaget over, at den klassiske, hvide sygeplejerskeuniform er gennemsigtig i visse lyssætninger.
- På de hidtidige uniformer har der været et problem med, at når man står i modlys, er der gennemsigtighed gennem uniformen, og det er ikke særlig behageligt for det personale, der har det på, siger Mogens Sehested Kristensen.
Et moderne udtryk- Det var et ønske at få et mere moderne udtryk på uniformerne og få farver på uniformerne.
Det har været formuleret som et klart ønske fra personalet, siger han.
Den nye sygeplejerskeuniform, som Region Syddanmark indfører på alle regionens sygehuse.
(© Region Syddanmark)De nye uniformer kommer til at bestå af mørkeblå bukser samt lyseblå polo, t-shirt eller busseronne alt efter behov.
Sygehuse i Region SyddanmarkSydvestjysk Sygehus Sygehusene i: Esbjerg, Grindsted og BrørupSygehus Sønderjylland Sygehusene i: Aabenraa.
Sønderborg og TønderSygehus Lillebælt Sygehusene i: Kolding, Middelfart og VejleOdense Universitetshospital/Svendborg Sygehusene i: Odense, Svendborg, Nyborg og ÆrøskøbingPsykiatri Sygehuset Flere afdelinger flere steder i regionenKilde: Region Syddanmark- Jeg vil tro, at inden for tre år har alle fået ny uniform, siger han.
'Alle' svarer til cirka 20.
000 ansatte i sundhedsområdet i Region Syddanmark.
Skiftet sker løbende i takt med, at de nuværende uniformer bliver slidt op.
De nye uniformer koster cirka 21,4 millioner kroner, og det er inklusiv de omkostninger, der måtte komme til at vaske dem jævnligt, oplyser Region Syddanmark.
FacebookTwitterKopier linkEmner:Region Syddanmark




https://www.dr.dk/nyheder/regionale/hovedstadsomraadet/ozlem-cekic-uddanner-skoleelever-i-bygge-bro-og-nedbryde

KøbenhavnÖzlem Cekic uddanner skoleelever i at bygge bro og nedbryde fordommeForeningen Brobyggerne tager i disse dage rundt på skoler i København og underviser børn i, hvorfor forskellighed er en styrke i et demokrati.
Kumail Al-Burake (i midten) går i 5.
klasse på Al Hikma Skolen i København.
Til venstre Özlem Cekic, formand for Foreningen Brobyggerne og til højre Zahra Ibrahim, der går i 6.
klasse på  Al Hikma Skolen.
Af Sofie Caroline Rye Gestsson og Ólafur Steinar Rye Gestsson (foto)21.
feb.
2019 kl.
20.
25Bemærk: artiklen er mere end 30 dage gammelLæs opElever på fire folkeskoler i København bliver i denne uge 'uddannet' som brobyggere.
Det indebærer blandt andet en forståelse af, hvorfor forskellighed er en styrke i et demokrati, fortæller Özlem Cekic, tidligere medlem af folketinget for SF og i dag formand for den apolitiske Foreningen Brobyggerne.
- Vi lever i en tid, hvor afstanden mellem befolkningsgrupperne bliver større og større, og polarisering bliver et stadig større problem, siger hun og fortsætter:- Det er så nødvendigt, at den kommende generation lærer, at den demokratiske samtale er den bedste måde at løse konflikter på.
Trygfonden støtter foreningen med at uddanne elever i brobygning, samtale, demokrati og konfliktløsning.
En hel uge får eleverne undervisning i brobygning, og hvorfor forskellighed er en styrke i et demokrati.
Brobyggerbørn på tværs af religionI første omgang finder brobygger-projektet sted på fire skoler i København: Carolineskolen, som er en jødisk friskole, Al-Hikma Skolen, som er en muslimsk friskole, samt to kommunale skoler Randersgade Skole og Tingbjerg Skole.
Eleverne får igennem brobygger-ugen undervisning i, hvordan dialogen kan give nye forståelser, relationer og indsigter om de ting, vi taler om, og de mennesker vi taler med.
Spørger man eleverne selv, har de allerede lært noget:- Efter jeg er blevet brobygger, har jeg ikke haft nogen fordomme, siger Kumail Al-Burake, der går i 5.
klasse på Al-Hikma skolen i København.
I løbet af ugen mødes eleverne med eleverne fra de andre skoler.
Målet med projektet er, at den metode, der bliver udviklet, kan hjælpe eleverne i de udfordringer, der kan være med at tale med mennesker om noget, de er meget uenige i.
Til det har Kumail Al-Burake en vigtig pointe:- Det, vi har til fælles, det er det, vi skal huske på, når vi skal snakke sammen.
Ikke det vi er uenige om, siger han.
Foreningen BrobyggerneForeningen Brobyggerne er en frivillig forening.
Formålet med foreningen er at forebygge had, fremme dialog og styrke sammenhængskraften mellem befolkningsgrupper i Danmark.
Foreningens formand er tidligere folketingsmedlen for SF Özlem Cekic.
Hun er ikke længere medlem af partiet.
Kommer fordomme til livsSkolerne får besøg af en række forskellige dialogkorps, der fortæller om fordomme, og hvad eleverne kan gøre selv for at bekæmpe dem.
Eleverne får også besøg af en imam og rabbiner, der fortæller om religionsligheder og deres samarbejde.
To eksperter i retorik bevidstgør eleverne i sprog, der lukker og åbner for samtale.
Zahra Ibrahim går i 6.
klasse på Al-Hikma skolen i København.
Hun er også en af dem, der er ved at tage en uddannelse i brobyggeri.
Hun har selv haft en følelse af, at andre har fordomme om hende, fordi hun bærer tørklæde.
- Hvis jeg for eksempel går en tur på Strøget, så kan jeg godt føle, at folk ikke vil være i nærheden af mig, siger hun.
Derfor håber Zahra Ibrahim, at hun med brobyggeruddannelsen bliver klogere på, hvordan man nedbryder fordomme om hinanden.
- Jeg håber, at jeg finder ud af, hvad det er, jeg har til fælles med andre, som er forskellig fra mig.
Det er første gang i Danmark, der bliver uddannet folkeskoleelever som brobyggere.
Læs også:Özlem Cekic indtager 'TED Talks' med budskab om dialogFacebookTwitterKopier linkEmner:København|Özlem Cekic (politiker)|Uddannelse|TrygFonden|Folkeskolen (Danmark)




https://www.dr.dk/nyheder/regionale/nordjylland/asfalterede-pizzabakker-og-storebaelt-i-3d-saadan-sikrede

Tour de France til DanmarkSe temaNordjyllandAsfalterede pizzabakker og Storebælt i 3D: Sådan sikrede reklamebureau tour-start i DanmarkEt lille reklamebureau i Aalborg har en finger med i spillet, når store sportsevents skal til landet.
Danmark har ingen bjerge at tilbyde Tour de France.
Til gengæld har vi Storebælt - The Danish Mountain.
(© Fedder + Okkels)Af Klaus Videbæk21.
feb.
2019 kl.
19.
56Bemærk: artiklen er mere end 30 dage gammelLæs opHvad skal der egentlig til for at lokke verdens største cykelløb på en 1.
138 kilometer lang omvej fra Paris til København?
Det spørgsmål kan et lille nordjysk reklamebureau svare på.
De sidste godt ti år har man her spillet en ikke uvæsentlig rolle i at overbevise arrangørerne af de store internationale sportsevents om, at Danmark er et besøg værd.
Senest har de været med til at bane vejen for, at Tour de France nu kommer til Danmark.
Det hele startede tilbage i 2008, hvor Thomas Fedder, der sammen med Ole Okkels står bag reklamebureauet Fedder + Okkels i Aalborg, blev kontaktet af DBU.
Her havde reklamebureauet tidligere været med til at lave fairplay-kampagner, og nu var forbundet interesseret i at lokke Europas største fodboldtalenter til landet ved at arrangere U21-EM for herrer i sommeren 2011.
Efter nogen overvejelse sagde Thomas Fedder ja, og bureauet har siden været med til at lokke tre andre store sportsevents til landet.
Maskotten Andy var med til at overtale UEFA til at holde U21-EM i Danmark.
(© Fedder + Okkels)Fra topfodbold til italiensk cykelløbForan det europæiske fodboldforbund Uefa hev man blandt andet den H.
C.
Andersen-inspirerede andemaskot Andy op af hatten, og det imponerede Uefa, der ikke tidligere havde haft en maskot til en ungdomsslutrunde.
Værtskabet gik til Aalborg, Aarhus, Viborg og Herning, og i sidstnævnte tilfælde havde man også ambitioner inden for håndbolden.
Derfor blev Thomas Fedder også taget med på råd, da Herning sammen med Dansk Håndboldforbund gik efter at få EM i herrehåndbold til landet i 2014.
Da han en fredag eftermiddag blev inviteret til Herning til et møde, var han sikker på, at det var for at fejre, at de to events var kommet i hus.
Mødet viste sig dog at have en helt anden dagsorden, og faktisk var han lettere paf, da det gik op for ham, at det ikke var for sjov, men alvorligt ment, da han blev præsenteret for planerne om at få det italienske cykelløb Giro d'Italia til at starte i Herning.
- Mens jeg sidder til mødet, tænker jeg 'det her er noget pjat'.
Hvorfor skulle Herning, det fladeste sted i Danmark, have Giro d'Italia?
fortæller han.
- Men så kommer borgmesteren (Lars Krarup (V) red.
) ind, og siger 'nå, jeg kan se, at I er godt i gang', og så finder jeg min blok frem, siger Thomas Fedder.
Storebælt på bordetTil en projektpræsentation i Italien lavede bureauet blandt andet en pizzabakke dækket med asfalt for at smøre arrangørerne, og da løbet blev skudt i gang i 2012 var det meste af Herning klædt i lyserødt.
Den lyserøde Giro d'Italia-kulør fandt i 2012 vej til Herning.
(© Fedder + Okkels)Med så stort et løb på dansk asfalt, stod døren nu også på klem for Tour de France, som forskellige eventmagere siden Bjarne Riis' sejr i 1996 havde arbejdet for at få til Danmark.
I november 2012 hev Joakim Andersen fra den danske tour-komité og den tidligere verdensmester i cykling Alex Pedersen fat i Thomas Fedder, og frem til 2016 knoklede han og kollegerne på at få drømmen til at gå i opfyldelse.
Undervejs har de været med til at finde detaljer på ruterne og arbejdede også med en grafisk 3D-model af Storebæltsbroen, som skulle give arrangørerne en fornemmelse af, hvad der ville vente, hvis man lod rytterne køre over.
3D-model af Storebælt i 'augmented reality', hvor man via en computer eller en iPad kan se den dukke op på bordet.
(© Fedder + Okkels)Det største cykelløb til den største cykelbyDa planerne skred frem, var det Wonderful Copenhagen og Sport Event Denmark, der overtog markedsføringen af projektet, og derfor blev Thomas Fedder lige så overrasket som alle andre, da nyheden om tour-starten slap ud i går.
- Jeg anede faktisk ikke, at vi var så tæt på.
Men for hver gang der var nogle af de officielle personer, der turde nævne det og sige det højt, har jeg haft en fornemmelse af, at det kom tættere på, siger Thomas Fedder.
Løbsdirektør Christian Prudhomme er blevet citeret for at sige, at Tour de France-starten i Danmark og København vil være ’mødet mellem verdens største cykelløb og verdens største cykelby'.
Og det er ikke tilfældigt, at lige netop de ord blev valgt, mener Thomas Fedder.
- Det, tror jeg, er opfundet i Danmark.
Det er en god formulering, som han er blevet briefet rigtig godt og grundigt i.
Men det var en smuk formulering, og vi er da rigtig glade for, at han lige præcis brugte den, siger han.
FacebookTwitterKopier linkEmner:Lars Krarup (politiker)|Herning|Italien|Cykelsport|PR og kommunikationsbranchen




https://www.dr.dk/nyheder/udland/spansk-kvinde-doed-efter-middag-paa-michelin-restaurant

UdlandSpansk kvinde død efter middag på Michelin-restaurantEn 46-årig kvinde døde, mens hendes mand og søn blev syge efter middag på RiFF i Valencia.
Morkler som denne mistænkes for at være skyld i forgiftningen.
(© (c) DR)21.
feb.
2019 kl.
19.
39Bemærk: artiklen er mere end 30 dage gammelLæs opEn middag på en Michelin-restaurant i Spanien har kostet en 46-årig spansk kvinde livet.
Det skriver flere udenlandske medier - heriblandt BBC og The Guardian.
Kvinden besøgte restauranten RiFF i byen Valencia en lørdag aften sammen med sin mand og parrets 12-årige søn.
Restauranten har en michelinstjerne.
Men dagen efter var kvinden død, mens manden og sønnen også havde været syge med opkast og diarré.
De spanske myndigheder har efterfølgende erfaret, at i alt 29 personer er blevet syge med madforgiftning efter besøg på restauranten i dagene mellem 13.
og 16.
februar, skriver BBC.
- Med undtagelsen af personen, der er død, har alle de syge gæster haft lette symptomer - primært opkast, siger den lokale sundhedsmyndighed ifølge The Guardian i en udtalelse.
Restauranten er lukket, mens myndighederne undersøger årsagen til madforgiftningen.
Ifølge Michelin-guiden serverer RiFF 'innovativt cuisine'.
Restauranten har udsendt en undskyldning til sine gæster.
Prøver af maden skal undersøgesEn talsmand for Valencias regionale sundhedsmyndighed siger til BBC, at selvom fødevaresikkerhedsinspektør har undersøgt RiFF, har de ikke fundet nogen åbenlys årsag til forgiftningen.
Nu er der sendt prøver fra de retter, som blev serveret til Spaniens nationale gift-institut for en nærmere analyse.
Det er blevet oplyst, at morkel-svampe kan være skyld i forgiftningen, men de lokale myndigheder siger til de lokale medier, at de afventer stadig testanalysen, inden de peger på en forklaring.
RiFF-ejer og chefkok Bernd Knöller undskylder og beklager dødsfaldet.
- Ligegyldigt hvad der må have forårsaget denne situation, vil jeg gerne udtrykke min dybeste beklagelse af, det der skete, og jeg håber, at alle fakta snart bliver belyst.
Jeg besluttet, at restaurenten forbliver lukket, indtil årsagerne er fastslået.
/DR Nyheder/FacebookTwitterKopier linkEmner:BBC|Spanien|Restauranter|Guide Michelin|Sundhed og velvære




https://www.dr.dk/nyheder/regionale/syd/elever-tilbage-efter-indeklimakrise-de-der-foeler-sig-syge-igen-vil-faa

Syd- og SønderjyllandElever tilbage efter indeklimakrise: 'De, der føler sig syge igen, vil få psykologhjælp'Elever og lærere på den skimmelramte Sønder Otting Skole vil blive tilbudt psykologhjælp, hvis de bliver syge igen.
Elever og lærere kan godt benytte bygningerne på Sønder Otting Skole, lyder vurderingen fra embedslægen, der har undersøgt indeklimaet på skolen.
 DR)Af Louise Mandrup (interview) og Anne Marie Lindholm21.
feb.
2019 kl.
19.
46Bemærk: artiklen er mere end 30 dage gammelLæs opSønder Otting Skole, der tidligere har været ramt af skimmelsvamp, er nu frikendt for problemer med indeklimaet.
Det blev oplyst på et forældremøde onsdag aften.
Derfor skal elever og lærere inden længe vende tilbage til skolens lokaler, efter de for næsten tre uger siden rykkede ud i midlertidige pavilloner.
Men er der elever eller lærere, der igen føler sig syge, når de er rykket ind i de gamle lokaler på skolen, bliver de tilbudt psykologhjælp, fortæller Henrik Rønnow (S), der er formand for børne- og familieudvalget i Haderslev Kommune.
© (c) DRSagen kortSønder Otting Skole i Haderslev blev sidste år renoveret for at få bugt med skimmel.
I efteråret flyttede elever og lærere tilbage i lokalerne, hvorefter flere lærere og elever oplevede fysiske gener som kløe, tørre øjne og hovedpine.
Der blev igen konstateret skimmel på skolen, og Rambøll blev tilkaldt for at rense ud.
Efter jul viste målinger, at niveauet af skimmel var faldet, men elever og lærere har stadig symptomer.
Forældre pressede på for at rykke undervisningen ud i de pavillioner, skolen brugte under renoveringen.
Det lykkedes.
De sidste tre uger har elever og lærere ikke været i skolens lokaler.
- Vi ved, at kroppen simpelthen husker et dårligt arbejdsmiljø.
Så når man kommer tilbage, kan kroppen huske, at her var det skidt, selvom miljøet ikke er det længere, siger han.
Læs også:Efter skimmel, pres fra forældre og syge lærere: Politikere flytter elever ud af skolePsykologhjælp støder forælderUdmelding vækker harme hos Mads Høgh, der er forælder til en datter i 8.
klasse på Sønder Otting Skole.
- Man placerer ansvaret hos børnene, og man mistænkeliggør de symptomer, de har.
Det bryder jeg mig godt nok ikke om, og jeg bliver en smule stødt.
Nu siger man, at hvis de er syge, er det fordi, de har nogle psykologiske udfordringer.
Det har jeg sgu svært ved at finde ord for.
Mads Høgh, far til skoleelevHan mener ikke, at skolevæsnet i Haderslev Kommune tager sit ansvar på sig.
- Først stiller man bygninger til rådighed, hvor folk bliver syge.
Nu siger man, at hvis de er syge, er det fordi, at de har nogle psykologiske udfordringer.
Det har jeg sgu svært ved at finde ord for.
Vandet er forurenet med bakterierPå forældremødet kom det også frem, at undersøgelserne af skolens indeklima har vist, at der er for mange legionellabakterier i vandet.
Legionella er en bakterie, der kan give alvorlig lungebetændelse, høj feber og hoste, men det blev understreget, at bakterien ikke er relateret til skolens indeklimaproblemer.
Vi har så mange eksperter inde over.
Og jo mere jeg lytter til dem, jo mere ved jeg også, at det er det rigtige at gøre.
Henrik Rønnow (S), formand for børne-og familieudvalget, Haderslev Kommune.
Men det øger ikke ligefrem trygheden hos forældrene, at vandet nu er forurenet.
- Hvis man finder noget i går, hvad kan man så ellers finde.
Der er ingen garanti, siger Mads Høgh.
Henrik Rønnow forstår, hvis der er lærere og elever, som føler sig utrygge ved at vende tilbage til de gamle lokaler.
Men han understreger, at han selv er overbevist om, at det nu er sikkert at vende tilbage til de gamle lokaler.
- Vi har så mange eksperter inde over.
Og jo mere jeg lytter til dem, jo mere ved jeg også, at det er det rigtige at gøre.
Der er nu igangsat forskellige initiativer for at fjerne bakterien.
FacebookTwitterKopier linkEmner:Henrik Rønnow (politiker)|Socialdemokraterne|Haderslev Kommune|Uddannelse|Psykiske lidelser




https://www.dr.dk/sporten/haandbold/mikkel-hansen-og-lauge-kaemper-om-blive-verdens-bedste

HåndboldMikkel Hansen og Lauge kæmper om at blive verdens bedsteRasmus Lauge og Mikkel Hansen er blandt de fem nominerede til titlen som verdens bedste håndboldspiller.
Mikkel Hansen vundet titlen som verdens bedste håndboldspiller i 2011 og 2015.
Rasmus Lauge har aldrig vundet den.
21.
feb.
2019 kl.
19.
44Bemærk: artiklen er mere end 30 dage gammelLæs opDanmark står i en stærk position, når verdens bedste håndboldspiller for 2018 skal findes.
Der er nemlig hele to danskere blandt de fem nominerede, som Det Internationale Håndboldforbund (IHF) torsdag offentliggjorde.
Både Mikkel Hansen og Rasmus Lauge er med i feltet, hvor også norske Sander Sagosen, svenske Jim Gottfridsson og Vincent Gérard fra Frankrig befinder sig.
Det er et ekspertpanel bestående af landstrænere og medlemmer af IHF, der har valgt de nominerede.
Panelet er blevet bedt om at se på spillernes præstationer alene i 2018 og se bort fra præstationer i begyndelsen af 2019.
Læs også:Mikkel Hansen nettede otte gange: Paris Saint-Germain tæt på avancementDerfor tæller januars VM ikke med i bedømmelsen, hvilket ellers kunne have været en klar fordel for de to danskere.
Danmark vandt overlegent verdensmesterskabet, og Mikkel Hansen blev tilmed turneringens topscorer.
Mikkel Hansen er to gange tidligere blevet kåret til verdens bedste håndboldspiller.
Både i 2011 og i 2015 modtog han den fornemme titel.
Sidste år vandt han både det franske mesterskab og pokalturneringen med Paris Saint-Germain.
Han blev den næstmest scorende ved EM i 2018, hvor Danmark sluttede på fjerdepladsen, og han kom med på EM's All Star-hold.
Rasmus Lauge var med til at vinde det tyske mesterskab i 2018 med Flensburg-Handewitt.
Han var den tredjemest scorende ved sidste års EM.
Hos kvinderne er der ingen danskere blandt de fem nominerede.
Her er det russeren Anna Vyakhireva, rumænske Cristina Neagu, norske Stine Oftedal samt Amandine Leynaud og Estelle Nze Minko, der begge er fra Frankrig.
/ritzau/FacebookTwitterKopier linkEmner:Rasmus Lauge (håndboldspiller)|Paris Saint-Germain|SG Flensburg-Handewitt|Frankrig|Håndbold




https://www.dr.dk/nyheder/penge/korrespondent-om-ny-granskning-af-danske-bank-sec-kan-udstede-boeder-i-milliardklassen

Hvidvask i Danske BankSe temaPengeKorrespondent om ny granskning af Danske Bank: 'SEC kan udstede bøder i milliardklassen'Endnu en amerikansk myndighed går ind i sagen om mulig hvidvask for milliarder i Estland.
(Arkiv) Nu åbnes der endnu en efterforskning oven på Danske Banks mulige hvidvask for milliarder af kroner i et estisk filial.
Af Kasper Duncan Gram (Video)21.
feb.
2019 kl.
20.
10Bemærk: artiklen er mere end 30 dage gammelLæs opVar Danske Bank hurtig nok til at informere sine investorer om den mulige hvidvask i bankens estiske filial eller ej?
Det spørgsmål vil det amerikanske børstilsyn, U.
S.
Securities and Exchange Commission (SEC), nu granske.
I en selskabsmeddelelse bekræfter Danske Bank, at SEC undersøger sagen.
Det sker, fordi Danske Bank har en såkaldt sidenotering af aktier i USA, kaldet ADR’er, forklarer DR's erhvervskorrespondent, Jakob Ussing.
- Det betyder, at Danske Bank også skal leve op til de amerikanske regler for virksomheder, der har sidenoterede aktier i USA, herunder at investorerne rettidigt skal have alle informationer, der kan have betydning for aktiekursen, siger han.
Amerikanske myndigheder kan give klækkelige bøderSEC har flere gange udstedt bøder i milliardklassen for vildledning af investorer i sager, hvor afgørende oplysninger er fremlagt for sent.
Det amerikanske justitsministerium er allerede i gang med at undersøge Danske Banks strafferetlige ansvar i sagen.
Og den efterforskning er endnu mere alvorlig i forhold til bøderisikoen for Danske Bank, vurderer Jakob Ussing.
- Historisk har det nemlig været det amerikanske justitsministerium, som har udstedt de største bøder – ikke mindst i sager, hvor amerikanske sanktioner har været overtrådt, og det er utvivlsomt noget, som amerikanerne gransker, da Danske Bank blandt andet havde mange mistænkelige kunder fra Rusland i den estiske filial, siger han.
Læs også:Danske Bank: Vi lukker i Baltikum og RuslandSECs undersøgelse kan også få betydning for de mange erstatningssager, som investorer har varslet imod Danske Bank.
- Erstatningssagerne omhandler netop, hvorvidt Danske Bank har vildledt investorer ved ikke at fortælle om hvidvaskproblemerne i Estland tidligere.
Så hvis SEC giver Danske Bank en bøde, så står erstatningskravene bedre.
Det er dog vanskeligt at vinde sådanne erstatningssager, fordi sagsøgeren også skal kunne bevise, hvor stort et tab som vildledningen har medført, siger Jakob Ussing.
Sådanne tab kan være svære at opgøre præcist, da det store kursfald i Danske Banks aktier ikke udelukkende skyldes hvidvasksagen, men også vanskeligere markedsforhold for alle banker.
Danske Bank afventer undersøgelserDanske Bank ønsker ikke at stille op til interview i dag, men af selskabsmeddelelsen fremgår det, at banken samarbejder med myndighederne om at få afdækket sagens forløb.
- Vi har ingen oplysninger om, hvornår det amerikanske justitsministerium og SEC's undersøgelser ventes afsluttet, eller hvad udfaldet af undersøgelserne vil være, udtaler Danske Banks midlertidige adm.
direktør, Jesper Nielsen.
Jakob Ussing fortæller, at sådanne undersøgelser tidligere har taget et par år eller længere.
FacebookTwitterKopier linkEmner:Danske Bank|Pengeinstitutter|Virksomhedsøkonomi|Estland|USA




https://www.dr.dk/nyheder/kultur/film/aarets-hidtil-daarligste-film-anmelder-sabler-klichefyldt-boernegyser

FilmlandSe temaAf Filmanmelder og vært på FilmlandPer Juul CarlsenFilm og serierÅrets hidtil dårligste film?
Anmelder sabler klichéfyldt børnegyser'The Prodigy' er uhyggeligt forudsigelig, mener anmelder om ny gyserfilm.
- Gamle rumænske mænd, der bor alene ude på landet i USA, kidnapper ikke nødvendigvis unge kvinder og skærer hænderne af dem, skriver anmelder om 'The Prodigy' der spiller på alle klichéerne om menneskelige stereotyper.
(© Rafy/United International Pictures)21.
feb.
2019 kl.
20.
20Bemærk: artiklen er mere end 30 dage gammelLæs opNår du hører underlige lyde i din kælder om natten.
Når du synes, du ser mørke skygger forsvinde om hjørnet på vej hjem fra byen om natten.
Når du vågner i mørket, fordi du synes, du har hørt nogen synge en trist sang, skal du ikke blive bange.
Det er bare Nicholas McCarthy, den amerikanske filminstruktør.
Han sidder fast i en parallel verden.
Der, hvor han er, bor der grumme psykopatiske seriemordere i alle øde og forfaldne huse.
'The Prodigy'Instruktør: Nicholas McCarthyMedvirkende: Taylor Schilling, Jackson Robert Scott, Peter MooneyPremiere: 21.
februar 2019Alle nyfødte børn har fået en eller anden ond besværgelse kastet ud over sig.
Alle katte er i kontakt med døde væsener.
Alle forskere, der har undersøgt gamle myter og sagn, har fundet noget, der tyder på, at oldtudsegamle væsener lever blandt os.
Alle børn taler fremmede sprog eller synger sange, de slet ikke kender, i søvne.
Og så tegner de i øvrigt bloddryppende tegninger på væggen i deres værelser.
Filmens kvindelige hovedrolle spilles af Taylor Schilling, der især er kendt for sin rolle som Piper Chapman i Netflix-serien 'Orange Is the New Black'.
(© United International Pictures)Film fra en parallel verdenDer, hvor Nicholas McCarthy er, smækker døre også uden videre – hvis ikke de åbner sig med en langsom, knirkende lyd.
McCarthy går rundt derinde i den parallelle verden og laver film om alle sine oplevelser.
En af dem hedder 'The Pact' og handler om en kvinde, der lærer sin families hemmelighed at kende, da et mystisk væsen dukker op i hendes barndomshjem.
En anden, 'Home', handler om en ejendomsmægler, som skal sælge et hus, der bliver hjemsøgt af en afdød teenager.
Og i hans nye film, 'The Prodigy', bliver en gal seriemorder, der har myrdet og tortureret ni unge kvinder, skudt af politiet, hvorefter hans sjæl genfødes i en lille dreng, der kommer til verden i samme øjeblik.
Hans stakkels forældre tror, at de har fået sig en lille højt begavet knægt, indtil de undrer sig over, at han lægger lumske blodige fælder for sin barnepige og taler mærkelige sprog i søvne.
Og så dukker en ekspert i genfødte sjæle op og fortæller dem den brutale sandhed.
Inden han i øvrigt forsvinder sporløst ud af historien igen.
Instruktøren bag 'The Prodigy', Nicholas McCarthy, er glad for at lave gyserfilm.
Måske han skulle til at stoppe?
(© Rafy/United International Pictures)Virkeligheden er uforudsigeligSådan ser verden ud for McCarthy.
McCarthy har nogle faste idéer om, hvordan vi opfører os her i den parallelle verden.
Kommer forældre ikke op at skændes hele tiden, hvis de opdager, at deres barn er anderledes?
Går de ikke fra hinanden oven på den mindste udfordring?
Og er de ikke helt friske på at slå andre mennesker ihjel for måske at redde deres barn?
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Hvordan opfører forskere sig?
Går de ikke rundt med stirrende øjne og advarer om, at alt går galt lige om et øjeblik?
Ikke rigtigt.
Folk herovre er lidt mere komplicerede.
De er svære at forudsige.
Og de har mange følelser, der trækker dem i mange retninger.
Gamle rumænske mænd, der bor alene ude på landet i USA, kidnapper heller ikke nødvendigvis unge kvinder og skærer hænderne af dem.
En dag skulle vi prøve at hjælpe Nicholas McCarthy herover i den virkelige verden, hvor intet sker efter faste mønstre, og hvor man ikke kan forudsige, hvordan folk opfører sig.
Det er jo netop det, der er rigtig uhyggeligt – at man aldrig kan forudse, hvordan mennesker eller dyr eller ting opfører sig.
Måske laver han en dag noget, der minder om en god film.
Læs også:Anmelder imponeret over ny animationsfilm: 'Det er som at være der selv'(© United International Pictures)FacebookTwitterKopier linkEmner:Mord|USA|home




https://www.dr.dk/nyheder/udland/nej-til-nodhjaelp-maduro-vil-lukke-graensen-til-brasilien

UdlandNej til nødhjælp: Maduro vil lukke grænsen til BrasilienVenezuelas præsident Nicolas Maduro lukker grænsen mod Brasilien for at forhindre nødhjælp i at komme ind.
Nicolas Maduro vil lukke grænsen indtil nabolandet Brasilien for at blokere for den planlagte nødhjælp.
21.
feb.
2019 kl.
19.
18Bemærk: artiklen er mere end 30 dage gammelLæs opVenezuelas præsident, Nicolás Maduro, vil lukke grænsen til Brasilien torsdag nat.
Det siger han torsdag aften dansk tid ifølge Reuters.
Maduro vil lukke grænsen for at holde nødhjælp ude af landet, som oppositionen og den brasilianske regering ønsker at føre ind i Venezuela, siger han.
Oppositionen i Venezuela, ført an af Juan Guaidó, har talt for at bringe nødhjælp ind i landet, men det er ifølge Maduro et billigt trick for at underminere hans regering.
Grænsen til Colombia overvejer Maduro også at lukke, da en del nødhjælp er kommet frem til grænsebyen Cucuta.
- Jeg vil ikke tage den slags beslutning, men jeg overvejer en total lukning af grænsen til Colombia, siger Maduro ifølge Reuters.
Udemokratisk valgNicolás Maduro sikrede sig en ny periode som præsident ved et valg i maj sidste år.
Valget blev dog betragtet som udemokratisk i en lang række lande.
I januar i år spidsede den spændte politiske situation i Venezuela yderligere til.
Her udnævnte lederen af den oppositionskontrollerede nationalforsamling, Juan Guaidó, sig selv til fungerende præsident i landet.
Læs også:Amerikansk fly sender nødhjælp mod VenezuelaIfølge nyhedsbureauet AFP har USA og omkring 50 andre lande fordømt Maduro og erklæret deres støtte til Guaidó.
Oppositionslederen har meldt ud, at han arbejder på at skaffe en million frivillige, der 23.
februar skulle tage til den venezuelanske grænse for at forsøge at få nødhjælp ind i landet.
Befinder sig ikke i en humanitær kriseDen venezuelanske præsident har tidligere sagt, at han ikke mener, at Venezuela befinder sig i en humanitær krise.
Det handler i stedet om en politisk "forestilling", som skal give USA en undskyldning for at invadere landet.
Militæret anses for at være helt centralt, når det kommer til at holde præsidenten ved magten.
Donald Trump opfordrede derfor tirsdag hæren til at følge blandt andre USA og anerkende Juan Guaidó som landets retmæssige præsident.
Svaret til Trump kom prompte.
Samme dag erklærede hæren sin ubetingede loyalitet over for Maduro.
/ritzau/FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|Brasilien|USA




https://www.dr.dk/nyheder/indland/15-aarig-foerst-doemt-peberspray-angreb-og-saa-sendt-i-ungdomsnaevn

Indland15-årig først dømt for peberspray-angreb - og så sendt i ungdomsnævnFor første gang har en dommer sendt en sag til det nye Ungdomskriminalitetsnævn.
En 15-årig pige har fået 80 dages betinget fængsel i en sag om et peberspray-angreb og ender nu i Ungdomskriminalitetsnævnet.
Arkivfoto.
Af Emma Toft21.
feb.
2019 kl.
19.
30Bemærk: artiklen er mere end 30 dage gammelLæs opTo piger til en fødselsdagsfest.
En gammel konflikt på Messenger.
Tumult.
En ulovlig peberspray i tasken.
Et sprøjt i ansigtet.
Den episode førte i går til, at en 15-årig pige blev straffet med 80 dages betinget fængsel ved Københavns Byret.
Men sagen sluttede ikke der.
For første gang bestemte en dommer, at pigen også skal for det nye Ungdomskriminalitetsnævn, der har fungeret siden 1.
januar.
Det fortæller anklager ved Københavns Politi Rikke Schønsted.
- Det er den første sag i landet, der er blevet henvist af domstolene, hvor der er tale om 15-17-årige, siger hun.
Kritik af nævnFra politisk side blev Ungdomskriminalitetsnævnet indført fra nytår for at sikre en bedre indsats over for unge mellem 10 og 17 år, der risikerer at ryge ud på en kriminel løbebane.
Med justitsminister Søren Pape Poulsens ord, skal nævnet sikre, at "der er en mærkbar og hurtig konsekvens, og at børn og unge bliver stillet til ansvar" i sager om personfarlig og alvorlig kriminalitet.
Unge kan blive pålagt et forbedringsforløb på op til to år, de kan også blive pålagt at udføre samfundsnyttigt arbejde, få stuearrest eller i yderste konsekvens anbringes uden for hjemmet.
Men oprettelsen af nævnet har også skabt politisk debat.
Kritikere har peget på, at politikerne med Ungdomskriminalitetsnævnet indførte en lavere kriminel lavalder ad bagdøren.
Læs også:Nyt nævn kan tvinge tiårige til at fjerne hærværkPeberspray for at føle sig trygDen 15-årige pige fortalte under sagen i Københavns Byret i går, at hun handlede i nødværge, da hun sprøjtede den anden pige i hovedet på trappen til en fødselsdagsfest med 60 gæster.
Hun havde pebersprayen i tasken, fordi hun følte sig mere tryg med den, når hun skulle hjem fra byen.
Om hun havde anskaffet sig den efter lempelserne i reglerne om peberspray vides ikke.
Men det var ikke for at bruge den som våben, at hun havde den med, sagde hun.
Det skete i nødværge.
På trods af det blev hun dømt for grov vold og ulovlig besiddelse af peberspray.
I sagen havde anklager Rikke Schønsted krævet 80 dages ubetinget fængsel, men da pigen er ung og ustraffet, blev dommen betinget.
Hvad der nu kommer af yderligere sanktioner fra Ungdomskriminalitetsnævnets side over for den 15-årige pige, ved vi først, når nævnet har behandlet sagen.
Advokat: Vi mangler i det nye nævnPigens advokat, Knud Meden, er kritisk over for det nye nævn, fordi unge som den 15-årige ikke har en advokat ved deres side, når nævnet skal vurdere de sociale sanktioner.
Sådan var det ellers før nævnets oprettelse, fortæller Knud Meden, for der indgik overvejelserne om sociale tiltag i forbindelse med en retssag.
- Jeg synes, det kan ligne en systemfejl, at man har koblet advokaten af i nævnet, siger han og tilføjer:- Men det er efter min opfattelse ret bevidst, at det skal være sådan.
Knud Meden mener, at en ung bør have en advokat ved sin side i nævnet, fordi advokater tit har en tæt og fortrolig kontakt med deres klient og derfor kender til særlige forhold ved klientens situation.
Pigen og hendes advokat overvejer nu, om sagen skal ankes.
Har behandlet sager om de helt småSelvom det er den første sag, en domstol sender en sag videre til Ungdomskriminalitetsnævnet, er det ikke den første sag, nævnet ser på.
Ungdomskriminalitetsnævnet har allerede behandlet flere sager vedrørende unge under den kriminelle lavalder - altså de 10 til 14-årige.
I Østjylland er en 14-årig dreng i dag blevet stillet for det nye Ungdomskriminalitetsnævn i en sag om vold.
En anden sag er afsluttet i Kolding.
Og i Esbjerg har nævnet behandlet to sager med unge på 12 og 13 år, der har begået vold og røveri.
Syv flere er på vej i Esbjerg.
Hvad sagerne konkret handler om, og hvilke sanktion de har ført til, står hen i det uvisse.
Ungdomskriminalitetsnævnet har ikke svaret på DR's henvendelser.
FacebookTwitterKopier linkEmner:Søren Pape Poulsen (politiker)|Kriminalitet|Vold|Esbjerg|Københavns Byret




https://www.dr.dk/sporten/fodbold/kvindelandsholdet/landstraener-ser-gode-em-muligheder-det-bliver-taet-mellem-os-og

KvindelandsholdetLandstræner ser gode EM-muligheder: 'Det bliver tæt mellem os og Italien'Fodboldkvindernes træner, Lars Søndergaard, er fint tilfreds med Danmarks EM-kvalifikationsgruppe til slutrunden i 2021.
Landstræner Lars Søndergaard ser gode muligheder i Danmarks EM-kvalifikationsgruppe.
Af Arnela Muminovic21.
feb.
2019 kl.
18.
45Bemærk: artiklen er mere end 30 dage gammelLæs opDet danske kvindelandshold i fodbold missede i efteråret muligheden for at kvalificere sig til den kommende VM-slutrunde i Frankrig til sommer.
Derfor er sigtekornet nu indstillet på den næste slutrunde for fodboldkvinderne – EM i 2021 i England.
Og dagens lodtrækning til kvalifikationsgrupperne artede sig sådan, at Danmark endte i gruppe med Italien, Bosnien-Hercegovina, Israel, Malta og Georgien.
Italien er største modstanderLandsholdets cheftræner, Lars Søndergaard, var efterfølgende godt tilfreds med gruppen, og at det var Italien, der kom op fra seedningslag et.
- Jeg er fint tilfreds med vores gruppe.
Vi kunne have trukket nogle stærke modstandere fra tredje seedningslag.
Og fra første lag kunne det have været Holland, Frankrig, Tyskland eller Sverige.
I stedet blev det Italien, som er et godt hold, der også har kvalificeret sig til det kommende VM.
Men det er et hold, som ligger inden for vores rækkevidde, og som vi kan måle os med.
- Vi går selvfølgelig efter førstepladsen, og det kommer til at blive tæt mellem Italien og os.
Vi spiller sidste kamp i gruppen mod Italien på hjemmebane, og jeg håber da, at det bliver en kamp, hvor vi i sidste ende kan juble med vores fans og fejre en EM-billet, siger Lars Søndergaard, der dog understreger, at han har stor respekt for Italien.
Som noget nyt har Uefa valgt ikke at afholde den såkaldte 'prækvalifikation', hvor de svageste landshold i første omgang spiller mod hinanden og kvalificerer sig til hoved-kvalifikationen.
Vigtigt forårI stedet er alle 47 lande med fra start, og derfor har Danmark fået en noget større gruppe end normalt.
Det giver flere kampe, og det har betydning for kvalifikationen, fortæller landstræneren.
- Programmet bliver meget komprimeret, og der bliver ikke meget tid til at træne.
Det er kamp, restitution og kamp.
Derfor har vi også arbejdet for, at vi kan få en ekstra hviledag mellem kampene i de forskellige spilleterminer, siger han.
Der blive ikke meget tid til at træne spillestil i EM-kvalifikationen for Pernille Harder og co.
Forårets samlinger og træningskampe bliver derfor meget vigtige for den kommende EM-kvalifikation ifølge landstræneren.
- Den kommende tid skal bruges på at træne vores spillestil og få nogle af de unge spillere sluset ind på landsholdet.
For det får vi altså ikke mulighed for at gøre i kvalifikationen i samme omfang.
- Derfor er det kommende halve år meget vigtigt i forhold til forberedelsen til kvalifikationen, siger Lars Søndergaard.
Kvindelandsholdet sparker kvalifikationen i gang mod Malta den 29.
august på hjemmebane.
FacebookTwitterKopier linkEmner:Italien|Bosnien-Hercegovina|Frankrig|Fodbold|UEFA




https://www.dr.dk/nyheder/regionale/nordjylland/flere-skilte-virker-lave-stopskilte-mod-spoegelsesbilister-er-en

NordjyllandFlere skilte virker: Lave stopskilte mod spøgelsesbilister er en succesEt forsøg med lavere stopskilte på motorvejen er med til at stoppe spøgelsesbilister.
Afdelingsleder hos Vejdirektoratet Ivar Sande er godt tilfreds med de nye skilte.
Af Klaus Videbæk og Frederik Holst21.
feb.
2019 kl.
19.
19Bemærk: artiklen er mere end 30 dage gammelLæs opHvordan kommer man bedst i øjenhøjde med spøgelsesbilister og får dem standset, inden ulykken sker?
Det har de tilsyneladende fundet svaret på i Vejdirektoratet.
Her gik man i oktober på vejene for at hænge ekstra stopskilte op i ned til 40 til 60 centimeters højde for at undgå, at folk kører ned ad afkørselsrampen og ikke tilkørselsrampen for at komme ned på motorvejen.
Og det har virket, viser de første erfaringer.
I 2017 blev der anmeldt 163 spøgelsesbilister.
I 2018, hvor skiltene blev sat op, blev der kun meldt om 107 af slagsen.
Det fortæller Ivar Sande, afdelingsleder hos Vejdirektoratet.
- Når vi ser på de sidste tre måneder, altså vintermånederne, hvor det er mørkt, og vi har mange spøgelsesbilister, så har vi faktisk ramt det laveste tal nogensinde.
Vi er tæt på 50 færre end normalt, siger han.
Travlhed kan give forkert retningDe lavere skilte er specielt rettet mod demente og påvirkede, som er overrepræsenterede i statistikken over spøgelsesbilister.
Men også personer, der måske har travlt eller er lidt forvirrede, kan ende i det forkerte spor.
- Vi har interviewet nogle af dem, der har været spøgelsesbilister, og de kan for eksempel have en forklaring om, at den røde lampe ved motor-alarmen er begyndt at lyse, og at de så skynder sig tilbage, fordi motoren er ved at brænde sammen.
Eller at man har glemt sin taske og vil hjem og hente den, fortæller han.
Forsøg ikke at vende omHvis man møder en spøgelsesbilist, skal man ifølge Ivar Sande holde ind til siden og ringe 1-1-2, så andre bilister kan blive advaret.
Man skal ikke forsøge at stoppe bilisten, da vedkommen sandsynligvis vil køre af ved nærmeste frakørsel.
Hvis man af den ene eller anden grund pludselig selv er på vej ned ad den forkerte kørselsrampe, skal man forsøge at bakke.
Når man helt ned på motorvejen, skal man dog holde ind til siden og ringe 1-1-2 og vente på, at der kommer nogen og hjælper.
Man må ikke forsøge at vende om.
FacebookTwitterKopier linkEmner:Vejtrafik|Færdselsforseelser|Vejdirektoratet|Biltrafik|Trafik




https://www.dr.dk/nyheder/kultur/kick-ass-action-og-feministisk-humor-her-er-saesonens-bedste-nye-tegneserier

KulturKick ass-action og feministisk humor: Her er sæsonens bedste nye tegneserierTegneserienørd guider til seks interessante nye titler i anledning af Copenhagen Comics.
Hovedpersonen i 'Hit-girl i Hollywood' er baseret på figuren fra tegneserien og filmen 'Kick-Ass'.
(© Forlaget Cobolt)Af Per Juul Carlsen21.
feb.
2019 kl.
18.
33Bemærk: artiklen er mere end 30 dage gammelLæs opSå er det jul for tegneseriefreaks.
Eller mere præcist; I weekenden er det tid for en af årets største oplevelser for danske seriefans.
Der er nemlig Copenhagen Comics i Øksnehallen i København, hvilket betyder, at tegneseriemagere fra både ind- og udland mødes for at præsentere deres værker, møde deres fans, holde workshop og deltage i debatter.
I år flyver blandt andre Garfield-tegneren Gary Barker og en af de nye 'Splint & Co'-skabere, Olivier Schwartz, ind fra det store udland.
Og så præsenterer de danske forlag som sædvanlig en række nye titler op til messen, der finder sted for ottende gang.
Her er en håndfuld af de mest spændende nye udgivelser.
1Jim Cutlass nr.
5-7(© Forlaget Faraos)'Velkommen til en ikke helt ordinær western', skriver forlaget i pressemeddelelsen til deres tre bind om kaptajn Jim Cutlass.
Det er sagt på godt jysk.
Makkerparret Giraud og Rossi har skabt en vildt syret western, der kombinerer forrygende cowboyaction med Ku Klux Klan, voodoo, metafysik og lagkagekomik i årene efter den amerikanske borgerkrig.
De tre bind, 'Voodoo i Louisiana', 'Løkken strammes' og 'Sort nat' er alle album om Cutlass udgivet på dansk.
De fire første skal man rode grundigt hos en antikvar for at få fingre i.
Lavet af Christian Rossi (tegninger) og Jean Giraud (tekst), Faraos Cigarer.
2Hit-girl i Hollywood nr.
1(© Forlaget Cobolt)Det er bestemt ikke hver dag, at en dansk tegner og en velrenommeret amerikansk filminstruktør går sammen om en ny tegneserie.
Det er vist aldrig sket før.
Men det sker med 'Hit-girl i Hollywood', som danske Pernille Ørum tegner over et manuskript af instruktøren Kevin Smith ('Clerks', 'Dogma'), baseret på figuren Hit-girl fra tegneserien og filmen 'Kick-Ass'.
Det er svært at vurdere kvaliteten af så kort en historie som den, der diskes op med i første bind (ud af fire), men Ørums Disney-inspirerede og farveglade tegninger fungerer i hvert fald fortrinligt som kontrast til den bloddryppende historie.
Lavet af Pernille Ørum (tegninger) og Kevin Smith (tekst), Forlaget Cobolt.
3Gamle Gubber nr.
4: Mageren(© Forlaget Zoom)Serien, der kan få gamle fans af tegneserier til at græde af nostalgisk glæde.
Satiren er knivskarp som i de gamle Asterix-albums og tegningerne dynamiske som i 'Splint & Co' og 'Vakse Viggo'.
Men serien er helt sin egen.
De tre aldrende franske anarkister, der forsøger at få styr på deres gamle holdninger – især deres dobbeltmoral i nutidens overflodsøkonomi – er suveræn humor.
I bind fire, 'Mageren', bliver arbejdet med et nyt kapitalistisk domicil forstyrret af storbyhipstere, som vil beskytte en enestående græshoppes yngleplads.
Til stor irritation for de gamle anarkister, der havde glædet sig til at se deres lokalsamfund få et løft.
Lavet af Paul Cauuet (tegninger) og Wilfrid Lupano (tekst), Forlaget Zoom.
4I'm Every Woman(© Forlaget Cobolt)Feminister bliver ofte beskyldt for at være humorforladte.
Det er i hvert fald ikke tilfældet med 40-årige svenske Liv Strømquist, der med fantasi og fornuft piller kulturhistorien fra hinanden i opfølgeren til kussebibelen 'Kundskabens frugt'.
Klenodier som Karl Marx og Albert Einstein bliver pillet af piedestalerne og udstillet som selvfede mandslinge.
The Police-sangen 'Every Breath You Take' bliver fremstillet som en led stalker-slagsang.
Og børn bliver afsløret som højreorienterede royalister.
Det skal tages alvorligt.
Men der skal bestemt også grines.
Lavet af Liv Strømquist, Forlaget Cobolt.
5Cool Valley: Ukendt brændpunkt(© Forlaget Fahrenheit)Graphic novels er et udtryk for lidt mere kunstnerisk ambitiøse tegneserier til et modent publikum – ofte baseret på forfatterens egne oplevelser.
Den slags er amerikanerne altid leveringsdygtige i.
Et af de nye stjerneskud inden for den særlige disclipin er Craig Frank, der med 'Cool Valley' fabulerer videre over nogle sære oplevelser med død, dæmoner, piger og skolegang fra sin barndom tæt ved St.
Louis i Missouri og derved gengiver verden, som den ser ud set gennem en 12-årig drengs forundrede øjne.
Lavet af Craig Frank, Forlaget Fahrenheit.
6Linda & Valentin: Retur til fremtiden(© Forlaget Cobolt)Få tegneseriemagere har formået at skabe deres eget univers – bogstavelig talt – som franskmændene Mézières og Christin.
Siden 1967 har deres rumhelte, Linda og Valentin, rejst verdensrummet tyndt for at løse problemer, der truer universets fred, og undervejs har de mødt talrige sære væsener og skæbner.
I de senere år har Mézières og Christin, der begge har rundet de 80 år, hygget sig med at servere små historier med refererencer tilbage til Valentin og Lindas gamle oplevelser i rummet.
Således også i 'Retur til fremtiden' der mere er henvendt til gamle fans end til unge, nysgerrige sjæle.
Lavet af Jean-Claude Mézières (tegninger) og Pierre Christin (tekst), Forlaget Cobolt.
Læs også:Barsk, dansk tegneserie hitter i udlandet: Skal udgives i rekordmange landeFacebookTwitterKopier linkEmner:Albert Einstein (fysiker)|Karl Marx (filosof)|Litteratur|USA|Forlaget Fahrenheit




https://www.dr.dk/nyheder/politik/uffe-elbaek-kan-sikre-regeringens-sundhedsreform-efter-valget

SundhedsreformSe temaPolitikUffe Elbæk kan sikre regeringens sundhedsreform efter valgetRegeringen øjner bredt flertal for sin sundhedsreform med Alternativet og DF.
Alternativets Uffe Elbæk er klar til at forhandle videre med regeringen om sundhedsreformen.
Af Emil Eller21.
feb.
2019 kl.
19.
19Bemærk: artiklen er mere end 30 dage gammelLæs opAlternativet og til dels De Radikale kan sammen med Dansk Folkeparti være de partier, der i sidste ende sikrer et flertal for regeringens foreslåede sundhedsreform - også hvis flertallet i Folketinget skifter efter et valg.
Regeringen med finansminister Kristian Jensen (V) i spidsen har i går og i dag forhandlet med Folketingets partier om sundhedsreformen.
Læs også:Løkke vil ændre sundhedsreform og give mere magt til kommunerneI går stod det klart, at regeringen og Dansk Folkeparti formentlig vil kunne blive enige om en aftale hurtigt og dermed sikre et flertal.
Men efter møderne i dag har der også vist sig en åbning blandt nogle af oppositionspartierne, som finansministeren nu vil forhandle videre med.
Forhandler videre med AlternativetSærligt mødet med Alternativet viste en vej frem mod en bredere aftale, siger Kristian Jensen.
- Alternativet har tilkendegivet en klar interesse i at være med og er kommet med nogle ønsker.
De ønsker lytter vi konstruktivt til.
De sætter fingeren på nogle rigtige punkter.
- Derfor er der nogle ting, som Alternativet har sagt, der gør mig optimistisk i forhold til at arbejde videre med dem og med Dansk Folkeparti, siger han.
Også Alternativets politiske leder, Uffe Elbæk, ser positivt på at forhandle videre med regeringen.
- Jeg forventer, at vi bliver inviteret til endnu et møde.
Vi er meget enige om, hvad problemet er.
Så er spørgsmålet jo: Hvad er løsningen?
- Der kom vi med nogle af de ting, der er vigtige for os: Psykiatri, styrkelse af nærdemokrati og en række andre ting.
Jeg vil blive meget overrasket, hvis vi ikke bliver inviteret til et nyt møde, siger han.
Bredt flertal - også efter valgetUffe Elbæk understreger, at det ikke er vigtigt for Alternativet, om regionerne bevares eller bliver nedlagt, som regeringen har lagt op til.
Her adskiller Alternativet sig fra flere af de andre partier i oppositionen, der ikke kan se sig selv i en aftale, hvor regionerne nedlægges.
En aftale med flere partier end Dansk Folkeparti - eksempelvis Alternativet og De Radikale - kan gøre det umuligt for en eventuel rød regering at stemme aftalen ned efter valget, og finansministeren ser da også meget gerne en bred aftale.
- Vi holder fast i, at det vigtigste er den rigtige aftale, altså en aftale, der giver til sundhedsvæsenet, der rykker behandlingerne tættere på borgerne, og som giver mindre ulighed i sundhedsvæsenet.
- Men derudover er det selvfølgelig også vigtigt, at det er en bredt funderet aftale.
Hvis vi kan nå begge dele, skal vi selvfølgelig gå efter det, siger han.
Åbning fra De RadikaleDe Radikales politiske leder, Morten Østergaard, sagde tidligere i dag, at han hellere vil give regionerne flere opgaver end at nedlægge dem, men at han ikke udelukker at gå med i en aftale, hvor de nedlægges.
På den baggrund siger finansminister Kristian Jensen nu, at der også kan være en mulighed for at forhandle videre med De Radikale.
Derfor fortsætter forhandlingerne nu med Dansk Folkeparti, Alternativet og formentlig De Radikale.
FacebookTwitterKopier linkEmner:Alternativet (parti)|Kristian Jensen (politiker)|Radikale Venstre|Uffe Elbæk (politiker)|Sundhedspolitik




https://www.dr.dk/sporten/cykling/tourdefrance/riis-droemmer-om-have-hold-med-til-dansk-tour-start

Tour de France til DanmarkSe temaTour de FranceRiis drømmer om at have hold med til dansk Tour-startBjarne Riis vil arbejde for at få Team Waoo bragt i spil til en plads i Tour de France i 2021.
Bjarne Riis har 25 års jubilæum som Tour de France-vinder, når verdens største cykelløb lægger vejen forbi Danmark.
Af Kasper Heide Lund og /ritzau/21.
feb.
2019 kl.
16.
04Bemærk: artiklen er mere end 30 dage gammelLæs opDen tidligere Tour de France-vinder Bjarne Riis drømmer om at have en rolle, når Tour de France i 2021 lægger vejen forbi Danmark og cykler tre etaper.
Det siger han i et interview som B.
T.
har lavet med Tour-vinderen fra 1996.
- Det øger vores motivation en ekstra tand.
Det er en stor ting, det kan vi alle jo se, og det er meget spændende.
Der er stadig lang vej for os som hold og meget arbejde, der skal laves, før det kan lykkes.
Men vi har ambitionerne.
Hvis ikke de var der, så nåede vi aldrig noget, siger Bjarne Riis til avisen.
Læs også:Officielt: Tour de France kommer til DanmarkHans hold, Team Waoo, kører på kontinentalniveau, hvilket er det tredjehøjeste i cykelsporten.
Ud over at holdet skal løftes til prokontinentalniveau, skal holdet også have held til at få et wild card af Tour-ledelsen for at kunne deltage.
Til B.
T.
siger Bjarne Riis, at han betragter sit hold som et talenthold, men ikke et Tour-hold.
Det kan det dog nå at blive i løbet af de næste to år.
- Det er svært at få et wildcard, og sandsynligheden for, at det bliver et fransk hold, er rimelig stor.
Det handler om hvor mange franske hold, der allerede er med, inden der skal uddeles de to wildcard.
- Hvis der er to-tre franske hold, der er gode nok til et wildcard, så tror jeg, det bliver svært.
Men man skal aldrig sige aldrig.
Hvis han (Christian Prudhomme, red.
) ikke føler, de franske hold er gode nok, så kan det godt tænkes, han kigger en dansk vej, siger Riis.
Ender vinderen af løbet i 1996 ikke med at få et hold med til Touren i 2021, vil han følge løbet som cykelfan.
FacebookTwitterKopier linkEmner:Cykelsport|Frankrig|Team Waoo|Bjarne Riis (cykelrytter)




https://www.dr.dk/nyheder/indland/udflytningen-er-over-halvvejs-s-og-df-vil-flytte-endnu-flere-arbejdspladser

Flytning af statslige arbejdspladserSe temaIndlandUdflytningen er over halvvejs: S og DF vil flytte endnu flere arbejdspladserRegeringen vil afvente, til de to første flytterunder er helt afsluttet.
Dansk Folkepartis René Christensen (t.
v.
) og Socialdemokratiets Nicolai Wammen (S) ønsker begge flere arbejdspladser til provinsen.
(© Scanpix)Af Lisbeth Quass21.
feb.
2019 kl.
16.
30Bemærk: artiklen er mere end 30 dage gammelLæs opRegeringens planer om at rykke statslige arbejdspladser væk fra hovedstadsområdet er nu over halvvejs.
4.
800 ud af godt 7.
900 arbejdspladser er blevet flyttet eller etableret i byer som Augustenborg, Randbøl og Rønne, viser en status fra regeringen.
Stod det til de to største partier på Christiansborg, så blev provinsområderne tilført endnu flere statslige arbejdspladser.
For eksempel har Socialdemokratiet længe foreslået at tilføre 1.
000 nye medarbejdere fordelt på fire nye regionale skattecentre.
- Vi vil derudover løbende vurdere, om der er mulighed for at flytte flere arbejdspladser ud, siger politisk ordfører Nicolai Wammen (S).
Flytning af statslige arbejdspladserRegeringen præsenterede i 2015 ’Bedre Balance I’, der var første plan for flytning af cirka 3.
900 statslige arbejdspladser.
I 2018 blev ’Bedre Balance II’ præsenteret med flytning og etablering af yderligere cirka 4.
000 flytninger.
Hidtil er cirka 60 procent af arbejdspladserne flyttet.
Resten skal flytte i år og de kommende år.
20 procent er flyttet med deres job eller pendler dertil.
Nogle stillinger var nyoprettede eller ubesatte, da planerne blev lanceret.
I de tilfælde var der ikke medarbejdere, som kunne flytte med.
Kilde: FinansministerietDF: Det skal ske helt løbendeSamme melding lyder fra Dansk Folkeparti, som ikke ønsker at sætte et tal på, hvor mange arbejdspladser der skal rykkes væk fra hovedstaden.
- Det skal ske helt løbende, og derudover skal man have en principbeslutning om, at hver gang noget nyt skal startes op, skal man først se på mulighederne for at gøre det i provinsen, siger finansordfører René Christensen (DF).
Han medgiver, at flytningerne i en periode kan føre til et produktionstab i de styrelser og institutioner, der skifter adresse.
- Når man starter flytningen, er der ingen tvivl om, at man i en periode får et produktionstab, særligt fordi det måske kun er 20 eller 30 procent af medarbejderne, der flytter med.
Det skal man gå ind i med åbne øjne, siger René Christensen.
Minister: Vi vil gerne i målMinister for Offentlig Innovation, Sophie Løhde (V), vil ikke svare på, om regeringen ønsker at flytte flere arbejdspladser, før de første to flytninger er helt gennemført.
Nogle af flytningerne er først planlagt til at ske om et til to år.
- Jeg vil gerne i mål med de arbejdspladser, som vi har lovet bliver flyttet og etableret uden for København, før vi politisk begynder at diskutere flere flytninger, siger ministeren.
FacebookTwitterKopier linkEmner:Nicolai Wammen (politiker)|Socialdemokraterne|Sophie Løhde (politiker)|Arbejdspladser|København




https://www.dr.dk/nyheder/udland/krisemoede-i-vatikanet-paven-lufter-det-beskidte-vasketoej-offentligt

UdlandKrisemøde i Vatikanet: Paven lufter det beskidte vasketøj offentligtPaven ønsker en "storvask" af misbrugsskandalerne i den katolske kirke, vurderer ekspert.
Pave Frans taler for forsamlingen ved topmødet i Vatikanet i Rom.
Af Sean William Coogan21.
feb.
2019 kl.
15.
00Bemærk: artiklen er mere end 30 dage gammelLæs op- Vi biskopper har påført ofrene sår.
Sådan lød ordene fra den filippinske kardinal Luis Tagle, som brød i gråd, mens han holdt sin hovedtale i Vatikanet her til formiddag.
Læs også:3 spørgsmål og svar: Derfor afholder paven stormøde om misbrug i den katolske kirkeKort forinden havde den katolske kirkes overhoved, Pave Frans, åbnet en skelsættende konference i den katolske kirkes højborg om seksuelt misbrug i kirken.
Budskabet fra paven er, at den katolske kirke vil lytte til ofrene, som søger retfærdighed, og at ofrene forventer "konkrete og effektive midler" til at komme seksuelt misbrug til livs - ikke blot komme med fordømmelser, beretter nyhedsbureauet Reuters.
Jeg tror, at paven har vurderet, at det er bedre at få lavet en storvask en gang for alle, hvor man lægger det hele frem.
Jakob Egeris Thorsen, lektor i teologi ved Aarhus Universitet.
Konferencen er pavens måde at vise, at den katolske kirke tager misbrugsskandalerne seriøst, siger Jakob Egeris Thorsen, lektor i teologi ved Aarhus Universitet.
- Han vil på globalt plan proaktivt vise, at det er noget, som kirken tager meget alvorligt, og han vil vise, at man er klar over, at det ikke nødvendigvis kun er de steder, hvor man har fået rapporter om misbrug, at den er gal, siger han.
- Paven viser det frem og siger, 'vi er nødt til at få vasket noget af vores snavsede vasketøj offentligt'.
Den filippinske ærkebiskop Luis Tagel leverede en følelsesladet tale ved topmødet i Rom.
Flere afsløringer i venteKonferencen i Vatikanet blev annonceret af paven kort tid efter, at den amerikanske kardinal og ærkebiskop Theodore McCarrick offentligt blev beskyldt for årtiers misbrug af såvel voksne som mindreårige.
Et misbrug, som Vatikanet angiveligt kendte til.
Kirkeligt misbrug er vigtigt at få diskuteret, lyder budskabet fra den katolske biskop i Danmark, Czeslaw Kozon.
- Det er klart, at vi ikke bare kan sige, at nu har vi hørt nok.
Det er et stort problem, som skal tackles grundigt, så vi virkelig kan sikre, at der ikke sker noget lignende i fremtiden, sagde han i går til DR Nyheder, inden han rejste til Rom for at deltage i topmødet.
Jakob Egeris Thorsen peger på, at misbrugsskandalen i den katolske kirke har været forskellig fra land til land.
Læs også:Pave mødes med ofre: Her er et overblik over årtiers sexmisbrugAfsløringer har dokumenteret talrige eksempler på misbrug i lande som USA, Irland og Australien, mens der endnu er tavshed i andre lande.
I fremtiden lurer flere afsløringer, vurderer lektoren.
- Der vil komme flere sager frem, når man laver undersøgelser i for eksempel Latinamerika eller Afrika.
Jeg tror, at paven har vurderet, at det er bedre at få lavet en storvask en gang for alle, hvor man lægger det hele frem, siger han.
- Man viser, at det er noget, man ved og gerne vil gøre noget ved i stedet for, at det kommer drypvis hele tiden, siger lektoren.
Se en video, hvor en af ofrene fortæller.
Tusinder af ofreIfølge BBC går anklagerne om seksuelt misbrug begået af præster tilbage til 1950'erne, men det er først i 1980'erne, at emnet for alvor begyndte at komme i mediernes søgelys.
I 1985 fik en sag fra Louisiana nemlig nationalt fokus i USA, da præsten Gilbert Gauthe indrømmede, at han havde misbrugt 37 drenge seksuelt.
Ifølge USA Today blev den lokale biskop flere gange oplyst om Grauthes forbrydelser, men valgte i stedet flere gange at forflytte præsten.
I løbet af 1990'erne begyndte skandaler at se dagens lys i Europa, hvor blandt andre Wiens ærkebiskop blev nødt til at træde tilbage efter beskyldninger om misbrug, mens Irlands statsminister trak sig, da landets statsanklager blev beskyldt for at holde hånden over en pædofil præst præst - og den katolske kirke i Irland.
Siden har undersøgelser peget på, at titusinder af personer på verdensplan er blevet udsat for misbrug begået af medlemmer af den katolske kirke.
FacebookTwitterKopier linkEmner:Den Katolske Kirke|Pave Frans (religiøst overhoved)|Kristendom|Vatikanstaten|Aarhus Universitet




https://www.dr.dk/sporten/fodbold/kvindelandsholdet/kvindelandsholdets-vej-til-em-gaar-gennem-eksotiske-lande

KvindelandsholdetKvindelandsholdets vej til EM går gennem eksotiske landeDanmark skal blandt andet møde Israel, Malta og Georgien i bestræbelserne på at kvalificere sig til EM i fodbold i 2021.
Kvindelandsholdet fik en fornuftig lodtrækning til EM-kvalifikationen, der starter i efteråret.
Af Kasper Aleksander Thrane21.
feb.
2019 kl.
14.
53Bemærk: artiklen er mere end 30 dage gammelLæs opDe danske EM-finalister fra 2017 fik en på papiret fornuftig lodtrækning til kvalifikationsgruppen til EM i fodbold i England i 2021.
Ved dagens lodtrækning, hvor de danske kvinder var placeret i seedningslag to, trak Danmark Italien fra øverste lag, mens Israel, Bosnien, Malta og Georgien også kom op af bowlen.
En god lodtrækning for Lars Søndergaard & co.
vurderer DR Sportens fodboldkommentator Arnela Muminovic.
Kvindelandsholdets EM-kvalifikationsgruppeGruppe BItalienDanmarkBosnienIsraelMaltaGeorgien- Selvom Italien er et godt hold, kunne Danmark sagtens have trukket langt værre modstandere fra seedningslag et - som for eksempel Tyskland, Frankrig eller Holland.
- Jeg vurderer, at der er fine muligheder for point mod Italien, selvom det er et på papiret godt hold.
Italiens måde at spille på passer Danmark bedre end nogle af de andre fra seedningslag et.
Ny strukturDet er første gang, at Uefa har droppet at afholde den såkaldte 'prækvalifikation', hvor de svageste lande bliver sorteret fra.
I denne kvalifikation er alle 47 lande med i bowlen, og derfor har Danmark fået en mere eksotisk gruppe, end det plejer.
Og det giver nogle interessante opgør, vurderer Arnela Muminovic.
- Af de resterende lande i gruppen er Bosnien det stærkeste hold, mens de tre ande lande er mere ubekendte størrelser.
- Det giver derfor nogle interessante opgør, hvor Danmark får nogle spændende udfordringer, fordi de spiller mod lande, de normalt ikke møder.
Gode mulighederGruppevinderne går direkte videre til slutrunden i England sammen med de tre bedste toere.
De seks resterende toere skal spille en playoff-runde om at komme med.
I Danmarks gruppe kommer der ikke til at være spænding om, hvem der skal kæmpe om førstepladsen.
- For mig er der ikke nogen tvivl om, at Danmark eller Italien ender som nummer et.
- Bosnien kan godt skabe problemer, men Danmark skal simpelthen være stærk nok til at vinde begge kampe.
- Mod de tre resterende hold må der ikke komme spænding: Danmark er flere niveauer bedre, og jeg tror faktisk, at vi får nogle ret store sejre at se mod især Malta og Georgien, hvis alt spiller for de danske kvinder, slutter Arnela Muminovic.
Danmark spiller første kamp efter sommerferien, men kampprogrammet er endnu ikke offentliggjort.
FacebookTwitterKopier linkEmner:Italien|Bosnien-Hercegovina|Georgien|UEFA|Fodbold




https://www.dr.dk/nyheder/indland/klap-i-numsen-og-sjofle-kommentarer-mange-maend-misforstaar-et-smil

IndlandKlap i numsen og sjofle kommentarer: 'Mange mænd misforstår et smil'Hver 10.
unge kvinde har oplevet sexchikane på jobbet.
Nanna fik kys af fremmed og sms om nat på hotel.
Nanna Brix er én af de mange unge kvinder, der har oplevet seksuel chikane på sit job.
De fleste aftener som bartender går uden problemer, men det hænder løbende, at hun oplever situationer, som går over grænsen.
(© (Privatfoto))Af Kåre Kildall Rysgaard og Signe Kammersgaard Müller21.
feb.
2019 kl.
18.
27Bemærk: artiklen er mere end 30 dage gammelLæs opNår 24-årige Nanna Brix står i bar i Aarhus, forlanger gæster af og til mere end en øl.
Mænd spørger også om kindkys, krammere og kommenterer hendes krop - og en enkelt gang har hun fået en sms fra en ældre mand, som insisterede på, hun skulle tage med ham på hotel i Hamborg.
Nanna Brix er én af de mange danskere, som på jobbet er stødt på uønskede seksuelle situationer.
Hver tyvende kvinde og én ud af 50 mænd fortæller, at de i det seneste år har været udsat for seksuel chikane på jobbet.
Det viser en ny stor undersøgelse fra det Nationale Forskningscenter for Arbejdsmiljø (NFA).
Særligt unge kvinder får uønsket seksuel opmærksomhed, og hver tiende kvinde under 25 år siger selv, at de har været udsat for sexchikane på arbejdspladsen.
Et tal, der har været stabilt højt siden 2012.
Vi taler ikke om frivillig sex og flirt.
Det er en ufrivillig opmærksomhed, der handler lige så meget om magt som om tiltrækning,Anette Borchorst, institutleder, Samfundsvidenskab, Aalborg UniversitetNanna Brix oplever, at mange mænd misforstår, at et smil ikke betyder, at hun er vild med dem, men blot serviceminded.
Hun er generelt glad for en kæk tone, men:- Nogle gange har jeg været ret ked af det, når min grænse virkelig bliver overskredet, siger Nanna Brix, som læser til civilingeniør og har bartjansen som et studiejob.
Læs også:Blink, berøring eller 'go' røv': Hvor går dine grænser for sexchikane?
Elevatorblik og berøring af bryster og ballerSeksuel chikane kan dreje sig om mange forskellige ting.
Det er elevatorblikket, lumre kommentarer og berøringer, fortæller Peter Lykke Nielsen, afdelingssekretær i 3F Hotel og Restauration.
Det er, da sosu-assistenten Svend Arne Hansen blev taget i skridtet af en kvindelig beboer, som konsekvent brugte den taktik for at komme i kontakt med mænd.
Læs også:Svend blev taget i skridtet: ’Mine kolleger kaldte det et personalegode’Eller det er, når en ung kvindelig stewardesse går ned igennem den smalle flygang og mærker hænder røre ved sig.
Kigger man på de særligt grove sager, der ender i retten, er der også eksempler på en leder, som gned sit lem op af en kvindelig underordnet.
En direktør, som forgreb sig seksuelt på sekretæren og opsøgte hende uden for arbejdstiden, eller fanger i fængslet, som sagde til den kvindelige fængselsfunktionær: 'Du er en lige så stor luder som hende, der påstår, at jeg har voldtaget hende.
"Så mange har oplevet sexchikane på jobbetUnge kvinder er mest udsatteDet er typisk unge kvinder under 35 år, som oplever seksuel chikane.
- Vi taler ikke om frivillig sex og flirt.
Det er en ufrivillig opmærksomhed, der handler lige så meget om magt som om tiltrækning, mener Anette Borchorst, institutleder på samfundsvidenskab på Aalborg Universitet, der har forsket i retssager om sexchikane.
Hun har set mange sager om sexchikane, hvor magt spiller ind.
For eksempel hvor direktøren har udsat sin sekretær for sexchikane, eller en chef har chikaneret en lærling.
Når unge kommer i klemme, skyldes det også, at de er nye på arbejdsmarkedet og har svært ved at sige fra.
Cirka 77.
000 personer har oplevet sexchikaneI februar udkom undersøgelsen 'Arbejdsmiljø og helbred i Danmark', som er sendt ud til mindst 50.
000 beskæftigede lønmodtagere.
Cirka hver 20.
kvinde og 1 ud af 50 mænd svarede, at de har været udsat for seksuel chikane på jobbet i løbet af det seneste år.
Da undersøgelsen er repræsentativ svarer det til, at omkring 77.
000 personer i løbet af sidste år har oplevet seksuel chikane i forbindelse med deres arbejde.
Kilder: Undersøgelsen 'Arbejdsmiljø og helbred i Danmark' gennemført af Det Nationale Forskningscenter for Arbejdsmiljø i 2018.
Nanna Brix oplever, at unge kvinder ønsker at være vellidte bag baren.
Derfor finder de sig nogle gange i, at mænd går over stregen.
Som ung er det også sværere at mærke sin grænse, mener hun.
- Det tager nogle år at finde ud af, hvad vil jeg være med til - og ikke være med til, siger Nanna Brix, som gennem årene som bartender og tjener er blevet bedre til ikke blot at holde sin mund, men sige fra.
- Der skal to til at finde grænsen, siger hun.
Sexchikane kan føre til sygdom og fyringDen seksuelle chikane finder sted på mange forskellige arbejdspladser, viser undersøgelsen fra det Nationale Forskningscenter for Arbejdsmiljø.
Chikanen er dog særligt udbredt inden for døgninstitutioner og hjemmepleje, på hospitaler og på barer og restauranter.
Det skyldes, at det i langt de fleste tilfælde er kunder, patienter eller borgere, der går over grænsen, forklarer seniorforsker Ida E.
H.
Madsen fra Det Nationale Forskningscenter for Arbejdsmiljø.
- Der er forskning, som tyder på, at seksuel chikane kan have alvorlige konsekvenser for, hvor godt folk har det psykisk, siger hun.
Hun peger på, at folk, der har oplevet seksuel chikane, har flere symptomer på depression end andre.
Det er for eksempel nedtrykthed, koncentrationsbesvær og ligegyldighed over for daglige gøremål.
Vi har en formodning om, at de nuværende undersøgelser af seksuel chikane kun viser toppen af isbjerget.
Ida E.
H.
Madsen, seniorforsker ved NFANår chefen og kolleger står bag den seksuelle chikane, fører den oftere til lange sygemeldinger.
Fagforbundene 3F, FOA og HK har ikke præcise tal for antallet af sygemeldinger som følge af seksuel chikane.
Men de har alle løbende sager, hvor den seksuelle chikane fører til lang sygdom, som munder ud i en fyreseddel.
Sagerne er hårde psykisk, og det er vanskeligt for folk at komme tilbage i arbejde igen.
Undersøgelser viser toppen af isbjergetSelvom det lyder højt, at hver tiende unge kvinde har oplevet sexchikane på jobbet, så kan omfanget af ufrivillig seksuel opmærksomhed være endnu større.
Både en norsk undersøgelse og undersøgelser fra fagforbundene FOA og HK viser, at endnu flere oplever uønsket seksuel opmærksomhed, men bare ikke kalder det seksuel chikane.
Det billede genkender seniorforsker Ida E.
H.
Madsen.
Derfor ville der sandsynligvis dukke flere sager op, hvis folk blev spurgt mere ind til konkrete oplevelser, mener hun.
- Vi har en formodning om, at de nuværende undersøgelser af seksuel chikane kun viser toppen af isbjerget, siger hun.
Hvad siger loven om seksuel chikane?
Ligebehandlingsloven definerer seksuel chikane som adfærd med seksuelle undertoner, som krænker en persons værdighed.
Forskere taler om tre former for seksuel chikane:Kønskrænkende adfærd, for eksempel nedsættende bemærkninger om det modsatte køn.
Uønsket seksuel opmærksomhed, for eksempel uønskede kommentarer eller berøringer af seksuel karakter.
Tvang, for eksempel krav om sex for at opnå en forfremmelse, eller repressalier hvis man nægter seksuelle ydelser.
Kilde: Ida E.
H.
Madsen, seniorforsker ved Det Nationale Forskningscenter for ArbejdsmiljøFor nylig er hun begyndt på et nyt forskningsprojekt, hvor det Nationale Forskningscenter for Arbejdsmiljø og Statens Institut for Folkesundhed undersøger, hvordan man bedre kan måle, opspore og håndtere seksuel chikane.
Nanna Brix føler sig ikke som offer for seksuel chikane og nyder altid at møde ind på arbejde.
På sin vis må bartendere gerne være muntre og mandlig opmærksomhed hører til, når man arbejder i nattelivet, mener hun.
Men omvendt ville hun ønske, at det var muligt at undgå de grænseoverskridende situationer, og at nogle mænd tænkte over, hvordan deres adfærd påvirker kvinder.
På værtshuset oplever hun, at personalet altid har været gode til at sige fra.
- Vi kan altid sige nej og skrid.
Det sværeste er at smide mænd ud, der er lidt for kærlige, siger hun og oplever, at overdreven venlighed kan glide over i seksuel chikane.
Har du været udsat for sexchikane?
•Har du været udsat for sexchikane på jobbet, kan du kontakte Arbejdstilsynets hotline om mobning og seksuel chikane på arbejdspladsen på tlf.
70 22 12 80.
•Når du kontakter hotlinen, er du anonym.
•Åbningstiden er: Mandag-torsdag kl.
8-15 og fredag kl.
8-14.
•Læs mere her på Arbejdstilsynets hjemmeside.
•Hvis du er medlem af en fagforening, kan det også være en god idé at tage kontakt til din lokale afdeling.
Kilder: amid.
dk, 3F, FOA og HK.
FacebookTwitterKopier linkEmner:Arbejdsmiljø|Ligebehandling|Det Nationale Forskningscenter for Arbejdsmiljø|3F|Aarhus




https://www.dr.dk/nyheder/regionale/oestjylland/en-sejr-alle-naar-det-lykkes-martins-autisme-goer-det-svaert-finde

Østjylland'En sejr for alle, når det lykkes': Martins autisme gør det svært at finde læreplads Sociale spilleregler spænder ben for unge med autisme, som søger læreplads i virksomheder.
Der gemmer sig et stort lego-sæt under motoren, mener Marin Rosenkilde.
Af Rasmus Bruun Kynde og Sarah Friis Elkjær21.
feb.
2019 kl.
16.
15Bemærk: artiklen er mere end 30 dage gammelLæs opNår kølerhjelmen bliver åbnet, kan Martin Rosenkilde bruge hovedet præcist til det, det er bedst til.
For motoren er nemlig ligesom et stort lego-sæt, hvor alting passer sammen.
Og det er fantastisk for den 17-årige mekanikerelev, der har autisme.
- Jeg ser dele, som virker eller ikke virker.
Delene har en bestemt plads og kan ikke blive skiftet rundt.
Det er dejlig konkret.
Jeg elsker det, siger Martin Rosenkilde.
Desværre gør autismen også, at Martin Rosenkilde har store sociale udfordringer, og derfor er det efter fem måneder stadig ikke lykkedes ham at finde en læreplads.
Hans underviser på Viden Djurs Karsten Rasmussen roser mekanikereleven for faglighed, gode opgaver og fine karakterer, men Martin Rosenkilde forstår ganske enkelt ikke de spilleregler, der gør sig gældende, når han kommer ud til virksomhederne med en ansøgning.
- Jeg forstod ikke helt, hvad der foregik.
Jeg kom ind, spurgte efter chefen, gav ham ansøgningen og en lille snak, og så gik jeg.
Men der var jeg jo ikke engang begyndt på samtalen, fortæller Martin Rosenkilde om, hvordan han har afleveret sine ansøgninger.
Facebook-opslag gav en aha-oplevelseFor Martin Rosenkildes far René Brøndberg har det været fem hårde måneder, og efter at have set sin søn få afslag på afslag, besluttede han sig for at gøre noget.
- Min søn var meget ked af det, fordi ingen vendte tilbage.
Jeg smed et opslag ud på Linkedin og Facebook, og så blev vi væltet af folk, som gerne ville hjælpe, siger han.
Vi skylder at få mennesker med autisme i arbejde også for at berige arbejdsmarkedet.
Heidi Thamestrup, formanden, Landsforeningen AutismeFaktisk var opbakningen til sønnen så stor, at Facebook-opslaget i løbet af en uge var blevet delt over 800 gange.
Det har resulteret i, at Martin Rosenkilde har flere samtaler i kalenderen med nogle af Østjyllands store autoværksteder.
Det kommer som en overraskelse, forklarer René Brøndberg.
Familien troede nemlig, at de små steder var vejen frem, når det handler om relationer.
- Men de store steder har en meget mere klar struktur og arbejdsfordeling, og det er alt det, som Martin har gavn af.
De vendte tilbage hurtigst og var mest konstruktive, og det var overvældende, siger han.
Svarene på et opslag på sociale medier gjorde Martin og familien opmærksomme på, at de måske havde fokus på den forkerte type værksteder.
Autister kan være et friskt pustMartin Rosenkilde er langt fra den eneste, som har svært ved at finde en virksomhed, der kan rumme skævheder, fortæller formanden for Landsforeningen Autisme, Heidi Thamestrup.
- Det er en situation, som vi er ude for meget, meget tit.
Det handler typisk om, at lærepladsen ikke ved nok om autisme, eller de er bekymrede for, hvad der kan opstå.
De går glip af rigtig mange ressourcer og et andet syn på tingene, som beriger de fleste, siger hun.
Hun håber, at virksomhederne vil forsøge at bruge autister som et anderledes, men nytænkende pust.
- Vi skylder at få mennesker med autisme i arbejde også for at berige arbejdsmarkedet.
Man ser en helt anden form for kultur omkring at finde nye løsninger, hvor der arbejder mennesker med autisme.
Det kræver lidt mod, men meget mere behøver man ikke, siger hun.
For Martin Rosenkilde vil en læreplads ikke bare være en sejr for ham selv, men også en måde at få nedbrudt nogle fordomme om ham og andre autister.
- De kan meget mere, end de tror.
Man skal bare blive ved med at tro på sig selv og gøre det, man elsker, siger han.
En anderledes måde at opleve verden•Autisme er en samlet betegnelse for en bred gruppe af beslægtede vanskeligheder.
•Cirka en procent af befolkningen har autisme.
•Kønsfordelingen er fire drenge for hver pige, når autisme optræder uden udviklingshæmning.
•Det kan skyldes, at pigerne fra naturens side er bedre til at indgå i sociale sammenhænge og til at skjule deres vanskeligheder for omverden.
•Man kan ikke se, at et menneske har autisme.
•Tilstanden medfører en anderledes måde at opleve verden.
•Det giver udfordringer i forhold til at indgå i sociale sammenhænge og kommunikere med andre mennesker.
•Kilder: Socialstyrelsen og PsykiatrifondenFacebookTwitterKopier linkEmner:Heidi Thamestrup (organisationsleder)|Psykiske lidelser|Facebook|Landsforeningen Autisme|Jylland




https://www.dr.dk/sporten/cykling/tourdefrance/henrik-liniger-om-touren-over-storebaelt-et-syn-de-faerreste-af-os-vil

Tour de FranceHenrik Liniger om Touren over Storebælt: 'Et syn, de færreste af os vil glemme'Tour de France i Danmark bliver et udstillingsvindue, siger Nyborgs borgmester på pressemøde.
Tour de France-feltet kommer til at køre over Storebæltsbroen, når cykelløbet kommer til Danmark i 2021.
Her er det fra Danmark Rundt.
Af Anders Melchior Frigaard og Lars Lindevall21.
feb.
2019 kl.
17.
33Bemærk: artiklen er mere end 30 dage gammelLæs opSelvom den præcise rute til de tre etaper af Tour de France, der afvikles i Danmark, ikke er fastlagt endnu, så er der flere ting, der allerede står klart.
Start- og målbyerne er på plads, og anden etape kommer til at tage Tour-feltet over Storebæltsbroen, og det er noget DR Sportens cykelkommentator, Henrik Liniger, ser frem til.
Læs også:Tour de France begynder i Danmark i 2021- Det bliver et syn, som de færreste af os vil glemme, når man ser et helt Tour de France-felt køre over Storebæltsbroen.
Det er det, jeg glæder mig allermest til på hele den danske rute, siger han.
Fort kort tid siden blev der afholdt pressemøde på Hotel Sinatur Storebælt i Nyborg, hvor blandt andre Tour de Frances løbsdirektør Christian Prudhomme, erhvervsminister Rasmus Jarlov (K) samt borgmester i Nyborg Kommune, Kenneth Muhs (V), var til stede.
Her slog løbsdirektøren også fast, at Storebæltsbroen var et vigtigt trækplaster, da Danmark skulle udvælges som værtsnation for Grand Départ:- Nyborg og Danmark vil give os noget, som ingen andre kan give os: Storebæltsbroen.
Vinden gør det til et uforudsigeligt løb.
Først og fremmest handler Tour de France om sport, og vi vil få sport takket være Storebæltsbroen, sagde løbsdirektør Christian Prudhomme på pressemødet.
Her gav Nyborgs borgmester Kenneth Muhs (V) også udtryk for sin store begejstring over begivenheden.
- Jeg kan sige, at det var et byråd, der var klar på pedalerne.
At få sådan en mulighed var vi klar på alle sammen, og derfor takkede vi ja.
Det er et udstillingsvindue for os, sagde borgmester Kenneth Muhs.
Henrik Liniger forklarer, at vinden kommer til at spille en stor rolle, når cykelrytterne passerer Storebælt.
- Nu ved vi jo ikke præcist hvilken rute, de tager fra Roskilde til Storebælt, men jeg forestiller mig ikke, at de tager den direkte rute.
- Vi ved fra Postnord Danmark Rundt, at der er nogle spændende steder på Nordvestsjælland, hvor der er flere snørklede veje og vind, der kan komme til at spille en rolle.
Hvis feltet allerede er splittet, inden de når til broen, og der er en relativ kraftig vind der, så kan det sagtens blive en endnu mere spændende etape, siger Henrik Liniger.
Læs også:Tour de France må cykle over Storebælt - Ikke PostnordPostnord Danmark Rundt har flere gange taget turen over Storebæltsbroen, men det er ved at være et par år siden sidst.
Senest Postnord Danmark Rundt-feltet tog turen over Storebælt på cykel var i 2004.
Se i videoen hvordan det så ud, da Post Nord Danmark Rundt-feltet tog turen over Storebæltsbroen tilbage i 2004.
Cykelløbet forsøgte ellers at få en etape til at gå over broen i 2019-udgaven af løbet, men fik et klart nej.
Der kom dog andre boller på suppen, da det var Tour de France, der spurgte om lov til at køre over Storebæltsbroen.
FacebookTwitterKopier linkEmner:A/S Storebælt|Det Konservative Folkeparti|Kenneth Muhs (politiker)|Korsør|Cykelsport




https://www.dr.dk/nyheder/indland/mor-og-boern-draebt-i-ulykke-spritbilist-doemt-og-udvist

IndlandMor og to børn dræbt i ulykke: Spritbilist dømt og udvistTrafikulykke med tre døde koster 24-årig spritbilist tre års fængsel og udvisning.
En trafikulykke ved Hodsager kostede tre mennesker livet.
Nu er en 24-årig lette idømt tre års fængsel og udvist for bestandig.
21.
feb.
2019 kl.
14.
46 | opdateret 21.
feb.
2019 kl.
14.
54Bemærk: artiklen er mere end 30 dage gammelLæs opEn 24-årig mand fra Letland er idømt tre års fængsel for at have sendt tre mennesker i døden ved en voldsom trafikulykke.
Det har Retten i Herning afgjort.
Den dømte - Edijs Bukelis - var tiltalt for uagtsomt manddrab ved at have forvoldt tre personers død 9.
december 2018 nær Holstebro.
Aftenen før ulykken drak han whisky sammen med nogle arbejdskammerater.
Med en promille på mindst 1,46 satte han sig bag rattet i en sølvgrå Ford Mondeo.
På Hodsagervej tørnede han ind i en Citroën C1 med fire personer i bilen.
En 41-årig kvinde og en 7-årig pige omkom ved ulykken.
Kvindens 9-årige søn blev hårdt kvæstet og døde dagen efter.
Hendes 7-årige datter blev kvæstet, men hun overlevede.
Mindst 137 kilometer i timenEn bilinspektør har anslået, at manden kørte bilen med en hastighed på mindst 137 kilometer i timen på strækningen, hvor farten højst må være 80 kilometer i timen.
Retten vurderer, at der var tale om hensynsløs kørsel.
- I denne sag er der tre, som er blevet dræbt.
Og når vi ser på, at du ikke har noget kørekort - og aldrig har haft det - og ydermere er straffet for to år siden for spirituskørsel i Letland, så må det være en straf på tre års fængsel, der skal fastsættes til dig, siger retsformand Michael Lynge Jensen.
Det kom under retssagen frem, at den tiltalte aldrig har erhvervet kørekort.
Han har forsøgt, men er dumpet to gange.
Det har dog ikke forhindret ham i at køre spritkørsel i sit hjemland.
Det blev han dømt for i 2017.
Udvist for bestandigtUd over fængsel i tre år er manden frakendt retten til at erhverve kørekort i ti år, ligesom han udvises fra Danmark med indrejseforbud for bestandigt.
Den dømte har erkendt at have forvoldt tre menneskers død.
Han afviser dog, at han kørte så stærkt, som politiet hævder.
Bilen, der blev påkørt af den dømte, blev kastet 64 meter ved sammenstødet.
Den 7-årige pige, der overlevede ulykken, pådrog sig flere knoglebrud og et ti centimeter langt sår på skalpen.
Anklager Iben Holm havde krævet fængsel i tre år og ni måneder.
Hun er ganske godt tilfreds med resultatet.
- Der er så meget brug for, at folk tænker sig om, når de sætter sig bag rettet.
- Jeg synes, at tre års fængsel er et signal, der kan forstås, siger hun om dommen.
Pårørende til de afdøde havde krævet en erstatning af manden på cirka 1,9 millioner kroner.
De tilkendes med byrettens dom en samlet erstatning på knap 500.
000 kroner.
Den tiltalte ønsker ikke at anke dommen, oplyser hans forsvarsadvokat.
/ritzau/FacebookTwitterKopier linkEmner:Ulykker|Kriminalitet|Letland|Citroën|Ford Motor Co.





https://www.dr.dk/nyheder/kultur/boeger/han-skriver-om-blod-saed-og-solcreme-nu-kan-28-aarig-dansk-komet-vinde-kaempe

BøgerHan skriver om blod, sæd og solcreme: Nu kan 28-årig dansk komet vinde kæmpe prisJonas Eika kaldes "kropsvæskernes mester".
Han er den ene af to danskere, der kan vinde Nordisk Råds prestigefulde litteraturpris.
Jonas Eika har med sin blot anden udgivelse opnået at blive nomineret til den fornemme nordiske pris.
Af Marie Ravn Nielsen21.
feb.
2019 kl.
14.
53Bemærk: artiklen er mere end 30 dage gammelLæs opDen 28-årige forfatter Jonas Eika har godt nok kun udgivet to bøger, men han er allerede kommet i rigtig fornemt selskab.
Hans seneste novellesamling 'Efter solen' er nemlig netop blevet indstillet til den fornemme pris, Nordisk Råds litteraturpris.
Det samme er den populære forfatter Helle Helle, der er nomineret for sin roman 'De'.
Sammen med 11 andre nordiske forfattere dyster de to danskere nu om at modtage prisen, der bliver uddelt 29.
oktober i Stockholm.
Den unge Jonas Eika er dog allerede vant til priser – om end denne her er blandt de allerstørste for forfattere herhjemme.
Sidste år modtog han for eksempel Michael Strunge Prisen.
Kort om Jonas EikaFødt i 1991 i Aarhus, men bor i dag i København.
Dimitterede fra Forfatterskolen i 2015.
Debuterede med romanen 'Lageret Huset Marie' i 2015.
Udgav sidste år sit andet værk, novellesamlingen 'Efter solen', der nu er i spil til en Nordisk Råds Litteraturpris.
Bogekspert Klaus Rothstein fra 'Skønlitteratur på P1' er én af dem, der har læst 'Efter solen'.
- Det er mærkelige noveller, som man godt kan kalde fantastiske noveller – forstået på den måde, at de ligger i forlængelse af den almindelige virkelighedsverden.
- Samtidig er det noveller, der udtrykker en klimabekymring på en handlingsmættet og ret eksperimenterende facon, siger Klaus Rothstein.
Klima, sæd og parfumeret bodyshowerI en af novellerne følger man en 15-årig såkaldt beach boy, der arbejder som prostitueret i Mexico.
I en anden møder læseren parret Rachel og Antonio, der kæmper med sorgen efter at have mistet deres tvillingedøtre.
Da Litteratursiden.
dk anmeldte 'Efter solen' sidste år, roste anmelderen Jonas Eika for at være 'miljøtegningens og væskernes mester' – kropsvæskerne, forstås.
Det flyder bogstaveligt talt med sæd, blod, parfumeret bodyshower, aftersun og vand.
Anmeldelse på Litteratursiden.
dk- Samlingens forførende sci-fi-noveller svæver mellem virkelighed, fantasi og syrede syner.
De er optaget af krop og (krops)væsker, imens de positionerer mennesker over for andre mennesker eller organismer/teknologiske størrelser.
- Det flyder bogstaveligt talt med sæd, blod, parfumeret bodyshower, aftersun og vand, skrev Litteraursiden.
dk i 2018.
Og da Politiken gav den fire hjerter i sommer, skrev en chokeret anmelder om værket:- Der er scener i disse noveller, jeg har læst med halvlukkede øjne og bogen i strakt arm, ligesom når man sætter hånden for øjnene i biografen og kun ser ud mellem fingrene.
Klaus Rothstein forklarer, at Jonas Eikas fokus på klima og kroppen ligger meget godt i tråd med, hvad der rører sig i litteraturens verden for tiden.
- Både klima, krop og natur fylder meget i litteraturen lige nu, siger han.
Nordisk Råds Litteraturpris gik senest til Danmark i 2017, da Kirsten Thorup modtog den for sin roman 'Erindring om kærligheden'.
Udover æren, følger der også 350.
000 kroner med prisen.
Om Jonas Eika vinder prisen i år, afsløres 29.
oktober.
FacebookTwitterKopier linkEmner:Helle Helle (forfatter)|Klaus Rothstein (journalist)|Litteratur|Nordisk Råd|Mexico




https://www.dr.dk/nyheder/udland/16-aarig-klimaaktivist-til-eu-politikere-i-fejer-jeres-rod-ind-under-gulvtaeppet

Udland16-årig klimaaktivist til EU-politikere: 'I fejer jeres rod ind under gulvtæppet'Unge i Europa har i flere måneder skolestrejket for klimaet.
I dag er tusindvis samlet ved EU's hovedkvarter.
Tusindvis af unge har samlet sig i Belgiens hovedstad for at råbe EU's politikere op.
Af Oliver Fruergaard21.
feb.
2019 kl.
17.
00Bemærk: artiklen er mere end 30 dage gammelLæs opTusindvis af belgiske unge demonstrerer i dag for klimaet foran EU's institutioner i Bruxelles.
Det er kulminationen på flere måneders ugentlige klimastrejker - blandt andet fra bevægelserne Youth Climate Strike og Fridays For Future, der er er nået skoleelever verden over.
Fælles for de unge er, at de demonstrerer i stedet for at gå i skole.
Fælles for dem er også, at de går i fodsporene på den 16-årige Greta Thunberg fra Sverige.
Læs også:16-årige Greta kæmper for klimaet i sort og hvidt: Der findes ingen gråzoner, når det kommer til overlevelseGreta Thunberg under skolestrejken foran den svenske Rigsdag i november.
Siden sidste år har hun jævnligt siddet foran Rigsdagen i Stockholm og strejket for at gøre opmærksom på klimaforandringerne.
Nu er hun bannerfører og skal lede dagens protester i Bruxelles.
Svenskeren er blevet verdenskendt, blandt andet efter hun var til stede på 2018 klimatopmødet i Polen, hvor hun ikke var bange for at tale i skarpe vendinger til politikerne.
Greta Thunberg ledte an med sit efterhånden ikoniske 'Skolestrejke for klimaet'-skilt, som har været med hende, siden hun startede demonstrationerne i Sverige sidste år.
 Ifølge belgisk politik er omkring 7500 skoleelever mødt op til dagens demonstration.
 Greta Thunberg har fået heltestatus og er blevet 'galionsfigur' blandt klimabekymrede unge, lyder det fra DR's korrespondent Michael Reiter.
 Over de seneste måneder er klimabevidstheden vokset blandt de unge.
 'Hvis I synes, vi bør være i skole i stedet, foreslår vi, at I tager vores plads i gaderne og strejker fra jeres arbejde', sagde Greta Thunberg i dag.
 'Vores politiske ledere har spildt årtier på fornægtelse', lød det i dag fra Greta Thunberg.
1 / 6Greta Thunberg ledte an med sit efterhånden ikoniske 'Skolestrejke for klimaet'-skilt, som har været med hende, siden hun startede demonstrationerne i Sverige sidste år.
1 / 6Ifølge belgisk politik er omkring 7500 skoleelever mødt op til dagens demonstration.
2 / 6Greta Thunberg har fået heltestatus og er blevet 'galionsfigur' blandt klimabekymrede unge, lyder det fra DR's korrespondent Michael Reiter.
3 / 6Over de seneste måneder er klimabevidstheden vokset blandt de unge.
4 / 6'Hvis I synes, vi bør være i skole i stedet, foreslår vi, at I tager vores plads i gaderne og strejker fra jeres arbejde', sagde Greta Thunberg i dag.
5 / 6'Vores politiske ledere har spildt årtier på fornægtelse', lød det i dag fra Greta Thunberg.
6 / 6- I er ikke modne nok til at tale lige ud ad posen, sagde hun om det, hun ser som politikernes manglende klimaindsats og fortsatte:- Selv den byrde lader I os børn tage os af.
Samme tone lagde hun ud med, da hun klokken 10 i morges gik på talerstolen i EU-Parlamentet.
- Politikerne fejer deres rod ind under gulvtæppet, så vores generation kan rydde op efter dem, lød det blandt andet fra Greta Thunberg.
Vil skubbe til klimadebattenSammen med tusindvis af andre demonstranter håber hun at tale en klimastemning op før Europa-Parlamentsvalget til maj, vurderer DR's korrespondent Michael Reiter.
Vi ved godt, at flere politikere ikke vil tale med os - vi gider heller ikke at tale med dem.
De skal tale med forskerne i stedet, for vi gentager bare, hvad de har sagt i årtier.
Greta Thunberg- Vi ser, at mange europæiske partier og politikere sætter klimaspørgsmål højt på dagsordenen.
Så skoleeleverne er katalysatorer for en klimadebat, som synes at tage fart, siger han.
Det er dog ikke alle, der er lige begejstrede for de unges klimakamp.
Greta Thunberg har nemlig fået kritik for at være naiv og ikke forstå sammenhængene, når hun debatterer klima med de voksne politikere, fortæller Michael Reiter.
- For eksempel når hun kræver, at Tyskland dropper kulkraft hurtigere end planlagt.
Så bliver hun og bevægelsen klandret for at forlange for lette løsninger på komplicerede problemstillinger, siger han.
I dag valgte Greta Thunberg så at adressere politikernes modvilje mod at lytte til de unge.
- Vi ved godt, at flere politikere ikke vil tale med os - vi gider heller ikke at tale med dem.
De skal tale med forskerne i stedet, for vi gentager bare, hvad de har sagt i årtier, sagde Greta Thunberg.
'Politikerne vil tale om alt andet end klimaproblemerne'I takt med at klimademonstrationerne er blevet en ugentlig tradition blandt mange skoleelever, er der opstået debat om, hvorvidt det er i orden at pjække fra skole for at demonstrere.
Både undervisningsministeriet i Belgien og forældre har presset på, for at eleverne passer deres skole - og det har fået mange til at overveje at blive væk, lyder det fra Michael Reiter.
Greta Thunbergs tilstedeværelse trak demonstranter til Bruxelles.
- Nogle af dem, der arrangerer demonstrationerne, siger, at flere er bange for deres forældres sanktioner, og derfor bliver de i skole.
Greta Thunberg påpeger, at politikerne "desperat forsøger at fjerne fokus fra klimaproblemerne".
- Hvis I synes, vi bør være i skole i stedet, foreslår vi, at I tager vores plads i gaderne og strejker fra jeres arbejde, lød det fra fra Greta Thunberg, der mener, at politikerne opfører sig som "forkælede, uansvarlige børn", hvis de "venter på, at håbet kommer af sig selv".
Michael Reiter vurderer, at hun er grunden til, at mange af de unge i dag er dukket op.
- Det, at Greta Thunberg deltager i dag, får mange til at trodse de forskellige påbud og være med alligevel, siger han.
Det anslås, at 7500 mennesker deltager i dagens demonstration.
Der har før været op mod 35.
000 deltagere.
FacebookTwitterKopier linkEmner:EU|Europa-Parlamentet|Klimaændringer|Bruxelles|EU-forhold




https://www.dr.dk/nyheder/penge/haandvaerk-rengoering-og-hotel-det-laver-udlaendinge-med-job-i-danmark

PengeHåndværk, rengøring og hotel: Det laver udlændinge med job i DanmarkPolakker, tyskere og rumænere er vilde med at arbejde i Danmark, viser nye tal.
Også mange briter, svenskere og litauere har valgt at finde job i Danmark, viser nye tal.
Af Maja Lærke Maach21.
feb.
2019 kl.
14.
00Bemærk: artiklen er mere end 30 dage gammelLæs opAldrig før har så mange udlændinge arbejdet i Danmark.
Især østeuropæerne betragter Danmark som et attraktivt sted at få arbejde, blandt andet fordi de ofte kan få en bedre løn, end de kan i deres hjemland.
Sidste år var der 215.
314 udenlandske beskæftigede på virksomheder i Danmark, og det er en stigning på 7,5 procent sammenlignet med 2017.
Det viser en ny analyse fra Dansk Metal, som mener at kunne aflive en myte om, at udlændinge ikke længere kommer til landet for at arbejde.
Her kan du se, hvor de udenlandske arbejdstagere typisk kommer fra, og i hvilke brancher, som flest arbejder i.
Læs også:Aldrig har så mange udlændinge arbejdet i danske virksomhederUdlændinge i Danmark top 6-10•Her kommer de fra:•6.
Litauen•7.
Tyrkiet•8.
Norge•9.
Ukraine•10.
Italien•Her arbejder de:•6.
Bygge og anlæg•7.
Transport•8.
Landbrug, skovbrug og fiskeri•9.
Undervisning•10.
Videnservice (Fx.
forskere, dyrlæger, revision, reklame, konsulenter)•Kilde: Dansk Metal, tal fra 2018FacebookTwitterKopier linkEmner:Dansk Metal|Erhverv|Italien|Litauen|Norge




https://www.dr.dk/nyheder/regionale/syd/37-aarig-delte-doedsfoto-paa-facebook-nu-er-han-frikendt

Syd- og Sønderjylland37-årig delte dødsfoto på Facebook: Nu er han frikendtRetten i Sønderborg har i dag frifundet manden, der lagde et billede på Facebook af dødsulykke.
Trafikken stod stille på den sønderjyske motorvej efter den voldsomme tågeulykke 12.
marts 2018.
DET ER IKKE DETTE BILLEDE, SOM BLEV DELT.
(© (c) DR)Af Louise Mandrup (interview) og Mai Jessen21.
feb.
2019 kl.
14.
43 | opdateret 21.
feb.
2019 kl.
15.
54Bemærk: artiklen er mere end 30 dage gammelLæs opEn 37-årig mand fra Padborg er blevet frifundet i sag efter at have delt billeder på Facebook af en voldsom dødsulykke.
Det har Retten i Sønderborg afgjort i dag.
Ulykken skete i marts sidste år, hvor den Sønderjyske Motorvej var indhyllet i en tæt tåge.
Straffeloven § 264 dMed bøde eller fængsel indtil seks måneder straffes den, der uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget offentligheden.
Bestemmelsen finder også anvendelse, hvor meddelelsen eller billedet vedrører en afdød person.
Kilde: RetsinformationHer blev en firehjulstrækker klemt mellem to lastbiler.
Ulykken kostede to mennesker livet.
De blev dræbt på stedet, mens 20 personer blev kvæstet.
Læs også:Prebens far dræbt i tågeulykke: Nysgerrige bilister tog billeder og lagde dem på FacebookSkrev kommentar til billedeMotorvejen bliver spærret i begge retninger, så redningsmandskab kunne komme frem og behandle de kvæstede.
Imens gik trafikken i stå, og ifølge Syd- og Sønderjyllands Politi steg flere bilister ud med mobiltelefonen i hånden og tog billeder helt tæt på ulykken.
Blandt dem var ifølge politiets oplysninger den 37-årige, der tog billeder af den forulykkede firehjulstrækker.
På Twitter opfordrede Syd- og Sønderjyllands Politi til, at bilisterne straks stoppede med at tage billeder fra ulykken.
 DR)Efterfølgende lagde han billederne på Facebook, og af anklageskriftet fremgår det, at den 37-årige kommenterede billedet med:”Ham i den røde var der ingen livstegn fra overhovedet”Ingen personer på billedetI retten forklarede dommerne deres afgørelse med, at man i billedet kun kunne se en rød beskadiget bil, der var ugenkendelig - ingen personer kunne ses.
I så fald havde det været en anden sag.
Forsvareren, Hans Henrik Wurlitzer, lagde i sagen vægt på, at de kvæstede ikke kunne identificeres på billederne.
Derfor mente han, at den 37-årige var uskyldig.
- Det, man kunne se, var ulykkesbilen, og den var i en stand, så man ikke kunne regne ud, hvem der eventuelt sad i bilen.
Derfor er sagen ikke omfattet straffeloven, forklarer han.
Men anklagemyndigheden mente, at motivet i billedet var genkendeligt for de pårørende.
Derfor var det ifølge anklager Gynna Sandberg nok til, at loven var overtrådt.
- Vi er klar over, at der ikke var et billede af de afdøde, men vi mener, at billedet af bilen er så stærkt krænkende for de pårørende og personerne i bilen, at det ikke er sådan, man skal huskes på Facebook, siger hun.
Forsvarer: Jura kan halte efter moralMed dommen i dag blev grænsen for, hvornår man må dele billeder af ulykker, kridtet yderligere op.
- Man må vise billeder af trafikulykker, bare man ikke viser billeder af personer, der er kommet alvorligt til skade eller er afgået ved døden, siger Hans Henrik Wurlitzer.
Den tiltalte har tidligere forklaret, at han efter en til to timer igen fjernede billedet fra sin Facebook-side af moralske årsager.
- Jura, etik og moral skulle gerne gå hånd i hånd, men nogle gange kan juraen halte lidt bagefter, erkender den tiltaltes forsvarsadvokat.
Den tiltalte var ikke selv mødt op i Retten i Sønderborg i dag, da han bor i udlandet, meddelte forsvarsadvokaten, da sagen gik i gang.
Preben Jessen, sønnen til en af de dræbte, har ikke ønsket at kommentere sagen.
Artiklen er opdateret med citat fra anklager ved Syd- og Sønderjyllands Politi Gynna Sandberg og den tiltaltes forsvarsadvokat, Hans Henrik Wurlitzer.
FacebookTwitterKopier linkEmner:Syd- og Sønderjyllands Politi|Facebook|Ulykker|Jylland|Sønderborg




https://www.dr.dk/sporten/cykling/tourdefrance/hvad-hvor-og-hvornaar-fakta-om-tour-de-france-i-danmark

Tour de France til DanmarkSe temaTour de FranceHvad, hvor og hvornår?
Fakta om Tour de France i DanmarkTour de France kommer til Danmark i 2021.
Få et overblik over begivenheden her.
Tour de France i Danmark blev præsenteret på Københavns Rådhus.
Af Mette Richardt21.
feb.
2019 kl.
13.
31Bemærk: artiklen er mere end 30 dage gammelLæs opTour de France starter i Danmark i 2021.
Planerne blev i dag præsenteret på Københavns Rådhus af statsminister Lars Løkke Rasmussen (V), erhvervsminister Rasmus Jarlov (K) og Københavns overborgmester, Frank Jensen (S).
190 lande og flere milliarder seere vil se med, når Danmark i juli over tre dage lægger asfalt til tre etaper af cykelløbet Tour de France.
Få et overbllik over, hvad vi ved indtil videre:1Hvor og hvornårRytterne kan cykle i meget vind på turen over Storebælt.
Arkivfoto.
Der køres tre etaper i Danmark fredag den 2.
, lørdag den 3.
og søndag den 4.
juli 2021.
Rytterne kommer på turen gennem Danmark forbi byerne København, Roskilde, Nyborg, Vejle og Sønderborg.
2EtaperneRuten i København går forbi Amalienborg.
Arkivfoto.
Første etape: 13 kilometer enkeltstart i København.
Åbningsetapen starter ved H.
C.
Andersens Boulevard og slutter på Rådhuspladsen i København.
Ruten vil gå gennem hjertet af København og passere forbi blandt andet Amalienborg, Nyhavn og Christiansborg.
Anden etape: 190 kilometer fra Roskilde til Nyborg.
Anden etape starter centralt i Roskilde.
Ruten ender i Nyborg og vil på vejen passere over Storebæltsbroen, hvor der forventes mulighed for sidevind og chancer for udbrud.
Tredje etape: 170 kilometer fra Vejle til Sønderborg.
Den sidste danske etape starter i Vejle, hvor ruten blandt andet passerer Jellingstenene, og slutter i Sønderborg, hvor lufthavnen ligger cirka fem kilometer fra slutfeltet.
3BegivenhedenTidligere erhvervsminister Troels Lund Poulsen og Københavns overborgmester Frank Jensen overbringer i  2016 Danmarks bud på Tour de France til løbsdirektør Christian Prudhomme.
Det er to et halvt år siden, Danmark officielt afgav bud på en Grand Départ.
Undervejs har både kongefamilien, regeringen, kommuner og regioner, Wonderful Copenhagen og Sport Event Denmark arbejdet målrettet for at få løbet til Danmark.
Tour de France bliver en af de største sportsbegivenheder, der er afholdt i Danmark.
Det transmitteres i 190 lande og har rundt regnet 3,5 milliarder tv-seere under løbet.
Over 900.
000 tilskuere ventes at overvære de tre etaper i Danmark fra sidelinjen.
4ØkonomienDet er dyrt at holde Tour de France.
Men man kan også tjene mange penge ved det.
Arkivfoto.
Budgettet er sat til 88 millioner kroner, som finansieres ved 17 millioner kroner fra staten, 55 millioner kroner fra kommunerne og 15 millioner kroner fra regionerne.
Dertil forventes cirka 1 millioner kroner finansieret ved andre bidrag, eksempelvis sponsorindtægter.
En rapport udarbejdet af Deloitte i forbindelse med afvikling af den seneste Grand Départ afholdt uden for Frankrig (Düsseldorf i 2017) viser, at de økonomiske gevinster for Düsseldorf var i omegnen af 64 millioner euro (cirka 478 millioner kroner).
Kilde: Erhvervsministeriet.
FacebookTwitterKopier linkEmner:Frank Jensen (politiker)|København|Lars Løkke Rasmussen (politiker)|Socialdemokraterne|Økonomi




https://www.dr.dk/nyheder/regionale/fyn/bandekonflikt-i-gang-politiet-forlaenger-forhoejet-straf-i-vollsmose

FynBandekonflikt i gang: Politiet forlænger forhøjet straf i VollsmoseFor en måned siden oprettede politiet en særlig straf- og visitationszone i Vollsmose.
Nu har der igen været en skudepisode.
Oprettelsen af en skærpet strafzone betyder, at straffen for visse former for utryghedsskabende kriminalitet begået i strafzonen stiger til det dobbelte.
(Arkivfoto) Af Sine Skott21.
feb.
2019 kl.
12.
55 | opdateret 21.
feb.
2019 kl.
14.
35Bemærk: artiklen er mere end 30 dage gammelLæs opLaver du kriminalitet i Vollsmose, så er straffen hårdere, end hvis du laver det i en anden bydel af Odense.
Endnu en gang har der været en skudepisode på Bøgetorvet, og derfor forlænger politiet visitationszonen og den skærpede strafzone frem til 7.
marts.
Skærpet strafzoneI et begrænset område fordobles straffen for en række forbrydelser.
Det er blandt andet forbrydelser som vold, trusler, afpresning og hærværk.
En strafzone kan kun indføres, hvis der er et ekstraordinært kriminalitetsbillede i området.
Kilde: JustitsministerietIngen blev ramt under skudepisoden i går aftes.
Men Fyns Politi er overbeviste om, at hændelsen er et led i den igangværende bandekonflikt mellem to grupperinger.
- Jeg har ikke noget detaljeret om de grupperinger.
Men det er korrekt, at der er en igangværende konflikt, forklarer vicepolitiinspektør Anders Sims-Nielsen og fortsætter:- Det har vores store fokus på flere spor, blandt andet har vi øget patruljeringen i Vollsmose for at sikre trygheden.
Læs også:Politiet indfører dobbelt straf i VollsmoseUd over flere betjente i området, så håber Fyns Politi, at en forlængelse af zonerne kan sikre, at borgerne føler sig trygge oven på de to seneste skudepisoder.
- Vi bruger det som et juridisk middel til at komme efter dem, der har onde hensigter, forklarer Anders Sims-Nielsen.
I området inden for den røde streg vil der være skærpet strafzone.
Visitations- og strafzonen blev første gang indført i slutningen af januar, efter der var blevet afgivet flere skud i Bøgeparken i Vollsmose i forbindelse med et igangværende opgør mellem lokale kriminelle grupperinger i området.
Her ramte skuddene heller ikke nogen mennesker.
FacebookTwitterKopier linkEmner:Kriminalitet|Vollsmose|Fyns Politi|Politi|Fyn




https://www.dr.dk/nyheder/penge/maersk-efter-skuffende-regnskab-ramt-af-modvind-paa-flere-fronter

PengeMærsk efter skuffende regnskab: Ramt af modvind på flere fronterRederigiganten er udfordret af handelskrig, cyberangreb, brændstofpriser og en overflod af skibe.
- Vi kigger ind i et år, hvor der er mange ting at bekymre sig om, konstaterer Søren Skou, der er administerende direktør for A.
P.
Møller – Mærsk.
Af Kasper Duncan Gram (Video) og DR’s erhvervskorrespondent Jakob Ussing21.
feb.
2019 kl.
14.
04Bemærk: artiklen er mere end 30 dage gammelLæs opSkuffelsen hos investorerne var målbar, da A.
P.
Møller - Mærsk i dag offentliggjorde sit årsregnskab for 2018.
Aktien styrtdykkede oven på nyheden om store problemer med at tjene penge i 2018 på trods af, at selskabets omsætning steg til godt 250 milliarder kroner.
Og beskedne forventninger til 2019, hvor der kun ventes en mindre bedring i indtjeningen, sendte aktien voldsomt ned.
Torsdag formiddag var aktien faldet hele 12 procent en overgang.
- Vi har fået væksten op igen, vi mangler stadigvæk at komme med på indtjeningen, siger Søren Skou, der er administerende direktør for A.
P.
Møller - Mærsk.
Læs også:Mærsk i strid modvind efter beskedne forventninger til 2019Selv om A.
P.
Møller - Mærsk er det danske selskab, der har den suverænt største omsætning, så var det samlede resultat for container- og logistikdelen af selskabet et underskud på knap en milliard kroner.
Og det er altså det, som A.
P.
Møller - Mærsk skal leve af i fremtiden, fordi selskabet næsten er færdig med at skille sig af med alle sine olierelaterede forretninger.
- Vi kigger også ind i et år, hvor der er mange ting at bekymre sig om, påpeger Søren Skou.
Her følger de største udfordringer, som virksomheden står over for i 2019.
1HandelskonflikterA.
P.
Møller - Mærsk venter en meget beskeden vækst i mængden af containere, der skal fragtes globalt i år.
Det skyldes både, at den globale vækst begynder at aftage, samt at handelskonflikter rammer verdenshandlen.
USA's præsident, Donald Trump, har således indført toldsatser på en lang række kinesiske produkter, og kineserne har svaret igen i det, der efterhånden er en handelskrig mellem verdens to største økonomier.
Samtidig truer Donald Trump stadig med at lægge høje toldsatser på europæiske biler og de bildele, som de europæiske bliproducenter sender til USA, og det vil uundgåligt ramme verdens største containerrederi.
- De her handelsdiskussioner er ikke gode for os.
I øjeblikket er der forhandlinger mellem Kina og USA.
Der er også et udestående mellem USA og Europa på det område.
Vi kigger ind i en verdensøkonomi, der er på vej ned i gear, især i Kina og i Europa, hvor vi ser lavere vækst, siger Søren Skou.
2CybertrusselI sommeren 2017 blev Mærsk ramt af et hackerangreb, som har kostet selskabet over en milliard kroner i direkte omkostninger, men som også har sat forandringen af A.
P.
Møller - Mærsk til et selskab, der alene fokuserer på transport og logistik, markant tilbage.
- Det har taget meget lang tid bagefter at få ryddet op og få ombygget systemer, så vi står bedre.
Det har i hvert fald kostet os et halvt år i vores transformation, vurderer Søren Skou.
Nu har selskabet stærkere fokus på bedre virusbeskyttelse, isolering af angreb til enkelte systemer og hurtigere genopbygning.
- Vi brugte 14 dage på at restaurere systemer, og det skulle gerne være 14 timer, fortæller Søren Skou.
3For mange skibe i søenNår A.
P.
Møller - Mærsk kan omsætte for enorme 250 milliarder kroner uden at levere et overskud, så er hovedforklaringen, at der er for mange skibe i søen.
Selv om selskabet fragter massevis af containere, var prisen for fragten simpelthen for lav til at tjene penge i 2018.
Og det skyldes først og fremmest, at både A.
P.
Møller - Mærsk og konkurrenter har bestilt så mange nye skibe, at der er kamp om at få dem fyldt op.
De fleste nye skibe er leveret nu, og derfor tegner det lidt lysere fremadrettet, men det rammer så sammen med en afmatning i den globale vækst.
4BrændstofpriserDet kræver meget brændstof at sejle containere verden rundt.
Derfor har det også haft mærkbar indflydselse, at oliepriserne er steget i 2018 - og den udvikling er vel at mærke fortsat i år.
- Vores brændstofregning blev en milliard dollar højere end i 2017, og det var svært for os at kompensere for det.
Vi har også en oliepris, som er steget pænt her den sidste måneds tid, og det er ikke positivt, understreger Søren Skou.
5Men.
.
.
Der er dog også lyspunkter.
På den positive front fremhæver den administerende direktør, at selskabet har haft succes med opkøbet af det tyske rederi Hamborg Süd.
Det har både leveret flere besparelser end ventet, og samtidig sejler det især på ruter, der kun er påvirket af handelskonflikter i mindre grad.
Desuden har selskabet i meget stor grad fået digitaliseret kundetransaktionerne og forlod 2018 med den største kundetilfredshed nogensinde, fremhæver topchefen.
På trods af udfordringerne forventer Søren Skou fortsat at kunne nå at indfri målet om at have gjort A.
P.
Møller - Mærsk til en succesrig forretning med store overskud senest i 2021, som han lovede, da han blev selskabets øverste direktør i 2016.
FacebookTwitterKopier linkEmner:A.
P.
Møller-Mærsk|Donald Trump (politiker)|USA|Økonomi|Virksomhedsøkonomi




https://www.dr.dk/nyheder/politik/se-danmarkskortet-kommuner-betaler-millioner-laegge-vej-til-tour-de-france

PolitikSe Danmarkskortet: Kommuner betaler millioner for at lægge vej til Tour de FranceDet koster 88 millioner kroner at få cykelløbet til Danmark.
De første tre etaper af Tour de France 2021 køres i Danmark.
Staten, regioner og kommuner har tilsammen betalt løbsarrangøren 88 millioner kroner.
Af Rikke Gjøl Mansø og Emil Ingvorsen21.
feb.
2019 kl.
13.
30 | opdateret 22.
feb.
2019 kl.
14.
29Bemærk: artiklen er mere end 30 dage gammelLæs opBåde regeringen, regioner og kommuner spytter millioner af kroner i de tre første etaper af Tour de France, der i sommeren 2021 vil blive kørt i Danmark.
Staten betaler 17 millioner kroner til den franske løbsarrangør, kommunerne på ruten betaler tilsammen 55 millioner kroner og i alt 15 millioner kroner kommer fra regionerne.
Derudover forventer arrangørerne at hente én million kroner ved sponsorindtægter og andre bidrag.
Det viser en oversigt fra Erhvervsministeriet.
De i alt 88 millioner kroner er blandt andet regningen til at få lov til at lægge landeveje til "Grand Départ" af Tour de France, men skal også bruges til markedsføring og til udgifter til det danske sekretariat, der stå for afviklingen.
Derudover kommer der også em række andre udgifter ude i de enkelte kommuner, så beløbet ventes at komme op i et stykke over 100 millioner kroner.
Nyborg, hvor den anden etape skal slutte, har eksempelvis afsat fem millioner kroner til "supplerende udgifter" udover de 10 millioner kroner, som den østfynske by betaler til selve touren.
Flere af de øvrige kommuner forventer også at skulle bruge i omegnen af fem millioner kroner udover regningen til løbarrangøren, oplyser de til DR.
Se herunder de enkelte kommuner og regioners udgifter til Tour de France - fraregnet eventuelle supplerede udgifter:Artiklen fortsætter under grafikkenMinister: Millionerne vil blive tjent ind rigtig mange gangeDet er et "fund for de penge", mener erhvervsminister Rasmus Jarlov (K):- Der kommer til at flyve helikoptere, der viser live-billeder af det danske landskab.
Vi mener, de penge vil blive tjent ind rigtig mange gange.
Det viser erfaringerne også fra de andre byer, der har haft en Grand Départ før.
Der har været et kæmpe overskud, siger ministeren under præsentationen på Københavns Rådhus.
- Der vil være turister, der kommer til undervejs, og der vil være en meget stor varig reklameværdi for Danmark.
Så det er ubetaleligt, at vi får den eksponering, tilføjer Rasmus Jarlov.
Den seneste Grand Départ (Tour-start), der blev afholdt uden for Frankrig, var i Düsseldorf i 2017, og her lød de økonomiske gevinster på cirka 478 millioner kroner, viser en rapport fra Deloitte.
Reklameværdien for den tyske by er anslået til cirka 3,3 milliarder kroner.
FacebookTwitterKopier linkEmner:Det Konservative Folkeparti|Rasmus Jarlov (politiker)|Frankrig|Økonomi|Tyskland




https://www.dr.dk/sporten/cykling/tourdefrance/borgmester-aergrer-sig-over-manglende-tour-de-france-til-odense

Tour de France til DanmarkSe temaTour de FranceBorgmester ærgrer sig over manglende Tour de France til OdenseOdenses borgmester, Peter Rahbæk Juel (S), glæder sig dog over, at Tour de France-feltet trods alt kommer til Fyn.
Tour de Frances anden etape i 2021 slutter i Nyborg og ikke Odense, og det ærgrer storbyens borgmester.
21.
feb.
2019 kl.
12.
42Bemærk: artiklen er mere end 30 dage gammelLæs opTour de France lægger ikke vejen forbi Odense, når verdens største cykelløb kommer til Danmark i 2021.
Dermed misser Odense Kommune muligheden for at få rytterne til deres by, som statsminister Lars Løkke Rasmussen (V) ellers tidligere har meldt ud.
Det ærgrer borgmester i Odense Kommune, Peter Rahbæk Juel (S).
- For det første er jeg inderst inde glad for, at Tour de France kommer til Danmark, og det kommer til Fyn.
- Men når det er sagt, så er jeg selvfølgelig også ærgerlig over, at Odense ikke blev målby, da det var den ambition, vi gik ind med i forhandlingerne med staten, siger Peter Rahbæk Juel.
Har vidst det i lang tidBorgmesteren har kendt til udfaldet siden udgangen af november.
- A.
S.
O.
(arrangør af Tour de France, red.
) havde det krav, at de af sportslige årsager gerne ville have, at løbet sluttede umiddelbart efter Storebæltsbroen, så der er god mulighed for sidevindskørsel og dermed drama på 2.
etape, siger Peter Rahbæk Juel.
Det var ifølge borgmesteren kommunen selv, der valgte at trække sig, da de kendte til kravet.
- De penge, vi har reserveret, dem har vi selvfølgelig ikke brugt.
- Vi har lagt en del mandetimer i at lave forarbejdet.
De timer kommer jo ikke tilbage igen, men jeg glæder mig over, at løbet kommer til Fyn, og det tager jo ikke mere end 15 minutter i toget at tage til Nyborg, siger Peter Rahbæk Juel.
Kan mærkes alligevelHan forventer, at Odense alligevel kommer til at mærke Touren i kraft af hotelbookinger i byen.
Københavns overborgmester, Frank Jensen (S), forklarer de sportslige hensyn, der ligger bag beslutningen om at droppe Odense som målby og i stedet lægge målet på 2.
etape i Nyborg.
- Odense har gjort et fantastisk stykke arbejde, men af sportslige hensyn ønskede Prudhomme og hans hold, at målstregen skulle være tættere på broerne, siger Frank Jensen.
Tourens løbsdirektør, Christian Prudhomme, forklarer, hvorfor det er vigtigt, at etapen slutter kort efter turen over Storebælt.
- Vind er måske endnu vigtigere end bjerge.
Vi er kede af det på Odenses vegne, men af sportslige hensyn er det vigtigt og nødvendigt med målstreg tæt på broerne, siger Christian Prudhomme.
De præcise detaljer for ruten er endnu ikke helt på plads.
/ritzau/FacebookTwitterKopier linkEmner:Frank Jensen (politiker)|Lars Løkke Rasmussen (politiker)|Odense|Socialdemokraterne|Lokalpolitik




https://www.dr.dk/nyheder/kultur/sydkoreas-regering-ville-begraense-antallet-af-ensartede-popstjerner-saa-blev-folk

KulturSydkoreas regering ville begrænse antallet af 'ensartede' popstjerner.
Så blev folk rasendeSydkoreansk ministerium opgiver nye retningslinjer rettet mod K-popstjerner, skriver avis.
Den sydkoreanske pigegruppe Momoland optrådte i Gangwon-do, Sydkorea, tidligere på måneden.
(© Scanpix)Af Kasper Madsbøll Christensen21.
feb.
2019 kl.
12.
05Bemærk: artiklen er mere end 30 dage gammelLæs opDe er tynde, lyse i huden og går med centimetertyk makeup.
Sydkoreas K-popstjerner ligner ofte hinanden, mener landets ministerium for kønsligestilling og familie.
Alt for ofte.
Derfor fremsatte ministeriet et sæt retningslinjer, der skulle begrænse antallet af 'ensartede' popstjerner, skriver South China Morning Post.
Ministeriet mente simpelthen, at idolerne inden for K-pop (Korean pop), der medvirker i diverse fjernsynsprogrammer, alt for ofte er tynde, lyse i huden, har ens frisurer og bærer tyk makeup og afslørende tøj.
Nu har ministeriet dog droppet retningslinjerne, før de overhovedet er vedtaget, på grund af det, South China Morning Post kalder en 'rasende befolkning'.
En politiker fra et oppositionsparti har desuden sagt, at regeringen ikke burde diktere befolkningens udseende.
Hør Psys 'Gangnam Style', mens du læser videre.
Psy - Gangnam StyleFår plastikkirurgi inden sangdebutSydkoreanske nyhedsmedier har forholdt sig særdeles kritisk overfor retningslinjerne, og flere af dem ønsker, at man helt sløjfer kønsligestillings- og familieministeriet, som de mener er spild af skatteborgernes penge.
En unavngiven talskvinde for ministeriet siger til South China Morning Post, at retningslinjerne er blevet misforstået.
Talskvinden forklarer, at man med retningslinjerne har forsøgt at beskytte unge seere mod at blive bombarderet med billeder af k-popstjerner, der er blevet manipuleret eller skabt til at se ud på en bestemt måde.
Læs også:To danske venner skriver hits for Asiens vildeste popstjerner: Nu topper de vigtig hitlisteDet sydkoreanske boyband B1A4 til den tredje 'KCON K-Pop Convention' i Los Angeles, USA, i 2014.
Afdelingsleder i ministeriet, Son Yu-mi, fortæller, at man nu vil droppe de 'kontroversielle dele' af retningslinjerne.
- Vi vil ændre i retningslinjerne efter at have rådført os med eksperter og radio- og tv-selskaber, siger hun til avisen.
Ifølge South China Morning Post er det en 'åben hemmelighed', at potentielle K-popstjerner gennemgår flere års sang- og dansetræning samt plastikkirurgi, før de gør deres debut.
Læs også:Mest sete video på bare et døgn: Koreansk boyband slår Taylor Swift-rekord på YoutubeFacebookTwitterKopier linkEmner:Pop og rock|Kina|Sydkorea|Det Konservative Folkeparti|Skønheds- og sundhedsprodukter




https://www.dr.dk/sporten/cykling/tourdefrance/kronprinsen-om-tour-de-france-i-danmark-det-rorer-ved-mine-franske

Tour de France til DanmarkSe temaTour de FranceKronprinsen om Tour de France i Danmark: 'Det rører ved mine franske rødder'Tour-direktør Prudhommes besøg i Danmark har overbevist ham om, at vi kan løfte opgaven, mener kronprinsen.
Tobias Sydradal (video) og Christian Nordkap (interview)21.
feb.
2019 kl.
11.
55Bemærk: artiklen er mere end 30 dage gammelLæs opCykelløbet Tour de France er blandt de største begivenheder i verden, mener kronprins Frederik.
Derfor er han også begejstret for, at det i 2021 begynder i Danmark.
- Det her er jo en top-3 begivenhed i verden, siger han på et pressemøde.
Aldrig før har en del af ruten til cykelløbet ligget så langt mod nord.
Foruden en stor dansk indsats for at bringe løbet til Danmark skyldes resultatet ifølge kronprinsen også, at vi som folk generelt er glade for at cykle.
- Vi har glæde for cyklen.
Vi er en cykelnation, så det er åbenbart, at vi skal have Grand Depart.
Kan tiltrække flere turisterKronprinsen tror også, at cykelløbet kan tiltrække flere turister til Danmark fra Frankrig og Sydeuropa, siger han til DR Nyheder.
- Det rører ved mine franske rødder, og jeg regner med, at den franske befolkning begynder at opdage, at der er noget, som hedder Danmark oppe mod nord, og siger 'måske skal vi på ferie, hvis ikke før så i 2021 i forbindelse med Tour de France'.
- Det er rigtig vigtigt, at vi også får tiltrukket nogle sydeuropæere til Nordeuropa.
Mange franskmænd, jeg kender, siger, 'jamen, der jo koldt og vådt', og det har de delvist ret i, men vi har også meget andet at byde på blandt andet inden for gastronomien, siger han.
Tour-direktør overbevistDesuden har direktøren for Tour de France besøgt Danmark flere gange de seneste fem år, og de besøg har været med til at sikre Danmark tour-starten, vurderer kronprins Frederik.
- Han er blevet mere og mere overbevist om, at vi kan løfte den opgave, fordi vi har erfaring med at løfte store sportsbegivenheder.
Kronprins Frederik sammen med statsminister Lars Løkke Rasmussen, Tour de France direktør Christian Prudhomme, Københavns overborgmester Frank Jensen og erhvervsminister Rasmus Jarlov efter pressemøde om Tour de France på Københavns Rådhus.
De seneste år har Danmark blandt andet været værtsland for VM i håndbold og VM i ishockey.
Desuden begyndte cykelløbet Giro d'Italia i 2012 i Herning.
Da de tre danske Tour-etaper blev præsenteret på et pressemøde torsdag formiddag tog kronprinsen også ordet på fransk.
Her sagde han blandt andet, at begivenheden vil styrke båndet mellem Danmark og Frankrig.
/DR Nyheder/FacebookTwitterKopier linkEmner:Frankrig|Cykelsport|Royalt|Italien|Turisme




https://www.dr.dk/sporten/cykling/tourdefrance/officielt-tour-de-france-kommer-til-danmark

Tour de France til DanmarkSe temaTour de FranceOfficielt: Tour de France kommer til DanmarkPå et pressemøde på Københavns Rådhus er det netop blevet bekræftet, at Tour de France kommer til Danmark i 2021.
Af Kasper Aleksander Thrane21.
feb.
2019 kl.
11.
12 | opdateret 21.
feb.
2019 kl.
11.
12Bemærk: artiklen er mere end 30 dage gammelLæs opEfter en del forvirring blev det i dag officielt, at Tour de France kommer til Danmark i 2021.
Det blev bekræftet på et pressemøde på Københavns Rådhus her til formiddag.
I går fortalte løbsdirektøren for Tour de France, Christian Prudhomme, det franske medie Europe 1, at tour-starten i 2021 kommer til Danmark.
Det blev dog ikke endeligt bekræftet, men i dag holdt statsminister Lars Løkke Rasmussen (V) pressemøde sammen med erhvervsminister Rasmus Jarlov (K) og Københavns overborgmester, Frank Jensen (S), hvor det altså endeligt blev officielt.
- Der var engang.
Sådan begynder mange eventyr.
Og i dag skriver vi endnu et dansk eventyr, eller vi bekræfter det i det mindste.
Det var ikke fake news i går.
Det er en drøm, der går i opfyldelse, sagde Lars Løkke Rasmussen på pressemødet.
- Denne mulighed faldt ikke ned fra himlen.
Det er resultatet af hårdt og dedikeret arbejde.
Tak til alle, der har være involveret, I har gjort et fantastisk stykke arbejde.
Tre etaperDet bliver ikke kun en enkelt dag i det danske for Tour de France-feltet.
Rytterne skal undervejs besøge både Sjælland, Fyn og Jylland, inden turen går mod syd.
Åbningsetapen, som også kaldes 'Grand Départ', bliver en cirka 13 kilometer lang enkeltstart rundt i det centrale København.
På andendagen går ruten fra Roskilde til Nyborg, hvor der meget vel kan komme dramatik for alle pengene, når rytterne skal over Storebæltsbroen med en forventet sidevind, der kan splitte feltet.
På tredje etape skal rytterne køre fra Vejle til Sønderborg, hvorefter Touren altså fortsætter i Frankrig.
Etaperne i Danmark køres den 2.
, 3.
og 4.
juli.
Cykelglade DanmarkIfølge Tour-direktør, Christian Prudhomme, var det åbenlyst, at Touren blev nødt til at komme forbi cykelglade Danmark.
- Det er en stor ære for os.
Og vi er stolte af, at vi får Tour-starten i København.
- Jeg har under mine besøg i Danmark indset, hvor stor passion, I har for Touren.
Jeg var meget imponeret af VM i cykling i Danmark 2011, sagde han på pressemødet.
Han tilføjer, at han med begejstring ser frem til, at feltet passerer Storebæltsbroen.
Også kronprins Frederik var til stede ved pressemødet, hvor han talte fransk.
- Jeg er overbevist om, at alle danskere vil være med til at gøre det til en særlig begivenhed sammen med jer.
- Vi venter utålmodigt på 2021, lød det fra kronprinsen.
FacebookTwitterKopier linkEmner:Frank Jensen (politiker)|Lars Løkke Rasmussen (politiker)|Venstre|Frankrig|Cykelsport




https://www.dr.dk/nyheder/indland/festival-og-tour-paa-en-og-samme-dag-bliver-det-den-vildeste-loerdag-i-roskildes

Tour de France til DanmarkSe temaIndlandFestival og Tour på én og samme dag: Bliver det den vildeste lørdag i Roskildes historie?
Tour de France-start i Roskilde på samme dag, som festivalpladsen holder afslutningsfest.
Roskilde bliver vært for både Tour de France og Nordeuropas største rockfestival på den samme lørdag i juli 2021.
Af Mads Korsager Nielsen21.
feb.
2019 kl.
12.
18 | opdateret 22.
feb.
2019 kl.
10.
27Bemærk: artiklen er mere end 30 dage gammelLæs opLørdag den 3.
Juli 2021 kan meget vel gå hen og blive en særdeles travl dag i domkirkebyen Roskilde.
Måske endda en dag, der vil blive husket for evigt blandt byens færdselsbetjente og parkeringsvagter.
I løbet af de samme, få timer vil byen nemlig være vært for nordeuropas største rockfestival samt en af verdens største sportsbegivenheder, når Tour de France-etapen til Nyborg begynder i byen og Roskilde Festival finder sted på Dyrskuepladsen kort fra centrum.
- Det bliver ikke større.
Byen bliver centrum for musikelskere samt verdens største cykelløb på en og samme dag, siger borgmester Joy Mogensen (S).
Etapestart fra Roskilde lørdagIfølge pressemeddelelsen fra de danske Tour de France-start arrangører, så begynder løbets anden etape i Roskilde lørdag den 3.
juli.
Netop den dag lukker Roskilde Festivalen - sædvanligvis - med et brag på Dyrskuepladsen efter en uges fest og musik.
Festivalen plejer at betyde, at byens indbyggertal vokser med over 100.
000 mennesker.
Med et Tour de France-besøg samtidig vil alle skalaer for gæster og opmærksomhed blive sprængt i byen.
Weekend sprænger alle skalaerFor ikke at tale om færdselsmæssige udfordringer.
- Det er klart, at det kommer til at kræve samarbejde fra politi, beredskab og andre myndigheder.
Især fordi det er svært at komme ud af Roskilde uden at passere festivalen.
Men jeg er overbevist om, at alle vil strække sig langt for, at det kan lade sig gøre, siger Joy Mogensen, borgmester i Roskilde.
Hun fortæller, at man nu tager hul på processen med at planlægge den omfattende logistik, så der både bliver plads til verdens hurtigste cykelryttere samt slingrende festivalgæster på byens veje.
Cykelløbets besøg vækker også glæde hos Roskilde Festival.
- Vi er meget glade for, at Roskilde får den opmærksomhed, som byen fortjener i både ind- og udland.
Tour de France har mange millioner seere fra hele verden, og det er stort for både Roskilde og Danmark, at en etape starter her i byen, siger talsvinde Christina Bilde.
Rigspoliti planlægger sikkerhedDR Nyheder har spurgt den lokale politikreds, Midt- og Vestsjællands Politi, om både Tour de France og Roskilde Festival i samme weekend bliver en stor opgave, der kræver ekstra mandskab.
Politikredsen sender spørgsmålet videre til Rigspolitiet, der skriftligt svarer, at dansk politi har god erfaring med at afvikle cykelløb, blandt andet VM og Giro d'Italia.
- Afviklingen af de tre etaper i Danmark er en stor opgave, som Rigspolitiet planlægger i et tæt samarbejde med politikredsene, øvrige myndigheder og eksterne samarbejdspartnere, skriver Rigspolitiet.
Artiklen er opdateret med en skriftlig kommentar fra Rigspolitiet.
FacebookTwitterKopier linkEmner:Joy Mogensen (politiker)|Roskilde|Socialdemokraterne|Frankrig|Cykelsport




https://www.dr.dk/nyheder/politik/dansk-rapport-sikkerheden-er-forbedret-i-dele-af-syrien

PolitikDansk rapport: Sikkerheden er forbedret i dele af SyrienStøjberg glæder sig over udvikling i Syrien.
Dansk Flygtningehjælp bekymrer sig over regimets større kontrol.
Ghouta øst for Syriens hovedstad, Damaskus, er blandt de områder i det krigshærgede land, som siden maj har højnet sikkerhedsniveauet.
(Arkivfoto).
)21.
feb.
2019 kl.
13.
16Bemærk: artiklen er mere end 30 dage gammelLæs opDet er blevet mere sikkert at færdes i de områder i Syrien, som er kontrolleret af regeringsstyrker.
Især i Damaskus-provinsen, hvor hovedstaden ligger, er sikkerheden øget.
Det viser en landerapport, der er udarbejdet af Udlændingestyrelsen og Dansk Flygtningehjælp.
- Siden den syriske regering tog fuld kontrol over Damaskus-provinsen i maj 2018, er sikkerhedssituationen betydeligt forbedret, står der blandt andet.
Rapporten siger intet om, hvorvidt det er sikkert at sende flygtninge retur til Syrien.
Den er lavet på baggrund af en mission til Damaskus i Syrien og Beirut i Libanon fra 16.
til 17.
november sidste år.
Den viser, at der ikke i samme grad som tidligere er krigshandlinger i de regeringskontrollerede områder.
Det fortæller Eva Singer, asylchef i Dansk Flygtningehjælp.
- Forholdene er ændret siden den seneste landerapport fra foråret 2018, hvor der stadig var granater, der eksploderede i Damaskus og i udkanten af Damaskus.
Det er anderledes nu, siger hun.
Formålet med missionen i november var at skaffe oplysninger om problemer ved asylansøgeres returnering til Syrien.
Hverken udlændinge- og integrationsminister Inger Støjberg (V) eller hendes ministerium er involveret i landerapporterne.
Alligevel begejstrer resultatet.
Læs også:’Paradigmeskiftet’ vedtaget i Folketinget: Her er stramningerne på udlændingeområdet- Det glæder mig, at forholdene i dele af Syrien er forbedret.
- Det er nu op til udlændingemyndighederne at vurdere, hvilken eventuel indflydelse rapporten skal have på behandlingen af de konkrete asylsager.
- Herunder når der løbende opstår spørgsmål om forlængelse af eksisterende opholdstilladelser, siger hun i en pressemeddelelse.
DF: Vi kan sende dem tilbageUdlændingeordfører i Dansk Folkeparti Martin Henriksen mener, at rapporten nærmest blåstempler hjemsendelser af flygtninge til Syrien.
- I Dansk Folkeparti har vi igennem længere tid argumenteret for, at vi sagtens kan begynde at sende syriske flygtninge tilbage til Syrien.
Og det bliver nu bekræftet af en officiel rapport, skriver han i en mail til Ritzau.
Men det er forkert forstået, mener Eva Singer.
Hjemsendelser af flygtninge er noget, som styrelsen og ikke politikere vurderer.
- Det har hele tiden været en individuel vurdering fra Udlændingestyrelsens side.
Den vurdering må vi se, om myndighederne har tænkt sig at ændre på på baggrund af de oplysninger, siger hun.
Eva Singer er glad for den større sikkerhed i landet.
Nogle er dog flygtet fra selve regimet, og derfor er hun bekymret over de udfordringer, flygtninge kan opleve, efter at regimet har fået større kontrol og magt over territoriet.
/ritzau/FacebookTwitterKopier linkEmner:Inger Støjberg (politiker)|Syrien|Venstre|Damaskus|Flygtninge og asylansøgere




https://www.dr.dk/nyheder/politik/paradigmeskiftet-vedtaget-i-folketinget-her-er-stramningerne-paa-udlaendingeomraadet

Regeringens finanslovsudspilSe temaPolitik’Paradigmeskiftet’ vedtaget i Folketinget: Her er stramningerne på udlændingeområdetRegeringen, DF og Socialdemokratiet har netop stemt en række nye lovændringer igennem.
Det såkaldte paradigmeskifte er netop blevet vedtaget af et flertal i Folketinget.
(© (c) DR)Af Emil Søndergård Ingvorsen21.
feb.
2019 kl.
12.
06Bemærk: artiklen er mere end 30 dage gammelLæs opEt 'paradigmeskifte' har været en af de helt varme kartofler i den politiske debat i den seneste tid, efter at regeringen og Dansk Folkeparti i forbindelse med finansloven blev enige om en række stramninger på udlændingeområdet.
I dag er det såkaldte paradigmeskifte – Lov 140 – så vedtaget af de to ovennævnte parter med støtte fra Socialdemokratiet efter en afsluttende debat i Folketinget.
Loven træder i kraft 1.
marts.
Men hvad er det egentlig præcis, det såkaldte paradigmeskifte går ud på?
Loven indeholder ændringer inden for blandt andet udlændingeloven, integrationsloven, og den kommunale og regionale valglov.
Opholdstilladelser er midlertidigeEn af de lovændringer, som har fået størst opmærksomhed, er, at opholdstilladelser til flygtninge fremover kun skal være midlertidige.
I udlændingeloven lyder det nu, at hovedreglen skal være, at flygtninges og familiesammenførtes opholdstilladelse inddrages eller undlades forlænget, når det er muligt, med mindre det er i direkte modstrid med Danmarks internationale forpligtelse.
Med andre ord: Flygtninge skal sendes tilbage til deres hjemland, når det er muligt.
Det skal fremover også være muligt at sætte et loft over antallet af familiesammenføringer.
Det er udlændinge- og integrationsministeren, Inger Støjberg (V), som har muligheden for at fastsætte et loft, hvis myndighederne eller kommunerne oplever mange ansøgninger om familiesammenføringer og hermed kommer under pres.
Loftet skal i sådanne tilfælde sættes fra måned til måned.
Straffene for indrejse efter udvisning forhøjes markantHvis en udlænding er udvist af Danmark og alligevel rejser ind i landet, så giver det i dag en fængselsstraf på mellem 10 dage og to måneder første gang.
Her bliver der nu slået markant hårdere ned.
Første gang det sker, skal der automatisk gives et års fængsel, hvis personen er udvist efter en dom på minimum tre måneders ubetinget fængsel.
Straffen kan komme helt op på tre års fængsel, hvis den udviste bliver taget flere gange i at rejse ind i landet.
Hvis du er udvist af Danmark ved dom for at begå noget kriminelt, men ikke kan udvises til dit hjemland, så kan du blive pålagt at melde dig på et udrejsecenter for eksempel tre gange om ugen.
Med den nye lovændring bliver straffen markant forhøjet, hvis flygtninge ikke melder sig.
Eksempelvis vil en overtrædelse af opholds-, melde-, og underretningspligten 10 eller flere gange på en måned fremadrettet efter 2021 som udgangspunkt skulle straffes med fire måneders ubetinget fængsel i et førstegangstilfælde.
I dag vil straffen som udgangspunkt være syv dages ubetinget fængsel.
Nu skal det hedde hjemrejseydelseNår flygtninge, der netop er kommet til Danmark, fremover skal modtage en ydelse fra staten, så kommer der ikke længere til at stå integrationsydelsen.
Det skal nemlig nu hedde selvforsørgelses- eller hjemrejseydelse.
Ordet hjemrejseydelse hænger sammen med, at opholdstilladelser fremover er midlertidige.
Med ordet selvforsøgelsesydelse ønsker man at sikre, at flygtninge tager et ansvar for deres egen integration.
Samtidigt bliver ydelsen nedsat med 2.
000 kroner om måneden.
Skal have været her længere tid for at stemmeI den mere kuriøse afdeling, så ændrer man også på den periode, du skal have været i Danmark for at stemme til kommunale- og regionale valg.
Det betyder, at man skal have været fire år i Danmark for at kunne stemme til disse valg.
Indtil nu har det heddet tre år.
Man kan stadig ikke stemme til folketings-, europaparlaments- eller folkeafstemninger med mindre, man har fået dansk statsborgerskab.
Mette Frederiksen (S) kaldte i første omgang 'paradigmeskiftet' for en tynd omgang te.
Er det egentlig et paradigmeskifte?
Der er ikke nogen tvivl om, at paradigmeskiftet var et af de absolutte øverste krav på Dansk Folkepartis ønskeblok, da de indledte forhandlingerne om finansloven med regeringen.
Og der var tydelig tilfredshed i DF-lejren, da de kunne fortælle danskerne, hvad de var nået frem til.
-Man skal vænne sig til, at når man kommer til Danmark, så er man her midlertidigt, og når man har haft midlertidigt husly, kommer man tilbage igen.
Det har vi arbejdet for i 13 måneder, og derfor er vi ret glade for – efter et par lange nætter – at det er lykkes at finde et fornuftigt resultat, sagde Dansk Folkepartis gruppeformand, Peter Skaarup, 30.
november, hvor blækket på den netop underskrevne finanslov knap nok var tørt.
Jeg kan ikke give garanti for et tal, men jeg kan give garanti for, at det virker.
Peter Skaarup, Dansk Folkeparti- Det betyder, at vi drejer hele politikken på det her område fra, at den i dag handler om integration, til den handler om hjemsendelse.
Men hurtigt rejste der sig en undren.
Var det egentlig et paradigmeskifte på udlændingeområdet eller var stramningerne i virkeligheden mest symbolske?
Socialdemokratiets leder, Mette Frederiksen, var umiddelbart ikke begejstret:-Det virker som en lidt tynd kop te.
Det svarer ikke på den egentlige udfordring: At vi har et flygtningesystem, som ikke virker godt nok.
Der er for mange mennesker, som tager rejsen henover Middelhavet og sætter livet på spil, sagde hun.
Flere aviser tog også emnet op.
I Information lød det for eksempel, at ’tomme paradigmetønder buldrer mest’.
Institut for Menneskerettigheder ville godt gå så langt som at sige, at der er lagt op til stramninger på en række områder, men:- Det er svært at vurdere konsekvensen af flere af de her tiltag, fordi de ikke er foldet fuldt ud endnu, sagde vicedirektør Louise Holck til TV 2.
Dansk Folkeparti holdt dig fast i, at man sagtens kan kalde det et paradigmeskifte på udlændingeområdet.
- Jeg kan ikke give garanti for et tal, men jeg kan give garanti for, at det virker, sagde Peter Skaarup til Altinget på spørgsmålet om, hvor mange flere der vil blive hjemsendt.
Nu er ’paradigmeskiftet’ så vedtaget.
Og trods S-formand Mette Frederiksens umiddelbare reaktion valgte partiet at stemme for.
Partiet har dog holdt en dør åben og lavet et såkaldt betænkningsbidrag.
Her lyder det, at de ikke støtter en sænkning af integrationsydelsen med 2.
000 kroner, da det forværrer integrationsudfordringerne.
FacebookTwitterKopier linkEmner:Dansk Folkeparti|Inger Støjberg (politiker)|Socialdemokraterne|Udlændingepolitik|Flygtninge og asylansøgere




https://www.dr.dk/sporten/cykling/tourdefrance/jubel-over-dansk-tour-start-den-stoerste-sportsbegivenhed-paa-dansk

Tour de France til DanmarkSe temaTour de FranceJubel over dansk Tour-start: 'Den største sportsbegivenhed på dansk jord nogensinde'Tour de France starter i 2021 i Danmark.
Det vækker glæde landet over.
Af Peter Kobbersmed21.
feb.
2019 kl.
11.
43 | opdateret 21.
feb.
2019 kl.
13.
51Bemærk: artiklen er mere end 30 dage gammelLæs opVerdens største cykelløb kommer til Danmark, og det vækker stor begejstring fra forskellige kanter.
Vi har samlet reaktionerne på dagens offentliggørelse herunder.
Kronprins Frederik var med til dagens pressemøde på Københavns Rådhus og kalder det 'kæmpestort', at Tour de France kommer til Danmark.
- Det rører ved mine franske rødder, og jeg regner med, at den franske befolkning begynder at opdage, at der er noget, som hedder Danmark, og siger 'måske skal vi på ferie hvis ikke før så i 2021 i forbindelse med Tour de France'.
Det giver os en unik mulighed for at få endnu flere folk på cyklen - ikke kun i løbssammenhæng, men også blandt glade motionister.
Henrik Jess Jensen, formand i DCU- Det er rigtig vigtigt, at vi også får tiltrukket nogle sydeuropæere til Nordeuropa.
Mange franskmænd, jeg kender, siger, 'jamen, der jo koldt og vådt', og det har de delvist ret i, men vi har også meget andet at byde på blandt andet inden for gastronomien, siger han.
I Danmarks Cykle Union (DCU) har man svært ved at få armene ned efter dagens offentliggørelse af en dansk Tour de France-start i 2021.
Læs også:VIDEO Her bliver Tour de France-kontrakt underskrevet- Det er intet mindre end fantastisk.
Det er noget, vi har drømt om i dansk cykelsport i mange år, og nu lykkes det så endeligt, siger formand Henrik Jess Jensen.
I udnævnelsen af Danmark som udgangspunkt for verdens største cykelløb har løbsdirektør Christian Prudhomme adskillige gange lagt væk på nationens position som cykelforbillede for andre.
Den position ser man frem til at bestyrke i DCU.
- Det giver os en unik mulighed for at få endnu flere folk på cyklen - ikke kun i løbssammenhæng, men også blandt glade motionister.
- Vi kommer til at arbejde strategisk med, at det ikke bare bliver en raket med et enkelt brag.
Vi håber på at kunne gøre den danske Tour-start til en løftestang for dansk cykelsport helt generelt, siger formand Henrik Jess Jensen.
Det er endnu en bekræftelse på, at vores ry langt overgår vores størrelseMorten Mølholm, direktør i DIFBliver dette den største sportsbegivenhed nogensinde på dansk jord?
- Ja, det må man sige.
Nu er jeg kun godt 50 år gammel, men der er i hvert fald ingen tvivl om, at det er den største begivenhed i min levetid.
Det er en begivenhed på allerøverste hylde, lyder det fra Henrik Jess Jensen.
Morten Mølholm Hansen, administrerende direktør i Danmarks Idrætsforbund (DIF), mener, at tildelingen af Tour-starter igen beviser, hvordan Danmark bliver opfattet ude i verden.
- Det er endnu en bekræftelse på, at vores ry langt overgår vores størrelse.
Det er helt uhørt, at vi på så kort tid har formået at hente både verdens største cykelløb, VM i ishockey, VM i håndbold og EM i fodbold til Danmark, siger Mølholm i en pressemeddelelse.
Han bemærker især, at et løb så traditionsbundet som Tour de France har været villige til at ændre på placeringen af hviledage.
Læs også:Officielt: Tour de France kommer til Danmark- En Tour-start er én af de helt store begivenheder og en perfekt kombination af sportslig tyngde og tilskueroplevelse.
Det er en stor bedrift, og det har krævet ekstra at få arrangørerne til at flytte hviledage for, at det kan lade sig gøre, lyder det fra Morten Mølholm.
Den danske Tour-start byder på tre etapter.
En enkeltstart i København, en etape fra Roskilde til Nyborg og en etape fra Vejle til Sønderborg.
Etaperne i Danmark køres den 2.
, 3.
og 4.
juli.
FacebookTwitterKopier linkEmner:Danmarks Idrætsforbund|Frankrig|Cykelsport|København|Morten Mølholm Hansen (idrætsleder)




https://www.dr.dk/nyheder/politik/soeren-pape-vi-kan-ikke-naegte-danske-syrienkrigere-komme-hjem

PolitikSøren Pape: Vi kan ikke nægte danske syrienkrigere at komme hjemJustitsministeren fejer DF's idé om at fratage danske syrienkrigeres statsborgerskab af bordet.
- Faktum er, at vi ikke kan nægte danske statsborgere at komme tilbage til Danmark.
Det gælder uanset hvor uønskede, de er – og dermed også fremmedkrigere.
Før eller siden vil der derfor komme flere tilbage til Danmark, siger Søren Pape Poulsen.
Af Emil Søndergård Ingvorsen21.
feb.
2019 kl.
11.
12Bemærk: artiklen er mere end 30 dage gammelLæs opRegeringen tager nu bladet fra munden, efter at der de seneste dage har været en stor politisk debat om, hvordan Danmark skal agere i forhold til danske statsborgere, der drager i krig i for eksempel Syrien.
I et skriftligt svar understreger justitsminister Søren Pape Poulsen (K), at han absolut ikke har nogen sympati for fremmedkrigere, da de har vendt Danmark ryggen og draget i krig mod demokrati og frihed.
Sagerne er forskellige og derfor skal de vurderes konkret af myndighederne, der så kan finde den bedste løsning i hver enkelt sag.
Søren Pape Poulsen- Men det her er et komplekst problem, og der findes ingen perfekte eller lette løsninger.
For faktum er, at vi ikke kan nægte danske statsborgere at komme tilbage til Danmark.
Det gælder uanset, hvor uønskede de er – og dermed også fremmedkrigere.
Før eller siden vil der derfor komme flere tilbage til Danmark, siger han.
Læs også:Vil bryde konventionerne: DF vil tage statsborgerskabet fra danske syrienskrigereUdmeldingen kommer, efter at den amerikanske præsident, Donald Trump, i weekenden bad de europæiske lande om at hente deres krigere fra Islamisk Stat hjem.
Det fik udenrigsminister Anders Samuelsen (LA) til at reagere:- Hvad end du spørger mig som partiformand eller udenrigsminister, er min holdning, at jeg ikke vil have én af dem hjem.
De har svigtet alt, hvad Danmark står for, og har i princippet været med til at true danske soldaters liv.
Skal vi så bare sige ”velkommen tilbage fra den lille udflugt”?
Det har jeg overhovedet ikke lyst til, sagde ministeren til TV 2.
I går foreslog Dansk Folkeparti, at danske statsborgere - uagtet om de har dobbelt statsborgerskab eller ej - automatisk skal have frataget deres statsborgerskab, hvis de drager i krig for eksempelvis Islamisk Stat.
Sagerne er forskelligeMen med den skriftlige udtalelse går Søren Pape Poulsen i rette med både sin ministerkollega og regeringens støtteparti.
Han understreger dog også, at regeringen ikke kan acceptere, hvis fremmedkrigerne slipper for at blive straffet for deres forbrydelser – eller får mulighed for at rejse rundt på fri fod i andre lande for alligevel til sidst at ende i Danmark eller et andet EU-land.
- Det vil være en meget farlig vej at gå.
Derfor må vi ikke forsimple den her problemstilling.
Sagerne er forskellige og derfor skal de vurderes konkret af myndighederne, der så kan finde den bedste løsning i hver enkelt sag, siger ministeren i den skriftlige udtalelse.
Søren Pape Poulsen oplyser ydermere, at regeringen vil fortsætte arbejdet i en fælles myndighedsgruppe med deltagelse af blandt Justitsministeriet, Udenrigsministeriet og Udlændinge- og Integrationsministeriet.
- Her overvejer myndighederne løbende de bedste redskaber og behandler de enkelte sager, navnlig ud fra de sikkerhedsmæssige hensyn og vores retlige forpligtelser, siger han.
FacebookTwitterKopier linkEmner:Det Konservative Folkeparti|Donald Trump (politiker)|Islamisk Stat|Krige og væbnede konflikter|Syrien




https://www.dr.dk/nyheder/penge/borsmyndighed-i-usa-undersoger-danske-banks-hvidvasksag

Hvidvask i Danske BankSe temaPengeBørsmyndighed i USA undersøger Danske Banks hvidvasksagTo forskellige myndigheder er i dialog med Danske Bank om undersøgelse af bankens estiske filial.
De amerikanske børsmyndigheder, SEC, er den anden amerikanske myndighed, der er gået ind i hvidvask-sagen.
21.
feb.
2019 kl.
10.
56Bemærk: artiklen er mere end 30 dage gammelLæs opDe amerikanske børsmyndigheder, SEC, undersøger Danske Bank for mulig hvidvask i bankens estiske filial, oplyser banken i en selskabsmeddelelse.
Banken oplyser, at den samarbejder med SEC.
Tidligere har det amerikanske justitsministerium igangsat en undersøgelse af bankens strafferetlige ansvar i relation til sagen om mulig hvidvask i Danske Banks filial i Estland.
Læs også:Se videoen: Hvidvask er gangsternes genvej til rene pengeDermed bliver SEC, der en forkortelse for US Securities and Exchange Commission, den anden amerikanske myndighed, der går ind i sagen.
- Vi har ingen oplysninger om, hvornår det amerikanske justitsministerium og SEC's undersøgelser ventes afsluttet, eller hvad udfaldet af undersøgelserne vil være, siger Danske Banks midlertidige direktør, Jesper Nielsen.
- Vi samarbejder fortsat med myndighederne om at få afdækket sagens forløb.
/ritzau/FacebookTwitterKopier linkEmner:Danske Bank|Pengeinstitutter|Handel og service|Estland|USA




https://www.dr.dk/nyheder/indland/morten-helveg-taber-se-og-hor-sag-jeg-er-forundret

Se og Hør-sagenSe temaIndlandMorten Helveg taber Se og Hør-sag: Jeg er forundretPolitiker Morten Helveg har følt sig krænket over, at Se og Hør skaffede sig adgang til kreditkortoplysninger.
EU-parlamentariker Morten Helveg Petersen får ingen godtgørelse, efter at han blev udsat for ulovlig overvågning af Se og Hør.
(Arkivfoto).
21.
feb.
2019 kl.
11.
09Bemærk: artiklen er mere end 30 dage gammelLæs opDet er en ærgerlig EU-parlamentariker Morten Helveg Petersen (R), som tager telefonen, efter at der er faldet dom i Østre Landsret.
Retten har - ligesom byretten - afvist, at han skal have godtgørelse, efter at han blev udsat for ulovlig overvågning af Se og Hør.
- Jeg er forundret over det.
Jeg har svært ved at forstå, at det ikke kunne give anledning til en godtgørelse, siger han og tilføjer:- Der har været fremmede mennesker inde at kigge på, hvad jeg har brugt mit kreditkort til.
Det, synes jeg, er helt vildt underligt og krænkende.
Men det har landsretten så ikke fundet, at det er.
EU-politikeren har krævet 125.
000 kroner i kompensation for, at Se og Hør havde skaffet sig adgang til hans kreditkortoplysninger.
Det er et mindre krav, end han kom med i byretten.
Her krævede han 250.
000 kroner i kompensation.
Der har været fremmede mennesker inde at kigge på, hvad jeg har brugt mit kreditkort til.
Det, synes jeg, er helt vildt underligt og krænkende.
EU-parlamentariker Morten Helveg PetersenIfølge politikeren har kravene ikke været udløst af et ønske om at få penge.
- Det har aldrig været et spørgsmål om penge for mig.
Hvis jeg havde fået penge ud af det, havde jeg doneret dem til Røde Kors.
For mig har det været en principiel ting, siger han.
Nu står han så tilbage med en regning.
Han blev i byretten dømt til at betale 170.
000 kroner i sagsomkostninger, og der er lagt til i landsretten.
Han kan umiddelbart ikke se nogen grund til at ansøge om at få sagen i Højesteret, når både landsret og byret har afvist kravet.
- Det kan jeg ikke se for mig.
Det har taget fem år, og to retsinstanser har kigget på det.
Så nej, det tror jeg ikke, siger politikeren.
Se og Hør-sagen begyndte da også at rulle tilbage i 2014.
Her udgav den tidligere Se og Hør-journalist Ken B.
Rasmussen bogen "Livet, det forbandede".
I bogen beskriver han, hvordan en tys-tys-kilde fodrede ugebladet med oplysninger om kendte ud fra deres brug af kreditkort.
I en tilståelsessag i august 2016 modtog Aller Media en bøde på ti millioner kroner.
Tidligere nyhedschef Lise Bondesen og tidligere redaktionschef Kim Bretov blev hver idømt seks måneders betinget fængsel.
24.
november 2016 blev to tidligere chefredaktører, to journalister og tys-tys-kilden selv dømt.
Straffene landede på mellem fire måneders betinget fængsel og halvandet års ubetinget fængsel.
Flere andre kendte har i sagen krævet godtgørelse.
Morten Helvegs sag er den eneste, der endnu har været for retten.
Flere har også droppet deres krav.
/ritzau/FacebookTwitterKopier linkEmner:Morten Helveg Petersen (politiker)|Se og Hør|EU|EU-forhold|Sjælland




https://www.dr.dk/nyheder/indland/deres-arbejdspladser-flyttede-ud-saadan-er-det-gaaet-niels-susanne-pernille-og

Flytning af statslige arbejdspladserSe temaIndlandDeres arbejdspladser flyttede ud: Sådan er det gået Niels, Susanne, Pernille og ThomasEn tog sin mor med, en skal pendle, en skal snart søge job, og en er faldet godt til.
Fire personer, der har oplevet udflytningen fra første række, fortæller, hvordan det er gået.
(© DR Nyheder)Af Lisbeth Quass21.
feb.
2019 kl.
11.
45Bemærk: artiklen er mere end 30 dage gammelLæs op60 procent af de arbejdspladser, regeringen vil flytte væk fra hovedstadsområdet, er nu kommet på plads på deres nye adresser.
Det viser en samlet status på begge runder af regeringens flytninger og etableringer af statslige arbejdspladser.
DR Nyheder har genbesøgt fire af de personer, hvis job er blevet eller skal flyttes, for at høre hvordan det går dem i dag.
I artiklen kan du også finde links til de artikler, vi tidligere har skrevet om dem.
En er stadig jobsøgende, en bliver det snart, en valgte at flytte med sit job, og en har fået pendlerliv og hjemmearbejdsdage.
Niels Christians kolleger oplærer deres egne afløsereNiels Christian Berthelsen er glad for sin arbejdsplads, men han flytter ikke med sit job til Lolland.
(© DR Nyheder)Niels Christian Berthelsens ansættelse har en udløbsdato.
1.
oktober flytter hans stilling hos Nota – Nationalbibliotek for mennesker med læsevanskeligheder – fra København til Nakskov som led i anden udflytningsrunde.
Den 55-årige it-sikkerhedsansvarlige flytter ikke med.
Det skyldes blandt andet hensynet til hans hustrus karrieremuligheder.
- Jeg har meddelt min afsked og stopper, når jeg får et andet job.
Det samme gælder for langt de fleste af mine kolleger, fortæller han.
Læs også:Fem timer i bil hver dag: Niels Christians job skal udflyttesDer er blevet rekrutteret nye medarbejdere, som skal arbejde på Lolland, og lige nu pendler de den anden vej for at blive oplært af de medarbejdere, som stopper.
Niels Christian Berthelsens afløser er endnu ikke fundet.
Han beskriver situationen som åndssvag og umulig, men fortæller samtidig, at Notas ledelse har håndteret flytningen godt og åbenhjertigt.
- Det betyder, at vi har kunnet fortsætte arbejdet med ret god stemning.
Susanne tog sin mor med til LollandSom Susanne Winther-Nielsen husker det, var hun en af de første på sin arbejdsplads, der besluttede sig for at flytte med Erhvervsstyrelsen til Falster.
På daværende tidspunkt boede hun i Albertslund, hvor hun blandt andet har været socialdemokratisk byrådsmedlem, og hun havde intet kendskab til det område, der i dag er hendes hjem.
- Det har været nemt at komme ind på folk, og jeg er virkelig blevet budt pænt velkommen, fortæller hun om Nysted, hvor hun har købt et hus med søudsigt.
Læs også:Susanne rykkede med jobbet til provinsen: Jeg er nødt til at gå ud og være opsøgendeHer bor hun sammen med sin mor, som hun inviterede til at flytte med for at have hende tættere på.
For at falde til har hun meldt sig som frivillig billetsælger og kaffebrygger i den lokale biograf.
Hun er også blevet sekretær i Nysted Erhvervs- og Turistforening og er med til at sætte flag op i byen på officielle flagdage.
- Jeg fortryder slet ikke, at jeg tog med.
Jeg ville have fortrudt, hvis jeg havde sagt op og ikke vidste, hvad jeg så skulle lave.
Jeg var 58 år, da vi fik beskeden, og hvor kan du gå hen i den alder og få et job, du bliver lige så glad for?
- Men jeg savner mit barnebarn, min datter og min svigersøn.
Og mine venner i Albertslund.
Du tager altså ikke hele vejen til Nysted for at få en kop kaffe og et stykke æblekage.
Pernille skal pendle om et år(© DR Nyheder)Det varer et år, før flyttebilerne kører fra Udlændingestyrelsen mod styrelsens nye lokaler i Næstved.
Men arbejdsdagen har allerede ændret sig for dem, der efter flytningen vil pendle til jobbet.
Det gælder blandt andre 47-årige Pernille Piontek, som har arbejdet i styrelsen i ti år.
Hun og hendes familie bliver boende i København, og den længere afstand rejsetid får hende ikke til at søge nye græsgange.
Læs også:Udflyttet styrelse tilbyder arbejdstid i toget: Vil undgå medarbejderflugtStyrelsen har tilbudt pendlerne en ordning, der giver én ugentlig arbejdsdag hjemme, og den ordning er allerede ved at blive afprøvet.
Pendlerne kan også se frem til fleksible mødetider og til muligheden for at arbejde på vej til job.
- Det er en fordel, at jeg ikke skal bruge så meget fritid på transporten.
Det er dog ikke alle arbejdsopgaver, der kan løses i toget, og det er et krav, at man kan arbejde effektivt og sikkerhedsmæssigt forsvarligt.
Vi kan for eksempel ikke behandle personsager i toget, siger Pernille Piontek.
Thomas flyttede familien til Viborg: Har ikke fortrudtBilledet er et arkivfoto fra sidste år.
(© DR Nyheder)Thomas Faust Ryborg var en af de få, der flyttede med sin arbejdsplads fra København, da Viborg i første udflytningsrunde blev hjemby for klagesagsmyndigheden Nævnenes Hus.
I dag arbejder han som konstitueret områdechef og har ikke fortrudt flytningen et sekund.
Hans hustru går hjemme med parrets yngste – en dreng på snart tre år – og deres piger på seks og 11 år er glade for deres skole.
- Jeg har alt det, jeg har brug for i min hverdag, og mine børn og min hustru er også faldet godt til, fortæller 36-årige Thomas Faust Ryborg.
Læs også:Thomas flyttede med statslig arbejdsplads: Drop frygten og se det som en udfordringAlligevel kan han ikke sige, præcis hvad fremtiden vil bringe – eller om den nødvendigvis skal udspille sig i Viborg.
- Jeg er ikke så god til at lægge den slags forkromede fremtidsplaner.
På den ene side kan jeg ikke umiddelbart se mig selv bo i Viborg de næste 20 år, men på den anden side har jeg heller ingen planer om at flytte.
Vi tager det, som det kommer.
FacebookTwitterKopier linkEmner:København|Arbejdspladser|Viborg|Trafik|Socialdemokraterne




https://www.dr.dk/sporten/fodbold/superliga/hobro-fyrer-allan-kuhn-og-henter-peter-soerensen-ind

SuperligaHobro fyrer Allan Kuhn og henter Peter Sørensen indSuperligaens bundprop, Hobro, har fyret cheftræner Allan Kuhn efter lidt over et halvt år i klubben.
Allan Kuhn er fortid i Hobro og erstattes af Peter Sørensen.
21.
feb.
2019 kl.
10.
00Bemærk: artiklen er mere end 30 dage gammelLæs opSuperligaklubben Hobro IK har fyret cheftræner Allan Kuhn og erstattet ham med Peter Sørensen.
Det meddeler klubben på sin hjemmeside.
Dermed nåede Kuhn kun 22 superligakampe i spidsen for den nordjyske klub, hvor det blot blev til fire sejre og fem uafgjorte kampe.
Læs også:VIDEO Hobro henter vigtig sejr i bundbrag mod Vejle- Vi er kede af at sige farvel til Allan, der er en fantastisk person, som vi har været glade for at have i Hobro IK, siger klubbens sportschef, Jens Hammer Sørensen, til Hobros hjemmeside.
- Desværre må vi konstatere, at vi rent sportsligt ikke har levet op til forventningerne med Allan som cheftræner i klubben, og vi er nu kommet til den konklusion, at vi har bedre muligheder for at sikre en ny sæson i Superligaen med en ny cheftræner ved roret.
Tidligere Superliga-træner ny mand i det varme sædeDen nye mand i spidsen bliver 45-årige Peter Sørensen, som tidligere har været cheftræner for AGF, Silkeborg og Fredericia.
- Nu kender jeg kun klubben udefra, men Hobro IK virker til at være en fantastisk klub, hvor man har gang i et rigtig spændende projekt.
Læs også:Halvvejs i grundspillet: Kraul tager temperaturen på Superligaen- Så jeg skulle ikke bruge lang betænkningstid, før jeg takkede ja til at blive klubbens nye cheftræner, siger Peter Sørensen.
/ritzau/FacebookTwitterKopier linkEmner:Allan Kuhn (fodboldtræner)|Jens Hammer Sørensen (sportschef)|Hobro IK|Hobro|Fodbold




https://www.dr.dk/sporten/cykling/tourdefrance/video-her-bliver-tour-de-france-kontrakt-underskrevet

Tour de France til DanmarkSe temaTour de FranceVIDEO Her bliver Tour de France-kontrakt underskrevetTour de France kommer til Danmark i 2021.
Aftalen blev i dag underskrevet af løbsdirektøren og Københavns overborgmester.
Her bliver aftalen underskrevet.
Af Arnela Muminovic21.
feb.
2019 kl.
10.
38Bemærk: artiklen er mere end 30 dage gammelLæs opSå skulle den være 100 procent sikker.
Verdens største cykelløb, Tour de France, vil i 2021 starte i Danmark med tre etaper.
Kontrakten blev her til formiddag underskrevet af løbets direktør, Christian Prudhomme, og Københavns overborgmester, Frank Jensen (S).
Og der var naturligvis højt humør ved underskrivelsen af aftalen, der betyder, at de tre første etaper vil blive kørt i Danmark.
Se de eksklusive billeder øverst i videoen.
FacebookTwitterKopier linkEmner:Frank Jensen (politiker)|Socialdemokraterne|Frankrig|København|Lokalpolitik




https://www.dr.dk/nyheder/udland/kvinde-fik-frataget-britisk-statsborgerskab-bangladesh-vil-heller-ikke-have-hende

UdlandIS-kvinde fik frataget britisk statsborgerskab: Bangladesh vil heller ikke have hendeIS-sympatisør risikerer at blive statsløs, efter Storbritannien har frataget hendes statsborgerskab.
Shamima Begum vil tilbage til Storbritannien, men hun er ikke velkommen.
Af Sean Coogan21.
feb.
2019 kl.
10.
13Bemærk: artiklen er mere end 30 dage gammelLæs opSiden 19-årige Shamima Begum i sidste uge kom i kontakt med britiske medier i en syrisk flygtningelejr, har hun trukket overskrifter i og uden for Storbritannien.
Teenageren, der for fire år siden forlod London og rejste til Syrien for at blive en del af Islamisk Stats såkaldte kalifat, har nemlig bedt om at komme tilbage til Storbritannien.
Læs også:Storbritannien vil ikke have IS-kvinde hjem: Har taget hendes statsborgerskabMen hun er alt andet end velkommen, lyder det fra landets indenrigsminister, Sajid Javid, som har frataget hende sit britiske statsborgerskab.
Noget, der i udgangspunktet kun er tilladt, hvis personen er berettiget til statsborgerskab i et andet land.
Den britiske regering har henvist til Bangladesh, hvor Shamina Begum har rødder, men hun har ikke statsborgerskab og er ikke velkommen, lyder det nu fra Bangladesh.
Kritik af beslutningUdenrigsministeriet i Bangladesh udtaler ifølge BBC, at landets regering er "dybt bekymret" over, at teenageren var "fejlagtigt identificeret" som en statsborger i deres land.
I en skriftlig erklæring noterer de, at hun aldrig har ansøgt om dobbelt statsborgerskab og aldrig har besøgt landet.
Derudover tilføjer de, at landet har en nultolerance-politik i forhold til terrorisme og voldelig ekstremisme.
Læs også:Vil bryde konventionerne: DF vil tage statsborgerskabet fra danske syrienskrigereHovedpersonen selv har fastholdt, at hun kun har britisk statsborgerskab og kritiserer, at indenrigsministeriet har gennemført beslutningen om at fratage hende sit statsborgerskab uden at konferere med hende.
- Dette er en livsændrende beslutning, og de har ikke engang talt med mig, siger hun ifølge BBC.
- Jeg er ikke født i Bangladesh, jeg har aldrig været i Bangladesh, og jeg taler ikke engang bengali ordentligt, så hvordan kan de hævde, at jeg har bengalsk statsborgerskab?
, lyder det.
Juridisk slagsmålMens myndighederne i Bangladesh understreger, at Shamina Begum ikke er en statsborger, så påpeger den britiske indenrigsminister, at han har ret til at fratage personer deres statsborgerskab i "ekstreme tilfælde".
Så som "når nogen vender ryggen til fundamentale værdier og støtter terror", beretter BBC.
Mediet påpeger, at den britiske lovgivning tillader, at man fratager personer statsborgerskab, hvis det er "befordrende for almenvellet", og vedkommende ikke bliver statsløs.
Advokater peger på, at Shamina Begum automatisk er statsborger i Bangladesh gennem sin mor.
Denne "blodlinje" gælder frem til, at personen fylder 21 år.
Teenagerens familie har gennem deres advokat meddelt, at de overvejer alle juridiske muligheder for at kæmpe mod den britiske afgørelse.
Ifølge parlamentsmedlemmet Lord Alex Carlisle, som tidligere har været uafhængig undersøger af Storbritanniens terrorlovgivning, kan et juridisk slagsmål vare årevis.
Han påpeger samtidig, at Shamina Begums nyfødte søn har ret til statsborgerskab i Storbritannien og Bangladesh, samt i Holland, hvor faderen kommer fra.
Ikke den enesteDen amerikanske IS-kvinde Hoda Muthana forsøger i disse dage også at vende tilbage til sit fødeland.
Det bliver der dog ikke tale om, lyder det fra højeste sted på den anden side af Atlanten.
I går sagde USA's udenrigsminister, Mike Pompeo, at den 24-årige fra New Jersey ikke var amerikansk statsborger og ikke ville få lov at vende tilbage.
Det er en udmelding, som præsident Trump støtter, og som ifølge The Guardian kan føre til et retsligt efterspil, da det normalt er ekstremt svært at miste amerikansk statsborgerskab.
Ifølge det britiske medie befinder 1.
500 udenlandske kvinder og børn sig i øjeblikket i al-Hawl flygtningelejren i det østlige Syrien.
FacebookTwitterKopier linkEmner:Bangladesh|Donald Trump (politiker)|Mike Pompeo (politiker)|BBC|Terrorisme




https://www.dr.dk/nyheder/regionale/fyn/boederegn-over-lastbilchauffoerer-paa-rastepladser-det-er-stressende

FynBøderegn over lastbilchauffører på rastepladser: 'Det er stressende'Siden årsskiftet er der blevet udstedt mere end 1.
000 bøder til lastbilchauffører på rastepladser.
Der er ikke parkeringspladser nok, og derfor må lastbilchauffører enten køre videre eller parkere ulovligt.
Det stresser lastbilchauffør Rasmus Højen.
Af William Sonne Kaalø21.
feb.
2019 kl.
09.
20Bemærk: artiklen er mere end 30 dage gammelLæs opDet regner med bøder over lastbilchauffører, der parkerer ulovligt på danske motorvejsrastepladser.
Ved årsskiftet overtog Færdselsstyrelsen opgaven med at udskrive bøder.
Fra den 1.
januar til 4.
februar er der blevet udstedt 1.
009 parkeringsbøder til ulovligt parkerede lastbiler.
I sidste halvår af 2018 blev der i gennemsnit uddelt 85 bøder om måneden.
Vi står i et svært dilemma om, hvad der bedst kan svare sig.
Er det at få en bøde for at køre videre og overskride køre/hviletiden eller er det at betale 2.
040 kroner for en parkeringsbøde?
Jesper ThomsenSamtidig er bødetaksten firedoblet for lastbiler, så en parkeringsbøde nu koster 2.
040 kroner.
Det viser tal fra Færdselsstyrelsen og Vejdirektoratet, som DR har fået indsigt i.
Den udvikling er Jesper Thomsen, der er chauffør for Silotrans, ikke glad for.
- Vi står i et svært dilemma om, hvad der bedst kan svare sig.
Er det at få en bøde for at køre videre og overskride køre/hviletiden eller er det at betale 2.
040 kroner for en parkeringsbøde?
Heller ikke Rasmus Højen, der kører for AL Logistik, har rosende ord om de mange bøder og bødesatsen.
- Der er jo ikke nogen chauffører, der har råd til at skulle betale parkeringsbøder hver anden dag, fordi vi ikke kan komme til at parkere.
Man går og håber på ikke at blive taget.
Det er situationen hver dag.
Det er rigtig stressende.
Transportminister Ole Birk Olesen (LA) er dog glad for, at der bliver uddelt flere bøder.
- Det vidner blot om, at den ulovlige parkering, der tidligere har fundet sted, nu ikke længere kan praktiseres – og det har jeg det sådan set fint med, da parkeringsreglerne skal overholdes, uanset hvor du parkerer dit køretøj, siger han.
For få parkeringspladserDet er Vejdirektoratet, der står for rastepladserne.
Men det er ikke helt lige til at udvide dem.
Det fortæller Mette Bentzen, der er afdelingsleder og ansvarlig for rastepladserne i Danmark.
- Der er for få parkeringspladser på nogle rastepladser.
Det er en politisk beslutning, hvad man vælger at bruge pengene på.
Det er en prioriteringsopgave, der ligger hos politikerne.
Valget er ikke faldet på parkeringspladser endnu.
Siden 2010 er lastbiltrafikken i Danmark steget med 11 procent.
Det fremgår af Vejdirektoratets seneste årsrapport.
Samtidig er der kun blevet oprettet 102 nye lastbilparkeringspladser de sidste fem år.
De er kommet i forbindelse med to nye rastepladser langs Silkeborgmotorvejen.
Ved den seneste lastbiltælling i efteråret 2017 havde knap to ud af tre rastepladser for mange lastbiler parkeret i forhold til pladser på en normal hverdag.
Reportage HylkedalDet er en uholdbar situation, siger Martin Aabak, der er direktør i brancheorganisationen Danske Speditører.
- Danske chauffører og vognmænd, der bidrager til at holde samfundet kørende ved at understøtte dansk eksport og import, udfører et samfundsgavnligt arbejde og bliver samtidig forment adgang til motorvejsrastepladserne, når de skal holde deres lovpligtige hvil.
Det er ikke kønt at se på, siger han.
Men Ole Birk Olesen mener ikke, at det er statens opgave at stille gratis faciliteter til rådighed for lastbilers langtidsparkering.
- De løsninger må markedet selv levere.
Det er desuden hverken ret eller rimeligt, at lastbilchauffører lever og overnatter i dagevis på de danske motorvejsrastepladser.
Ved at begrænse langtidsparkeringen på motorvejsrastepladserne frigøres der kapacitet til, at pauser og kortere hvil kan afholdes, siger ministeren.
På en tilfældig aften i februar var alle parkeringspladser til lasbiler fyldte på rastepladsen Hylkedal Øst.
 Her ses to lastbiler på rasteplads Ustrup Øst, der holder ulovligt parkeret.
Det er ikke et sjældent syn.
1 / 2På en tilfældig aften i februar var alle parkeringspladser til lasbiler fyldte på rastepladsen Hylkedal Øst.
1 / 2Her ses to lastbiler på rasteplads Ustrup Øst, der holder ulovligt parkeret.
Det er ikke et sjældent syn.
2 / 2FacebookTwitterKopier linkEmner:Liberal Alliance|Ole Birk Olesen (politiker)|Færdselsforseelser|Parkering|Vejdirektoratet




https://www.dr.dk/nyheder/penge/maersk-i-strid-modvind-efter-beskedne-forventninger-til-2019

PengeMærsk i strid modvind efter beskedne forventninger til 2019Stort kursfald, efter at Mærsk fremlægger årsregnskab.
Mærsk præsenterede sit årsregnskab en time senere end ventet.
21.
feb.
2019 kl.
09.
19Bemærk: artiklen er mere end 30 dage gammelLæs opDer er strid modvind for A.
P.
Møller - Mærsk efter et regnskab, der viser beskedne forhåbninger for 2019.
Udover forventningerne om svag vækst i 2019, kan man læse, at Mærsks kerneforretning voksede mindre end ventet.
Kort efter regnskabet kom, faldt både Mærsks a- og b-aktie med over syv procent og faldet fortsatte, så b-aktien klokken halv ti ligger i minus på over ni procent.
A-aktiens fald er lidt mindre.
Regnskabet, der kom næsten en time senere end ventet, indeholdt en prognose for 2019, der lyder på mere af det samme som i 2018.
Driftsoverskuddet for 2019 ventes kun at vokse marginalt næste år.
De beskedne forventninger kommer efter, at Mærsk har forsøgt at ændre sin forretning, så den i højere grad fokuserer på transport og ikke energi.
Regnskabet satte også to streger under et 2018, hvor shippingkonglomeratet voksede i omsætning stærkt hjulpet af et fuldt regnskabsår med det opkøbte Hamburg Süd i forretningen.
Hamburg Süd slutter sig til Mærsks kerneafdeling, der kaldes Ocean.
Afdelingen står for omkring 70 procent af Mærsks omsætning.
Her levede omsætningen i 2018 ikke helt op forventningerne.
Tilgengæld var driftsoverskuddet før af- og nedskrivninger samt skat bedre end ventet.
Opkøbet af Hamburg Süd har pyntet ikke bare på Ocean-afdelingens resultat men også nettoresultat for hele Mærsks forretning.
Her er nettoresultatet for de dele af forretningen, der har været i Mærsk hele 2017 og 2018, et minus på 148 millioner dollar.
I forbindelse med regnskabet satte Mærsk også dato på, hvornår den del af forretningen, der arbejder med boreplatforme, bliver sluppet løs på børsen.
Maersk Drilling kommer i handel 4.
april.
Det bliver sendt på børsen som et separat selskab, fremgår det af meddelelsen fra Mærsk.
/ritzau/FacebookTwitterKopier linkEmner:A.
P.
Møller-Mærsk|Virksomhedsøkonomi|Hamborg|Erhverv|Maersk Drilling




https://www.dr.dk/nyheder/udland/slikhaar-eller-orange-hentehaar-hanoi-frisoer-tilbyder-gratis-klipning-foer-topmoede

UdlandSlikhår eller orange hentehår?
Hanoi-frisør tilbyder gratis klipning før topmødeVietnamesisk frisør markerer topmøde med Trump hår.
Af Benjamin Schildknecht Kodboel21.
feb.
2019 kl.
09.
45Bemærk: artiklen er mere end 30 dage gammelLæs opFor dem, der kan lide at være på forkant med moden, er to af verdens mest omtalte frisurer nu gratis tilgængelige i Vietnams hovedstad Hanoi.
En uge før det andet topmøde mellem den amerikanske præsident Donald Trump og den nordkoreanske leder Kim Jong Un, tilbyder en frisørsalon i Hanoi gratis klipning til alle, der ønsker én af deres karakteristiske frisurer.
Hos frisørsalon venter 66-årige Le Phuc Hai tålmodigt på at få afbleget sit naturlige sorte hår, for at efterligne Præsident Trumps orange hårtotter.
- Jeg kan virkelig godt lide Donald Trump, så jeg vil have Donald Trumps frisure, fortæller Le Phuc Hai.
Ejeren af salonen, Le Tuan Duong, hævder at Kim Jong Uns frisure symboliserer ungdommen, mens Trumps viser magt.
Dog er den nordkoreanske leders frisure mest populær.
- Hanoi er en fredelig by.
Når Donald Trump og Kim Jong Un beslutter at komme her for at tale om at genskabe fred, mener jeg, at jeg skal gøre noget for at vise, at Hanois folk bifalder topmødet, siger Le Tuan Duong.
Topmødet finder sted den 26.
og 27.
februar.
FacebookTwitterKopier linkEmner:Donald Trump (politiker)|Kim Jong-un (politiker)|Frisører og skønhedsklinikker|Nordkorea|Vietnam




https://www.dr.dk/nyheder/indland/sara-blev-misbrugt-seksuelt-af-sin-psykolog-jeg-har-mareridt-om-ham-hver-nat

Det perfekte offerSe temaIndlandSara blev misbrugt seksuelt af sin psykolog: Jeg har mareridt om ham hver natEn psykolog blev for nylig dømt for at have udsat en patient for ydmygende seksuel behandling.
Nu fortæller patienten for første gang sin historie.
© 2019 Anita GraversenAf Emil Eusebius Olhoff-Jakobsen21.
feb.
2019 kl.
09.
33Læs opSara er stadig dybt påvirket af den behandling, hun fra slutningen af oktober 2016 og frem til marts 2017 blev udsat for, da hun opsøgte en psykolog for at få hjælp til håndtere flere traumatiske seksuelle overgreb fra sin fortid.
HØR P1 DOKUMENTAR: DET PERFEKTE OFFER 2I en ny podcastserie i syv afsnit kulegraver P1 Dokumentar hele Saras sag.
Podcasten bygger på rets- og dombøger, journaler, korrespondance mellem Sara og psykologen, aktindsigter og øvrige dokumenter fra en række myndigheder, der har været involveret i sagen.
Du kan høre de første tre afsnit af den nye af podcastserien her, i DR's radioapp eller der hvor du henter podcasts.
- Jeg har mareridt om ham hver nat.
Han sidder i hver celle af min krop.
Det andre mænd har gjort imod mig, det har groft sagt kun været imod min krop, men psykologen har fuldstændig fucket med mit hoved, siger Sara til P1 Dokumentar.
Sara er ikke kvindens rigtige navn.
Af hensyn til hende og hendes børn har P1 Dokumentar valgt at anonymisere hende.
Saras psykolog blev den 8.
februar kendt skyldig i Retten i Aarhus for "groft at have misbrugt Saras behandlingsmæssige afhængighed til at ”skaffe sig flere samlejer og oralsex”, som der står i dommen.
En dom, der også slår fast, at psykologen udsatte Sara ”for ydmygende behandling”, der blandt andet gik ud på, at hun skulle underkaste sig psykologen ”og adlyde ham” seksuelt.
- Det allermest paradoksale var, at han fortalte mig, at han nok skulle hjælpe mig til at lære at stole på, at mænd ikke ville udsætte mig for noget grimt.
At alt ville løse sig lige så stille, hvis bare jeg gjorde, som han sagde.
Han kendte mine allersorteste hemmeligheder, og det har han misbrugt.
Jeg var så fuldstændigt overbevist om, at han kun ville mig det godt, siger Sara.
Hjælp til at håndtere tidligere overgrebDa Sara begynder hos psykologen i foråret 2014 – to år før det seksuelle forhold begynder – har hun et helt andet syn på psykologen, end hun har i dag.
I april 2014 vurderer Saras psykiater i et journalnotat, som P1 Dokumentar har adgang til, at Sara befinder sig i et ”ekstremt alarmberedskab”, og at hun lider af en ”klar tilstand” af post traumatisk stress lidelse, PTSD.
Ifølge psykiaterens notat har Sara været igennem en ”meget belastet opvækst”, og også tidligere været gift med en mand, der i perioder udsatte hende for ”meget alvorlige, fysiske overgreb”.
Samtidig fremgår det af dokumenterne i hendes sag, at Sara i løbet af sit liv har været udsat for seksuelle overgreb og også har flere selvmordsforsøg bag sig fra sin ungdom og tidlige voksenliv.
Det er dé mange traumatiske oplevelser, der i 2014 får Sara til at begynde i terapi hos psykologen.
Hør Sara fortælle om den første tid hos psykologenBliver mere og mere privatSamtalerne med psykologen og de mindfulnessteknikker, han lærer Sara, virker godt til at begynde med.
Sara får det bedre, fortæller hun.
Men samtidig begynder psykologen at blive mere og mere privat over for hende, fortæller hun.
- Han sidder og kigger mig i øjnene og fortæller mig, at vi er ens og at han ved, hvordan jeg har det, for han har været udsat for det samme.
Og han bliver mere og mere personlig, charmerende og sød, siger Sara.
Kram som en del af behandlingenPsykologen begynder også at kramme Sara, når hun kommer og skal afsted fra klinikken igen, husker hun.
Noget, hun først synes, er akavet.
- Men da jeg havde vænnet mig til det, syntes jeg faktisk også, at det var dejligt.
Og det foregik jo i venteværelset.
Så jeg tænkte jo, når det foregik der sådan groft sagt på offentlig grund, jamen så var det nok okay.
Psykologen erkendte under retssagen, at han gav Sara knus.
Ifølge Sara blev krammene dog i løbet af 2015 og 2016 en fast del af behandlingen.
- Når vi havde arbejdet med noget, der var rigtig svært, så fik jeg et kram som belønning.
Så blev det bare sådan kutyme, at hvis jeg var ked af det eller meget angst, så holdt han om mig.
Hør Sara fortælle hvordan behandlingen bliver mere fysiskDet 11-årige barnI løbet af efteråret 2016 begynder Sara dog at få det rigtigt svært igen.
I de dokumenter, P1 Dokumentar har fået adgang, til fremgår det, at Sara får hyppige flashbacks og angstanfald og indimellem også selvmordstanker.
Ifølge psykologens egne journalnotater har Sara ”selvmordsimpulser”.
Ifølge Sara foreslår psykologen nu en ny strategi.
DET SIGER REGLERNEIfølge de etiske principper for nordiske psykologer må der ”…ikke forekomme seksuelle forhold mellem psykolog og klient.
” Principperne kræver også, at psykologen ikke ”…misbruger sin magt og stilling til at udnytte klientens afhængighed og tillid.
”Principperne er bindende for alle medlemmer af de nordiske psykologforeninger under udøvelse af enhver form for psykologfaglig virksomhed.
Ifølge straffeloven er det ulovligt, hvis man ”groft” misbruger en persons ”…arbejdsmæssige, økonomiske eller behandlings- eller plejemæssige afhængighed” til at ”…skaffe sig samleje med den pågældende”.
- Han tænker, at næste skridt i det her, det er, at jeg simpelthen skal føres tilbage og gennemleve nogle af de ting, jeg har været igennem.
Sådan virkelig gennemleve.
En eftermiddag i oktober gennemlever og gennemgår Sara derfor et seksuelt overgreb, der foregik i hendes barndom, da hun var omkring 11 år.
Det sker, mens ligger hun med hovedet i psykologens skød, fortæller hun.
Senere samme aften skriver hun til psykologen, at hun har fået det meget dårligt af gennemgangen af overgrebet.
- Jeg er så bange for at være alene og jeg føler mig ligesom et lille barn, der har været udsat for overgreb.
Han skriver, at jeg kan komme ud til ham.
Og det gør jeg.
Og får forklaret ham, at jeg har det ligesom det her barn igen, der bare er forladt og bange.
- Og på et tidspunkt siger han så, at nu er han træt, og vi skal sove, og at jeg må gerne komme med ind og sove i hans seng.
Og så siger han til mig, at nu er han nødt til at gå fra mig, nu vil han efterlade mig her, fordi han får så meget lyst til sex, når han ligger op ad mig, så det duer ikke.
Og jeg tænker bare, han må simpelthen ikke gå, uanset hvad så må han ikke efterlade mig alene i det her rum, så jeg siger: det er okay.
- Da vi havde sex den første gang, der havde han jo groft sagt sex med en 11-årig pige, der var blevet udsat for et overgreb.
Da det skete, der kom jeg jo netop ud til ham, fordi jeg var så meget i, hvordan det var at være den dag, da jeg var 11 år, siger Sara.
Ny behandlingsformFra slutningen af oktober 2016 og frem til begyndelsen af marts 2017 har Sara og psykologen et egentligt seksuelt forhold.
Et forhold, der bliver mere og mere ydmygende for Sara fra december 2016.
På det her tidspunkt er Sara blevet dybt afhængig af psykologen, hvilket Retten i Aarhus lagde vægt på, da de 8.
februar kendte psykologen skyldig i have misbrugt hendes behandlingsmæssige afhængighed af ham.
- Han brugte det, at jeg var så afhængig af ham, og at jeg er så bange for at blive forladt.
Hvor han jo netop hele tiden fortalte, at han ville gå ind i angsten med mig og at vi var der om det sammen.
Langsomt og finurligt blev jeg formet ind i det, siger Sara.
Hør Sara fortælle om hvordan behandlingen eskalererIfølge Sara fortalte psykologen hende samtidig, at det var godt for hende at have sex.
Noget hun også senere skrev i en klage til Psykolognævnet.
Seksuel lydighedstræningRetten i Aarhus lagde i sin dom vægt på en række sms’er, som psykologen sendte til Sara.
sms’er som dokumenterer det, retten kalder, den ”ydmygende behandling” af Sara.
Ifølge Sara begyndte det at blive ydmygende fra december 2016 og frem.
- Jeg mistede mig selv, et eller andet sted i det.
Jeg skulle kravle nøgen rundt og ligge i fosterstilling, og selvom at jeg rystede og klynkede, så fik jeg at vide, at jeg skulle være stille og bøje hovedet, og at jeg måtte ikke se på ham og at jeg var ulydig.
Samtidig begynder jeg at blive rigtig bange for ham.
Han presser meget på for, at jeg skal være sammen med andre mænd.
P1 Dokumentar har fået adgang til Saras 792-beskeder lange sms-korrespondance med psykologen.
Her skriver han blandt andet:•”Vil slave være indstillet på at blive kneppet af flere mænd?
Med deltagelse af mig?
”•”Ingen skuffede sms'er og andet pis.
Slave kan give blowjob og blive kneppet som jeg har lyst.
Alt andet har ingen plads.
Adlyd og læg krop.
”•”I praksis betyder det, at din herre bestemmer over dig.
At du ikke har noget valg, men skal gøre hvad du bliver anmodet om.
Eks.
komme hurtigt hertil og sutte min pik.
”•”Husk total ydmyghed.
Ingen tale, ret og 100 % lydighed.
”•”Skriv når du kører.
Husk nøgen, bøjet hoved og sætte dig på knæ foran mig når du kommer.
”Kroppen satte udI slutningen af februar 2017 begynder Saras krop at sætte ud på grund af de ting, hun bliver udsat for i behandlingen.
- Min krop den ville ikke mere.
Det var ligesom, at den bare satte ud.
Jeg besvimede ind imellem.
Jeg kunne ikke spise, ikke drikke, jeg kunne intet til sidst.
Jeg var nået til et punkt, hvor jeg ville gøre alt for ham, men jeg ville bare ikke derud om aftenen mere.
Jeg ville simpelthen ikke mere.
Derfor bryder Sara i begyndelsen af marts med psykologen.
Hun står frem med sin historie nu for at få fokus på det system, der skal sikre, at psykologer, der er til fare for patientsikkerheden, bliver stoppet.
Og for at få fokus på, at der også bliver begået overgreb blandt sundhedspersonale, der behandler psykiske lidelser.
- Jeg tænker, det er altafgørende for de kvinder, der kommer efter mig.
Man er bare nødt til at stoppe det.
Det er ikke okay, at et menneske, der skal hjælpe andre, krænker andre mennesker, siger Sara til P1 Dokumentar.
P1 Dokumentar kulegraver i de kommende uger Saras sag og undersøger, om det tilsyn, der skal stoppe psykologer, der er til fare for patientsikkerheden, virker efter hensigten.
Du er velkommen til at kontakte journalisten bag podcastserien på emoj@dr.
dk.
P1 Dokumentar har detaljeret forelagt de forskellige kritikpunkter for psykologen, men han har ikke ønsket deltage i et interview.
Hans forsvarsadvokat oplyser, at psykologen nægter sig skyldig og derfor anker han dommen.
Under retssagen forklarede psykologen, at sms’erne til Sara var en del af et rollespil, som han havde aftalt med Sara.
Ifølge psykologen eksponerede han Sara for kommanderende, ydmygende udtalelser, hvor hun ikke tidligere kunne sige fra.
Rollespillet skulle træne Sara i at sige fra over for grænseoverskridende adfærd.
Psykologens forklaring tilsidesatte Retten i Aarhus dog og kaldte forklaringen ”usandsynlig” og ”utroværdig”.
FacebookTwitterKopier linkEmner:DR P1|Sundhed og velvære|Retten i Århus|Seksualitet|Aarhus




https://www.dr.dk/nyheder/indland/ekspert-sex-med-terapeuten-kan-vaere-dybt-skadeligt-patienten

Det perfekte offerSe temaIndlandEkspert: Sex med terapeuten kan være dybt skadeligt for patientenGennemgang viser, at der er sager, hvor psykologer har seksuelle eller private forhold til deres patienter.
(arkivfoto).
Det kan være særdeles skadeligt for en patient, hvis der opstår et privat eller seksuelt forholde mellem psykolog og patient.
Af Emil Eusebius Olhoff-Jakobsen21.
feb.
2019 kl.
09.
00Bemærk: artiklen er mere end 30 dage gammelLæs opPsykologer må ikke have sex eller private forhold til deres patienter.
Det fremgår tydeligt af psykologernes etiske retningslinjer.
Men en gennemgang, P1 Dokumentar har lavet, viser, at der i løbet af de senere år har været flere eksempler på sager, hvor psykologer har haft private eller seksuelle forhold til deres patienter.
HØR P1 DOKUMENTAR: DET PERFEKTE OFFER 2I en ny podcastserie i syv afsnit kulegraver P1 Dokumentar den opsigtsvækkende sag om en psykolog, der for nyligt blev dømt i Retten i Aarhus for at misbruge sin egen patients behandlingsmæssige afhængighed af ham til at have et seksuelt forhold til hende.
Et seksuelt forhold, der ifølge retten udviklede sig til at være ydmygende for patienten.
Du kan høre de første tre afsnit af den nye af podcastserien her, i DR's radioapp eller der hvor du henter podcasts.
Podcasten bygger på rets- og dombøger, journaler, korrespondance mellem Sara og psykologen, aktindsigter og øvrige dokumenter fra en række myndigheder, der har været involveret i sagen.
Ifølge forsker i seksuelle overgreb Ellids Kristensen, der er overlæge ved Sexologisk Klinik under Psykiatrisk Center København, er der ofte risiko for, at en patient, som indgår i et seksuelt forhold med sin behandler, reelt ikke kan overskue konsekvenserne af det.
Selvom det udefra kan se sådan ud.
- Ofte er det, fordi man er sårbar, man søger behandling.
Og måske er det første gang i livet, at man møder en person, der virkelig vil lytte og forstå.
Ofte opstår der derfor et slags kærlighedsforhold til behandleren.
Det er ikke et kærlighedsforhold, som man ellers oplever, men en slags idealiseret forelskelse.
Og hvis ikke terapeuten er professionel og forstår, at det er en naturlig del, der kan ske, men udnytter det til egen tilfredsstillelse, så er vi jo ude i, at det bliver overgreb, siger hun.
Ellids Kristensen fortæller, at Sexologisk Klinik i årenes løb med ”jævne mellemrum” har haft psykologer i behandling, fordi psykologerne har haft sex med deres patienter, som efterfølgende følte sig udnyttet.
Ofre for overgreb særligt sårbareHun fortæller også, at det oftest er patienter, der tidligere er blevet udsat for seksuelle overgreb, der ender med at indgå i en seksuel relation til deres behandler.
- Desværre ser vi meget ofte, at det er personer, der er blevet udsat for seksuelle overgreb tidligere eller andre former for emotionelle svigt, der bliver udsat for overgreb fra terapeuter senere hen.
Og det er fordi, de er ekstra sårbare og higer ekstra meget efter, at der er én, der vil tage sig af dem og være der for dem.
Samtidig har de svært ved at mærke og sætte grænser op for andre, siger Ellids Kristensen.
Netop den gruppe af patienter vil ifølge Ellids Kristensen være særligt sårbare i et seksuelt forhold til deres terapeut.
Psykolog misbrugte patients afhængighedDET SIGER REGLERNEIfølge de etiske principper for nordiske psykologer må der ”ikke forekomme seksuelle forhold mellem psykolog og klient.
”Principperne kræver også, at psykologen ikke ”misbruger sin magt og stilling til at udnytte klientens afhængighed og tillid.
”Principperne er bindende for alle medlemmer af de nordiske psykologforeninger under udøvelse af enhver form for psykologfaglig virksomhed.
Ifølge straffeloven er det ulovligt, hvis man ”groft” misbruger en persons ”arbejdsmæssige, økonomiske eller behandlings- eller plejemæssige afhængighed” til at ”skaffe sig samleje med den pågældende”.
Den 8.
februar blev en psykolog kendt skyldig i at have sex med sin egen patient.
Dommen slog fast, at den kvindelige patient undervejs i forløbet var selvmordstruet og befandt i en behandlingsmæssig afhængighed, som psykologen ”groft” misbrugte for at få sex.
Det seksuelle forhold mellem psykolog og patient udviklede sig til at være af ydmygende karakter for kvinden.
Retten i Aarhus lagde i sin dom vægt på, at kvinden ikke kunne sige fra, netop fordi hun var afhængig af psykologen og hans behandling, som hun var bange for at miste.
Men også sager om ”almindelige” og mindre grove seksuelle forhold mellem psykolog og patient strider mod psykologernes egne retningslinjer.
Og de sager dukker ind i mellem op hos Dansk Psykolog Forening.
'Overvægt' af klagesager hos etisk komitéP1 Dokumentar har gennemgået Dansk Psykolog Forenings Komitè for Etiks årsberetninger for de seneste fire år.
Komiteen for Etik behandler blandt andet klagesager, hvor psykologer klager over andre psykologer.
I perioden 2014 til 2016 modtog komiteen ifølge årsberetningen ”flere” henvendelser om psykologer, der havde indledt private og seksuelle relationer til deres klienter.
I årene efter, i 2016 til 2018, står der at komiteen tilsvarende oplevede en ”overvægt af sager, hvor rolle og grænseproblematikker har været det centrale".
"Klagerne har omhandlet sager, hvor psykologen har indgået i privat relation til klienten, hvor det private, personlige og professionelle rum er blevet blandet sammen, og relationen derfor er blevet oplevet som uklar og grænseoverskridende”.
Dansk Psykolog Forenings Komité for Etik ønsker af ”ressourcemæssige årsager” ikke at oplyse, hvor mange klager om private eller seksuelle relationer, som komiteen samlet set har behandlet siden 2014.
Grunden til, at patienter går i terapi, er jo for at blive bedre til at håndtere deres egen hverdag selv.
Ellids Kristensen fra Sexologisk KlinikKomiteen oplyser dog, at den skønner, at den igennemsnit har modtaget maksimalt 5 sager om året siden 2014.
I årsberetningerne kan man læse, at komiteen siden 2014 har anbefalet ”betinget eksklusion” af tre psykologer, der havde udnyttet sin rolle og indgået i en privat eller seksuel relation med en klient.
Betinget eksklusion er psykologforeningens næsthårdeste sanktion.
Problematisk uanset hvadIfølge Ellids Kristensen fra Sexologisk Klinik kan det være dybt skadeligt for en patient at indlede et seksuelt forhold til sin terapeut, uanset om der er tale om en privat eller decideret seksuel relation.
Blandt andet fordi der er risiko for, at patienten bliver afhængig af sin psykolog, påpeger hun.
- Grunden til, at patienter går i terapi, er jo for at blive bedre til at håndtere deres egen hverdag selv.
Og i det øjeblik, man gør patienten mere og mere afhængig af psykologen i stedet for, så kommer patienten jo dårligere ud i den anden ende, end da vedkommende kom ind.
Det er utroligt skadeligt, siger Ellids Kristensen.
Psykologforening: Patienternes tillid er afgørendeDansk Psykolog Forenings formand Eva Secher Mathiasen understreger, at det ligger foreningen meget på sinde, at psykologer ikke indgår i seksuelle eller private relationer til deres patienter.
- Det er vores klare interesse, at der ikke er nogen psykologer, der forgriber sig mod de etiske retningslinjer, og forbryder sig mod den tillid, som klienterne skal have hos os.
Det er rigtig væsentligt for os at beskytte patienternes tillid til os, så de kan regne med, at når de kommer til en psykolog, så bliver de håndteret med den integritet og den ordentlighed og faglighed, som det tilsiger at man skal blive, siger hun til P1 Dokumentar.
Psykologen, der for nylig blev kendt skyldig i at have misbrugt sin patients behandlingsmæssige afhængighed til at have sex, ønsker ikke at udtale sig.
Han har anket dommen til landsretten.
Psykolognævnet, som fører tilsyn med autoriserede psykologer oplyser,at nævnet ikke har mulighed for at trække tal.
Efter Psykolognævnets medarbejderes "hukommelse” har antallet af henvendelser om seksuelle forhold ligget på omkring 1-2 om året siden 2016.
I øjeblikket verserer én sag hos Psykolognævnet.
FacebookTwitterKopier linkEmner:Seksualitet|Sundhed og velvære|Sexologisk Klinik|DR P1|København




https://www.dr.dk/sporten/fodbold/championsleague/italiensk-og-tjekkisk-hjaelp-kan-sende-en-ekstra-cl-plads-til

Champions LeagueItaliensk og tjekkisk hjælp kan sende en ekstra CL-plads til SuperligaenNapoli og Viktoria Plzen kan sørge for, at Danmark vil få to hold i næste sæsons Champions League-kvalifikation.
Fra næste sæson kan der potentielt set komme to hold med i Champions League, hvis resultaterne i Europa Leagues 16.
-delsfinaler flasker sig.
21.
feb.
2019 kl.
08.
25Bemærk: artiklen er mere end 30 dage gammelLæs opSelv om sæsonens fire danske deltagere i de europæiske klubturneringer i fodbold er blevet slået ud, kan dagens returkampe i Europa League-16.
-delsfinalerne få stor betydning for de danske Superliga-klubber fremadrettet.
Får Danmark i dag hjælp af tjekkiske Viktoria Plzen og italienske Napoli, vil der i sæsonen 2019/20 være to pladser i Champions League-kvalifikationen på spil i Superligaen.
Det vil sige, at Danmark i sommeren 2020 har to hold, som kan kvalificere sig til det lukrative gruppespil.
Det er en 15.
-plads på Det Europæiske Fodboldforbunds (Uefa) koefficientliste for de nationale ligaer, der udløser en ekstra plads i Champions League-kvalifikationen.
Kæmper med Schweiz og KroatienI en live-stilling ligger Danmark aktuelt på 15.
-pladsen, men kan blive overhalet af både Kroatien og Schweiz, der har henholdsvis Dinamo Zagreb og FC Zürich tilbage i Europa League.
Danmark skal håbe, at de to klubber ryger ud i dag.
Dinamo Zagreb tabte den første kamp mod tjekkiske Viktoria Plzen med et 1-2 på udebane.
Hvis Kroatien skal overhale Danmark, kræver det, at Zagreb vinder returkampen på hjemmebane i dag og går videre til ottendedelsfinalerne, hvor holdet er tvunget til mindst at spille en kamp uafgjort.
Læs også:VIDEO Vejen til Champions League: FCM vil gentage sensationel sejr over Man.
UnitedFor Schweiz og FC Zürichs vedkommende er regnestykket mere simpelt.
Zürich skal blot have uafgjort i udekampen mod Napoli, for at Schweiz akkurat kravler forbi Danmark på koefficientlisten.
Den opgave ser på papiret meget svær ud.
Schweizerne tabte den første kamp med 1-3 på hjemmebane til den italienske storklub.
Svær vej til det forjættede landFår Danmark to pladser i Champions League-kvalifikationen, vil de dog have vidt forskellige vilkår for at komme med i gruppespillet.
Superligavinderen i 2019/20 vil ligesom i de forgange sæsoner deltage i den såkaldte "Champions Route", hvor mesterhold fra blandt andet Skotland, Kasakhstan, Norge og Sverige kan stå i vejen.
For nummer to venter der hård modstand af andre ikke-mesterhold fra mellemstore fodboldligaer, og der er kun to pladser til gruppespillet på spil.
I denne sæson sikrede storklubberne Ajax og Benfica sig adgang til gruppespillet via "Non Champions Route".
Ud over en ekstra plads i Champions League-kvalifikationen vil Danmark i tilfælde af en 15.
-plads på koefficientlisten også få et ekstra hold med i Europa League-kvalifikationen, så Danmark i alt vil have fem europæiske deltagere fra sommeren 2020.
/ritzau/FacebookTwitterKopier linkEmner:Europa League|Schweiz|Kroatien|Fodbold|UEFA




https://www.dr.dk/nyheder/udland/anklager-breivik-beundrer-planlagde-massedrab-i-usa

UdlandAnklager: Breivik-beundrer planlagde massedrab i USAEn ansat hos kystvagten mistænkes for at ville dræbe civile og kendte Trump-kritikere.
Myndighederne fandt en stor mængde våben hos den 49-årige amerikaner.
Af Sean Coogan21.
feb.
2019 kl.
08.
03Bemærk: artiklen er mere end 30 dage gammelLæs opAmerikanske myndigheder anholdt i sidste uge en 49-årig løjtnant fra kystvagten, som beskriver sig selv som hvid nationalist.
Den tidligere marinesoldat mistænkes for at planlægge at "myrde uskyldige civile i et omfang sjældent set i dette land", lyder det ifølge retsdokumenter, skriver Reuters.
Han er i første omgang sigtet for ulovlig besiddelse af våben og stoffer og forventes at blive stillet for en dommer i dag.
Anklagerne, der omtaler den mistænkte som en hjemlig terrorist, siger, at han havde udarbejdet en liste med mulige ofre, som blandt andre indbefatter Nancy Pelosi, formanden for Repræsentanternes Hus, Joe Scarborough, vært på tv-stationen MSNBC, og det demokratiske kongresmedlem Alexandria Ocasio-Cortez.
Politiet fandt 15 skydevåben og over 1.
000 patroner hjemme hos manden, som ifølge anklagerne var inspireret af den norske ekstremist Anders Behring Breivik, som i 2011 dræbte 77 mennesker ved angreb i henholdsvis Oslo og på øen Utøya.
Undersøgte Trump-kritikerSiden 2017 har den anholdte ifølge retsdokumenterne jævnligt søgt inspiration i et manifest af den norske ekstremist Anders Behring Breivik og har ledt efter hormoner, som Breivik tog, inden sin massakre på Utøya, skriver The Guardian.
Ved ransagningen fandt politiet en stor mængde tramadol.
Det er et morfinlignende middel, der virker smertestillende ved at påvirke de områder i hjernen, som registrerer smerte.
Den 49-årige har ifølge anklagemyndigheden søgt på nettet efter svar på spørgsmål som "hvor i Washington D.
C.
bor de fleste senatorer" og "er højesteretsdommere beskyttede".
Læs også:OVERBLIK Disse 11 Trump-kritikere har fået tilsendt mistænkelige pakkerI et mailudkast i 2017 skrev han ligeledes ifølge retsdokumenterne:- Jeg drømmer om at finde en måde at dræbe næsten hver eneste person i verden på.
Ifølge anklagerne har manden også søgt på "borgerkrig, hvis Trump anklages" og ledte efter Joe Scarboroughs hjem og arbejdsplads på nettet, efter værten havde omtalt præsident Donald Trump som den værste præsident nogensinde.
Ifølge The Guardian indeholdt den tidligere marinesoldats liste flere personer, der er blevet kritiseret af den republikanske fløj.
Herunder senatorerne Elizabeth Warren, Kamala Harris og Chuck Schumer samt tre journalister fra CNN.
FacebookTwitterKopier linkEmner:Anders Breivik (terrorist)|Donald Trump (politiker)|USA|The Guardian|Terrorisme




https://www.dr.dk/nyheder/penge/aldrig-har-saa-mange-udlaendinge-arbejdet-i-danske-virksomheder

PengeAldrig har så mange udlændinge arbejdet i danske virksomhederDet er en myte, at Danmark har svært ved at tiltrække udenlandsk arbejdskraft, siger Dansk Metal.
Siden 2015 har Polen med kampagner forsøgt at få polakker til at vende hjem og arbejde, men Danmark er fortsat et attraktivt sted for blandt andre polske håndværkere at arbejde i.
Især på grund af et højere lønniveau.
(arkivfoto) Af Maja Lærke Maach21.
feb.
2019 kl.
07.
48Bemærk: artiklen er mere end 30 dage gammelLæs opPolakker, rumænere, bulgarere og andre udenlandske arbejdere finder det fortsat meget attraktivt at arbejde i Danmark.
Faktisk har der aldrig været ansat så mange udlændinge i danske virksomheder, viser nye tal fra Dansk Metal.
Sidste år var der 215.
314 udenlandske beskæftigede omregnet til fuldtidspersoner, og det er en stigning på 7,5 procent sammenlignet med den udenlandske beskæftigelse i Danmark i 2017, skriver Børsen.
En stor del af arbejdstagerne kommer fra Østeuropa.
I industrien var der 29.
737 fuldtidsbeskæftigede fra udlandet, og det er over 2.
500 flere end i 2017.
- Myten, om at det er svært at tiltrække udenlandsk arbejdskraft fra Europa, er forkert, siger cheføkonom i Dansk Metal Thomas Søby til erhvervsavisen.
'Piveri fra arbejdsgiverne'Han siger, at der de seneste år har været 'en masse piveri fra arbejdsgiverne' om, at udlændingene rejste hjem for at arbejde, hvor de kommer fra.
Men det passer ifølge Dansk Metal ikke.
- Sandheden er, at udlændinge stadig kommer til landet, og sandheden er, at vi stadig er et meget attraktivt land at arbejde i, sige cheføkonomen.
Læs også:Tommy mangler folk til sin svineproduktion: Konsekvensen bliver en nedgangMen ifølge Dansk Arbejdsgiverforening er der fortsat mange danske virksomheder, som 'har en markant mangel på arbejdskraft', siger underdirektør Erik Simonsen til Børsen.
Polen er et af de lande i Østeuropa, som gennem kampagner har forsøgt at hive sine landsmænd hjem for at arbejde, idet den polske ledighed er faldet, samtidig med, at Polens økonomi er i vækst.
Polens ambassadør i Danmark, Henryka Moscicka-Dendys, siger, at landet fortsat arbejder på at få polakkerne hjem og arbejde, men at Danmark særligt for folk med lavere kvalifikationer fortsat er et attraktivt alternativ, fordi de som regel kan få en bedre løn end i hjemlandet.
FacebookTwitterKopier linkEmner:Thomas Søby (økonom)|Dansk Metal|Polen|Økonomi|Dansk Arbejdsgiverforening




https://www.dr.dk/nyheder/udland/3-spoergsmaal-og-svar-derfor-afholder-paven-stormoede-om-misbrug-i-den-katolske-kirke

Udland3 spørgsmål og svar: Derfor afholder paven stormøde om misbrug i den katolske kirkeMere end 100 biskopper er samlet i Rom for at diskutere, hvordan de beskytter mindreårige mod seksuelt misbrug.
Pave Frans har indkaldt til stormøde i Rom for at adressere de mange sager om seksuelt misbrug i den katolske kirke.
Af Oliver Fruergaard og Louise Brodthagen Jensen21.
feb.
2019 kl.
08.
27Bemærk: artiklen er mere end 30 dage gammelLæs opI dag samles mere end 100 biskopper fra hele verden i Rom, hvor de skal drøfte årtiers seksuelt misbrug i den katolske kirke.
Den katolske kirke har igennem årtier været involveret i sager om seksuelt misbrug verden over, og de seneste års store afsløringer af en systematisk misbrug af mindreårige har fået pave Frans at indkalde til et flerdage langt møde i Rom.
Ved mødet, der bærer den officielle titel "Beskyttelse af mindreårige i kirken", vil udover biskopper også repræsentanter for misbrugsofre være til stede.
Allerede tilbage i 2002 indkaldte den daværende pave, Johannes Poul den 2.
til et lignende topmøde for amerikanske biskopper efter en række misbrugssager fra delstater som Massachusetts og Louisiana i USA.
Læs også:Den katolske kirke i USA ramt af skandalesager: Phil var 11 år, da han blev misbrugt af sin præstDengang blev der udtrykt bekymring over det, der blev kaldt en "krise i den seksuelle moral", og flere misbrugsofre har da også allerede udvist en vis skepsis i forhold til, hvad der kan komme ud af mødet i Rom.
Men hvad kan man forvente, der kommer ud af mødet, og hvad mener paven?
Få svarene her fra DR's Europa-korrespondent, Anna Gaarslev.
1Hvorfor nu?
I USA er der i øjeblikket flere søgsmål mod den katolske kirke for at have forsøgt at skjule årelangt seksuelt misbrug.
(Foto: TIMOTHY A.
Clary © Scanpix)Der er behov for at vise, at det her er noget, man på øverste niveau tager dybt alvorligt.
Samtidig er der et pres fra de amerikanske katolikker, og langt størstedelen af alle rapporterede sager stammer fra USA, hvor skandalerne for alvor tog fart i 80'erne.
Der tegnede sig et entydigt mønster: Kirkens topfolk dækkede systematisk over egne overgrebsmænd og forsøgte at tie beskyldningerne ihjel.
Typisk blev de involverede præster forflyttet til et andet sted i landet, hvor de fortsat havde kontakt med børn.
Skandalerne involverer tusinder af ofre, mest unge drenge.
Den katolske kirke har indgået adskillige forlig og udbetalt, hvad der er vurderet til at være flere milliarder dollars i erstatninger og sagsomkostninger.
Ofre for seksuelt misbrug fra hele verden er i øjeblikket samlet i Rom.
I 2018 udgav en jury i delstaten Pennsylvania en rapport, der slog fast at: Mindst 1.
000 børn og unge gennem årene er blevet misbrugt af 300 præster i seks ud af otte katolske kirkesogn.
Men kun to sager blev retsforfulgt, for enten var sagerne forældede eller også var gerningsmanden død.
Der er et stort pres fra den katolske kirke i USA for at tage hårdt fat, og man har arbejdet med sit eget reformforslag til, hvordan reel nultolerance over for seksuelle overgreb skal føres ud i livet.
De reformer er dog sat på hold, fordi paven bebudede mødet i Rom.
Det her er Vatikanets forsøg på at holde tropperne nogenlunde samlet.
2Hvad mener paven?
Pope Francis poses with seminarists at the end of the weekly general audience on February 20, 2019 at Paul-VI hall in the Vatican.
(Photo by Vincenzo PINTO / AFP) Godt spørgsmål.
Pave Frans har forsøgt at nedtone forventningerne til mødet ved at sige, at mødet ikke vil resultere i konkret ny politik på området, men snarere handler om at diskutere generelle principper som så skal føres ud i livet lokalt.
Kirken kan ikke gøre alt, misbrug er et menneskeligt problem, har det lydt.
Det vil sandsynligvis skuffe den reformivrige del af de amerikanske katolikker.
De opfordrer til, at Vatikanet går i spidsen for en gennemgribende global oprydning og undersøger de katolske præster, biskopper og kardinaler, der mistænkes for at have været involveret i misbrug.
Mistanker, som aldrig er blevet ordentligt undersøgt, men det står ikke på pavens dagsorden for dette møde.
Paven annoncerede mødet kort tid, efter at den amerikanske kardinal og ærkebiskop Theodore McCarrick offentligt blev beskyldt for årtiers misbrug af såvel voksne som mindreårige.
Den tidligere kardinal og præst, Theodore Edgar McCarrick, blev i sidste uge frataget sit embede.
Vatikanet – dermed også paven – har modtaget hård kritik for ikke at reagere på advarsler om McCarrick gennem årene.
McCarrick er siden blevet frataget sin titel som kardinal og sit præsteembede.
Men Vatikanet har hidtil ikke taget initiativ til en dybdegående undersøgelse af, hvem der vidste hvad – hvornår, og det bidrager til den dybe tillidskrise mellem amerikanske katolikker og Vatikanet.
Det samme gælder sagen om den argentinske biskop Gustavo Zanchetta.
På trods af at beskyldningerne mod ham nåede Vatikanet i 2015, udeblev reaktionen.
Til gengæld blev han i 2017 udpeget af Paven til en tillidspost i Vatikanet.
En undersøgelse af Zanchetta er nu på vej.
Hvor dybt er paven parat til at grave for at få sandheden frem?
Vil han overhovedet grave?
– Eller foretrækker han og Vatikanet at smide ny jord ovenpå og plante det til?
De spørgsmål stiller mange sig selv før dagens møde.
3Hvad kan vi forvente, der kommer ud af det?
Paven har forsøgt at dæmpe forventningerne til det flerdage lange topmøde i Rom.
Vatikanet har som sagt forsøgt at nedtone forventningerne til mødet, der sandsynligvis vil ende med en ny række undskyldninger og løfter om reformer.
Paven opfordrer skyldige præster til at melde sig selv, man vil lave retningslinjer for, hvordan man skal tackle fremtidige sager og formentlig love, at kirken aldrig mere vil skjule overgreb for retssystemet.
Men kirken vil formentlig ikke tilbyde det, ofrene allerhelst vil have: En tilbundsgående undersøgelse af, hvad der reelt er foregået de seneste 70 år.
I december 2018 slog den amerikanske delstat Illinois fast, at kirken hemmeligholder navne på 500 præster, der mistænkes for seksuelt misbrug - og lignende undersøgelser er sandsynligvis på vej i resten af USA.
Indtil nu har kirken ikke vist sig tilbøjelig til at være den, der går forrest i at afdække sandheden, og sandheden om hvordan kirken i årtier har forsøgt at skjule den.
FacebookTwitterKopier linkEmner:Den Katolske Kirke|Pave Frans (religiøst overhoved)|USA|Vatikanstaten|Kirkeforhold




https://www.dr.dk/sporten/cykling/tourdefrance/liniger-begejstret-de-danske-tour-etaper-billederne-bliver

Tour de France til DanmarkSe temaTour de FranceLiniger begejstret for de danske Tour-etaper: ’Billederne bliver uforglemmelige’DR Sportens cykelkommentator Henrik Liniger kan ikke få armene ned over, at Tour de France på dansk grund er en realitet.
Et Tour-felt på dansk jord i 2021, og det bliver stort, mener Henrik Liniger.
Af Andreas Kraul og Anne Hedegaard Petersen21.
feb.
2019 kl.
08.
30 | opdateret 21.
feb.
2019 kl.
11.
02Bemærk: artiklen er mere end 30 dage gammelLæs opRoskilde Domkirke, Storebæltsbroen, det bakkede terræn omkring Vejle og så Dybbøl Mølle.
Det er alt sammen noget, de fleste danskere ved, hvad er.
Men gør resten af cykel-Europa også det?
Læs også:Tour de France til Danmark: 20 års kamp for at få en Tour-startHvis ja, dejligt for dem.
Hvis nej, så kommer de i hvert fald til det ved Tour de France i 2021.
Her skal Danmark nemlig lægge jord til tre etaper ved det franske cykelløb løb om to og et halvt år.
Som enhver anden cykelnørd kan DR Sportens Henrik Liniger ikke få armene ned over, at Tour de France skal starte i Danmark i 2021.
Liniger er meget begejstret for ruten, da store dele af Danmark benyttes.
Men der er alligevel tre steder på ruten, han ser ekstra meget frem til.
1Storebæltsbroen- Det er min klare nummer ét.
Den er et symbol på geografien i Danmark med vand og øer, men også en fast forbindelse mellem landsdelene.
Det bliver billederne af feltet over broen, vi vil huske efterfølgende.
Helt uforglemmelige!
Og så er der det, at den ikke længere må bruges til cykelløb, så det bliver noget helt unikt og ikke noget, man ser hvert år.
2Enkeltstarten- Prologen i København bliver stort.
Førstedagen af Touren er i forvejen noget særligt, fordi man ser rytterne for første gang.
Så alene det, at man er i Danmarks hovedstad på førstedagen i flotte omgivelser og med en folkefest, det glæder jeg mig til.
3Etapeafslutningerne- De bliver nærmest drabelige.
Først på Fyn og efterfølgende i Sønderjylland.
De første dage af Touren er de fleste meget nervøse.
Alle er friske og tror på det.
Så jeg tror, vi kommer til at se nogle drabelige afslutninger, om det så bliver med et udbrud eller sprinterafslutninger.
Noget af det mest intense cykelløb i Tour de France sker de første dage, og i 2021 er det altså på dansk grund.
FacebookTwitterKopier linkEmner:Frankrig|Cykelsport|A/S Storebælt|København|Broer og tunneller




https://www.dr.dk/sporten/cykling/tourdefrance/kronprins-frederik-og-loekke-holder-pressemoede-paa-koebenhavns-raadhus

Tour de France til DanmarkSe temaTour de FranceKronprins Frederik og Løkke holder pressemøde på Københavns RådhusDen danske tour-start forventes at blive præsenteret på et pressemøde her til formiddag.
Rygterne om Tour de France til Danmark har floreret længe.
Statsminister Lars Løkke Rasmussen (V) modtager en gul cykeltrøje af Frankrigs præsident Emmanuel Macron onsdag den 29.
august 2018.
Af Mette Richardt21.
feb.
2019 kl.
07.
31Bemærk: artiklen er mere end 30 dage gammelLæs opStatsminister Lars Løkke Rasmussen (V), erhvervsminister Rasmus Jarlov (K) og Københavns overborgmester, Frank Jensen (S), holder pressemøde i formiddag klokken 10.
30 på Københavns Rådhus.
Kronprins Frederik vil også være til stede på mødet.
Det oplyser Statsministeriet i en pressemeddelelse.
Pressemødet kommer dagen efter, at løbsdirektøren for Tour de France, Christian Prudhomme, fortalte det franske medie Europe 1, at tour-starten i 2021 kommer til Danmark.
Det ventes, at pressemødet på rådhuset netop handler om tour-start.
Dette vil hverken Statsministeriet, Erhvervsminsteriet eller Københavns Kommune dog bekræfte.
Men på Twitter har Lars Løkke Rasmussen noteret, at han glæder sig efterfulgt af en cyklende emoji.
Det var ventet, at statsministeren ville indkalde til pressemøde, efter at Tour de France har meddelt, at løbet i 2021 starter i Danmark.
Christian Prudhomme forklarede i går, hvorfor starten for verdens største cykelløb i 2021 finder sted i Danmark.
- I København er der flere cykler end indbyggere.
Det er en historie om et møde mellem verdens største cykelløb og verdens største cykelby, sagde Tour-direktøren.
- Jeg er imponeret over antallet af folk, der cykler i København.
I København er der mange, som cykler per indbygger.
I København cykler børn i skole, og der er mange, der ser Tour de France i fjernsynet, sagde Christian Prudhomme i et kort radioklip på hjemmesiden.
Læs også:Tour-direktør: Tour de France begynder i Danmark i 2021I første omgang forlød det, at etapen fra Roskilde vil slutte i Odense, men løbsdirektør Prudhomme har meddelt, at den slutter i Nyborg.
I første omgang forlød det, at etapen fra Roskilde vil slutte i Odense, men løbsdirektør Prudhomme har meddelt, at den slutter i Nyborg.
FacebookTwitterKopier linkEmner:Det Konservative Folkeparti|Frank Jensen (politiker)|København|Lars Løkke Rasmussen (politiker)|Cykelsport




https://www.dr.dk/sporten/cykling/tourdefrance/tour-start-uden-frankrig-er-ikke-en-ny-opfindelse

Tour de France til DanmarkSe temaTour de FranceTour-start uden for Frankrig er ikke en ny opfindelseTour de France har haft for vane at placere starten af løbet i andre europæiske byer, og i 2021 bliver det Danmarks tur.
Tour de France har for vane at besøge andre lande - og nu bliver det med stor sandsynlighed Danmark i 2021.
Af Peter Fiilsø Jensen21.
feb.
2019 kl.
07.
00Bemærk: artiklen er mere end 30 dage gammelLæs opDanske cykelfans kan glæde sig til, at verdens største cykelløb, Tour de France, starter i Danmark i 2021.
Grand Depart, som starten på Tour de France hedder på Tour-sprog, er dog langt fra en ny opfindelse.
Læs også:Tour-direktør: Tour de France begynder i Danmark i 2021I tourens første 11 leveår og frem til anden verdenskrig i 1939, startede løbet altid i Le Vésinet i det nordlige Frankrig.
Men allerede i 1954 rykkede starten til Amsterdam i nabolandet Holland.
Og netop Holland kan bryste sig af, at være det land uden for Frankrig med flest Tour-starter - nemlig seks af slagsen.
Senest i Utrecht i 2015.
På kortet herunde kan du få det helt store overblik over alle Grand Departs uden for Frankrig.
Løbet bliver internationaltI 1970’erne blev det for alvor populært at flytte starten væk fra Frankrig.
Idéen var at øge interessen for løbet internationalt.
Det vakte dog stor opsigt, da starten gik i London i 2007.
I 2019 går starten fra Bruxelles i Belgien, hvilket også var tilfældet tilbage i 1958.
Danmark bliver det tiende land uden for Frankrig til at være vært for starten på verdens største cykelløb.
I alt har der været 22 starter udenfor Frankrig.
FacebookTwitterKopier linkEmner:Frankrig|Holland|Cykelsport|Belgien|Amsterdam




https://www.dr.dk/nyheder/indland/et-aar-efter-begravelsen-prins-henrik-mindes-med-musik

IndlandEt år efter begravelsen: Prins Henrik mindes med musik Knap 130 gæster var samlet til mindekoncert i Fredensborg Slotskirke i aftes.
Kronprins Frederik og kronprinsesse Mary ankommer til dronning Margrethes mindekoncert for prins Henrik i Fredensborg Slotskirke torsdag den 20.
februar 2019.
Af Julie Johanne Knudsen21.
feb.
2019 kl.
07.
26Bemærk: artiklen er mere end 30 dage gammelLæs opI går faldt årsdagen for prins Henriks bisættelse fra Christiansborg Slotskirke.
I den anledning havde dronning Margrethe inviteret kongefamilien, en række af prinsens nære venner og repræsentanter fra kongehuset med flere til en mindekoncert i Fredensborg Slotskirke.
Knap 130 gæster var mødt op for at mindes den afdøde prins, hvor Det Kongelige Danske Musikkonservatorium stod for musikprogrammet.
Det var hovedsageligt prins Henrik og dronning Margrethes egne ansatte ved hoffet, der deltog i mindehøjtideligheden, heriblandt en syerske, en telefonist, en garagemester, kokke, kammerherrer og chauffører, skriver TV2.
Læs også:Dronningen mindes prins Henrik med koncertMusikken skulle afspejle prins Henriks store interesse for musik.
Efter koncerten samlede dronningen gæsterne i Kuppelsalen på Fredensborg Slot.
Se billederne her.
Prinsesse Marie ankommer til Fredensborg Slot.
 H.
M.
dronning Margrethe afholder mindekoncert for prins Henrik.
H.
K.
H.
prins Joachim og prinsesse Marie ankommer til Fredensborg Slot.
 Prins Joachim og prinsesse Marie.
 Erhversleder Fritz Schur ankommer til slottet.
 Henriks gode ven, bestyrelsesformand og kammerherre Fritz Schur.
 Kronprinsesse Mary og kronprins Frederik ankommer til Fredensborg Slot.
 Kronprinsesse Mary og kronprins Frederik.
 Den dansk-egyptiske hotelejer Enan Galay, der var venner med prins Henrik gennem mange ankommer med Margrete Gorgy 1 / 8Prinsesse Marie ankommer til Fredensborg Slot.
1 / 8H.
M.
dronning Margrethe afholder mindekoncert for prins Henrik.
H.
K.
H.
prins Joachim og prinsesse Marie ankommer til Fredensborg Slot.
2 / 8Prins Joachim og prinsesse Marie.
3 / 8Erhversleder Fritz Schur ankommer til slottet.
4 / 8Henriks gode ven, bestyrelsesformand og kammerherre Fritz Schur.
5 / 8Kronprinsesse Mary og kronprins Frederik ankommer til Fredensborg Slot.
6 / 8Kronprinsesse Mary og kronprins Frederik.
7 / 8Den dansk-egyptiske hotelejer Enan Galay, der var venner med prins Henrik gennem mange ankommer med Margrete Gorgy 8 / 8FacebookTwitterKopier linkEmner:Royalt|Det Kongelige Danske Musikkonservatorium|Fredensborg|Fredensborg Slot|København




https://www.dr.dk/nyheder/regionale/hovedstadsomraadet/styrelse-sagde-farvel-til-90-ansatte-erfarne-medarbejdere-skal

Flytning af statslige arbejdspladserSe temaKøbenhavnStyrelse sagde farvel til 90 ansatte: Erfarne medarbejdere skal sikre bedre overgang Styrelsen for Patientklager rykkede først på året til Aarhus som led i regeringens udflytning af statslige arbejdspladser.
For at mindske videnstabet har ledelsen i Styrelsen for Patientklager indgået aftaler om et forlænget opsigelsesvarsel for omkring 20 medarbejdere i København.
(© Grafik: Signe Heiredal)Af Anne Sophie Flach21.
feb.
2019 kl.
07.
45 | opdateret 21.
feb.
2019 kl.
12.
17Bemærk: artiklen er mere end 30 dage gammelLæs opStyrelsen for Patientklager flyttede i januar i år til Aarhus som en del af regeringens udflytning af statslige arbejdspladser.
Her har næsten alle medarbejdere i København valgt at sige op.
Dermed har man været nødt til at ansætte omkring 90 nye medarbejdere, og det har selvsagt konsekvenser, erkender direktør Lizzi Krarup Jakobsen.
- Lige her i starten må vi være ærlige at sige, at sagsbehandlingstiden godt kan være lidt længere, end den skal være på sigt.
Og vi ved også godt, at lige præcis sagsbehandlingstiden betyder rigtig meget, siger hun.
Det er ikke kun i Styrelsen for Patientklager, at man har måttet se sig om efter nye medarbejdere.
Ud af de omkring 4.
800 arbejdspladser, regeringen har udflyttet indtil videre, er 80 procent af stillingerne besat af nyansatte.
Det viser en samlet status på regeringens flytning af statslige arbejdspladser, 'Bedre Balance I' og 'Bedre Balance II.
'Erfarne medarbejdere skal klæde nye påFor at sikre den bedst mulige overgang har ledelsen i Styrelsen for Patientklager indgået aftaler om et forlænget opsigelsesvarsel for omkring 20 medarbejdere i København.
Medarbejderne vil blive til udgangen af i år og hjælpe med at oplære de nyansatte.
Lige her i starten må vi være ærlige at sige, at sagsbehandlingstiden godt kan være lidt længere, end den skal være på sigtLizzi Krarup Jakobsen, Styrelsen for PatientklagerEn af dem er Micala Schultz, der et par dage om ugen pendler til Aarhus for at hjælpe de nye medarbejdere i gang.
- Jeg synes, jeg har nogle interessante arbejdsopgaver, og jeg synes, at det var spændende at skulle undervise, og så er jeg rigtig glad for mine kolleger, så det kunne godt fungere for mig, siger hun.
Læs også:Deres arbejdspladser flyttede ud: Sådan er det gået Niels, Christine, Pernille og ThomasMicala Schultz er glad for ordningen, da hun ikke var klar til at rykke permanent med til Aarhus.
- Jeg har lejlighed, familie og en kæreste med job i København, så for mig var det en for stor beslutning at skulle rykke helt.
Og så var der jo denne her pendlerordning, som gjorde, at man kunne blive i jobbet lidt længere.
Derfor tog jeg imod den, siger hun.
Djøf: Medarbejderflugt er uundgåeligFormanden for Djøf Offentlig, Sara Vergo, glæder sig over, at flere af de udflyttede styrelser i anden runde lader til at have tænkt meget mere over at fastholde medarbejderne, end man så ved den første udflytningsrunde.
- Denne her gang kan vi se, at der er rigtig mange styrelser, der fokuserer på at lave fastholdelsesordninger af forskellig art, og der bliver eksperimenteret meget med hjemmearbejdsdage og arbejde i toget for pendlere, siger hun.
Læs også:Udflyttet styrelse tilbyder arbejdstid i toget: Vil undgå medarbejderflugtMen selvom de udflyttede styrelser har lært af den første udflytningsrunde, så er det uundgåeligt, at hovedparten af medarbejderne takker nej til at flytte med arbejdspladsen, mener hun.
- Erfaringen fra begge flytterunder er, at der er utrolig få, der flytter med.
Derfor vil der være et kæmpestort videnstab i de her omstruktureringer.
Og det er nok bare sådan, det er, især i en tid hvor det ikke er så svært at få job som erfaren akademiker, siger hun.
Foreløbigt er 4.
801 ud af de 7.
924 planlagte arbejdspladser flyttet.
'Bedre Balance I' og 'Bedre balance II'•Hele institutioner, der blev flyttet i første udflytningsrunde•Udlændingestyrelsen: 375 arbejdspladser til Næstved•Arbejdsskadestyrelsen: 325 arbejdspladser (flytningen kræver lovændring)•Statens Administration: 294 arbejdspladser (226 arbejdspladser til Hjørring.
Flytning af Statens Administrations Finansservicecenter til Udbetaling Danmark kræver lovændring)•Søfartsstyrelsen: 190 arbejdspladser til Korsør•Geodatastyrelsen: 96 arbejdspladser til Aalborg•Civilstyrelsen: 84 arbejdspladser til Viborg•Naturstyrelsen: 81 arbejdspladser til Randbøl•Færdselsstyrelsen: 65 arbejdspladser til Ribe•Danmarks Evalueringsinstitut: 62 arbejdspladser til Holbæk•Spillemyndigheden: 50 arbejdspladser til Odense•Danmarks Akkrediteringsinstitution: 42 arbejdspladser til Holbæk•Børnerådet: 16 arbejdspladser til Billund•Danida Fellowship Centre: 15 arbejdspladser til Holbæk•Nationalt Center for Undervisning i Natur, Teknik og Sundhed: 13 arbejdspladser til Sorø•Jagt- og Skovbrugsmuseet: 13 arbejdspladser til Auning på Djursland•Havarikommissionen for Civil Luftfart og Jernbane: 11 arbejdspladser til Ringsted•Statens Værksteder for Kunst: 8 arbejdspladser til Helsingør•Rådet for Socialt Udsatte: 5 arbejdspladser til Rønne•Taksationssekretariatet: 2 arbejdspladser til Viborg•Hele institutioner, der blev flyttet i anden udflytningsrunde•Miljøstyrelsen: 440 arbejdspladser til Odense•Statsligt gasselskab: 188 arbejdspladser til Viborg og et driftscenter i Stenlille•Patientklagestyrelsen: 141 arbejdspladser til Aarhus•Nota: 80 arbejdspladser til Nakskov•Energitilsynet: 78 arbejdspladser til Frederiksværk•Danmarks Innovationsfond : 46 arbejdspladser til Aarhus•De Økonomiske Råds sekretariat: 33 arbejdspladser til Horsens•Lønmodtagernes Garantifond: 31 arbejdspladser til Frederikshavn•Miljømærkesekretariatet: 24 arbejdspladser til Løgstør•Dansk Sprognævn: 15 arbejdspladser til Bogense•Lokale- og Anlægsfonden: 14 arbejdspladser til Nyborg•Sekretariatet for Frivilligrådet og Det Centrale Handicapråd: 11 arbejdspladser til Brovst•Lønmodtagernes Fond for Tilgodehavende Feriemidler: 10 arbejdspladser til Frederikshavn•Sekretariatet for Studievalg Danmark: 4 arbejdspladser til Odense•Kilde: FinansministerietFacebookTwitterKopier linkEmner:Statens Administration|Patienter|Frederikshavn|Udbetaling Danmark|Uddannelse




https://www.dr.dk/nyheder/udland/amnesty-venezuelas-politi-henretter-maduro-modstandere

UdlandAmnesty: Venezuelas politi henretter Maduro-modstandereAmnesty kan dokumentere henrettelsen af seks unge mænd knyttet til protesterne mod præsident Nicolás Maduro.
Demonstranter på gaden i Caracas i protest mod præsident Maduro.
21.
feb.
2019 kl.
05.
53Bemærk: artiklen er mere end 30 dage gammelLæs opVenezuelanske sikkerhedsstyrker har henrettet adskillige mennesker som straf for at protestere mod præsident Nicolás Maduro.
Samtidig har sikkerhedsstyrkerne anholdt hundredvis af tilfældige.
Det konkluderer Amnesty International i en ny rapport.
I rapporten "Sult, straf og frygt - formlen for undertrykkelse i Venezuela" siger Amnesty, at snesevis af mennesker mistede livet under fem dage med protester i landet fra 21.
til 25.
januar.
Stort set alle døde af skudsår.
Samtidig blev 900 mennesker anholdt.
Amnesty opfordrer FN's Menneskerettighedsråd til at adressere den "totale straffrihed, der hersker i Venezuela".
Det skal ifølge organisationen ske ved, at FN opretter en uafhængig efterforskningsinstans, der skal rapportere om situationen vedrørende menneskerettigheder i landet.
Adskillige dødbringende razziaerProtesterne i Venezuela er udløst af oppositionsleder Juan Guaidós krav om forandringer, efter at præsident Nicolás Maduro begyndte en anden embedsperiode.
Mange anerkender ikke Maduros valgsejr fra maj sidste år.
Den 23.
januar i år udråbte Juan Guaidó sig selv til midlertidig præsident.
Imens siger Maduro, at Guaidó leder et amerikansk kup mod ham.
- Myndighederne under Nicolás Maduro forsøger at bruge frygt og straf til at indføre en modbydelig strategi, der går ud på social kontrol mod de, der kræver forandring, siger Erika Guevara-Rosas, USA's Amnesty-direktør.
- Maduros regering angriber de mest fattige mennesker - netop de mennesker, som regeringen hævder at forsvare.
Men i stedet dræber, anholder og truer den dem, tilføjer hun.
Ifølge Amnesty International går specialenheder fra venezuelansk politi, Faes, målrettet efter fattige områder, hvor mange er imod Maduro.
Her gennemfører specialstyrkerne udenretlige henrettelser for at skabe social kontrol.
I løbet af de seneste uger har Faes udført adskillige dødbringende razziaer.
Ifølge Amnesty er 41 mennesker blevet dræbt under protester siden slutningen af januar.
Organisationen oplyser, at den har dokumenteret seks udenretlige henrettelser af unge mænd med tilknytning til protesterne udført af Faes.
/ritzau/ReutersFacebookTwitterKopier linkEmner:Venezuela|Amnesty International|Forenede Nationer|USA




https://www.dr.dk/nyheder/kultur/film/skuespiller-er-anholdt-have-lojet-om-hadforbrydelse

Film og serierSkuespiller er anholdt for at have løjet om hadforbrydelseSkuespilleren Jussie Smollett mistænkes for at have løjet om et overfald begået af Donald Trump-tilhængere.
Jussie Smollett er sigtet for at have løjet for politiet om et overfald mod ham i januar.
21.
feb.
2019 kl.
06.
20 | opdateret 21.
feb.
2019 kl.
13.
14Bemærk: artiklen er mere end 30 dage gammelLæs opSkuespiller Jussie Smollett er nu blevet anholdt - få timer efter at han blev sigtet for at forstyrre den offentlige orden og afgive falsk forklaring.
Den amerikanske skuespiller, der er kendt fra tv-serien 'Empire', er mistænkt for at have løjet om et overfald, som han anmeldte i januar.
Smollett, der er sort og erklæret homoseksuel, henvendte sig den 29.
januar til politiet i Chicago og fortalte, at han var blevet overfaldet af to tilsyneladende tilhængere af USA's præsident, Donald Trump.
Ifølge Smollet skulle de to maskerede mænd have råbt racistiske og homofobiske skældsord efter ham, ligesom at de skulle have hængt en løkke om halsen på ham og hældt blegemiddel ud over ham.
Læs også:Tv-stjerne overfaldet med kemisk substans: Hollywood-kollegaer dybt berørte og rasende- Jussie Smollett er mistænkt for at have afgivet falsk forklaring over for politiet (en forbrydelse i kategori fire), skriver polititalsmand Anthony Guglielmi på Twitter.
- Betjente er netop nu ved at fremlægge beviser for et nævningeting i Cook County, tilføjer han.
Jussie Smolletts advokater har ikke kommenteret sigtelsen.
Skuespilleren risikerer mellem et og tre års fængsel, hvis han findes skyldig i at have løjet over for politiet.
Smollett holder fast i forklaring36-årige Smollett har holdt fast i sin historie siden anmeldelsen.
Dog har det ikke været muligt for politiet i Chicago at finde overvågningsvideo eller billeder af det påståede overfald.
Også på de sociale medier vokser mistanken om, at Smollett har opdigtet overfaldet.
I sidste uge afhørte politiet to nigerianske brødre, der var blevet genkendt på overvågningsbilleder nær det påståede gerningssted.
Brødrene blev løsladt to dage senere uden sigtelse.
Efterforskerne forklarede brødrenes løsladelse med, at der var fundet nye beviser i sagen.
Jussie Smollett har givet talrige interviews om den påståede hændelse til amerikanske medier, mens hans forslåede ansigt har cirkuleret på de sociale medier.
LGBT-miljøet, som Smollett er en del af, reagerede med afsky, og amerikanske senatorer som Kamala Harris og Cory Booker fordømte angrebet.
/ritzau/ReutersFacebookTwitterKopier linkEmner:Donald Trump (politiker)|Kriminalitet|Vold|USA|Twitter




https://www.dr.dk/nyheder/udland/mindst-69-meldes-draebt-i-brand-i-bangladesh

UdlandMindst 69 meldes dræbt i brand i BangladeshBranden opstod i en etageejendom, hvor der også var et  lager med kemikalier.
Snesevis af personer er omkommet i en brand i en fireetagers boligejendom i Dhaka, der også husede et kemikalielager.
21.
feb.
2019 kl.
05.
43Bemærk: artiklen er mere end 30 dage gammelLæs opAdskillige personer er omkommet i en bygningsbrand i hovedstaden i Bangladesh, Dhaka.
Og dødstallet bliver ved med at stige.
- Indtil videre har vi fundet 45 lig.
Antallet kan stige.
Eftersøgningen er fortsat i gang, sagde Ali Ahmed, der er chef for brandvæsnet, til nyhedsbureauet AFP omkring klokken et natten til torsdag dansk tid.
I timerne derefter er antallet af dødsofre løbende blevet opjusteret, og ved firetiden torsdag morgen er 69 mennesker bekræftet omkommet.
Det oplyser civilforsvaret og brandmyndighederne i landet ifølge flere medier.
Dødstallet forventes at stige yderligere, forlyder det.
Over et halvt hundrede personer er bragt til et hospital med brandskader, oplyser en politiinspektør til nyhedsbureauerne.
Branden i Bangladesh' hovedstad Dhaka kostede mange mennesker livet.
     Relatives of victims who were killed in a fire mourn in Dhaka on February 21, 2019.
- At least 69 people have died in a huge blaze that tore through apartment buildings also used as chemical warehouses in an old part of the Bangladeshi capital Dhaka, fire officials said on February 21.
(Photo by MUNIR UZ ZAMAN / AFP)       1 / 12Branden i Bangladesh' hovedstad Dhaka kostede mange mennesker livet.
1 / 122 / 123 / 124 / 125 / 12Relatives of victims who were killed in a fire mourn in Dhaka on February 21, 2019.
- At least 69 people have died in a huge blaze that tore through apartment buildings also used as chemical warehouses in an old part of the Bangladeshi capital Dhaka, fire officials said on February 21.
(Photo by MUNIR UZ ZAMAN / AFP) 6 / 127 / 128 / 129 / 1210 / 1211 / 1212 / 12Branden opstod sent onsdag aften lokal tid i en etageejendom med lejligheder.
Bygningen indeholder også et lager til opbevaring af kemikalier.
Årsagen til branden, der fandt sted i en basar i den ældre del af Dhaka, er endnu ikke fastlagt.
Men muligvis er den opstået i en gasbeholder, hvorefter flammerne på grund af de letantændelige kemikalier hurtigt har omspændt hele bygningen, oplyser brandchef Ali Ahmed.
- Der var en trafikprop, da branden brød ud.
Derfor kunne folk ikke undslippe, siger han og uddyber, at kvarteret er kendetegnet ved meget smalle gader.
Flammerne bredte sig til nabobygninger, og det varede over fem timer, før branden var nogenlunde under kontrol.
Omkring 200 brandfolk deltog i slukningsarbejdet.
I 2010 blev Bangladesh ramt af en tilsvarende tragedie.
Over 120 mennesker mistede livet i en brand i en gammel bygning, der ligeledes husede et varelager for kemikalier.
/ritzau/FacebookTwitterKopier linkEmner:Brande|Bangladesh|Ulykker|Dhaka




https://www.dr.dk/nyheder/regionale/midtvest/syriske-ghassan-taler-dansk-og-har-stillet-op-til-byraad-frygter-ny-lov

Midt- og VestjyllandSyriske Ghassan taler dansk og har stillet op til byråd: Frygter ny lov kan sende ham ud af DanmarkNy lov gør alle opholdstilladelser i Danmark midlertidige.
Det gælder også flygtninge, der allerede har varigt ophold.
36-årige Ghassan Rahmi fra Holstebro kan dansk, har arbejde og har engageret sig i lokalt foreningsliv med henblik på at kunne blive i Danmark.
Nu får han med en lovændring ændret sit ophold til midlertidigt.
Af Jesper Ibfelt og Mette Skov-Jensen21.
feb.
2019 kl.
06.
25 | opdateret 21.
feb.
2019 kl.
15.
05Bemærk: artiklen er mere end 30 dage gammelLæs opI dag ventes det såkaldte paradigmeskifte i udlændingepolitikken at blive vedtaget i Folketinget med stemmer fra regeringen, Dansk Folkeparti og Socialdemokratiet.
Dermed bliver alle opholdstilladelser for flygtninge i Danmark midlertidige.
Regeringen vil med lovforslag L140 sende omkring 25.
000 flygtninge hjem, der er kommet til landet de seneste fem år.
En af dem er den 36-årige syrer Ghassan Rahmi, der bor med sin kone og søn i Holstebro.
I 2014 fik han en fem-årig opholdstilladelse i Danmark med henblik på varigt ophold efter udlændingelovens paragraf 7 stykke 1, der blandt andet gælder personligt forfulgte.
- Vi fik dengang at vide, at vi kunne blive i Danmark, så længe jeg har behov for sikkerhed.
Ingen fortalte, at det var midlertidigt, siger Ghassan Rahmi, der er uddannet agronom fra universitetet i Damaskus.
Jeg føler mig magtesløs.
Min fremtid og min families fremtid bliver lagt i andres hænder.
Ghassan Rahmi, syrisk flygtningSiden sin ankomst til Danmark for knap fem år siden har han lært sig dansk, arbejder som sanitørformand og har engageret sig i lokalt foreningsarbejde.
Blandt andet var han i 2017 kandidat for Radikale Venstre til kommunalvalget i Holstebro Kommune.
Han blev dog ikke valgt ind.
- Jeg synes, at den nye lov er udemokratisk, siger han med henvisning til, at Udlændingestyrelsen med lovændringen kan inddrage hans opholdstilladelse med kort varsel, hvis styrelsen vurderer, at der er tilstrækkeligt med ro i Syrien.
Det kan ske, hvis der er sket 'fundamentale, varige og stabile samfundsforandringer’ i hjemlandet, herunder for eksempel et regimeskifte.
- Jeg føler mig magtesløs.
Min fremtid og min families fremtid bliver lagt i andres hænder.
Måske laver de en fejlvurdering, og så bliver vi sendt tilbage til krigen, tortur og diktatur, siger Ghassan Rahmi.
Går ud over motivationenGhassan Rahmi og familien bor i det almennyttige boligområde Trekanten i Holstebro, hvor mange af beboerne har udenlandsk baggrund.
Her er Anja Klok Schou leder af en boligsocial helhedsplan, der blandt andet går ud på at motivere beboerne til at tage en uddannelse, et job og lære dansk.
- Jeg kan være bange for, at de opgiver os lidt.
At udsigten til kun at være her midlertidigt går ud over motivationen for at gøre en ekstra indsats, siger Anja Klok Schou.
Hun er især bekymret for de flygtninge, som er psykisk sårbare eller har traumer efter krig.
- Vi er i stor risiko for at kaste de sårbare ud i personlig krise igen.
Det er håbet om et bedre liv, der holder dem oven vande.
Det fjerner man nu, når de ikke længere kan gøre noget for at integrere sig, siger Anja Klok Schou.
L140Lovforslag L140 siger blandt andet, at myndighederne - i modsætning til i dag - skal gå til grænsen af de konventionsmæssige forpligtelser, når der træffes afgørelse om inddragelse eller nægtelse af forlængelse af en opholdstilladelse.
Derfor skal tilknytning til arbejdsmarkedet, deltagelse i foreningsliv og danskkundskaber tilllægges mindst mulig betydning.
Integrationsprogrammet for alle nyankomne flygtninge ændrer navn til et selvforsørgelses- og hjemrejseprogram.
Kilde: Udlændinge- og Integrationsministeriet, bemærkninger til L140Udvalgsformand: Dårlig investeringFormanden for Holstebro Kommunes arbejdsmarkedsudvalg, socialdemokraten Lars Stampe, tror også, at det bliver op ad bakke at motivere flygtningene fremadrettet.
- Når en flygtning ikke automatisk længere får opholdstilladelse, forsvinder håbet om at forbedre sit liv jo som dug for solen.
Det giver udfordringer lokalt i forhold til de virksomheder, som vi arbejder tæt sammen med om at få folk i job, siger Lars Stampe.
I Holstebro Kommune er ledigheden lav, så der er ifølge udvalgsformanden brug for flygtningene på arbejdsmarkedet.
- Vi er dygtige til at få flygtninge i job, så vi er lykkedes godt med integrationen indtil nu.
Så jeg synes, det er en dårlig investering, vi laver, når vi nu vil smide dem ud med kort varsel, siger Lars Stampe.
Syriske Ghassan Rahmi forstår heller ikke, at folketingspolitikerne nu lægger op til, at opholdstilladelser til flygtninge altid inddrages, når det er muligt inden for de internationale konventioner.
- Siden jeg kom til Danmark, har jeg fået besked om at integrere mig.
Det har jeg gjort med vilje og glæde, fordi jeg også fik at vide, at det var en sikker måde at blive her i landet.
Når man fjerner integrationsbetydningen, dræber man motivationen, mener han.
Læs også:Har aldrig selv prøvet at stemme: Nu stiller syriske Ghassan op til kommunalvalgetGhassan Rahmi har dog stadig et lille håb om, at han og familien vil få en permanent fremtid i Danmark.
- Vi er som flygtninge nødt til at holde fast i håbet.
Vi har partier, der holder fast i menneskerettigheder og et samfund, der kæmper imod.
Det handler ikke om flertal, men om mennesker, siger han.
Asylchef: Lov ændrer ikke forhold i hjemlandDansk lovændring vil ikke ændre på, om det er sikkert for flygtninge at rejse tilbage til hjemlandet.
Sådan siger Eva Singer, asylchef i Dansk Flygtningehjælp.
- Paradigmeskifte eller ej.
Det ændrer ikke på de forhold, der er i de lande flygtningene er kommet fra, siger hun.
Regeringen, Dansk Folkeparti og Socialdemokratiet har vedtaget, at fokus nu skal flytte fra integration til hjemsendelse.
Ifølge asylchef Eva Singer er det uvist, hvor mange flygtninge, der reelt kan sendes hjem.
Hun nævner som eksempel Iran, hvor revolutionen i 1979 sendte mange på flugt.
- Vi må se, hvordan loven i praksis bliver tolket af myndighederne.
Men hvis vi dengang havde sagt, at de skal tilbage om et øjeblik, så er den situation ikke indtrådt endnu, siger hun.
Opdateret klokken 15.
04 med citat fra asylchef Eva Singer, Dansk Flygtningehjælp.
FacebookTwitterKopier linkEmner:Flygtninge og asylansøgere|Udlændingepolitik|Holstebro Kommune|Syrien|Lars Stampe (politiker)




https://www.dr.dk/nyheder/indland/regeringen-har-udflyttet-arbejdspladser-men-mange-andre-job-er-forsvundet

Flytning af statslige arbejdspladserSe temaIndlandRegeringen har udflyttet arbejdspladser: Men mange andre job er forsvundet4.
800 arbejdspladser er flyttet, men der er kun kommet 2.
700 nye statslige job uden for hovedstaden.
Selvom regeringen har flyttet job væk fra hovedstaden, så har blandt andet uddannelsesområdet været underlagt sparekrav, der har kostet arbejdspladser på blandt andet gymnasier rundt omkring i landet.
Billedet er et arkivfoto.
Af Lisbeth Quass21.
feb.
2019 kl.
05.
47Bemærk: artiklen er mere end 30 dage gammelLæs opSiden 2015 har regeringen arbejdet på at rykke statslige arbejdspladser væk fra København.
Hidtil er 4.
800 arbejdspladser flyttet.
Det betyder dog ikke, at der i det store regnskab er kommet 4.
800 ekstra statsjob uden for hovedstadsområdet.
Fra tredje kvartal af 2015 til udgangen af sidste år steg antallet af statslige arbejdspladser uden for Region Hovedstaden kun med knap 2.
700.
Det viser tal fra Finansministeriets Forhandlingsdatabase, hvor der blandt andet ligger oplysninger om årsværk for alle ansatte på statslige overenskomster og aftaler.
Professor: Ikke stor effektDa statsminister Lars Løkke Rasmussen (V) i 2015 præsenterede planen om at flytte arbejdspladser væk fra hovedstaden, lød begrundelsen:- Regeringen ønsker et Danmark med bedre balance.
Derfor bringer vi statslige arbejdspladser tættere på borgerne, tættere på virksomhederne, sagde statsministeren.
Formuleringen om den bedre balance gik igen, da regeringen sidste år fulgte op med flytningen af yderligere arbejdspladser, så der på sigt rykkes rundt regnet 7.
900 arbejdspladser til andre dele af landet.
Læs også:KORT: Se, hvordan det går med at få flyttet statslige arbejdspladserDet går dog ikke så godt med balancen, som man kunne ønske sig, vurderer professor i politik og offentlig forvaltning ved Roskilde Universitet Jacob Torfing.
Han peger på, at for eksempel uddannelsesområdet har været underlagt sparekrav, der har kostet arbejdspladser på blandt andet gymnasier rundt omkring i landet.
- Hvis ønsket er at bringe Danmark i bedre balance, kan vi ikke være helt tilfredse med det, der er sket.
Regeringen har med den ene hånd flyttet statslige arbejdspladser ud, men samtidig har den med den anden hånd lavet en spareøvelse, som har fjernet statslige job ude i provinsen, siger han.
Flytning af statslige arbejdspladserRegeringen præsenterede i 2015 ’Bedre Balance I’, der var første plan for flytning af cirka 3.
900 statslige arbejdspladser.
I 2018 blev ’Bedre Balance II’ præsenteret med flytning og etablering af yderligere cirka 4.
000 flytninger.
Hidtil er cirka 60 procent af arbejdspladserne flyttet.
Resten skal flytte i år og de kommende år.
Kilde: FinansministerietBesparelser på uddannelsesområdetDet er HK Stat, der har trukket tallene fra Finansministeriet database for DR Nyheder.
Og her mener formanden for de statsligt ansatte, Rita Bundgaard, at regeringen maler et skønmaleri med opgørelsen over de 4.
800 flyttede arbejdspladser.
- Når regeringen maler et billede af, at den vil skabe en bedre balance med statslige arbejdspladser over hele Danmark, tales der alene om de udflyttede arbejdspladser, siger hun.
- Men de glemmer at sige, at de samtidig hver evig eneste dag fjerner statslige arbejdspladser gennem effektiviserings- og sparekrav.
Borgmester: Staten bakker os ikke opEt af de steder, hvor antallet af statslige arbejdspladser decideret er faldet, er Hedensted Kommune i Sydøstjylland.
Her er der de seneste år kommet 20 procent færre arbejdspladser til statsansatte, hvilket blandt andet skyldes lukningen af Statsfængslet Møgelkær.
- Vi har sagt farvel til over 100 arbejdspladser i vores åbne statsfængsel, og det affødte omgående, at den lille brugs i området ikke kunne eksistere.
Så går den negative spiral i gang, for en lille by uden indkøbsmuligheder er bare ikke ret attraktiv, siger borgmester Kasper Glyngø (S).
Han ærgrer sig over, at de tabte arbejdspladser ikke er blevet erstattet af andre statslige arbejdspladser.
- Vi har i dén grad prøvet at fastholde vores borgernære institutioner som skoler, daginstitutioner og plejehjem, så det er rigtig ærgerligt, at staten ikke bakker os op.
Læs også:Færre flytter med eller pendler efter udflytning: "Det er lidt sørgeligt"Minister: Det har en stor effektMinister for Offentlig Innovation Sophie Løhde (V) påpeger, at flytningen alt andet lige har tilført godt 7.
900 statslige arbejdspladser til områder uden for hovedstadsområdet.
Det er arbejdspladser, som ifølge ministeren ikke ville have været der, hvis regeringen ikke havde gennemført de to flytterunder.
- Tallene viser sort på hvidt, at der er fremgang i statslige arbejdspladser i samtlige regioner med undtagelse af Region Hovedstaden, siger hun.
- Jeg er ikke i tvivl om, at det har en stor effekt, at vi har fået sikret, at vi for første gang nogensinde har fået vendt udviklingen, så de statslige arbejdspladser ikke bare bliver koncentreret omkring København.
FacebookTwitterKopier linkEmner:Arbejdspladser|HK|Kasper Glyngø (politiker)|Lars Løkke Rasmussen (politiker)|København




https://www.dr.dk/nyheder/kultur/film/anmelder-smaskforelsket-i-hypet-oscar-film-viggo-mortensen-er-fantastisk

FilmlandSe temaAf Filmanmelder og vært på FilmlandPer Juul CarlsenFilm og serierAnmelder smaskforelsket i hypet Oscar-film: Viggo Mortensen er fantastiskViggo Mortensen og Mahershala Ali er det perfekte match i 'Green Book', mener anmelder.
Danske Viggo Mortensen (th.
) og Mahershala Ali, spiller henholdvis Tony Lip og Dr.
Don Shirley i 'Green Book'.
(© Patti Perret/Nordisk Film)21.
feb.
2019 kl.
05.
39Bemærk: artiklen er mere end 30 dage gammelLæs opHør her.
Jeg plejer at blive mere end småmuggen, når jeg kan forudsige, hvor en film ender på lang afstand, og når filmen helt tydeligt forsøger at overbevise mig om, at den lykkeligste slutning, er den bedste slutning.
I den slags film bliver det for tydeligt, at filmmagerne vil nusse mig bag ørerne og klø mig på ryggen.
Men jeg vil ikke mene det godt efter sådan en film.
Jeg vil føle mig provokeret, drillet og forulempet.
Jeg elsker at være urolig oven på en god gyser.
Jeg elsker at se mig forsigtigt til alle sider, når jeg forlader en biograf oven på en effektiv thriller.
'Green Book'Instruktør: Peter FarrellyMedvirkende: Viggo Mortensen, Mahershala Ali, Linda CardelliniPremiere: 21.
februar 2019Men i tilfældet med 'Green Book' sad jeg og tiggede og bad instruktøren Peter Farrelly om at runde det hele af på den mest glatte, klamme og leflende facon.
Jeg kunne næsten ikke bære, at filmen endte anderledes end lige netop allermest forudsigeligt.
Det skyldes især, at 'Green Book' er en af den slags gammeldags varmhjertede komedier, der insisterer på at overbevise publikum om, at vi mennesker er meget mere ens og har meget mere til fælles, end vi tror.
- Viggo Mortensen er dejligt ved siden af sig selv i rollen som den småfede, pølseædende, pattevitsfortællende gangsterbåtnakke Tony Lip, skriver Per Juul Carlsen.
(© Nordisk Film)Skønheden ved friturestegt kyllingDen tilgang virker næsten provokerende i vore dage, hvor politikere over hele verden har travlt med at kridte fjendebilleder op.
Den type gruppekrammende film findes der masser af, men de er sjældent så velformulerede og nuancerede som 'Green Book'.
Der er noget forunderligt rent ved beretningen om den afro-amerikanske klavervirtuos Dr.
Don Shirley, som hyrer den italiensk-amerikanske gangster Tony Lip til at være chauffør og problemknuser.
Shirley skal på en turné gennem de amerikanske sydstater, og så opdager det umage makkerpar, at verden er langt større og smukkere, end de troede.
Don Shirley lærer skønheden ved at spise Kentucky Fried Chicken og være i sine følelsers vold.
Og Tony Lip finder ud af, at sorte mennesker sgu er helt igennem okay, og at man skal kæmpe for det, man tror på.
Virkelighedens Shirley og Lip var skam på turné sammen i de ofte raceopdelte sydstater i 1960'erne.
Og de endte med at blive venner.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Fantastisk samspilDet er nok ikke foregået helt så dejligt firkantet som i 'Green Book', men det har instruktør Peter Farrelly en pointe med.
Filmen begynder i ekstremerne, og så bliver klichéerne lige så stille pillet ned, indtil Lip og Shirley står tilbage som et par facetterede, levende mennesker.
Det skyldes et begavet, gennemarbejdet manuskript, der hele tiden føjer nye sider til de to hovedpersoner.
Men det skyldes bestemt også de to skuespillere, Viggo Mortensen og Mahershala Ali.
Mortensen er dejligt ved siden af sig selv i rollen som den småfede, pølseædende, pattevitsfortællende gangsterbåtnakke Tony Lip, der i begyndelsen af filmen smider et par af sine glas ud, fordi to sorte håndværkere har drukket af dem.
Og det er lige så skønt at se Alis fimsede, højkulturelle pianist med de russiske rødder blive rusket op.
Mahershala Ali har allerede vundet både en Golden Globe og en Bafta for sin rolle i 'Green Book'.
I weekenden afsløres det, om han også vinder en Oscar-statuette for rollen.
(© Patti Perret/Nordisk Film)Samspillet mellem de to er ganske enkelt fantastisk.
Det er amerikansk film, når det er allermest slebet og poleret – men al dialog bliver foldet ud og balanceret på tungen, som var det rim af Shakespeare.
Peter Farrelly er mest berømt for de grovkornede komedier, han har skabt sammen med brormand Bobby, blandt andet 'Dum og dummere 1 og 2' og 'Vild med Mary'.
Med 'Green Book' er han mere alvorlig – uanset, at filmen er aldeles morsom mange steder.
Det er tydeligvis en kommentar til tidens splittede USA, til den splittede verden, til idéen om, at nogle mennesker er sådan og sådan på grund af hudfarve, religion og nationalitet.
Det er både ædelt og naivt at give menneskeheden en kæmpekrammer med en film, men 'Green Book' er så velturneret, så overrumplende detaljeret, så charmerende og underholdende, så umådeligt velspillet, at den da må varme alverdens hjerter.
Og så har den i øvrigt den helt rigtige leflende og klamme slutning.
Læs også:Anmelder vild med Oscar-nomineret film: Den er jo næsten smågenial!
(© Nordisk Film)FacebookTwitterKopier linkEmner:USA|Viggo Mortensen (skuespiller)




