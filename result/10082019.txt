https://www.dr.dk/nyheder/indland/hver-femte-underviser-i-folkeskolen-er-uuddannet-vikar

IndlandHver femte underviser i folkeskolen er uuddannet vikarMangel på lærere og mere ferie til de ansatte er ifølge skolelederne nogle af årsagerne til flere vikarer.
(Arkivfoto) Ofte er det undervisere uden en læreruddannelse, der står foran tavlen i klasseværelset.
10.
aug.
2019 kl.
22.
54Bemærk: artiklen er mere end 30 dage gammelLæs opNår de fleste af landets folkeskoleelever vender tilbage til skolen efter sommerferien i den kommende uge, er der stor sandsynlighed for, at de bliver mødt af undervisere uden en læreruddannelse.
Ifølge en undersøgelse fra tænketanken Kraka og konsulentfirmaet Deloitte er andelen af undervisere uden uddannelse mere end fordoblet siden 1997.
Andelen er vokset fra 8 procent til 18 procent.
Omregnet til årsværk er det en andel på 12 procent.
Det skriver Jyllands-Posten.
Hyppig brug af vikarerIfølge undersøgelsen har mere end halvdelen af de uuddannede ikke en uddannelse på et højere niveau end studentereksamen.
De er enten ansat som timevikarer eller har længerevarende vikariater.
Udviklingen bekymrer forskningschef Andreas Rasch-Christensen fra professionshøjskolen VIA University College.
- Det, at lærerne har nogle faglige kompetencer og muligheder for at udfolde dem, er fuldstændig afgørende for elevernes faglige og sociale udvikling, siger han til Jyllands-Posten.
Sygedage og ferieSkoleledernes formand, Claus Hjortdal, forklarer, at den øgede brug af lærervikarer hænger sammen med, at lærerne har fået flere rettigheder.
Læs også:For mange vikarer: Minister vil hænge skoler ud, mens S vil give dem flere pengeDet gælder eksempelvis børns sygedage og mere ferie.
Desuden har skolereformen fra 2013 gjort skoledagen længere og ført til mere efteruddannelse af lærerne.
Endelig er der mangel på læreruddannede.
- Det er ikke o.
k.
Men det er et vilkår, siger han til Jyllands-Posten.
Udvalg sat på pauseSidste år nedsatte daværende undervisningsminister Merete Riisager (LA) et udvalg, der skulle undersøge brugen af vikarer.
Det arbejde blev afbrudt af folketingsvalget.
Claus Hjortdal opfordrer den nye minister på området, Pernille Rosenkrantz-Theil (S), til at genoptage arbejdet.
Det har ikke været muligt for Jyllands-Posten at få en kommentar fra hende.
Undersøgelsen viser ifølge Jyllands-Posten også, at andelen af de dygtigste unge i gymnasiet, der bliver læreruddannet, er faldende.
Samt at hver tredje læreruddannet ender med at arbejde uden for faget.
/ritzau/FacebookTwitterKopier linkEmner:Kraka (tænketank)|Liberal Alliance|Merete Riisager (politiker)|Pernille Rosenkrantz-Theil (politiker)|Uddannelse




https://www.dr.dk/nyheder/udland/norsk-politi-har-fundet-en-draebt-kvinde-i-baerum

UdlandNorsk politi har fundet en dræbt kvinde i BærumEfter moskeangreb tidligere i dag har norsk politi fundet en død person.
Politi og en fjernstyret bomberydningsrobot foran den moske i byen Bærum, der tidligere på dagen blev angrebet af en ung mand.
10.
aug.
2019 kl.
22.
19 | opdateret 10.
aug.
2019 kl.
23.
48Bemærk: artiklen er mere end 30 dage gammelLæs opPolitiet i den norske hovedstad, Oslo, har lørdag aften fundet en død, yngre kvinde på en adresse i kommunen Bærum.
Dødsfaldet behandles som mistænkeligt.
Det oplyser politiet på et pressemøde sent lørdag aften.
- Vi efterforsker sagen som et muligt drab, siger sektionsleder ved politiet i Oslo Rune Skjold på pressemødet.
Kvinden blev fundet, kun få timer efter at en bevæbnet gerningsmand gik til angreb mod en moské i Bærum.
Politiet kæder de to sager sammen.
Læs også:Bevæbnet person overmandet i moske nær OsloIfølge politiet kendte den afdøde kvinde og den formodede gerningsmand fra angrebet på moskéen hinanden.
- Der er en familierelation, siger Rune Skjold.
Politiet fandt den afdøde kvinde i forbindelse med efterforskningen af skyderiet i moskéen tidligere lørdag.
Manden, som er anholdt, bor i lejligheden, hvor kvinden blev fundet død.
Ifølge norsk TV2 er det en mand i 20'erne, der er mistænkt for angrebet på moskéen i Bærum.
Han er lørdag aften blevet sigtet for drabsforsøg, men er endnu ikke blevet afhørt af politiet af helbredsmæssige årsager.
I forbindelse med skyderiet i moskéen Al-Noor Islamic Centre blev en person ramt af skud.
Den sårede persons tilstand er sent lørdag aften ikke kendt.
På pressemødet oplyser politiet, at der vil blive indsat ekstra mandskab søndag, hvor muslimer i Norge fejrer højtiden eid.
Under angrebet i Al-Noor Islamic Centre lykkedes det for tilstedeværende at overmande gerningsmanden.
/ritzau/FacebookTwitterKopier linkEmner:Kriminalitet|Politi|Oslo|NRK|Norge




https://www.dr.dk/nyheder/udland/usas-justitsminister-er-rystet-over-celle-doedsfald

UdlandUSA’s justitsminister er rystet over celle-dødsfaldNu efterforsker både FBI og USA’s justitsministerium Jeffrey Epsteins død.
USA's justitsminister William Barr (th.
) har igangsat en undersøgelse af forløbet omkring den pædofilianklagede milliarder Jeffrey Epsteins død.
FBI efterforsker også dødsfaldet.
Af Kasper Duncan Gram10.
aug.
2019 kl.
22.
15Bemærk: artiklen er mere end 30 dage gammelLæs opDet har vakt opsigt, at den amerikanske rigmand Jeffrey Epstein er blevet fundet død i sin fængselscelle på Manhattan her til morgen.
Milliardæren var tiltalt for overgreb på mindreårige og menneskehandel med piger helt ned til 14-årsalderen.
- Jeg var rystet over at høre, at Jeffrey Epstein blev fundet død tidligt i morges, tilsyneladende efter et selvmord, mens han var i myndighedernes varetægt, siger den amerikanske justitsminister, William Barr, ifølge CNBC.
Læs også:Pædofilianklaget finansmand fundet død i sin celleBurde ikke kunne lade sig gøreDet statslige amerikanske fængselsvæsen har i dag bekræftet, at FBI indleder en efterforskning af, hvordan Jeffrey Epstein kunne omkomme i sin celle.
Han havde nemlig været under skærpet opsyn, da han for få uger siden var blevet fundet bevidstløs med mærker på halsen.
- Hr.
Epsteins død rejser nogle alvorlige spørgsmål, som skal besvares.
Ud over FBI’s efterforskning, har jeg talt med justitsministeriets generalinspektør (Michael E.
Horowitz, red.
), som åbner en efterforskning af omstændighederne vedrørende hr.
Epsteins død, lyder det fra justitsminister William Barr.
Læs også:Amerikansk minister trækker sig efter skandalesagNormalt efterforsker FBI ikke selvmord i fængselsvæsenet, men man har øjensynligt gjort en undtagelse denne gang.
Jeffrey Epstein var registreret som sexforbryder, fordi han tidligere har overtalt en mindreårig til at tage imod penge for seksuelle ydelser.
I 2008 indgik et forlig med myndighederne i Florida i den sag.
Han havde tætte bånd med kendisser og politikere som præsident Trump og tidligere præsident Bill Clinton.
FacebookTwitterKopier linkEmner:Bill Clinton (politiker)|Donald Trump (politiker)|USA|Justitsministeriet|Florida




https://www.dr.dk/nyheder/politik/mette-f-forsvarer-omstridt-post-til-personlig-radgiver

PolitikMette F.
forsvarer omstridt post til personlig rådgiverDet er nødvendigt at styrke Statsministeriet, så regeringen kan nå sine politiske mål, mener statsministeren.
Statsminister Mette Frederiksen (S) flankeret af Martin Rossen under et møde i Statsministeriet.
(Arkivfoto) 10.
aug.
2019 kl.
22.
17Bemærk: artiklen er mere end 30 dage gammelLæs opManøvren er blevet mødt med kritik og forundring, men den vil formentlig blive gentaget i flere ministerier.
Statsminister Mette Frederiksen (S) oprettede i begyndelsen af juli et nyt politisk sekretariat i sit ministerium.
Sekretariatet skulle ledes af hendes personlige rådgiver Martin Rossen.
Samtidig blev Martin Rossen medlem af regeringens magtfulde koordinations- og økonomiudvalg, som ellers kun udgøres af topministre.
Det var en manøvre, som blev kritiseret for at give særdeles meget magt til en person, som kritikerne frygtede ikke ville kunne holdes til ansvar.
Vil have 'et styrket statsministerium'Men det var nødvendigt at oprette den nye post, hvis regeringen på sigt skal kunne få sin politik igennem, lyder det nu fra Mette Frederiksen i et interview med Berlingske.
- De mål, vi har sat som regering, skal vi levere på.
Det er mit ansvar, og derfor bliver vi nødt til at have et styrket statsministerium.
- Vi har ministerstyre og ikke teknokrati i Danmark.
Hvis ikke ministeren er stærk, så er der kun en anden part, der kan være det.
Og det er embedsmændene, siger hun til avisen.
Udnævnelse 'en demokratisering'Hun understreger, at hun ikke kritiserer embedsværket.
Men embedsmændene er ikke demokratisk valgte.
- Hvis man er demokrat, er man nødt til at insistere på, at det demokratisk valgte led har kapaciteten og evnen til at føre tingene ud i livet.
Derfor er det her i mine øjne en demokratisering, siger Mette Frederiksen til Berlingske.
Statsminister Mette Frederiksen (S) flankeret af Martin Rossen, der skal lede et nyt politisk sekretariat i Statsministeriet.
Statsministeren påpeger, at danskerne har givet hende et mandat til at lede landet, og derfor har hun brug for at have "den nødvendige muskelmasse".
Flere nye poster på vejMan vil komme til at se en lignende udvikling i andre ministerier, fortæller hun.
Eksempelvis er børne- og undervisningsminister Pernille Rosenkrantz-Theil (S) i gang med at oprette et nyt politisk sekretariat i sit ministerium.
Posten til Martin Rossen er blevet kritiseret af blandt andre tidligere statsminister Lars Løkke Rasmussen (V), som har kaldt oprettelsen for "et frontalangreb på den danske forvaltningstradition".
Samtidig har han udtrykt, at "det smager af magtfuldkommenhed".
Folketingets jurister har imidlertid konstateret, at der ikke er nogen juridiske problemer ved Martin Rossens nye rolle i Statsministeriet.
/ritzau/FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Offentlig forvaltning




https://www.dr.dk/nyheder/udland/separatister-overtager-kontrol-i-vigtig-havneby-i-yemen

UdlandSeparatister overtager kontrol i vigtig havneby i YemenPræsidentpaladset i Aden, der er hovedsæde for Yemens FN-anerkendte regering, er indtaget af separatister.
Separatister poserer foran en kampvogn, de har erobret fra militæret.
i byen Aden.
10.
aug.
2019 kl.
20.
49Bemærk: artiklen er mere end 30 dage gammelLæs opSeparatister, der kæmper for et selvstændigt sydligt Yemen, har overtaget kontrollen i havnebyen Aden.
Det oplyser de i en videobesked.
Aden ligger i det sydlige Yemen og er hovedsæde for landets internationalt anerkendte regering.
Lørdagens udvikling er et tilbageslag for den koalition, der er ledet af Saudi-Arabien, og som kæmper mod houthi-oprørere i landet.
Separatister kæmper sammen med den saudiarabiskledede koalition, der støtter præsident Abd-Rabbu Mansour Hadi.
Har indtaget paladsMen separatisterne er også i strid med regeringen.
De ønsker, at det sydlige Yemen skal være uafhængigt, som det var engang under navnet Sydyemen.
Separatister har indtaget militærbaser og præsidentpaladset i havnebyen Aden i Yemen.
 SSeparatister har indtaget militærbaser og præsidentpaladset i havnebyen Aden i Yemen.
 Separatister har indtaget militærbaser og præsidentpaladset i havnebyen Aden i Yemen.
 Separatister har indtaget militærbaser og præsidentpaladset i havnebyen Aden i Yemen.
1 / 4Separatister har indtaget militærbaser og præsidentpaladset i havnebyen Aden i Yemen.
1 / 4SSeparatister har indtaget militærbaser og præsidentpaladset i havnebyen Aden i Yemen.
2 / 4Separatister har indtaget militærbaser og præsidentpaladset i havnebyen Aden i Yemen.
3 / 4Separatister har indtaget militærbaser og præsidentpaladset i havnebyen Aden i Yemen.
4 / 4Separatisterne har lørdag indtaget præsidentpaladset i Aden.
Det oplyser en militær leder hos separatisterne ifølge Reuters.
Yemens udenrigsministerium har også kommenteret udviklingen.
- Det, der lige nu sker i den midlertidige (regerings) hovedstad Aden, er et kup udført af separatisterne mod den internationalt anerkendte regerings institutioner, skriver ministeriet på Twitter.
Den yemenitiske regering er anerkendt af FN, der også står i spidsen for forhandlinger om en fredsaftale.
/ritzau/ReutersFacebookTwitterKopier linkEmner:Yemen|Forenede Nationer|Saudi-Arabien|Twitter|Krige og væbnede konflikter




https://www.dr.dk/sporten/fodbold/england/eriksen-kom-ind-og-gjorde-en-forskel-da-tottenham-fik-premieresejr-med-sene

EnglandEriksen kom ind og gjorde en forskel, da Tottenham fik premieresejr med sene målTottenham var bagud 0-1, men debutmål af Tanguy Ndomble og to mål af Harry Kane gav sejr over Aston Villa.
Christian Eriksen blev skiftet ind efter pausen.
10.
aug.
2019 kl.
20.
44Bemærk: artiklen er mere end 30 dage gammelLæs opEfter lange perioder med skader i den seneste sæson viste Harry Kane sig fra sin friske side lørdag i Tottenhams sæsonpremiere i Premier League.
To scoringer i de sidste fire minutter af kampen sikrede sejren over Aston Villa på 3-1, efter at indskiftede Christian Eriksen havde tændt op for et presset hjemmehold.
Eriksen var bænket fra start, men kom ind og gjorde en forskel, hvilket næppe stopper rygtestrømmen om et muligt klubskifte for danskeren.
Mauricio Pochettino giver instruktioner til Christian Eriksen, før danskeren sendes på banen.
Bagud 0-1 indtil et kvarter før tid var Eriksen med i oplægget til udligning af debutanten Tanguy Ndombele, og generelt satte Eriksen skub i hjemmeholdets pres.
Tottenham var uden nyindkøbte Giovani Lo Celso og Ryan Sessegnon, der er ankommet skadet til klubben.
Profilen Heung-min Son havde karantæne, mens Jan Vertonghen var udeladt i forsvaret, men alligevel var Eriksen sat på bænken, og det viste sig at være et smart træk af manager Mauricio Pochettino.
Han sendte danskeren på banen i de sidste 25 minutter, da Aston Villa var løbet tør for kræfter.
Kort efter sin entré forsøgte Eriksen sig med en forkølet afslutning, mens han få minutter senere spillede Davinson Sánchez helt fri tæt ved mål.
Bolden endte hos Tanguy Ndombele, der i sin debut hamrede bolden i mål på et langskud til 1-1.
Eriksen virkede motiveret og forsøgte sig på et direkte frispark kort efter, hvor han var tæt på at score, men det blev Kane, der sikrede de tre point.
Fire minutter før tid fumlede Jack Grealish i Villas defensiv og mistede bolden til Erik Lamela, som afsluttede.
Bolden røg ind på to Villa-spillere og sprang hen til Kane, der i feltet bombede den i nettet til 2-1.
I det 90.
minut afsluttede Kane så fladt fra kanten af feltet og sikrede sejren på to mål.
Mesterholdet indledte med storsejrCity vandt 14 kampe i træk i foråret, inden holdet kunne kåres som engelsk mester med 98 point - et enkelt point mere end Liverpool på andenpladsen.
Lørdag eftermiddag blev det til ligasejr nummer 15 i træk, da City gæstede West Ham i London.
Og dermed tre point på kontoen.
Efter 25 minutter bragte angriberen Gabriel Jesus City foran 1-0, da brasilianeren viste målnæse i det lille felt og udnyttede backen Kyle Walkers fornemme forarbejde.
Raheem Sterling fik en fantastisk begyndelsen på sæsonen.
I anden halvleg scorede City yderligere fire gange.
Raheem Sterling lavede tre af holdets mål, mens Sergio Agüero stod for det sidste.
//DR SportenFacebookTwitterKopier linkEmner:Gabriel Jesus (fodboldspiller)|Harry Kane (fodboldspiller)|Tottenham Hotspur FC|England|Fodbold




https://www.dr.dk/sporten/oevrig/olympisk-guldvinder-faar-et-aars-karantaene-traekke-bukserne-af-kammerat

Øvrig sportOlympisk guldvinder får et års karantæne for at trække bukserne af kammeratDen sydkoreanske skøjteløber Lim Hyo-jun har fået et års karantæne for chikane.
Lim Hyo-jun har også vundet en række VM-medaljer i karrieren.
Af Malte Nørgaard10.
aug.
2019 kl.
19.
00Bemærk: artiklen er mere end 30 dage gammelLæs opKarrieren nåede et højdepunkt for halvandet år siden, da sydkoreanske Lim Hyo-jun kunne lade sig hylde som olympisk vinder af 1500 meter-distancen i hurtigløb på skøjter.
Nu er den olympiske guldvinder til gengæld kommet gevaldigt på glatis, da han har fået et års karantæne for at trække bukserne af en landsholdskammerat.
Det skriver det sydkoreanske nyhedsbureau Yonhap.
Hændelsen fandt sted på Sydkoreas nationale træningscenter, da Lim Hyo-jun af uvisse grunde valgte at blotte en unavngiven udøver foran en række kvindelige atleter.
En træner overværede episoden, mens den også blev fanget af et overvågningskamera.
Derfor har den sydkoreanske skøjteunion nu givet Lim en karantæne, der gælder det næste år.
Episoden er blot en af en række skandaler, som den sydkoreanske skøjteunion har været indblandet i i den seneste tid.
Blandt andet sidder den tidligere landstræner Cho Jae-beom i øjeblikket i fængsel for at have voldtaget den dobbelte olympiske mester Shim Suk-hee.
FacebookTwitterKopier linkEmner:De Olympiske Lege|Sydkorea




https://www.dr.dk/nyheder/udland/stoerste-demonstrationer-i-rusland-i-seks-aar-politiet-tilbageholder-245

UdlandStørste demonstrationer i Rusland i seks år: Politiet tilbageholder 245 Russisk politi har tilbageholdt hundredevis af oppositionstilhængere efter dagens demonstrationer.
Det er den femte weekend i træk, at der er protester mod regeringen.
Af Nynne Hein Møller og Louise Brodthagen Jensen10.
aug.
2019 kl.
21.
53Bemærk: artiklen er mere end 30 dage gammelLæs opFor femte weekend i træk var der protester mod regeringen i Moskva, og dagens demonstrationer er de største blandt oppositionstilhængere i seks år.
Ifølge ngo'en White Counter group, som optæller deltagere ved demonstrationer, deltog knap 50.
000 mennesker i dagens demonstrationer, hvilket gør dem til de største siden 2013.
Det skriver den britiske avis The Guardian.
Ifølge nyhedsbureauet Reuters er i alt 245 mennesker blevet tilbageholdt efter dagens demonstrationer, heraf 146 i Moskva.
Dagens demonstrationer er de største blandt oppositionstilhængere i Rusland i seks år.
Efter demonstrationen i Moskva, der var godkendt af myndighederne, sluttede officielt, begav hundredevis af demonstranter sig til det område, der ligger tæt på den russiske præsidents administrationsbygning.
Her fortsatte de med en uanmeldt demonstration, skriver nyhedsbureauet AP.
Berømtheder på gadenFlere russiske berømtheder, heriblandt rapperen Oxxxymiron og youtuberen Jurij Dud, deltog i dagens demonstrationer og har på sociale medier opfordret millioner af deres følgere til at gå på gaden.
Den russiske rapper Oxxxymiron (i hvid t-shirt) var blandt demonstranterne i Moskva.
I flere andre byer som Yekaterinburg og Sankt Petersborg har der også været afholdt demonstrationer i solidaritet med protesterne i Moskva.
Ifølge nyhedsbureauet AP er 86 blevet anholdt i Sankt Petersborg efter dagens demonstrationer.
Ballade inden demo-startAllerede før dagens demonstration, hvoraf de første tre timer var godkendt af myndighederne, lagde oppositionspolitiker Ljubol Sobol en video op på de sociale medier.
Den viste, hvordan politiet dukkede op hjemme hos hende og tilbageholdt hende, allerede inden demonstrationen fandt sted.
I løbet af ugen fik hun afslag på sin appel, som hun havde indgivet efter at være blevet afvist som kandidat ved næste måneds valg til bystyret.
Demonstrationer i Moskva•14.
juli: Utilfredse oppositionskandidater og deres tilhængere går på gaden, efter de har fået at vide, at valgkommissionen ikke vil godkende deres vælgererklæringer - og at deres navn dermed ikke kan komme på stemmesedlen ved lokalvalget den 8.
september.
•20.
juli: Mindst 20.
000 samles til en demonstration, der er godkendt af myndighederne i Moskva.
Oppositionslederen Aleksej Navalnyj opfordrer folk til at gå på gaden alle lørdage frem til lokalvalget.
Navalnyj bliver anholdt tre dage efter.
•27.
juli: De utilfredse oppositionstilhængere afholder en ikke-godkendt demonstration.
1.
400 mennesker bliver anholdt.
•3.
august: Demonstranterne er igen på gaden.
Denne gang uden bannere og slagsange.
1.
001 bliver anholdt.
•I dag: Med omkring 50.
000 demonstranter er dagens demonstrationer de største i seks år.
I alt bliver 245 personer tilbageholdt.
FacebookTwitterKopier linkEmner:Demonstrationer|Moskva|Rusland|Valg og folkeafstemninger|The Guardian




https://www.dr.dk/nyheder/detektor/detektor-overskrift-gjorde-indvandrere-uden-dom-til-kriminelle

DetektorDetektor: Overskrift gjorde indvandrere uden dom til kriminelleMistænkte blev gjort til skyldige i kriminalitet i overskrift hos Kristeligt Dagblad.
Der er ikke belæg for at sige, at indvandrere og efterkommere står bag halvdelen af al kriminalitet i Sverige, som overskrift i Kristeligt Dagblad påstod.
Af Sofie Frøkjær10.
aug.
2019 kl.
19.
15Bemærk: artiklen er mere end 30 dage gammelLæs opMan er uskyldig, indtil det modsatte er bevist.
Det er et centralt princip i retsstater som Danmark og Sverige.
Men i begyndelsen af august blev mistænkte gjort til skyldige i en overskrift på forsiden af Kristeligt Dagblad.
Hvad skriver Kristeligt Dagblad?
Den 3.
august i år bragte Kristeligt Dagblad en artikel med overskriften: "Indvandrere og efterkommere bag halvdelen af al kriminalitet i Sverige".
Artiklen blev hurtigt delt på Dansk Folkepartis Facebook-side med kommentarerne "Det er jo fuldstændig vanvittigt!
Danmark må aldrig ende som Sverige!
".
På opfordring af en opmærksom lytter, der studsede over Kristeligt Dagblads overskrift, har Detektor undersøgt tallene bag.
Hvad har Detektor fundet ud af?
Når Kristeligt Dagblad skriver, at indvandrere og efterkommere står bag halvdelen af al kriminalitet i Sverige, bygger det på en undersøgelse fra den svenske tænketank Det Goda Samhället (DGS).
Kigger man nærmere på undersøgelsen, kan man se, at tænketanken slet ikke har undersøgt, hvor meget kriminalitet indvandrere og efterkommere står bag.
I hvertfald ikke hvis man ser på kriminalitet som lovovertrædelser, der har ført til dom.
Undersøgelsen bag historien "Invandring och brottslighet – ett trettioårsperspektiv" undersøger herkomstfordelingen blandt samtlige kriminalitetsmistænkte, de såkaldte "skäligen misstankta", i Sverige i perioden 2013-2017.
Bag undersøgelsen står tænketanken og opinionsmediet "Det Goda Samhålla".
Undersøgelsen handler nemlig om personer, der er mistænkt for kriminalitet, deriblandt uskyldige personer, hvor mistanken er frafaldet.
Antallet af personer, der er blevet tiltalt og dømt for kriminalitet, er derimod ikke belyst.
Det bekræfter tænketanken "Det Goda Samhället" over for Detektor og siger, at man ikke kan bruge dens tal til at konkludere, at efterkommere og indvandrere er ansvarlige for halvdelen af alle kriminalitetsdomme i Sverige.
- Nej, man kan ikke konkludere, at halvdelen af dommene er rettet mod indvandrere og deres børn.
Det, vi siger, er, at halvdelen af politiets mistanker er rettet mod disse grupper.
Vi har ikke undersøgt sammenhængen mellem de registrerede mistanker og domme, skriver tænketankens ophavsmand Patrik Engellau i en mail til Detektor.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkIfølge flere eksperter på området, som Detektor har talt med, betyder det, at vi ikke kan bruge undersøgelsen til at sige noget om, hvor stor en andel af Sveriges kriminalitet, der bliver begået af indvandrere og efterkommere - eller andre befolkningsgrupper for den sags skyld.
Det forklarer Lars Højsgaard Andersen, der er seniorforsker ved Rockwoolfonden.
- I en rapport som denne her, hvor man har kigget på personer, der er mistænkt for kriminalitet, er det jo vigtigt at holde sig for øje, at den slags sager kan blive afsluttet på mange måder.
- Det kan jo både være, at der finder en retsforfølgelse sted, og at personen bliver fundet skyldig i at have begået kriminalitet.
Men ret beset indeholder tallet jo også sager, hvor personen bliver frifundet, siger han.
- Så pointen er, at man på baggrund af denne her rapport ikke kan sige noget om, hvor stor en procentdel af dommene, som indvandrere og efterkommere er ansvarlige for.
Man kan kun udtale sig om politiets mistanker.
Figuren viser herkomstfordelingen blandt samtlige mistænkte i Sverige i årene 1985-2017.
Kilde: "Invandring och brottslighet – ett trettioårsperspektiv", Det Goda Samhället.
Kristeligt Dagblad er ikke det eneste medie, som har skrevet om den svenske undersøgelse og bragt en overskrift, der har gjort mistænkte til skyldige.
Netavisen Den Korte Avis skrev sådan her om undersøgelsen:Sådan ser historien ud hos Den Korte Avis.
Hvad siger Kristeligt Dagblad?
Kristeligt Dagblad har på sin hjemmeside ændret overskriften på historien fra "Indvandrere og efterkommere bag halvdelen af al kriminalitet i Sverige" til denne.
Detektor har bedt Kristeligt Dagblad forholde sig til, at der ikke er dækning for overskriften "Indvandrere og efterkommere står bag halvdelen af al kriminalitet i Sverige".
I et skriftligt svar skriver nyhedsredaktør på avisen, Morten Rasmussen:- Indledningsvis vil vi gerne understrege, at det intet sted i artiklen hævdes, at halvdelen af alle dømte i Sverige har indvandrer- eller efterkommerbaggrund.
- Tværtimod nævnes det specifikt og meget tidligt i brødteksten, at der er tale om mistænkte.
Men da vi har erfaret, at flere læser artiklen som om, at det drejer sig om dømte, vil vi nu ændre rubrikken, så den i stedet lyder:”Indvandrere og efterkommere udgør halvdelen af alle kriminalitetsmistænkte i Sverige”.
Du kan høre historien i podcasten herunder:FacebookTwitterKopier linkEmner:Kriminalitet|Kristeligt Dagblad|Sverige|Befolkning|Dansk Folkeparti




https://www.dr.dk/nyheder/udland/minut-minut-gerningsmand-paagrebet-efter-moske-angreb-i-norge






https://www.dr.dk/nyheder/indland/korrespondent-indkaldelse-viser-bekymring-sikkerheden-i-danmark

Eksplosioner i KøbenhavnSe temaIndlandKorrespondent: Indkaldelse viser bekymring for sikkerheden i DanmarkStatsministeren har indkaldt regeringens sikkerhedsudvalg efter ny eksplosion i København.
Politiet har afspærret Hermodsgade i København efter en eksplosion mod nærpolitistationen på Nørrebro natten til lørdag.
Af Kasper Duncan Gram10.
aug.
2019 kl.
21.
30Bemærk: artiklen er mere end 30 dage gammelLæs opStatsminister Mette Frederiksen (S) samler regeringens sikkerhedsudvalg efter nattens eksplosion foran en nærpolitistation på Nørrebro i København - den anden eksplosion mod en offentlig bygning inden for en uge.
- Det er et udvalg, som kun bliver samlet, når man er bekymret for en sikkerhedsmæssig situation i Danmark.
Det er ret usædvanligt, at de mødes i den her sammenhæng, siger DR’s retskorrespondent, Trine Maria Ilsøe.
Læs også:OVERBLIK Her er de otte eksplosioner, der har ramt hovedstaden siden februarPå mødet vil de relevante ministre kunne få en orientering fra Politiets Efterretningstjeneste (PET) og eventuelt Forsvarets Efterretningstjeneste om situationen.
FAKTA Hvad er regeringens sikkerhedsudvalg?
Regeringens sikkerhedsudvalg mødes efter behov og drøfter sager, der vedrører Danmarks sikkerhed og udenrigspolitiske forhold.
Udvalget blev etableret i 1958 og består af den siddende statsminister, som er udvalgets formand.
Hertil kommer finansministeren, udenrigsministeren, justitsministeren og forsvarsministeren.
Øvrige ministre og lederne af Politiet Efterretningstjeneste (PET) og Forsvarets Efterretningstjeneste (FE) og enkelte embedsmænd deltager efter behov.
Udvalget er et af de fire faste centrale regeringsudvalg, som udover sikkerhedsudvalget er regeringens koordinationsudvalg, økonomiudvalg og ansættelsesudvalg.
Kilde: Regeringen.
dk- De vil få at vide, hvad der er sket, og hvem der mistænkes for at stå bag.
Det er ting, som ikke nødvendigvis bliver delt med offentligheden, men for at regeringen kan tegne sig et billede af, hvad der er sket, og hvad politiet har tænkt sig at gøre fremadrettet, forklarer Trine Maria Ilsøe.
Læs også:VIDEO Her er bombekrateret ved SkattestyrelsenRegeringens sikkerhedsudvalg mødes med jævne mellemrum for at holde sig orienteret om sikkerhedsmæssige vigtige emner for Danmark, både indenrigs- og udenrigspolitisk.
Men når udvalget bliver samlet på denne måde, viser det, at det er en situation, som den øverste del af regeringen følger meget tæt, mener retskorrespondenten.
De nuværende medlemmer af udvalget er statsminister Mette Frederiksen, finansminister Nicolai Wammen, udenrigsminister Jeppe Kofod, justitsminister Nick Hækkerup og forsvarsminister Trine Bramsen.
FacebookTwitterKopier linkEmner:Mette Frederiksen (politiker)|Nick Hækkerup (politiker)|Socialdemokraterne|København|Efterretningstjenester




https://www.dr.dk/sporten/oevrig/danmark-er-i-em-finalen-i-koerestolsrugby-og-booker-billet-til-tokyo

Øvrig sportDanmark er i EM-finalen i kørestolsrugby og booker billet til TokyoPå hjemmebanen i Vejle spillede Danmark sig videre til EM-finalen søndag og kvalificerede sig til de paralympiske lege i 2020.
Af Rasmus Askman10.
aug.
2019 kl.
16.
58 | opdateret 10.
aug.
2019 kl.
19.
15Bemærk: artiklen er mere end 30 dage gammelLæs opHvad er kørestolsrugby?
Kørestolsrugby er en holdsport for personer med nedsat funktion i både arme og ben.
Det er en sport, der er kendetegnet ved en høj grad af fysisk udfoldelse, som ses ved et højt tempo på banen og dramatiske tacklinger.
Spillet foregår i specialbyggede manuelle kørestole (rugbystol), hvor man spiller fire mod fire.
Spillet foregår på en bane med samme størrelse som en basketballbane, og bolden minder om en volleyball.
Kilde: Parasport DanmarkDet danske landshold i kørestolsrugby skrev historie lørdag, da holdet kvalificerede sig til de paralympiske lege (PL).
Deltagelsen i Tokyo i 2020 blev en realitet, da Danmark i semifinalen ved EM i Vejle besejrede Frankrig 53-49.
Danmark har været tæt på at kvalificere sig til PL tidligere, men det forblev lige ved og næsten.
- Det er fantastisk, at vi kvalificerer os til PL i første forsøg.
Det er kæmpestort.
Jeg forstår det ikke helt endnu, siger den danske landsholdsspiller Sebastian Frederiksen til DR Sporten.
Finalepladsen betød også, at Danmark blev sikker på en EM-medalje, når der søndag spilles om guld og sølv.
Her venter modstanderen Storbritannien, efter de slog Sverige med 53-34 i lørdagens sene semifinale.
Briterne gav Danmark en lussing fredag i sidste gruppekampe og vandt med 63-45.
Her kan du høre Danmarks landstræner, Jason Regiers, og spiller Sebastian Frederiksens reaktioner efter semifinalen mod Frankrig.
Danmark var dog allerede sikker på en semifinaleplads, og derfor gik jagten ind på PL-deltagelse mod franskmændene.
Forud for semifinalen havde Frankrig vundet alle tre gruppekampe.
Frankrigs favoritværdighed var dog ikke til at se.
Allerede fra start kom Danmark foran, og føringen blev øget til seks mål i anden periode, hvor de franske spillere begik flere uprovokerede fejl.
Frankrig bragte dog spænding tilbage i opgøret, da de reducerede forspringet til to mål inden fjerde og sidste periode.
Danmarks Mark Peters jagter bolden i semifinalekampen mod Frankrig.
Danskerne formåede at holde hovedet koldt.
De trak fra Frankrig i de sidste minutter og vandt opgøret med et forspring på fire mål til stor jubel fra de mange fremmødte fans i Vejle.
Derfor var Danmarks amerikanske landstræner, Jason Regier, naturligvis glad efter opgøret.
- Det er gået op og ned for os i år.
Så det var fantastisk at se, at vi kunne holde momentum efter en god start og samtidig kunne lukke opgøret.
- Jeg er virkelig stolt af spillernes præstation, siger landstræneren.
Du kan se søndagens finale på DRTV med optakt fra kl.
15.
35 eller følge kampen her.
FacebookTwitterKopier linkEmner:Frankrig|Storbritannien|Vejle|Tokyo|Handicapsport




https://www.dr.dk/nyheder/politik/vu-ser-ingen-fremtid-i-sv-samarbejde-v-skal-lede-bla-blok

PolitikVU ser ingen fremtid i SV-samarbejde: V skal lede blå blokVenstres Ungdom har vedtaget resolution, der går imod Venstres åbning for et samarbejde med Socialdemokratiet.
Folketingsgruppen bør droppe SV-snakken og fokusere på et borgerligt-liberalt projekt med blå blok, mener landsformand for Venstres Ungdom, Jakob Sabroe.
10.
aug.
2019 kl.
18.
26 | opdateret 10.
aug.
2019 kl.
19.
10Bemærk: artiklen er mere end 30 dage gammelLæs opDet vækker alt andet end begejstring i Venstres Ungdom (VU), at Venstre efter partiets sommergruppemøde fortsat holder døren åben for et bredt regeringssamarbejde med Socialdemokratiet efter næste folketingsvalg.
VU's landsstyrelse har lørdag "med overvældende flertal" vedtaget en resolution, som vender sig mod enhver tanke om et SV-samarbejde.
Det siger VU-landsformand Jakob Sabroe.
- Det er ikke noget, vi ser nogen fremtid i.
For os er Venstre-dna et liberalt parti og den naturlige leder for blå blok.
- Det oplagte, nu hvor vi sidder i opposition, vil være at begynde at finde fælles fodslag i blå blok igen.
Det tror jeg er svært, hvis vi holder en dør på klem for socialdemokraterne og siger, at vi måske vil gifte os med dem, siger han.
Løkke: Et rigtigt forslagDet var Venstres formand, Lars Løkke Rasmussen, der som daværende statsminister i maj satte ild til valgkampen med bogen "Befrielsens Øjeblik".
Her kaldte han tankerne om et muligt regeringssamarbejde mellem Venstre og Socialdemokratiet for "et rigtigt forslag".
Jeg tror på, at vi sagtens kan finde fælles fodslag med rigtig mange partier i blå blok på rigtig mange politiske spørgsmål.
Jakob Sabroe, landsformand, VU4.
juni, dagen før folketingsvalget, gjorde Løkke en SV-regering til sin førsteprioritet, men frieriet blev afvist, og Socialdemokratiet dannede regering alene.
Tidligere i denne uge afviste Venstres næstformand, Kristian Jensen, at en SV-regering kunne komme på tale efter næste valg, men han blev banket på plads ved sommergruppemødet.
Et hovedargument for Lars Løkke Rasmussens tanker i valgkampen om et SV-samarbejde var, at han ville forhindre yderfløjene i dansk politik i at få for stor indflydelse.
Læs også:Løkke åbner døren på klem for SV-samarbejde af frygt for yderfløjeneJakob Sabroe peger på, at Nye Borgerlige blev det eneste nye parti i Folketinget ved valget, og han mener, at blå blok fortsat er i live.
- Jeg tror på, at vi sagtens kan finde fælles fodslag med rigtig mange partier i blå blok på rigtig mange politiske spørgsmål.
- Og vi har i hvert fald mere til fælles med de borgerligt-liberale partier, end vi har med socialdemokraterne, siger han.
Formand: Vi skal ikke holde en dør på klemUd over partier i blå blok ser han De Radikale som en mulig samarbejdspartner for Venstre i den økonomiske politik.
Jakob Sabroe siger, at "det er en fejl, at vi allerede nu går ud og holder en dør på klem for at arbejde sammen med socialdemokraterne.
Vi skal levere alternativet til socialdemokraterne og ikke holde en dør på klem".
VU-landsformanden mener, at Venstre efter to gode valg for partiet til først Europa-Parlamentet og dernæst Folketinget befinder sig i en god situation.
- Og så er folketingsgruppen så kommet på idéen om at holde fast i det her med, at SV måske kan være en farbar vej.
- Og dér siger jeg bare, at skal vi ikke kalde det et hedeslag og lægge det bag os og finde tilbage til de liberale rødder og samle blå blok i stedet, siger Jakob Sabroe.
/ritzau/FacebookTwitterKopier linkEmner:Lars Løkke Rasmussen (politiker)|Socialdemokraterne|Venstre|Valg og folkeafstemninger|Kristian Jensen (politiker)




https://www.dr.dk/nyheder/udland/opgoer-om-30-aar-gammelt-forbud-sydafrikanske-lande-vil-igen-handle-med-elfenben

UdlandOpgør om 30 år gammelt forbud: Sydafrikanske lande vil igen handle med elfenbenFlere afrikanske lande står bag forslag om igen at kunne sælge elfenben under "ordnede forhold".
En kenyansk opsynsmand inspicerer dele af 105 ton elfenben, der er blevet konfiskeret i Kenya.
Af Louise Brodthagen Jensen10.
aug.
2019 kl.
20.
00Bemærk: artiklen er mere end 30 dage gammelLæs opDa flere afrikanske lande for ti år siden undtagelsesvis fik lov til at sælge 102 ton elfenben til Kina og Japan, lød prisskiltet på 15 millioner dollar - penge, der skulle gå til naturbevarelse og udvikling i landene.
Og den type handel vil flere sydafrikanske lande nu gerne have mulighed for at gentage og dermed ophæve det 30 år gamle forbud mod salg af elfenben.
Det er Botswana, Namibia og Zimbabwe, der tilsammen huser 61 procent af Afrikas elefanter, som sammen med Zambia står bag forslaget, der skal diskuteres på en kommende CITES-konference (konvention om international handel med vilde dyr, red.
).
Hvad er CITES?
CITES er en international konvention, der skal sikre bæredygtig og kontrolleret handel med vilde dyr og planter.
Den har eksisteret siden 1975 og indeholder konkret forpligtelser, som lande der tiltræder konventionen skal overholde.
CITES omfatter omkring 5000 dyrearter, og arterne er, afhængig af hvor truede de er, opført på liste I, II eller III.
Godt 1.
000 af dem er så stærkt truede, at handel med dem er totalt forbudt (liste I).
For de øvrige kræves særlige tilladelser til ind- og udførsel (liste II og III).
Kilde: MiljøstyrelsenFor lande som eksempelvis Zimbabwe, der er ramt af økonomisk krise, og hvor dele af befolkningen har svært ved at skaffe mad og rent drikkevand, er der mange penge at tjene, hvis handlen igen bliver lovlig.
Helt præcis 600 millioner dollar eller omkring fire milliarder kroner.
Zimbabwes præsident, Emmerson Mnangagwa, vil bruge indtægterne fra salg af elfenben til at landets 10 nationalparker.
Ifølge Zimbabwes præsident, Emmerson Mnangagwa, er det nemlig værdien af landets nuværende lager af elfenben og næsehorn.
- Hvorfor er det galt, hvis vi bruger elfenben og næsehorn til at sikre en indtægt, der kan forbedre vedligeholdelse og bevarelsen af vores nationalparker og lokalsamfundene omkring dem, lød det fra præsidenten på et topmøde i slutningen af juni.
Elefantbestand i vækstIfølge landets regering er elefantbestanden faktisk vokset til næsten det dobbelte af, hvad den var tilbage i 1980.
Samtidig overstiger den nuværende størrelse af elefantbestanden, som landet reelt kan sikre føde til, med omkring 30.
000.
Derudover er de mange elefanter en udfordring for lokalsamfundene, for de kommer ofte tæt på befolkningen i deres søgen efter vandområder.
Krybskytter har de seneste år taget alle mulige midler i brug, heriblandt forgiftning af elefanter for at få adgang til det kostbare elfenben.
Her ses elefanter i Zimbabwes nationalpark Hwange.
De seneste fem år vurderes det ifølge regeringen, at omkring 200 personer er blevet dræbt i elefantangreb i landet.
- Man står i en kritisk situation, hvor en stor del af befokningen ikke har mad, og det er et stærkt argument overfor dem, der på den anden side jo hævder, at den samlede elefantbestand er gået ned, forklarer DR's Afrika-korrespondent, Søren Bendixen.
- Der er kun omkring 400.
000 elefanter tilbage.
Går man 100 år tilbage, var der 12 millioner, samtidig med, at der er kommet ti gange så mange mennesker, der skal leve sammen med de store dyr.
Også i Botswana er man udfordret af bestanden af elefanter, og i sidste måned besluttede præsident Mokgweetsi Masisi at ophæve forbuddet mod elefantjagt med henvisning til behovet for at beskytte landets bønder mod de flere end 130.
000 elefanter, som går frit.
Et splittet AfrikaKontinentet er splittet i diskussionen om, hvorvidt de vilde dyr skal være en kommerciel vare.
En koalition på 32 lande vil øge beskyttelsen af de tonstunge dyr og have de sydafrikanske elefanter på listen over arter, der hører blandt de mest udrydningstruede.
- Det er jo en ufattelig følsom diskussion, og i de seneste 30 år, siden forbuddet mod salg af elfenben trådte i kraft, har man fra regeringer og nationalparkers side kæmpet for at komme den illegale handel til livs, siger Søren Bendixen.
Det vil give en gevaldig saltvandsindsprøjtning til statskassen, hvis der bliver åbnet for salg af elfenbenSøren Bendixen, DR's AfrikakorrespondentHan peger på, at der trods forbud stadig er indtægtsmuligheder i de forskellige lande.
- I Zimbabwe sælger de eksempelvis elefanter til Kina og udsteder jagttilladelser og med genindførelsen af elefantjagt i Botswana, er der stadig kommercielle muligheder, siger han og understreger:- Men det vil give en gevaldig saltvandsindsprøjtning til statskassen, hvis der bliver åbnet for salg af elfenben, siger Afrika-korrespondenten.
I en seksårig periode fra 2012 til 2018 solgte Zimbabwe 98 elefanter, primært til Kina.
Et af argumenterne for at ophæve forbuddet er, at det samtidig vil dæmme op for det illegale marked for elfenben.
Der skal tages stilling til de indkomne forslag ved COP18, et topmøde under CITES-konventionen, som begynder den 17.
august i Geneve i Schweiz.
FacebookTwitterKopier linkEmner:Afrika|Zimbabwe|Dyr|Botswana|Økonomi




https://www.dr.dk/nyheder/udland/bevaebnet-person-overmandet-i-moske-naer-oslo

UdlandBevæbnet person overmandet i moske nær OsloPolitiet har fundet flere våben inde i moskeen, hvor en person er lettere såret efter en mulig skudepisode.
Politiet er mødt talstærkt op efter skudepisoden.
10.
aug.
2019 kl.
16.
55 | opdateret 10.
aug.
2019 kl.
19.
42Bemærk: artiklen er mere end 30 dage gammelLæs opEn mulig skudepisode har fundet sted i en moske i den norske by Bærum nær Oslo.
Det skriver norsk politi på Twitter.
Ofrets tilstand er ukendt.
Gerningmanden er pågrebet, oplyser politiet.
Gerningsmanden beskrives som en ung, hvid mand - og ifølge politiet formentlig etnisk norsk.
- Intet tyder på, at flere har været involveret.
En person, som var på stedet, er lettere skadet, og det er ukendt, hvordan skaden er opstået.
Politiet arbejder på stedet, skriver politiet på Twitter.
Ved et pressemøde lørdag aften oplyste Rune Skjold, sektionschef hos Oslo Politidistrikt, at gerningsmanden er fra nærmiljøet, og at politiet har været i kontakt med ham tidligere.
Politiet kan dog ikke bekræfte, om der blev affyret skud ved episoden.
DR Nyheder har talt med Ralf Lofstad, som er journalist på den norske avis Dagbladet.
Han befinder sig 200 meter fra moskeen:- Der er mange politibiler og blå lys.
Vejen til moskeen er spærret i begge retninger, siger han.
Overmandede gerningsmandenAftenposten har talt med Irfan Mushtaq, der er medlem af moskeen og selv var til stede under episoden:- En person klædt i uniform med to pistoler, der lignede haglgeværer, kom ind i moskeen.
Han begyndte at skyde rundt, men heldigvis lykkedes det for et af vores medlemmer at overmande skytteren, siger han.
Politiet er mødt talstærkt op i Bærum, hvor der har været en skudepisode i en moske.
 Politiet er mødt talstærkt op i Bærum, hvor der har været en skudepisode i en moske.
 Politiet er mødt talstærkt op i Bærum, hvor der har været en skudepisode i en moske.
1 / 3Politiet er mødt talstærkt op i Bærum, hvor der har været en skudepisode i en moske.
1 / 3Politiet er mødt talstærkt op i Bærum, hvor der har været en skudepisode i en moske.
2 / 3Politiet er mødt talstærkt op i Bærum, hvor der har været en skudepisode i en moske.
3 / 3Ifølge Irfan Mushtaq er det gerningsmanden selv, der er kommet til skade.
Politiet oplyser til NRK, at der er fundet flere våben inde i moskeen, og at den tilskadekomne person har lettere skader.
- Det står ikke klart, om det drejer sig om skudskader, siger operationsleder Per Ivar Iversen til NRK.
Fik melding lørdag eftermiddagPolitiet fik den første melding om den mulige skudepisode klokken 16.
07 lørdag eftermiddag.
Operationsleder Per Ivar Iversen oplyser til NRK, at personen som ringede ind talte meget dårligt norsk, og at truslen derfor i første omgang ikke blev vurderet særlig højt.
Men efter de fik mere information om situationens alvor, sendte politiet al deres personale til stedet.
Skudepisoden fandt sted i Ringeriksveien i Bærum nær Oslo.
Der var bøn i moskeen klokken 15.
30, som varede i cirka 15 minutter, skriver Aftenposten.
Ifølge avisens oplysninger var fem til syv personer til stede under bønnen.
Den mulige skudepisode fandt sted i moskeen Al-Noor Islamic Centre, som er et muslimsk trossamfund, der blev grundlagt i 1983.
Moskeen ligger i Ringeriksveien i Bærum.
FacebookTwitterKopier linkEmner:Islam|NRK|Twitter|Kriminalitet|Oslo




https://www.dr.dk/nyheder/udland/paedofilianklaget-finansmand-fundet-doed-i-sin-celle

UdlandPædofilianklaget finansmand fundet død i sin celleJeffrey Epstein, der er tiltalt for at misbruge mindreårige seksuelt, er fundet død i sin celle.
Statsanklager Geoffrey Berman peger på et fotografi af Jeffrey Epstein, da han offentliggør tiltalen for menneskehandel af mindreårige i New York, den 8.
juli 2019.
Af Kasper Duncan Gram10.
aug.
2019 kl.
15.
32 | opdateret 10.
aug.
2019 kl.
17.
04Bemærk: artiklen er mere end 30 dage gammelLæs opDen amerikanske milliardær, Jeffrey Epstein, der er tiltalt for at misbruge mindreårige piger seksuelt og for menneskehandel, blev fundet død i sin fængselscelle på Manhattan omkring kl.
7.
30 om morgenen, lokal tid, rapporterer flere amerikanske medier.
Den 66-årige finansmand var tiltalt for menneskehandel med piger helt ned til 14-årsalderen og var også under mistanke for at have bestukket potentielle vidner til at tie i sagen.
Han var i forvejen en registreret sexforbryder.
Læs også:Finansmand tiltalt: Udnyttede mindreårige seksuelt og betalte ofre for at hverve andreFor tre uger siden blev han fundet bevidstløs med mærker på halsen i sin celle.
Siden har han været under overvågning for at undgå et selvmordsforsøg mere.
Var skyld i ministerafgangJeffrey Epstein var blandt andet medvirkende til, at USA's beskæftigelsesminister, Alexander Acosta, måtte trække sig tilbage.
Som statsanklager havde han nemlig indgået et forlig med Jeffrey Epstein for 11 år siden, hvor rigmanden slap med en mild straf.
Sagen slutter ikke herAdvokaten Lisa Bloom, der repræsenterer de sagsøgende, har kommenteret på hændelsen, skriver MSNBC:- På vegne af de ofre, jeg repræsenterer, ville vi have foretrukket, at han (Jeffrey Epstein, red.
) havde levet og fået sin straf.
Vores civile søgsmål fortsætter mod hans bo.
Ofre fortjener at blive hele igen oven på den livslange skade, han har gjort.
Vi er blot begyndt, konstaterer hun.
Jeffrey Epsteins egne advokater, Reid Weingarten, Marty Weinberg og Michael Miller, skriver i en erklæring, at de endnu ikke har kunnet få dødsårsagen bekræftet, men at det vil blive undersøgt.
- Vi er enormt kede af at høre nyheden i dag.
Ingen burde dø i fængsel, udtaler de, ifølge New York Times.
Ifølge advokaterne er Jeffrey Epsteins yngre bror, Mark, umiddelbart hans eneste levende familie.
FacebookTwitterKopier linkEmner:Kriminalitet|New York Times|USA|New York|Sædelighedsforbrydelser




https://www.dr.dk/nyheder/indland/statsministeren-indkalder-regeringens-sikkerhedsudvalg-efter-endnu-en-eksplosion

Eksplosioner i KøbenhavnSe temaIndlandStatsministeren indkalder Regeringens Sikkerhedsudvalg efter endnu en eksplosionEfter endnu en eksplosion i København indkalder Mette Frederiksen særligt udvalg.
(Arkivfoto) Statsminister Mette Frederiksen (S) har valgt at indkalde Regeringens Sikkerhedsudvalg.
10.
aug.
2019 kl.
15.
55 | opdateret 10.
aug.
2019 kl.
16.
31Bemærk: artiklen er mere end 30 dage gammelLæs opStatsminister Mette Frederiksen (S) meddeler lørdag på Twitter, at hun indkalder Regeringens Sikkerhedsudvalg til møde.
Det sker efter den seneste eksplosion i København, der fandt sted natten til lørdag ved en lokal politistation på Nørrebro.
- København er blevet ramt af endnu en eksplosion.
Heldigvis uden alvorlig personskade.
Nørrebro er en bydel med mange beboere, så det er et rent mirakel, at det ikke gik meget værre, skriver statsministeren.
'Alvorligt'Tirsdag aften var der også en eksplosion ved Skattestyrelsen på Østerbro.
Lørdagens eksplosion er den niende i København siden februar.
- Det er alvorligt.
Jeg har derfor besluttet at indkalde Regeringens Sikkerhedsudvalg til et møde om sagen, meddeler Mette Frederiksen.
Sikkerhedsudvalget drøfter sager, der vedrører sikkerhedsmæssige spørgsmålet.
Udvalget mødes efter behov.
I udvalget sidder Mette Frederiksen selv samt udenrigsminister Jeppe Kofod, justitsminister Nick Hækkerup, finansminister Nicolai Wammen og forsvarsminister Trine Bramsen.
Partier vil bive orienteretS-regeringen vil på baggrund af de episoder, der er sket i denne uge, snart give en orientering til Folketingets partier.
Mette Frederiksen kalder lørdagens eksplosion ved politistationen på Nørrebro for "fuldstændig uacceptabelt".
- For politiets ansatte og landets borgere er det afgørende, at vi alle kan føle os trygge, når vi går på arbejde, og når vi bevæger os rundt i vores byer.
- Derfor har sagen selvfølgelig allerhøjeste prioritet for politiet, der allerede har iværksat en række tryghedsskabende tiltag - herunder har politiet øget deres tilstedeværelse på Nørrebro og etableret en midlertidig mobil politistation, siger statsministeren.
/ritzau/FacebookTwitterKopier linkEmner:Mette Frederiksen (politiker)|Nick Hækkerup (politiker)|Socialdemokraterne|København|Politi




https://www.dr.dk/nyheder/indland/koebenhavns-politi-offentliggoer-video-af-efterlyst

Eksplosioner i KøbenhavnSe temaIndlandKøbenhavns Politi offentliggør video af efterlystPå videoen kan man se, hvordan den mistænkte placerer en sort plastikpose foran nærpolitistationen på Nørrebro.
Af Thomas Prakash10.
aug.
2019 kl.
19.
03 | opdateret 10.
aug.
2019 kl.
19.
43Bemærk: artiklen er mere end 30 dage gammelLæs opKøbenhavns Politi har offentliggjort en overvågningsvideo af den efterlyste fra nattens eksplosion i Hermodsgade på Nørrebro.
- Personen bærer tøj, der minder om efterårs- eller vinterbeklædning.
Hvis borgere ser folk, der er klædt usædvanligt for årstiden, vil vi opfordre dem til at kontakte politiet på 114, skriver Københavns Politi i pressemeddelelsen.
På videoen kan man se, hvordan den mistænkte placerer en sort plastikpose foran nærpolitistationen.
SignalementGerningsmanden beskrives som en mand i alderen 15-25 år, 170-180 cm høj, almindelig af bygning, iført en sort jakke med afstivet skygge på hætten og hætten trukket over hovedet, mørke løstsiddende bukser med en lomme på højre bukseben, lyst mærke på lommen på buksebenet, sorte sko med sorte såler, handske på venstre hånd.
Kilde: Københavns PolitiIndtil videre har mindst 76 borgere henvendt sig med oplysninger angående eksplosionen i nat.
Vidner efterlysesTidligere i dag holdt politiet et pressemøde, hvor man efterlyste flere konkrete vidner.
Blandt andet en taxachauffør og to cyklister, der i nat kørte forbi gerningsstedet.
- Alt, hvad man kan have observeret i går nat, er vigtigt, sagde chefpolitiinspektør Jørgen Bergen Skov.
Eksplosionen på nærpolitistationen på Nørrebro i nat er den anden på blot en uge i København.
Men Københavns Politi vil endnu ikke kæde eksplosionen på Nørrebro sammen med eksplosionen ved Skattestyrelsen på Østerbro tirsdag aften.
Læs også:OVERBLIK Her er de otte eksplosioner, der har ramt hovedstaden siden februarAlligevel betragter statsminister Mette Frederiksen (S) situationen som så alvorlig, at hun i dag har meddelt, at hun vil indkalde Regeringens Sikkerhedsudvalg, der træder sammen, når sager om landets sikkerhed skal drøftes.
- For politiets ansatte og landets borgere er det afgørende, at vi alle kan føle os trygge, når vi går på arbejde, og når vi bevæger os rundt i vores byer, udtaler statsministeren ifølge en pressemeddelelse.
FacebookTwitterKopier linkEmner:Mette Frederiksen (politiker)|Socialdemokraterne|Københavns Politi|København|Politi




https://www.dr.dk/nyheder/penge/ryanair-piloter-varsler-strejke

PengeRyanair-piloter varsler strejke Det er endnu uvist, hvor mange passagerer strejken vil ramme.
I 2017 gik det galt for Ryanairs planlægning af piloternes arbejdstid.
Selskabet måtte derfor aflyse 40-50 afgange om dagen i over en måned.
Af Signe Mai Vilsbøll10.
aug.
2019 kl.
16.
47Bemærk: artiklen er mere end 30 dage gammelLæs opHvis du har billet til en flyvetur med Ryanair i nærmeste fremtid, er det med at holde godt øje og følge afgangsoplysningerne.
En konflikt er nemlig under opsejling i det irske lavprisselskab, og i går blev en forestående strejke blandt en gruppe af Ryanairs piloter fra Storbritannien udvidet, så strejkenvarslet blandt de britiske piloter nu også omfatter størstedelen af selskabets piloter i Irland, skriver The Guardian.
Ifølge den britiske avis, der citerer fagforeningen Fórsa, stemte 94 procent af i alt 180 stemmeberettigede irske piloter for at nedlægge arbejdet.
Til The Guardian siger vicegeneralsekretær i Fórsa, Ian McDonnell, dog, at arbejdsnedlæggelsen kan undgås, hvis ledelsen ændrer attitude i forhandlingerne om vilkår.
Uprofessionelle forhandlingerGennem længere tid har piloterne kæmpet for bedre løn- og arbejdsvilkår.
Og udover den stigende utilfredshed med vilkårene er der altså blandt piloternes fagforening også kamp mod Ryanair om selskabets måder at forhandle med de ansatte og deres fagforeninger på.
Piloterne føler efterhånden, de er blevet tvunget ud i at strejke, fordi virksomheden enten ikke vil forhandle på en professionel og konstruktiv måde.
Ian McDonnell fra Fórsa til GuardianIan McDonnell fra Fórsa anklager blandt andet flyselskabet for at bruge ufine metoder:- Ryanairs irske piloter har bedt om lønniveauer, der tilsvarer branchestandard, fra en virksomhed, som tjente adskillige milliarder sidste år.
Men piloterne føler efterhånden, de er blevet tvunget ud i at strejke, fordi virksomheden enten ikke vil forhandle på en professionel og konstruktuv måde, siger han til The Guardian.
Uvist, hvilke afgange, der er ramtI næste uge vil fagforeningen, som de irske piloter er en del af, meddele, hvor omfangsrig strejken bliver.
Piloternes kolleger i Storbritannien har allerede meddelt, at de planlægger en 48-timers strejke fra 22.
-23.
august samt en strejke på 72 timer fra 2.
-4.
september, men det er endnu uvist, hvilke afgange og hvor mange passagerer der vil blive ramt.
Fra Danmark er der flere ruter til destinationer i Storbritannien og Irland, hvor piloterne har base, og piloterne i de respektive bliver også brugt på andre ruter i Europa.
Derfor kan danske passagerer potentielt også blive ramt af arbejdsnedlæggelsen.
Ryanair: Dårlig timing af piloterneDet irske lavprisselskab har indtil videre forholdt sig tavst til Fórsas kritik, skriver The Guardian, men Ryanair har ifølge avisen skrevet til foreningen Balpa, der repræsenterer en stor andel af selskabets britiske piloter.
Fra Ryanair lyder det, at kun er en lille andel af de britiske piloter har stemt for strejke, mens selskabet også påpeger, at timingen for en arbejdsnedlæggelse er dårlig.
- Balpa har intet mandat fra Ryanair-piloterne.
Desuden ligger strejken ti uger før Brexit, og vil medføre unødvendig forstyrrelse af kunders ferier og rejseplaner, siger selskabet, der tilføjer, at Ryanairs britiske piloter for nylig fik lønstigninger på op mod 20 procent.
Balpa-chef Brian Strutton beklager.
Overfor nyhedsbureauet dpa understreger han, at "ingen har lyst til at ødelægge folks rejseplaner".
I øjeblikket har piloterne dog ikke noget valg, siger Brian Strutton.
FacebookTwitterKopier linkEmner:Ryanair|Storbritannien|Strejker og lockouts|The Guardian|Erhverv




https://www.dr.dk/nyheder/indland/politiet-efterlyser-konkrete-vidner-efter-eksplosion-paa-noerrebro

Eksplosioner i KøbenhavnSe temaIndlandPolitiet efterlyser konkrete vidner efter eksplosion på Nørrebro52 personer har henvendt sig til politiet, som meget gerne vil høre fra endnu flere.
Chefpolitiinspektør Jørgen Bergen Skov holder pressebriefing på Politigården i København om nattens eksplosion på Nørrebro.
Af Nynne Hein Møller10.
aug.
2019 kl.
16.
02Bemærk: artiklen er mere end 30 dage gammelLæs opPolitiet efterlyser nu flere konkrete vidner, efter eksplosionen ved nærpolitistationen på Nørrebro i København i nat.
Politiet efterlyser disse vidner:- Føreren af en lys bil, der i minutterne inden eksplosionen kører ad Hermodsgade fra Sigurdsgade mod Tagensvej.
- En taxachauffør, der kort forinden kører den modsatte retning ad Hermodsgade fra Tagensvej mod Sigurdsgade.
- To cyklister, der lidt over et minut inden eksplosionen kører i hastig fart ad Hermodsgade fra Tagensvej mod Sigurdsgade.
- En person iført lyse sko, der kommer gående ad Hermodsgade fra Tagensvej og får øje på den efterladte pose og derefter vender sig rundt og løber bort fra stedet tilbage mod Tagensvej.
I en tidligere udgave af denne artikel oplyste politiet, at en række vidner bevægede sig til eller fra Titangade.
Der er dog tale om Tagensvej, oplyser politiet i en rettet pressemeddelelse.
Det fortæller chefpolitiinspektør hos Københavns Politi Jørgen Bergen Skov på et pressemøde.
Indtil videre har politiet fået henvendelser fra 52 personer.
Men de hører gerne fra endnu flere, der har opholdt sig på Nørrebro i området omkring Hermodsgade, Sigurdsgade, Titangade og Vermundsgade mellem klokken tre og fire i nat.
- Alt, hvad man kan have observeret i går nat, er vigtigt, siger Jørgen Bergen Skov.
Nye billeder af efterlyst mandPolitiet sendte lørdag formiddag et utydeligt billede ud af en mulig gerningsmand.
Lørdag eftermiddag har de sendt endnu flere billeder ud:Her fremgår det, at den sortklædte mand har en mørk plastikpose, hvor der på den ene side står "solid", og på den anden side er et udråbstegn.
Tidligere på dagen sagde politiet, at der var tale om en pose fra Rema 1000.
Men det var altså ikke tilfældet.
Den efterlyste mand beskrives desuden som: en mand i alderen 15 til 25 år samt 170-180 centimeter høj og almindelig af bygning.
Politiet har offentliggjort en stribe billeder af den formodede gerningsmand bag eksplosionen på Nørrebro.
Manden var ifølge politiet iført "en sort jakke med afstivet skygge på hætten, og hætten trukket over hovedet samt mørke løstsiddende bukser med en lomme på højre bukseben, lyst mærke på lommen på buksebenet, sorte sko med sorte såler, ingen handsker".
Har man set manden, skal man kontakte politiet på 114.
Ingen kobling mellem eksplosionerEksplosionen på nærpolitistationen på Nørrebro i nat er den anden på blot en uge i København.
Men Københavns Politi vil endnu ikke kæde eksplosionen på Nørrebro sammen med eksplosionen ved Skattestyrelsen på Østerbro tirsdag aften.
Politiet undersøger området ved nærpolitistationen på Nørrebro.
 Også en møntvask i nærheden blev ramt af eksplosionen.
 Facaden på nærpolitistationen er ødelagt.
 Politiet har sat telte op i området.
1 / 4Politiet undersøger området ved nærpolitistationen på Nørrebro.
1 / 4Også en møntvask i nærheden blev ramt af eksplosionen.
2 / 4Facaden på nærpolitistationen er ødelagt.
3 / 4Politiet har sat telte op i området.
4 / 4- Der er ikke noget i vores undersøgelser, der lige nu peger på, at det er foregået på samme måde, siger Jørgen Bergen Skov.
Læs også:OVERBLIK Her er de otte eksplosioner, der har ramt hovedstaden siden februarFacebookTwitterKopier linkEmner:København|Nørrebro|Politi|Københavns Politi|Rema 1000




https://www.dr.dk/nyheder/kultur/film/alt-andet-end-bare-en-fortsaettelse-ny-udgave-af-beverly-hills-er-helt

Beverly Hills 90210 er tilbageSe temaFilm og serierAlt andet end bare en fortsættelse: Ny udgave af Beverly Hills er helt anderledes end originalen'BH90210' går helt nye veje og viser nye sider af skuespillerne, skriver Frederik Dirks Gottlieb.
- Ud over at skuespillerne spiller sig selv, har serien et ekstra metalag, hvor figurerne leger med tanken om at genoplive den gamle serie – her i den nye serie.
Forvirrende?
Ja, helt klart, men også et frisk pust, skriver Frederik Dirks Gottlieb.
(© Shane Harvey/FOX)Af Frederik Dirks Gottlieb10.
aug.
2019 kl.
18.
32Bemærk: artiklen er mere end 30 dage gammelLæs opDa jeg voksede op i 90'erne, var amerikanske tv-serier en ikke ubetydelig del af min hverdag.
I folkeskoletiden var jeg, på trods af hånlige kommentarer fra min far om disse seriers lave kvalitetsniveau og enerverende dåselatter, besat af børnevenlige sitcoms.
Som helt lille var det især den ærkeamerikanske familieserie 'Full House' ('Hænderne Fulde'), der fyldte mine nedslidte VHS-bånd op, og senere var det den lidt mere frække 'Will & Grace', der turde tackle vanskelige emner som sex og homoseksualitet.
© FoxBH90210De seks nye afsnit, der lanceres under titlen 'BH90210', handler om skuespillerne bag karaktererne: Shannen Doherty (Brenda), Jason Priestley (Brandon), Jennie Garth (Kelly), Ian Ziering (Steve), Gabrielle Carteris (Andrea), Brian Austin Green (David) og Tori Spelling (Donna), der sammen skal få en genindspildning af 'Beverly Hills 90210' stablet på benene.
Skuespillerne spiller altså en udgave af sig selv, som vi kender det fra danske 'Klovn'.
De nye afsnit kan ses hver torsdag på C More og hver fredag aften klokken 20.
55 på TV2 Zulu.
Det var også foran fjernsynsskærmen, at jeg fik min første småtraumatiske gyseroplevelse med David Lynchs mesterværk 'Twin Peaks' og yderligere ødelagt min nattesøvn af den ikoniske science fiction-thriller 'X-Files'.
I gymnasietiden kom jeg lidt sent til ballet, da jeg steg på første omgang genudsendelser af 'Beverly Hills 90210'.
Ikke desto mindre følte jeg, at 'Beverly Hills' var essensen af at være ung, og Dylans høje pomadehår og oprullede t-shirt-ærmer blev heftigt imiteret.
Men mine barndommens tv-helte forsvandt aldrig - de var blot på pause.
Den dag i dag kører samtlige ovenstående serier nemlig stadigvæk i mere eller mindre genkendelige versioner.
Nyeste skud på stammen er 'BH9210', en finurlig, 'Klovn'-agtig genforeningsserie med de nulevende skuespillere fra 90'ernes helt store ungdomsserie 'Beverly Hills'.
I lang tid var det svært helt at finde ud af, hvad den nye serie ville indeholde, men nu hvor første afsnit endelig er blevet tilgængeligt, føler jeg, at der er brug for en gennemgang af de mest overraskende øjeblikke fra 'BH90210'.
1Fortsættelse, reboot eller hvad er det her?
Den originale 'Beverly Hills 90210'-serie blev vist fra 1990-2000.
I Danmark fik serien premiere i 1992, hvor mere end 900.
000 danskere i snit så med.
(© Shane Harvey/FOX)Lad os starte med den helt åbenlyse 'overraskelse'.
Nemlig det faktum, at den nye version ikke er en fortsættelse af den gamle serie.
I stedet for har vi fået en spøjs hybrid-serie, som mikser virkelighed med fiktion på en måde, som jeg ikke ved, om jeg har set før.
'BH90210' ligger nok tættest op af serier som 'Curb Your Enthusiasm', 'Louie' og den danske 'Klovn'.
Ikke så meget i tonen, men mere i formen, hvor vi gang på gang bliver i tvivl om, hvor meget figurerne minder om deres virkelige jeg.
Der er dog et ekstra metalag her, hvor figurerne leger med tanken om at genoplive den gamle serie – her i den nye serie.
Forvirrende?
Ja, helt klart, men også et frisk pust, der på trods af halvdårlig instruktion og tåkrummende skuespil, til tider er ægte sjovt – hvis man er fan af den gamle serie vel at mærke!
2En ny komisk side af skuespillerneJason Priestly (tv.
) og Ian Ziering i den nye udgave af 'BH90210'.
(© Shane Harvey/FOX)Man kan fremhæve mange kvaliteter fra den originale ti sæsoner lange 'Beverly Hills'-serie, men humor og selvironi er ikke nogle af dem.
Lige så selvhøjtidelig og belærende den gamle serie til tider kunne være, lige så uhøjtidelig og nærmest selvudslettende er den nye serie.
Tori Spelling (Donna) laver reality-tv om sit familieliv med dalende seertal, Jennie Garths (Kelly) familieliv er i ruiner, Jason Priestly (Brandon) har svært ved at få succes som instruktør på grund af sit hidsige temperament, Brian Austin Green (David) lever i skyggen af sin megastjerne-kone, Ian Ziering (Steve) er en tomhjernet fitness-freak, Gabrielle Carteris (Andrea) har det stramt over at være blevet bedstemor, og Shannen Doherty er blevet dyrevelfærdsaktivist.
Det er med andre ord ikke just skuespilkarrieren, der har taget fart, og alle føler sig lidt som fiaskoer på den front.
Fra første minut af det første afsnit, hvor vi lander midt i Toris drøm om at være på The Peach Pit igen i armene på David med Brandon, der serverer milkshakes, er der noget trist på spil.
Men det er jo ofte i tristessen, at humoren skal findes frem, og denne her serie er til tider ægte morsom – hovedsageligt fordi skuespillerne tør gå hårdt til sig selv.
Næsten så hårdt, at det ind i mellem bliver en smule trist for en die hard 'Beverly'-fan som mig selv.
3Indsigt bag kulisserne?
Skuespillerne hedder deres egne navne i serien, ligesom der ofte kommenteres på deres privatliv i den virkelige verden.
(© Shane Harvey/FOX)'Do you ever wonder how our lives would have turned out if we hadn't done that show?
' spørger Jennie Garth en øldrikkende Jason Priestly.
'Every single day,' svarer han, mens han tager en stor tår af Coronaen.
De to er tydeligvis mærket af at være blevet sat i bås og har svært ved at konkludere, om det var en fordel eller en ulempe at være med i så succesfuld en serie.
Det føles som om, vi får nogle ægte tanker fra de to skuespillere, og hele vejen igennem dette første afsnit er man konstant i tvivl, om hvad der er rigtigt, og hvad der er fiktion.
I en anden scene bliver Gabrielle Carteris (Andrea) lagt an på af en kvindelig, mangeårig Andrea-fan, der påstår, at hun havde et kæmpe crush på Andrea.
Da hun hinter, at Andrea-figuren flirtede med noget homoseksuelt, siger Gabrielle: 'It was network tv in the 90's so there was no way they were gonna let that happen'.
Det er et interessant statement, og man tænker, at denne scene ville være underlig, hvis ikke der rent faktisk forgik en samtale bag kulisserne om, hvorvidt Andrea skulle skrives som en homoseksuel figur.
Der er også utallige kommentarer om Jason Priestlys bad boy-persona, der står i stærk kontrast til Brandon-figuren, Shannens utålelige manerer og Brians stilstående karriere, der står i stærk kontrast til hans kones (han er i virkeligheden gift med skuespillerinden Megan Fox).
Det er underholdende, og de prøver tydeligvis at give de hardcore fans en masse gode grin, der dog kræver, at man ved en del om ikke bare 'Beverly Hills' men også skuespillernes privatliv.
4Luke Perry mindes og Shannen Doherty undgåsLuke Perry (nummer tre fra venstre) døde i marts i år af et slagtilfælde, kun 52 år gammel.
Shannen Doherty (nummer tre fra højre) er indtil videre kun med i den nye serie via Skype.
(© Mikel Roberts/Getty Images)Flere af de medvirkende - især Jennie Grath og Tori Spelling - har været med til at skabe serien, og de har tydeligvis været mærket af Luke Perrys alt for tidlige død.
I adskillige scener mindes de den afdøde skuespiller, der også snart kan ses i 'Once Upon a Time in Hollywood', som han nåede at indspille, inden slagtilfældet indtraf.
Perry havde ikke planer om at medvirke i 'BH90210', blandt andet fordi han var kontraktuelt forpligtet til serien 'Riverdale', men da han døde, besluttede Shannen Doherty, som heller ikke havde planer om at medvirke, at hun alligevel gerne ville spille bold.
Læs også:Åndssvagt cool og røvlækker: Her er 'Beverly'-øjeblikkene med Dylan, vi aldrig glemmerOm ikke andet så for at mindes Luke Perry.
I første afsnit er hun dog kun med i én scene via Skype, og man mistænker interne stridigheder at være årsagen til, at hun ikke fysisk er tilstede blandt de andre.
Jeg håber og tror dog, at de varmer op til en genforening, da det ikke har været nogen hemmelighed, at alle på 'Beverly Hills'-settet altid havde det ret svært med Doherty, da de gamle afsnit blev indspillet.
Der kommer i alt seks afsnit af 'BH90210', som du i Danmark kan se hver torsdag på C More og hver fredag aften klokken 20.
55 på TV2 Zulu.
Læs også:Bliver den Danmarks nye seerhit?
5 serier du skal glæde dig til i efteråretFacebookTwitterKopier linkEmner:Los Angeles|Teater|C more|Skype|Humor




https://www.dr.dk/musik/volbeat-er-ustoppelige-brager-ind-i-toppen-af-hitlisterne-i-udlandet

MusikVolbeat er ustoppelige: Brager ind i toppen af hitlisterne i udlandetVolbeats nye album, 'Rewind, Replay, Rebound', stormer frem på flere europæiske hitlister.
Volbeat har flere gange ligget nummer et på de udenlandske albumhitlister.
Nu gør de det igen.
Af Silas Bay Nielsen10.
aug.
2019 kl.
15.
05Bemærk: artiklen er mere end 30 dage gammelLæs opDet danske metalband Volbeat ser ud til at være ustoppeligt.
Gruppen, der har Michael Poulsen i front, går nemlig i denne uge direkte ind på syvendepladsen på den britiske albumhitliste med deres nye album 'Rewind, Replay, Rebound'.
Så høj en placering har Volbeat aldrig nået før på den ellers svært tilgængelige britiske hitliste.
Desuden er bandets nye album strøget ind i top fem på albumhitlisterne i Holland, Sverige og Norge og på en førsteplads i Belgien og Tyskland.
Det er tredje gang, at et af Volbeats album topper den tyske hitliste, således nåede også 'Outlaw Gentlemen & Shady Ladies' fra 2013 og 'Seal the Deal & Let's Boogie' fra 2016 toppen af listen i et af verdens største musikmarkeder.
Lyt til 'Leviathan' fra Volbeats nye album, mens du læser videre.
Volbeat - LeviathanFlere medier droppede anmeldelse'Rewind, Replay, Rebound', der blev udgivet den 2.
august, kom ellers til verden midt i lidt af en mediesuppedas.
Flere landsdækkende medier herhjemme valgte nemlig at lade være med at anmelde albummet, fordi Volbeats musikselskab, Universal Music Denmark, nægtede at sende anmeldereksemplarer til Ekstra Bladet og metal-sitet Devilution.
Både Ekstra Bladet og Devilution mente, at de blev udelukket på grund af tidligere kritiske anmeldelser, og det førte til, at størstedelen af dansk presse helt droppede at anmelde albummet.
BT valgte dog at anmelde albummet, men gav det kun tre ud af seks stjerner og kaldte det 'lidt ensformigt' og 'skuffende'.
Volbeats forsanger, Michael Poulsen, under en koncert i São Paulo i Brasilien i 2018.
Store i USALidt bedre ser det ud i den britiske avis The Guardian.
Her skriver anmelderen, at selvom albummet ikke er revolutionerende, så lyder 'Rewind, Replay, Rebound' i hvert fald ikke som et sidste pip fra det danske band.
Volbeat, der i øjeblikket er i fuld gang med at turnere i USA, har med sine to forrige album nået top ti på verdens vigtigste og mest anerkendte hitliste, den amerikanske Billboard-liste.
Om det også lykkes i denne omgang, vil vise sig i den kommende uge, når listen bliver opdateret.
Her bliver det også afsløret, om de for sjette gang i karrieren går nummer ét herhjemme.
Læs også:'Helvede venter os alle':7 metalfans viser deres tatoveringer fremFacebookTwitterKopier linkEmner:Ekstra Bladet|Volbeat|Storbritannien|USA|Basketball




https://www.dr.dk/nyheder/politik/pia-kjaersgaard-om-venstre-drama-minder-om-fremskridtspartiet

PolitikPia Kjærsgaard om Venstre-drama: Minder om FremskridtspartietDen borgerlige lejr eksisterer ikke lige nu, lyder det fra Dansk Folkepartis tidligere formand.
Af Oliver Batchelor10.
aug.
2019 kl.
14.
04Bemærk: artiklen er mere end 30 dage gammelLæs opUklarheden om Venstres politiske kurs skaber dybe frustrationer i blå blok, som kun er blevet værre efter partiets dramatiske sommergruppemøde i Vestsjælland.
For Dansk Folkepartis Pia Kjærsgaard har det været "ubehageligt" at være vidne til skænderierne om, hvorvidt landets største borgerlige parti bør forpligte sig over for resten af blå blok.
- Jeg har det dårligt med det.
Jeg synes, det er ærgerligt.
Og der er kun en, der glæder sig utrolig meget, og det er statsminister Mette Frederiksen (S).
Hun sidder fredeligt og roligt, støttet af de røde partier, sagde DF's tidligere formand Pia Kjærsgaard i går aftes i DR Deadline.
Pia Kjærsgaard er i dag udlændingeordfører og dyrevelfærdsordfører i Dansk Folkeparti.
(© (C) DR Nyheder)Under normale omstændigheder afholder Dansk Folkeparti sig fra at kommentere det interne spil i andre partier, understregede hun.
Men de omstændigheder har ændret sig, fordi uenigheden i Venstre har trukket tæppet væk under den borgerlige lejr.
- Der er ikke nogen borgerlig lejr.
Og årsagen er Lars Løkke.
Det var jo en melding, der kom under valgkampen, at nu skal man lave en SV-regering støttet af de radikale.
Men når det nu ikke blev til noget, så har vi stadig ikke hørt fra ham, at han som oppositionsleder vil lægge en taktik, der skal samle et blåt flertal.
For Pia Kjærsgaard minder skænderierne i Venstre om det parti, hun forlod for at stifte Dansk Folkeparti i 1995.
- Det minder mig faktisk lidt om Fremskridtspartiet, hvor folk skændtes og sagde, at nu skal vi også diskutere politik.
Men der kommer ikke politik ud af det, og folk modarbejder hinanden.
Det oplever jeg nu med Venstre, siger hun.
Claus Hjort krævede Jensens afgangDramaet i Venstre begyndte for alvor for få dage siden, da næstformand Kristian Jensen overfor Berlingske tog afstand fra sin formands valgstrategi om at appellere til et regeringssamarbejde med Socialdemokratiet for at undgå, at dansk politik blev dikteret af yderfløjene.
Helt højspændt blev det kort før gårsdagens pressemøde, da Claus Hjort Frederiksen på et lukket møde ifølge kilder rejste sig og krævede Kristian Jensens afsked som næstformand.
Venstres nestor og strateg mente, at det var 'uholdbart', at have en kronprins, der i den grad udfordrer lederen.
Claus Hjort Frederiksen blev omringet af pressen efter sit krav om, at Kristian Jensen burde trække sig som næstformand i Venstre.
(© DR Nyheder)På pressemødet kaldte Lars Løkke Rasmussen dramatikken i Venstre-toppen for naturlige "gnister" i forbindelse med den netop overståede fordeling af politiske poster i partiet.
Der var dog næppe tvivl om, at han hellere ville tale om Venstres politik.
- Vi har jo haft en helt åben og fri diskussion, men vi er også enige om, hvor vi skal hen.
Det er Kristian (Jensen, red.
) også.
Du kan jo selv sige det, forklarede Lars Løkke Rasmussen og pegede på næstformanden.
Læs også:Kommentatorer: Kristian Jensen fik prygl og måtte sige bebeKonservative: En vild overreaktionRasmus Jarlov, fungerende politisk ordfører for Det Konservative Folkeparti, har brugt en del af sommeren på at tale om Venstre i pressen.
Han er ikke i tvivl om, at den borgerlige lejr er voldsomt svækket af slingrekursen hos den tidligere regeringspartner.
- Man skal være komiske Ali for at benægte det, sagde han i aftes i DR Deadline.
Konservatives Rasmus Jarlov mener, den politiske virkelighed efter Folketingsvalget har indhentet Lars Løkke Rasmussen.
(© (C) DR Nyheder)- Og det er mærkeligt, at det er os, der skal sidde og sige det til Venstre.
Fordi det jo egentligt er vores partier, Det Konservative Folkeparti, Dansk Folkeparti, Liberal Alliance og Nye Borgerlige, der støtter Venstre i at kunne få statsministerposten igen.
- Men vi kan kun gøre det, hvis Venstre vil samarbejde med os og rent faktisk have statsministerposten med vores mandater i stedet for at synes, det er så forfærdeligt at være en del af den borgerlige lejr.
Rasmus Jarlov mener, at Lars Løkke Rasmussens overreagerer med sin fortsatte snak om, at Danmark har bedre af et regeringssamarbejde henover midten fremfor at give indflydelse til partierne på yderfløjene.
- Jeg synes, det er en helt vild overreaktion, at fordi der kommer fire mandater fra Nye Borgerlige, at så skal man opløse den borgerlige lejr.
Jeg kunne forstå det, hvis Stram Kurs var kommet ind, at så var der en grænse for, hvem man kan samarbejde med.
Løkke: Spørgsmålstegn er visket udEfter gårsdagens pressemøde konstaterede Lars Løkke Rasmussen over for DR Nyheder, at det ikke så kønt ud med balladen i Venstres partitop.
Men samtidig mindede han om, at Venstre fik et fremragende Folketingsvalg, selvom partiet tabte regeringsmagten til rød blok.
- Vi er det parti, der har haft den største mandatfremgang til folketingsvalget.
Og jeg tror, og det har vi også statistisk belæg for at vide, at det hænger sammen med de meldinger, jeg har givet under valgkampen, sagde han.
- Derfor er det selvfølgelig noget rod, at der pludseligt bliver sat spørgsmålstegn ved, om der var klogskab i de meldinger, jeg har givet.
De spørgsmålstegn blev sat, men de er også blevet visket ud i dag.
Venstre har statistisk belæg for, at taktikken under valgkampen var den rigtige, lød det efter pressemødet fra Lars Løkke Rasmussen.
(© DR Nyheder)Uenigheden er dog næppe bilagt i toppen af Venstre, der i aftes havde fest på programmet under sommergruppemødet på Kragerup Gods.
Berlingske citerer folketingsmedlem Louise Schack Elholm for at levere en hård stikpille til Claus Hjort Frederiksen.
- Det må stå for hans egen regning.
Men det er svært at være nestor, hvis man stikker folk i ryggen, lyder hendes kommentar.
Kommentator: Paranoid stemning i VenstreI studiet i DR Deadline i aftes var også politisk kommentator og tidligere rådgiver for Kristian Jensen, Christopher Arzrouni.
Han vurderer, at uenigheden om den politiske kurs i Venstre er knap så skarpt trukket op, som det ser ud i offentligheden.
- Lars Løkke konkluderede (på pressemødet, red.
), at hvis der skulle laves en regering henover midten, så skulle Venstre sidde for bordenden.
Og det udelukker jo sådan set Socialdemokratiet.
- Han sagde også, at Venstre skal koordinere oppositionen.
Og det er det samme som at sige, at Venstre skal påtage sig en ledende rolle i oppositionen.
Og det synes jeg blev en lillebitte smule overset.
- Det korte af det lange er, at forestillingen om en SV-regering er fri fantasi, det var det under valgkampen, og det er det i dag.
Det ved alle i Venstre, lød det i aftes fra politisk rådgiver og kommentator Christopher Arzrouni.
(© (C) DR Nyheder)Christopher Arzrouni mener, at Kristian Jensen er blevet straffet hårdt for at sige noget til Berlingske, som man også i partitoppen dybest set er enig i, nemlig at en SV-regering var et valgtaktisk luftkastel.
- Nu er man kommet til en situation efter valgkampen, hvor alle og enhver kan se, at en SV-regering ikke kan lade sig gøre.
Og så er det noget pjat, at man ikke kan få lov til at sige det.
- Det er rigtigt, at Kristian Jensen gør sig sårbar over for kritik.
Men det er jo fordi, stemningen (i Venstre, red.
) er så tilpas paranoid, at ligegyldigt hvad man siger, kan det blive brugt mod en.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Sjælland




https://www.dr.dk/nyheder/indland/tog-kort-ind-i-vaeltet-trae-busser-indsat-resten-af-dagen

IndlandTog kørt ind i væltet træ: Busser indsat resten af dagenDSB har indsat togbusser mellem Ringsted og Sorø, da et træ er væltet ned over skinnerne.
Togrejsende på Sjælland, der skal køre via strækningen mellem Ringsted og Sorø, skal med togbus, da et træ er væltet ned på skinnerne.
(Arkivfoto) (Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)10.
aug.
2019 kl.
16.
37 | opdateret 10.
aug.
2019 kl.
17.
01Bemærk: artiklen er mere end 30 dage gammelLæs opEt træ er væltet ned over togskinnerne mellem Ringsted og Sorø på Sjælland.
Et dieseldrevet IC3-tog med passagerer er med behersket fart kørt ind i det væltede træ, men ingen er kommet til skade, oplyser DSB.
- Der er sket det, at toget er bremset op, og der er sket materielle skader, men de var ikke større, end at toget selv kunne køre fra stedet igen, fortæller DSB's pressevagt til DR.
Ingen tog resten af dagenDa en køreledning samtidigt er faldet ned, er der ingen kørestrøm, og det vil tage resten af dagen at rydde op.
Der kører derfor ingen tog mellem de to byer resten af dagen, men der er i stedet indsat togbusser.
Der er heller ingen Intercity-tog mellem København og Ringsted eller til og fra Esbjerg.
DSB henviser passagererne til at benytte regionaltogene.
DSB oplyser også, at de rejsende må forvente ekstra rejsetid.
Man kan følge trafikændringerne på DSB's hjemmeside.
/ritzau/DR NyhederFacebookTwitterKopier linkEmner:DSB|Togtrafik|Ringsted|Sjælland|Kollektiv trafik




https://www.dr.dk/nyheder/viden/teknologi/kunstig-tunge-skal-afsloere-whisky-fusk-i-skotland

TeknologiKunstig tunge skal afsløre whisky-fusk i SkotlandComputere bliver bedre til at efterligne vores sanser.
Det kan bruges til at opdage fødevaresnyd.
Smagsløgene, der findes i de små prikker på tungen, består hver især af mellem 50 og 100 smagsreceptorer.
Af Lasse Birk Nielsen10.
aug.
2019 kl.
15.
06Bemærk: artiklen er mere end 30 dage gammelLæs opComputere er efterhånden gode til at efterligne vores sanser.
De har i mange år kunnet se bedre end os, ved at bruge et kamera, og i endnu længere tid har de hørt bedre end os, med hjælp fra mikrofoner.
Og nu har forskere også lært maskinerne at smage.
En gruppe forskere fra Glasgow Universitet i whisky-landet Skotland har opfundet en kunstig tunge – eller smagssensor - der er så fintfølende, at den kan smage og kende forskel på skotske whiskyer.
I forsøget, der netop er blevet publiceret i det videnskabelige tidsskrift Nanoscale, prøvesmagte tungen syv forskellige whiskyer – og en enkelt vodka - og den var i stand til både at smage forskel og efterfølgende genkende og skelne smagene fra hinanden.
Det håber forskerne at kunne bruge til at opspore whisky-snyd.
En af det skotske forskere viser tungen frem.
Den minder i udseende ikke meget om vores egen tunge.
Foto: AFP Photo / University of Glasgow Men forskerne fra Skotland er ikke de eneste, der forsøger at udvikle en kunstig tunge.
Professor ved Interdisciplinary Nanoscience Centre (iNANO) på Aarhus Universitet Jørgen Kjems har selv gang i et lignende projekt.
- Der har faktisk været en del andre rapporter om kunstige smagssystemer de seneste fem til ti år, og selve princippet for målingen har været kendt i endnu længere tid.
Det, der er specielt ved denne her, er, at deres tunge kan måle relativt små forskelle, og at den rent faktisk fungerer på noget så kompliceret som whisky, siger han.
Kunstige tunger har også smagsløgMåden, den skotske tunge fungerer på, minder faktisk meget om menneskets smagssans.
Derfor er smagssansen så svær at efterligneSmagssansen opfanger meget mere end grundsmagene: sødt, salt surt, bitter og umami.
For det første har konsistens også stor betydning for, hvordan vi opfatter smag.
For det andet er det slet ikke sikkert, vi kun smager de fem grundsmage.
Vi bliver hele tiden klogere på vores tunge, og der er blandt andet fundet tegn på, at den har receptorer, der reagerer på fedt og jern.
Endelig opfatter næsen rigtig mange aromaer fra den mad, vi spiser, hvilket nuancerer smagen fra grundsmagene.
Kilde: ncbiI lighed med en mennesketunge har kunstige tunger ’smagsløg’, hvor et smagsmolekyle binder sig til overfladen og på den måde bliver registreret.
Men efter selve registreringen adskiller de kunstige tunger sig fra de virkelige, forklarer Jørgen Kjems.
- Ligheden er, at man binder noget til en overflade, men der er forskel på måden, signalet efterfølgende bliver fortolket på.
I smagsløgenes nerveceller er det et elektrisk signal, der bliver sendt op til hjernen, hvorimod denne sensor måler en ændring i bølgelængden på lys.
Men en ting er at registrere en smag.
Hvis du ikke har smagt den før, vil det ikke hjælpe meget.
Og ligesom du har lært at genkende forskellige madvarer, har den skotske tunge lært at genkende de forskellige typer whisky.
Det betyder, at den også opdager, hvis der er noget andet i flasken, end det der står på etiketten.
Forskere fra Aarhus vil smage endnu mereSiden 2017 har Jørgen Kjems stået i spidsen for et forskningsprojekt, hvor han samarbejder med Institut for Fødevarer på Aarhus Universitet.
Den, vi laver, er lidt mere avanceret på den måde, at den har millioner målepunkter, hvor den skotske har seks.
Jørgen Kjems, AUDe forsøger ligesom de skotske forskere at lave en kunstig tunge, men håber på, at de på sigt kan udvikle en tunge, der kan smage og identificere alle slags væsker eller fødevarer.
En af de metoder, de bruger til at opnå det, er blandt andet at udstyre tungen med endnu flere smagsløg.
- Den, vi laver, er mere avanceret på den måde, at den har millioner af målepunkter, hvor den skotske har seks.
Det gør, at vores vil være i stand til at kende forskel på meget små ændringer i fødevaren, siger Jørgen Kjems.
Tungen skal smage for industrienSelvom forskerne kommer tættere på at kunne efterligne en mennesketunge, skal du ikke regne med, at du snart kan få indopereret en robottunge i stedet for din egen.
Det er slet ikke idéen med den kunstige tunge.
Det, forskerne forsøger, er derimod at lave ’smagssensorer’ til fødevareindustrien, der blandt andet vil kunne bruge den til at sikre, at det er det samme produkt der ryger af transportbåndet hver gang.
Tungen vil også kunne bruges til at identificere kopi-produkter, som for eksempel årgangsvine eller whisky, som det er tilfældet i Skotland.
I fremtiden håber nogle forskere endda at kunne gøre den endnu bedre end vores egen tunge, så den også kan smage ting, som mennesker aldrig ville være i stand til.
- For eksempel, hvis der sker en forurening med bakterier, så ville de i princippet også kunne give et signal om det, forklarer Jørgens Kjems.
FacebookTwitterKopier linkEmner:Videnskab|Skotland|Alkoholiske drikke|Aarhus Universitet|Aarhus




https://www.dr.dk/nyheder/politik/justitsministeren-politiet-faar-hvad-de-skal-bruge-opklare-uhyggelige-eksplosioner

Eksplosioner i KøbenhavnSe temaPolitikJustitsministeren: Politiet får, hvad de skal bruge for at opklare 'uhyggelige' eksplosionerHelt uacceptabel bekymring for borgerne, at to eksplosioner har hærget København inden for en uge, siger Nick Hækkerup.
Af Nikoline Vestergaard10.
aug.
2019 kl.
11.
01Bemærk: artiklen er mere end 30 dage gammelLæs opJustitsminister Nick Hækkerup (S) har til formiddag været ude ved den nærpolitistation på Nørrebro i København, som i nat blev ramt af en kraftig eksplosion, og det var en bekymret justitsminister, der efterfølgende mødte pressen.
- Det er klart, at det giver anledning til ekstra bekymring, når det nu er anden gang inden for en uge, at en af vores myndigheder udsættes for en eksplosion.
Det her er alvorligt.
At der sprænger bomber i vores hovedstad på den her måde, er en helt uacceptabel bekymring, siger Nick Hækkerup.
Han kan på linje med politiet ikke sige, om der er sammenhæng mellem de to eksplosioner, men at det ligesom alle andre mulige spor og motiver efterforskes grundigt.
- Der er behov for, at vi gør alt, hvad vi kan - og det gør politiet også - for at at finde gerningsmændene, siger justitsministeren.
Politiet er massivt til stede på Nørrebro i København efter eksplosionen i nat.
 Teknikere arbejder på gerningsstedet.
 Facaden er blevet smadret.
(Foto: Presse-fotos.
dk © Scanpix) Ingen er umiddelbart kommet til skade, oplyser politiet.
(Foto: Presse-fotos.
dk © Scanpix) Det vides ikke, om der er en forbindelse med eksplosionen ved Skattestyrelsen og nattens eksplosion på Nørrebro.
(Foto: Presse-fotos.
dk © Scanpix)1 / 5Politiet er massivt til stede på Nørrebro i København efter eksplosionen i nat.
1 / 5Teknikere arbejder på gerningsstedet.
2 / 5Facaden er blevet smadret.
(Foto: Presse-fotos.
dk © Scanpix)3 / 5Ingen er umiddelbart kommet til skade, oplyser politiet.
(Foto: Presse-fotos.
dk © Scanpix)4 / 5Det vides ikke, om der er en forbindelse med eksplosionen ved Skattestyrelsen og nattens eksplosion på Nørrebro.
(Foto: Presse-fotos.
dk © Scanpix)5 / 5Nick Hækkerup understreger, at sagen har topprioritet, og derfor vil det ikke skorte på hjælp fra politisk side, hvis politiet har brug for ekstra ressourcer til opklaringen.
- Budskabet fra mig er, at hvis politiet har brug for redskaber, som de ikke har det i øjeblikket, skal der ikke mangle vilje fra min side til at give det.
Og hvis der er brug for ny lovgivning eller andre initiativer, vil jeg tage fat i de andre partier på Christiansborg og sikre, at politiet har de absolut bedste forudsætninger for at finde gerningsmændende bag de her uhyggelige forbrydelser, siger ministeren.
Politikere kommenterer ny eksplosionFra andre politikere på Christiansborg lyder der også støtte til politiet i deres opklaringsarbejde, ligesom det nye angreb ryster.
- Angreb på politiet er angreb på os alle sammen.
Er dybt rystet over endnu en eksplosion ved offentlige myndigheder.
Alle mine tanker til de lokale betjente.
I Danmark skal ingen frygte at deres arbejdsplads sprænges i stykker.
Skat, Politi, hvor som helst, skriver De Radikales leder Morten Østergaard på Twitter.
Venstres retsordfører, Inger Støjberg, vil give politiet fred til at opklare sagerne om de to eksplosioner, der har ramt København i denne uge:- Men problemet er jo, at vi har set noget lignende i Malmø, og Danmark må aldrig nogensinde blive Sverige, og København må aldrig blive Malmø, siger hun til Ritzau med reference til en række eksplosioner i den svenske by.
Også Enhedslistens politiske ordfører, Pernille Skipper, kommenterer nattens eksplosion.
- Det er uhyggeligt med to eksplosioner og angreb på offentlige myndigheder inden for så kort tid.
Jeg håber virkelig, at de ansvarlige bliver fundet snart.
Ingen offentligt ansatte skal være bange for at gå på arbejde, skriver hun på Twitter.
- Borgerne kan føle sig tryggeNetop utrygheden kommenterer Nick Hækkerup også.
Han understreger, at borgerne i København ikke skal være utrygge.
- Politiet siger - og det er noget af det, jeg har snakket med dem om her til morgen - at borgerne i København sagtens kan føle sig trygge.
- Ovenpå det er der så at sige, at der vil være meget mere patruljering nu i områderne, ligesom de steder, som man kunne tænke er udsatte, bliver holdt ekstra øje med.
Og vi opstiller den mobile politistation, så folk, der er usikre, kan komme til politiet og få en snak, siger justitsministeren.
FacebookTwitterKopier linkEmner:Inger Støjberg (politiker)|København|Nick Hækkerup (politiker)|Socialdemokraterne|Politi




https://www.dr.dk/nyheder/udland/ruslands-stoerste-youtube-stjerne-opfordrer-til-gaa-paa-gaden-i-moskva

UdlandRuslands største Youtube-stjerne opfordrer til at gå på gaden i Moskva Efter flere end 2.
000 anholdelser de seneste weekender forventes store demonstrationer igen i dag i flere byer i Rusland.
Flere end 2.
000 personer er de seneste weekender blevet anholdt i Moskva, hvor op mod 50.
000 mennesker forventes at gå på gaden i eftermiddag.
Af Lasse Frisesdahl Andersen og Louise Brodthagen Jensen10.
aug.
2019 kl.
13.
23Bemærk: artiklen er mere end 30 dage gammelLæs opNår gaderne i den russiske hovedstad, Moskva, igen i dag fyldes af demonstranter, vil der være flere kendte ansigter blandt.
Lige fra den berømte 85-årig tv- og radiojournalist, Vladimir Poshner, til Ruslands største Youtube-stjerne, Jurij Dud, som har opfordret sine små seks millioner følgere på Youtube til at gå på gaden i dag i den russiske hovedstad.
- Vi skal ikke acceptere det som normalt, at uskyldige mennesker bliver smidt i fængsel eller brutalt tævet af politiet, skriver Youtuberen på sin Instagram-konto, som 2,4 millioner følger.
De nye ansigterOg så er der dem, der er ved at blive kendte ansigter.
Symboler på oprøret mod bystyret i Moskva og i sidste ende regeringen i Rusland.
Som den bare 17-årige aktivist Olga Misik.
Hun blev kendt, efter hun ved demonstrationen forrige weekend blev foreviget siddende foran en række af urobetjente, mens hun læser højt af den russiske forfatning.
Den 17-årige Olga Misik har været aktivist det seneste år og er blevet tilbageholdt flere gange.
Og selvom hun i stil med mange andre er blevet tilbageholdt flere gange, tager den unge kvinde fra sit hjem i forstaden til gaderne i Moskva igen i eftermiddag.
For hun får styrke af kampen, fortæller hun til DR's Ruslandskorrespondent, Matilde Kimer.
Hun betegner det dog som et "mareridt", at politiet nu er begyndt at gemme sig bag masker for ikke at blive genkendt.
- Ja, nu er de bange for, at man kan se, hvem de er.
Masker er jo noget forbrydere tager på, siger hun og kalder det "mafiametoder".
Der var vildt mange anholdelser og jeg tænkte, at det var i strid med loven.
At alt bliver værre og værreOlga Misik, aktivistOlga Misik, hvis far er udtrykt tilhænger af præsident Vladimir Putin, blev tilfældigt fanget af en demonstration for knap et år siden og har demonstreret lige siden.
- Der var vildt mange anholdelser og jeg tænkte, at det var i strid med loven.
At alt bliver værre og værre.
At det er bevis på, hvor meget magthaverne frygter fredelige borgere, siger hun og fortæller, hvad der for alvor fik motiveret hende.
- Da Putin begyndte at tale om et suverænt internet for Rusland.
Det er så dumt, og det er jo åbenlyst, at det handler om at øge censuren og indskrænke information.
For mig – og for andre unge mennesker - er det helt klart et emne, siger hun.
Afviste kandidater var begyndelsenDemonstrationerne i Moskva tog for alvor til i midten af juli.
- Lad dem komme på stemmesedlen - det her er vores by, råbte demonstranterne, da de for første gang gik på gaden i Moskva.
Valgkommissionen havde netop afvist 57 af oppositionens kandidater i at stille op til byens lokalvalg.
Den officielle forklaring er, at kandidaterne ikke har indsamlet nok gyldige vælgererklæringer.
I Moskva kræver det cirka 5.
000 underskrevne vælgererklæringer at blive opstillingsberettiget, afhængig af hvilket distrikt man ønsker at stille op i.
Lad dem komme på stemmesedlen - det her er vores byDemonstranter i MoskvaDemonstrationer i Moskva14.
juli: Utilfredse oppositionskandidater og deres tilhængere går på gaden, efter de har fået at vide, at valgkommissionen ikke vil godkende deres vælgererklæringer - og at deres navn dermed ikke kan komme på stemmesedlen ved lokalvalget den 8.
september.
20.
juli: Mindst 20.
000 samles til en demonstration, der er godkendt af myndighederne i Moskva.
Oppositionslederen Aleksej Navalnyj opfordrer folk til at gå på gaden alle lørdage frem til lokalvalget.
Navalnyj bliver anholdt tre dage efter.
27.
juli: De utilfredse oppositionstilhængere afholder en ikke-godkendt demonstration.
1.
400 mennesker bliver anholdt.
3.
august: Demonstranterne er igen på gaden.
Denne gang uden bannere og slagsange.
1.
001 bliver anholdt.
I dag: Myndighederne har indtil videre givet lov til at der afholdes en demonstration inden for et afgrænset område.
Men den kan blive trukket tilbage.
Der afholdes solidaritetsdemonstrationer i andre byer rundt om i Rusland.
De afviste kandidater har egentlig indsamlet det tilstrækkelige antal vælgererklæringer, men valgkommissionen har erklæret flere af underskrifterne ugyldige.
Oppositionskandidaterne og deres tilhængere ser det derimod som et forsøg på at forhindre dem i at deltage i valget til Moskvas bystyre.
Også flere andre steder i landet er kandidater blevet afvist forud for lokalvalgene den 8.
september.
Ugentlige protester den seneste månedDe utilfredse oppositionstilhængere har været på gaden hver lørdag siden den første demonstration.
Første lørdag vendte det russiske styre tommelfingeren opad og godkendte demonstrationen i Moskva.
Men de sidste to weekender har folk ikke fået lov at demonstrere.
Og da de utilfredse oppositionstilhængerne alligevel gik på gaden, slog politiet hårdt ned.
Flere end 2.
000 mennesker er blevet anholdt de sidste to weekender.
Myndighedernes håndtering af demonstranterne er blevet kritiseret af både FN og EU samt regeringen i både Frankrig og Tyskland.
Søndag den 3.
august blev cirka 1.
400 personer anholdt under en ikke-godkendt demonstration i Moskva.
 I flere tilfælde slæbte politiet demonstranterne væk.
 Også sidste søndag gik det voldsomt for sig.
Her blev cirka 600 mennesker anholdt.
 Selvom hovedparten af de anholdte var unge, tilbageholdt politiet folk i alle aldre.
 Begge de sidste to weekender mødte politiet talstærkt op.
1 / 5Søndag den 3.
august blev cirka 1.
400 personer anholdt under en ikke-godkendt demonstration i Moskva.
1 / 5I flere tilfælde slæbte politiet demonstranterne væk.
2 / 5Også sidste søndag gik det voldsomt for sig.
Her blev cirka 600 mennesker anholdt.
3 / 5Selvom hovedparten af de anholdte var unge, tilbageholdt politiet folk i alle aldre.
4 / 5Begge de sidste to weekender mødte politiet talstærkt op.
5 / 5DR's Ruslandskorrespondent, Matilde Kimer, var nær blevet anholdt under demonstrationen den 27.
juli.
Se her, hvordan politiet trængte ind på den gruppe demonstranter, hvori hun befandt sig:SolidaritetsdemoerBystyret i Moskva har dog godkendt dagens demonstration – så længe demonstranterne holder sig inden for et specifikt område.
Demonstrationen slutter officielt klokken 16 dansk tid, men oppositionen har opfordret til, at den herefter fortsætter ud i byens gader.
De omfattende demonstrationer i hovedstaden har fået indbyggere i andre byer i Rusland til at gå på gaden i solidaritet.
Både i Krasnodar, Rostov-on-don og landets fjerdestørste by, Yekatarinburg, afholdes der demonstrationer i løbet af dagen.
Det har blandt andet fået den amerikanske ambassade til at udsende advarsler om at holde sig væk fra områderne, hvor demonstrationerne foregår både i Moskva og Yekatarinburg.
Oppositionsledere blandt de anholdteMyndighederne i Rusland har sat ind mod oppositionsbevægelsen siden de første demonstrationer i midten af juli.
Blandt andet er flere af de ledende oppositionsfigurer blevet anholdt.
Før demonstrationen sidste lørdag blev oppositionskandidaten Ljubov Sobol anholdt.
Sobel, der er på fjerde uge af en sultestrejke, er selv blevet udelukket fra stemmesedlen i Moskva.
Og da hun blev ført bort af politiet, spurgte hun flere gange ind til, hvorfor hun skulle anholdes:Sobol er siden blevet idømt en bøde for at bryde de russiske demonstrationslove.
På et kort pressemøde inden demonstrationen i dag, slog hun fast, at alle de kriminelle anklager mod aktivisterne er opdigtede til lejligheden og politisk motiverede:- Det er alt sammen udtryk for politisk pres, politisk undertrykkelse, sagde hun.
Også Aleksej Navalnyj, der betragtes som den russiske oppositionsleder, er blevet anholdt inden for den seneste måned.
Og i torsdags satte myndighederne så endnu et slag ind mod oppositionsbevægelsen:Flere bankkonti, der er tilknyttet Aleksej Navalnyj, blev spærret som del af en nyligt indledt efterforskning af hvidvaskningsanklager for omkring en milliard rubler, omkring 100 millioner kroner.
Myndighederne ransagede ligeledes kontorer, som tilhører anti-korruptionsorganisationen (FBK), som Navalnyj står i spidsen for.
Ved den første godkendte demonstration den 20.
august opfordrede Navalnyj demonstranterne til også at indtage gaderne de kommende weekender.
Tre dage efter blev Navalnyj anholdt – ifølge ham selv mens han var på løbetur.
Han blev fængslet i 30 dage for at opfordre til ulovlige demonstrationer.
FacebookTwitterKopier linkEmner:Demonstrationer|Moskva|Rusland|Vladimir Putin (politiker)|Youtube




https://www.dr.dk/nyheder/indland/efter-eksplosioner-rigspolitichef-garanterer-borgernes-sikkerhed

Eksplosioner i KøbenhavnSe temaIndlandEfter to eksplosioner: Rigspolitichef garanterer borgernes sikkerhedVi er derude med alt, vi kan trække, lyder det fra rigspolitichefen.
Af Nikoline Vestergaard10.
aug.
2019 kl.
12.
53Bemærk: artiklen er mere end 30 dage gammelLæs opBorgerne i København skal ikke føle sig utrygge, selv om to eksplosioner inden for kort tid har ramt offentlige myndigheder i hovedstaden.
Sådan lyder det fra politiets øverste chef, rigspolitichef Jens Henrik Højbjerg, efter nattens eksplosion, der ramte en politistation midt i et boligkvarter på Nørrebro.
- Jeg kan godt forstå, at man bliver forskrækket over det her.
Det er meget ubehageligt at være i nærheden af den slags kriminalitet, men mit budskab er, at man kan og skal være tryg, for vi skal nok være der.
Vi er derude med alt, vi kan trække.
Vi er der for borgerne, og det vil vi være 100 procent, siger rigspolitichefen.
Politiet er massivt til stede på Nørrebro i København efter eksplosionen i nat.
 Teknikere arbejder på gerningsstedet.
 Facaden er blevet smadret.
(Foto: Presse-fotos.
dk © Scanpix) Ingen er umiddelbart kommet til skade, oplyser politiet.
(Foto: Presse-fotos.
dk © Scanpix) Det vides ikke, om der er en forbindelse med eksplosionen ved Skattestyrelsen og nattens eksplosion på Nørrebro.
(Foto: Presse-fotos.
dk © Scanpix)1 / 5Politiet er massivt til stede på Nørrebro i København efter eksplosionen i nat.
1 / 5Teknikere arbejder på gerningsstedet.
2 / 5Facaden er blevet smadret.
(Foto: Presse-fotos.
dk © Scanpix)3 / 5Ingen er umiddelbart kommet til skade, oplyser politiet.
(Foto: Presse-fotos.
dk © Scanpix)4 / 5Det vides ikke, om der er en forbindelse med eksplosionen ved Skattestyrelsen og nattens eksplosion på Nørrebro.
(Foto: Presse-fotos.
dk © Scanpix)5 / 5Han opfordrer borgerne til at gå til politiet, hvis de føler sig utrygge.
Der er blandt andet opstillet en såkaldt mobil politistation på Nørrebro, hvor borgerne kan komme og få en snak og et godt råd - eller komme med oplysninger, der kan hjælpe efterforskningen.
- Vi vil gøre ALT for at få stillet gerningsmændene til regnskab, siger Jens Henrik Højbjerg.
Læs også:Eksplosionen i København var den ottende på et halvt årHan kan ikke komme med nogen forklaring på eksplosionerne, da motivet er ukendt.
- Vi arbejder ud fra alle de spor, der er, lyder det.
Sætter ekstra mandskab indJens Henrik Højbjerg understreger dog sit budskab om, at man ikke behøver at frygte at gå på gaden i landets hovedstad, da politiet sætter ind med alt, hvad det har.
- Vi går ind med det, der er nødvendigt og bruger de kræfter og ressourcer og de kompetencer og de værktøjer og alt, vi overhovedet har.
Vi er der med folk og med patruljer og sætter det ind, der er nødvendigt for at skabe sikkerhed og tryghed, alt vi overhovedet kan, slutter rigspolitichefen.
Hvor meget og hvor politiet præcis har sat ekstra mandskab ind, vil han ikke ud med.
FacebookTwitterKopier linkEmner:Jens Henrik Højbjerg (politichef)|Rigspolitiet|Politi|København|Nørrebro




https://www.dr.dk/sporten/cykling/cykeltalent-sikrer-ny-dansk-medalje-ved-em

CyklingCykeltalent sikrer ny dansk medalje ved EMNiklas Larsen tog andenpladsen i U23-rytternes landevejsløb ved EM i Alkmaar.
Danmark oppe på fire medaljer.
Niklas Larsen spurtede sig søndag til en sølvmedalje i linjeløbet ved EM i cykling.
(Arkivfoto) 10.
aug.
2019 kl.
12.
46Bemærk: artiklen er mere end 30 dage gammelLæs opDanmarks bedste U23-ryttere tog lørdag endnu en medalje ved EM i Holland.
Tidligere på ugen blev det til dansk guld og sølv på U23-enkeltstarten, og i landevejsløbet på gaderne i og omkring byen Alkmaar hentede Niklas Larsen sølv.
I den afsluttende massespurt blev han kun slået af italienske Alberto Dainese, der endte som suveræn vinder.
De seks startende danskere satte deres præg på det 138 kilometer lange løb, hvor norske Jonas Iversby Hvideberg og italienske Alexander Konychev længe var i udbrud.
Med 1,5 kilometer tilbage blev Konychev med de russiske rødder indhentet af det jagtende felt, og Andreas Stokbro Nielsen og Niklas Larsen fik placeret sig helt i front.
De to danskere lå forrest som etter og toer, da rytterne i højt tempo kørte ind på de sidste 500 meter.
Stokbro slog ud, og så forsøgte Niklas Larsen at sprinte sejren hjem fra front.
Det viste sig dog at være umuligt at holde Alberto Dainese bag sig, og italieneren endte med at tage sejren med flere meter til danskeren.
Stolt landstrænerLandstræner Anders Lund kunne se sine seks ryttere arbejde hårdt for hinanden gennem hele dagen i barsk blæsevejr på vejene i og omkring byen Alkmaar.
- Jeg er rigtig glad.
Selvfølgelig drømmer man om at stryge helt til tops, og at Niklas havde vundet spurten, når det er så tæt på, og det endte i en samlet spurt.
- Set over hele dagen er jeg stolt over deres præstationer, siger Anders Lund til TV2 Sport.
Torsdag vandt Johan Price-Pejtersen EM-guld i U23-rytternes enkeltstart, mens Mikkel Bjerg tog sølv.
Derudover har Kasper Asgreen snuppet EM-sølv i mændenes enkeltstart.
Senere lørdag køres kvindernes eliteløb, mens det søndag gælder mændene.
/ritzau/FacebookTwitterKopier linkEmner:Kasper Asgreen (cykelrytter)|Cykelsport|TV 2 (tv-kanal)|TV 2 Sport|Holland




https://www.dr.dk/sporten/tennis/ukrainsk-stortalent-venter-wozniacki-i-us-open-optakt

TennisUkrainsk stortalent venter Wozniacki i US Open-optaktCaroline Wozniacki deltager i næste uge i Cincinnati, hvor der venter en alvorlig test i første runde.
Danskeren møder i første runde af turneringen i  Cincinnati den 19-årige ukrainer Dayana Yastremska.
10.
aug.
2019 kl.
10.
14Bemærk: artiklen er mere end 30 dage gammelLæs opTennisstjernen Caroline Wozniacki skal i næste uge forsøge at spille sig varm til det kommende US Open ved en stor turnering i Cincinnati.
Danskeren træder allerede ind i første runde, hvor hun møder den 19-årige ukrainer Dayana Yastremska.
Mens Wozniacki er i gang med en svær sæson uden turneringssejre, så forholder det sig anderledes med den ukrainske modstander, der er i gang med et forrygende år.
Stortalentet Yastremska har i 2019 både vundet i turneringer i Hua Hin i Thailand og Strasbourg i Frankrig.
I juli nåede ukraineren fjerde runde i Wimbledon, hvor endestationen var tredje runde for Wozniackis vedkommende.
Begge spillere blev sendt ud af grand slam-turneringen af Zhang Shuai fra Kina.
Danskeren røg i denne uge ud af Rogers Open i Toronto i anden runde efter nederlag til en kvalifikationsspiller.
Wozniacki har aldrig tidligere i karrieren mødt den ti år yngre Dayana Yastremska, der rangerer som nummer 33 i verden.
Wozniacki indtager 18.
-pladsen.
Skulle den 29-årige dansker ende med at slå den ukrainske teenager, så venter enten Svetlana Kuznetsova fra Rusland eller letten Anastasija Sevasto i anden runde.
WTA-turneringen Western & Southern Open i Cincinnati fungerer som optakt til US Open, der spilles fra 26.
august til 8.
september.
/ritzau/FacebookTwitterKopier linkEmner:Caroline Wozniacki (tennisspiller)|Tennis|USA|Ohio|Wimbledon Championships




https://www.dr.dk/nyheder/indland/stor-eftersogning-i-gang-tomt-sejlskib-drevet-i-land

IndlandStor eftersøgning i gang: Tomt sejlskib drevet i landEt skib uden mandskab og med en knækket mast er drevet i land nord for Bagenkop på Langeland.
10.
aug.
2019 kl.
09.
45Bemærk: artiklen er mere end 30 dage gammelLæs opMyndighederne er her til formiddag i gang med en redningsaktion i vandet omkring Langeland.
Det skyldes, at et tysk sejlskib er drevet i land nord for Bagenkop - uden besætning.
- Da vi finder skibet, kan vi se, at han har været i havsnød.
Han er ikke om bord, og der mangler en redningsflåde, så vi formoder, at han er i den lige nu, fortæller seniorsergent Peter Frandsen fra Forsvarets Operationscenter.
Han tilføjer, at der er meldinger om, at skibets mast er knækket.
Skibet sejlede fredag fra Marstal på Ærø mod Tyskland, så de tyske myndigheder hjælper også til.
Skibe og helikoptere deltager i eftersøgningen.
Eftersøgnings- og redningstjenesten blev tilkaldt kort før klokken 08.
/ritzau/FacebookTwitterKopier linkEmner:Langeland|Bagenkop|Forsvarskommandoen|Ærø|Marstal




https://www.dr.dk/nyheder/indland/live-tv-mette-frederiksen-indkalder-regeringens-sikkerhedsudvalg-efter-ny-eksplosion






https://www.dr.dk/nyheder/indland/vidne-til-nattens-eksplosion-kaempe-roegsky-og-splintret-glas-jeg-ville-bare-vaek

Eksplosioner i KøbenhavnSe temaIndlandVidne til nattens eksplosion: 'Kæmpe røgsky og splintret glas.
Jeg ville bare væk'Eksplosion raserer facade på en nærpolitistation på Nørrebro i København.
Melissa Grecia ringede 112, da hun fandt ud af, at eksplosionen havde ramt nærpolitistationen.
Af Signe Mai Vilsbøll, Thea Deleuran Müller og Sara Kleist10.
aug.
2019 kl.
09.
28Bemærk: artiklen er mere end 30 dage gammelLæs opTankpasser Melissa Grecia var på arbejde, da en eksplosion i nat sprængte facaden af en politistation på Nørrebro til ukendelighed, og braget var så voldsomt, at det rystede Q8-tanken, der ligger lige i nærheden.
Det fortæller hun til DR Nyheder.
Ved du noget?
Hvis du har hørt braget fra eksplosionen i nat, eller hvis du har set noget i forbindelse med nattens eksplosion, er du velkommen til at sende en mail til thml@dr.
dk.
- Loftet gav sig så meget, at der faldt støv ned, lyder det fra Melissa Grecia, som først troede, at en af benzin-standerne på tankstationen var sprunget i luften.
Udenfor tanken var der ingenting at se, men af frygt for at noget kunne være landet på taget af bygningen, besluttede Melissa Grecia sig for at løbe ud på gaden, hvor hun stødte på en mand, der kunne fortælle, at braget kom fra nærpolitistationen på Hermodsgade.
Kæmpe røgsky og splintret glasMelissa Grecia greb telefonen og ringede 112.
Hun fortæller politiet, at hun tror, der er sprunget en bombe, og derfra gik der ikke mere end ti minutter før hele området var spærret af.
Polititeknikere arbejder foran nærpolitistationen i Hermodsgade i København, tidlige lørdag morgen den 10.
august 2019.
En eksplosion ramte nærpolitistationen i Hermodsgade natten mellem fredag og lørdag.
.
(Foto: Presse-fotos.
dk/Ritzau Scanpix) (Foto: Presse-fotos.
dk © Scanpix)- Jeg troede jo, det var standerne.
Lige på nær politistationen, kunne jeg ikke komme i tanke om, at vi boede i nærheden af noget andet spændende, siger Melissa Grecia.
- Da jeg gik om hjørnet fra tanken, kunne jeg bare se en kæmpe røgsky komme ud af politistationen, og der var også en masse splintret glas på jorden.
På det tidspunkt troede jeg, der ville komme en eksplosion til.
Der ville jeg bare gerne væk.
Andet brag i København på en ugeDet er anden gang på én uge, at en offentlig myndighed i København rammes af en eksplosion.
Tirsdag aften ramte en eksplosion Skattestyrelsen ved Nordhavn Station på Østerbro, og da det er endnu ikke opklaret, hvem der står bag eksplosionen, er opmærksomheden omkring offentlige bygninger skærpet, oplyser politiet.
Sebastian Rosendahl, der bor på Nørrebro, hørte eksplosionen på vej hjem.
Her var han allerede klar over, at det ikke kun var kanonslag:- Jeg tænkte med det samme, at det måtte være ligesom eksplosionen ved Skattestyrelsen.
Det var højere end noget, jeg har hørt meget længe.
Man kunne høre glas, der gik i stykker, og bilalarmer, der gik i gang, fortæller Sebastian Rosendahl.
Ingen tilskadekomneIngen kom til skade ved eksplosionen, men store dele af bygningen har taget skade, oplyser Rasmus Agerskov Schultz, vicepolitiinspektør ved Københavns Politi.
Københavns Politi oplyste fredag aften, at det var industrielt sprængstof, der var brugt ved tirsdagens hændelse.
Hvilken type sprængstof der er brugt ved nattens eksplosion er endnu ikke klart.
Det er politiet lige nu ved at undersøge nærmere, og politiet har også efterlyst en mand med mørkt tøj og sorte sko, der er set løbe fra politistationen på Nørrebro umiddelbart efter eksplosionen.
Politiet vil dagen igennem være massivt til stede i området, og en mobil politistation vil blive sat op på ved gerningsstedet.
FacebookTwitterKopier linkEmner:København|Politi|Nørrebro|Københavns Politi|Skattestyrelsen




https://www.dr.dk/sporten/volleyball/slagkraftigt-felt-skal-kaempe-om-dm-guldet-i-beachvolley

VolleyballSlagkraftigt felt skal kæmpe om DM-guldet i beachvolleyKonkurrencen er stor på Amager Strand, hvor weekendens DM-finaler i beachvolley bliver afholdt.
Scener som dette kommer til at gentage sig søndag eftermiddag, når DM-finalerne i beachvolley skal spilles.
Af Michael Sten Jensen10.
aug.
2019 kl.
08.
10Bemærk: artiklen er mere end 30 dage gammelLæs opDer bliver godt med store smash og sand mellem tæerne, når weekendens danmarksmesterskaber i beachvolley løber af stablen på Amager Strand.
DM-finalehold herrerBo Søderberg – Jacob Stein BrinckMartin Trans Hansen – Kristoffer AbellJacob Cordua Stormly – Nicolai HoumannDaniel Thomsen – Morten OvergaardOliver Venndt Kaszas – Sebastian Venndt KaszasDaniel Jonassen – Mikkel HoffJakob Martens – Thomas HaugaardMads Steffens – Niels Heden FriisOver sommeren har et bredt felt af Danmarks bedste beachvolley-spillere kæmpet for at nå frem til finalerne, og lørdag står de der så.
Otte herre- og otte kvindehold skal lørdag og søndag have fordelt podiepladserne mellem sig.
For et år siden var det Mads Rosager og Jacob Stein Brinck, der løb med titlen og æren for herrerne, mens Line Trans Hansen og Maria Tyndeskov kunne kalde sig danmarksmestre for kvinderne.
Mads Rosager har dog været nødsaget til melde afbud til DM med en skade, og det har åbnet konkurrencen endnu mere op.
Det siger en af favoritterne til at overtage tronen, Kristoffer Abell, der stiller op sammen med Martin Trans Hansen.
- Det er selvfølgelig ærgerligt, at Mads Rosager ikke kan være med, og det betyder nok også, at vi har en lille favoritværdighed.
Vi har spillet godt på det seneste, men det er svært at forudse, for der er altid ekstra nerver på højkant under et DM, og der er så mange gode hold med, som man kan tabe til på dagen, siger Kristoffer Abell.
DM-finalehold kvinderSofia Nørager Bisgaard – Cecilie Køllner OlsenMaria Boelt Tyndeskov – Line Trans HansenSimone Marie Okholm Hansen – Helle SøndergårdMia Thaning Olsen – Line Anker NielsenSigne Zibrandtsen Haaning – Frederikke Schade JensenClara Bernberg Windeleff – Astrid MellmølleCaroline Udemark – Freja Hvidtfeldt FogedFreja Holme Barkler – Sara StiefNed til marginalerneDen udmelding kan Peter Morsing, beachvolleykoordinator i Volleyball Danmark, kun være enig i.
Favoritfeltet er simpelthen pakket under årets DM.
- Vi har i år et sindssygt tæt felt af hold hos både herrerne og damerne, og der vil være mange kandidater til titlen.
Hvem der vinder, bliver et spørgsmål om marginaler, og hvem, der kan hive de sidste procenter frem, når det virkelig gælder.
- Det er dejligt at se, at dansk beachvolley bliver ved med at udvikle så mange dygtige spillere, og at nye spillere melder sig på banen og presser den etablerede top.
Der bliver med garanti en række spændende kampe og flot beachvolley, siger Peter Morsing.
Lørdagens kampe kan ses på www.
volleytv.
dk, mens søndagens finaler kan ses på DR TV fra klokken 15.
50.
FacebookTwitterKopier linkEmner:Volleyball|Amager




https://www.dr.dk/nyheder/politik/avisledere-venstre-er-et-parti-i-dyb-krise

Krise i VenstreSe temaPolitikAvisledere: Venstre er et parti i dyb kriseAviser kalder Venstres næstformand, Kristian Jensen, en 'pryglet hundehvalp' og mener, der blev tørret gulv med ham i går.
Bølgerne gik højt ved Venstres sommergruppemøde i går.
Her ses Jakob Ellemann-Jensen, formand Lars Løkke Rasmussen og næstformand Kristian Jensen.
10.
aug.
2019 kl.
07.
52Bemærk: artiklen er mere end 30 dage gammelLæs opVenstre er et parti, der lige nu befinder sig i en dyb krise.
Det er den udbredte konsensus blandt lederskribenterne i flere af landets største aviser efter partiets tumultariske gruppemøde i går.
Venstre er sin egen værste fjende netop i en situation, hvor partiet havde mulighed for at frigøre sig, vokse og vise, hvad det vil sige at være ægte liberal.
Jyllands-Posten- Venstre er sin egen værste fjende netop i en situation, hvor partiet havde mulighed for at frigøre sig, vokse og vise, hvad det vil sige at være ægte liberal, skriver Jyllands-Posten på avisens lederplads lørdag.
Det konkluderes, at partiet fremstod vingeskudt, da formand Lars Løkke Rasmussen flankeret af næstformand Kristian Jensen og politisk ordfører Jakob Ellemann-Jensen holdt pressemøde i Ruds Vedby, hvor sommergruppemødet afvikles.
Splid om partiets retningForud for mødet har Kristian Jensen i et interview i Berlingske kritiseret, at Løkke Rasmussen i valgkampen erklærede, at man nu gik efter at danne en regering hen over midten med Socialdemokratiet.
Men efter internt drama blev det fredag lagt fast, at linjen fortsat ligger, hvor Løkke lagde den i valgkampen.
Berlingskes ansvarshavende chefredaktør, Tom Jensen, skriver i lørdagens leder, at der fredag blev "tørret gulv med Kristian Jensen" og den fløj af partiet, der ikke støtter Løkke og hans foreslåede SV-regering for rullende kameraer.
Og at netop det er ødelæggende for det borgerlige Danmark.
- Skal blå blok finde fodfæste igen efter den seneste tumultariske valgperiode og rød bloks magtovertagelse i juni, er der brug for alt andet end neutralisering og læggen låg på åbenlyse strategiske stridigheder, lyder det i lederen.
'En pryglet hundehvalp'Ekstra Bladets leder går skridtet videre og kalder næstformanden en "pryglet hundehvalp" og konkluderer, at Venstres problemer ikke har udsigt til at blive afsluttet foreløbigt.
- Al modstand er trukket tilbage.
Jensen ligefrem undskyldte sin offentlige kritik af Løkke, skriver lederskribenten, chefredaktør Poul Madsen.
Jensen "slagtede sig selv", fortsætter han og siger samtidig, at Lars Løkkes tid i formandsstolen bør være på vej mod sin afslutning.
Hos Politiken beskrives Venstre på lederplads som "et dysfunktionelt parti i en dyb ledelseskrise".
- Lars Løkke Rasmussens tid som partiformand bør være ovre og en ny ledelse fundet, inden magtkampene og fløjkrigene flår partiet helt fra hinanden.
- Både for landet og partiets egen skyld må man håbe, at han (Lars Løkke Rasmussen, red.
) indser dette, og at denne krise bliver løst hurtigt og uden at føre til alt for mange ar, skriver avisen.
/ritzau/FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Kæledyr|Ruds Vedby




https://www.dr.dk/nyheder/indland/tidligere-programchef-i-dr-thyge-stenstrup-er-dod

IndlandTidligere programchef i DR Thyge Stenstrup er dødThyge Stenstrup var ansat i DR i mere end 40 år og var blandt andet medvirkende til pigekorets store succes.
10.
aug.
2019 kl.
04.
08Bemærk: artiklen er mere end 30 dage gammelLæs opTidligere programchef i Danmarks Radio Thyge Stenstrup er død, 79 år gammel.
Det fremgår af en dødsannonce, som Berlingske bringer i lørdagens avis.
Thyge Stenstrup afgik ved døden 5.
august, oplyses det i dødsannoncen.
Med en karriere på mere end 40 år i DR blev Thyge Stenstrup en af det nationale public service-selskabs mest markante stemmer.
Det skrev Berlingske i 2015 i et fødselsdagsportræt, da Thyge Stenstrup blev 75 år.
Han var oprindeligt uddannet lærer og havde desuden studeret på Danmarks Tekniske Højskole.
Men efter at han havde begået sig i radioverdenen om naturvidenskabelige emner, fik han smag for radiomediet og tog springet til journalistik som freelancejournalist.
Han blev siden hen fastansat på Radioavisen, og i 1967 blev han programsekretær i kultur og aktualitetsafdelingen.
I 1983 satte han sig i chefstolen på Københavns Radio, hvor han samtidig overtog ansvaret for Danmarks Radios Pigekor.
Ifølge Jyllands-Posten havde han en stor del af æren for, at pigekoret i den periode blev profileret kraftigt.
I de år opnåede koret stor popularitet i både ind- og udland.
Da Thyge Stenstrup i 1999 stoppede som programchef for Københavns Radio blev han tilknyttet programproduktionen.
Han stod for flere populære forbrugermagasiner, såsom "Gode råd er gratis", "Værd at vide om vin" og "RadioAdvokaterne".
Thyge Stenstrup var ifølge Berlingske stærkt interesseret i det danske sprog.
I løbet af sin karriere var han blandt andet medstifter af Modersmål-Selskabet, han var DR's medlem af Dansk Sprognævn, og han var i en række år formand for bedømmelseskomitéen for Danmarks Radios Sprogpris.
Thyge Stenstrup var gift med Brita Stenstrup, tidligere redaktør på Berlingske.
/ritzau/FacebookTwitterKopier link




https://www.dr.dk/nyheder/kultur/film/clintons-sex-skandale-bliver-til-tv-serie-det-er-en-forfaerdelig-ide-sende-den

Film og serierClintons sex-skandale bliver til tv-serie: 'Det er en forfærdelig idé at sende den op til præsidentvalget'Tidligere præsident Bill Clintons affære med Monica Lewinsky bliver til serie, der har premiere få uger før valget i USA næste år.
Det var en møgsag for den tidligere amerikanske præsident Bill Clinton, da han blev taget i at have en affære med praktikanten Monica Lewinsky.
Og nu bliver det famøse utroskab til en tv-serie.
Af Christian Mejdahl10.
aug.
2019 kl.
08.
05Bemærk: artiklen er mere end 30 dage gammelLæs op- I did not have sexual relations with that woman, Miss Lewinsky.
Sådan lyder det efterhånden ikoniske citat fra den tidligere amerikanske præsident Bill Clinton, der tilbage i 1998 måtte igennem et stormvejr sjældent set lige efter sin affære med praktikanten Monica Lewinsky.
Nu bliver citatet imidlertid til en replik, for hele misæren om præsidenten og praktikanten bliver nemlig til en tv-serie ved navn 'Impeachment' (rigsretssag).
Serien bliver tredje sæson i den populære 'American Crime Story'-føljeton, der tidligere har fortalt historierne om mordet på Gianni Versace i 'The Assasination of Gianni Versace' og om retssagen mod O.
J.
Simpson i 'The People v.
O.
J.
Simpson'.
Men i modsætning til de to tidligere sæsoner vil en af sagens hovedpersoner denne gang være at finde i kulissen på den næste udgave af 'American Crime Story'.
Monica Lewinsky selv er nemlig producent på den kommende serie.
Monica Lewinsky var praktikant i Det Hvide Hus, da hun og Bill Clinton i midten af 90'erne indledte deres affære.
Nu er hun selv med til at producere serien om skandalen.
(© Getty Images)- Folk har overtaget og fortalt min side af historien i årtier.
Faktisk er det først i de senere år, at jeg har haft mulighed for at generobre min fortælling; næsten tyve år senere, siger Monica Lewinsky i en udtalelse til Vanity Fair og fortsætter:- Men jeg er så taknemmelig for den udvikling, vi har gennemgået som samfund, der nu tillader folk som mig, der historisk er blevet gjort tavse, at genintroducere sin stemme i debatten.
'Trump vil elske det'Men selvom Monica Lewinsky er glad for at få lov til at fortælle sin historie, så er det ikke alle, der synes, at den nye serie er en god idé.
I hvert fald ikke seriens udsendelsestidspunkt.
FX Networks, der står bag serien, har nemlig planlagt den til at få premiere den 27.
september 2020.
Blot fem uger før det amerikanske præsidentvalg den 3.
november.
Og kritikere mener, at den nye serie kan få indflydelse på valget.
Forfatter og journalist Mark Harris tweeter eksempelvis, at 'det er en forfærdelig idé at sende serien i de sidste uger op til præsidentvalget i 2020'.
- Der er ikke noget, Trump hellere vil, end at få slutspurten i 2020 til at handle om Clinton-familien.
Gør det ikke, FX Network.
Det er at gøre vores skrøbelige politiske system og de talentfulde mennesker i serien en bjørnetjeneste, skriver han blandt andet.
Det kan give opmærksomhed til de kvinder, der har anklaget Donald Trump for diverse overgreb.
Niels Bjerre-Poulsen, LektorOgså USA-ekspert Niels Bjerre-Poulsen, der er lektor ved Center for Amerikanske Studier på Syddansk Universitet, mener, at serien kan indflydelse på præsidentvalget.
Han tror til gengæld, modsat Mark Harris, at serien kan give bagslag for den siddende amerikanske præsident, hvis han gør for meget ud af at bruge den i sin valgkamp.
Den amerikanske præsident Donald Trump brugte ved sidste valg mange kræfter på at tale om familien Clintons historik, da han kæmpede om præsidentembedet mod Bill Clintons hustru, Hillary Clinton.
Nu bliver der spekuleret i, om den nye serie enten kan skade eller gavne ham.
- Det kunne lige så godt ende med at lede opmærksomheden hen på den heksejagt, selve rigsretssagen mod Bill Clinton var dengang.
Ledende folk hos republikanerne tog sagen op og ville presse præsidenten dengang, selvom han blev frikendt, siger Niels Bjerre-Poulsen, der også mener, at Donald Trump ikke har noget at vinde ved en serie, der handler om en magtfuld mand, der går i seng med en ung kvinde.
- Det kan give opmærksomhed til de kvinder, der har anklaget Donald Trump for diverse overgreb.
Og det vil ikke være en god sag for en præsident, der har afvist alle anklager om seksuel chikane med, at det er løgn og noget, kvinderne fundet på.
Det bliver 26-årige Beanie Feldstein, der indtager rollen som Monica Lewinsky i den kommende serie.
Hun har tidligere medvirket i filmen 'Lady Bird' og kan lige nu opleves i de danske biografer i filmen 'Booksmart'.
Det vides endnu ikke hvem, der spiller Clinton-parret.
Bagmænd afviser selvcensurSelv afviser bagmændene bag den kommende 'American Crime Story'-sæson, at der skulle være noget problematisk i at sende serien kort før og under det amerikanske valg til næste år.
- Jeg tror meget på den kunst, vi laver.
Jeg mener ikke, 'American Crime Story' kommer til at afgøre det næste præsidentvalg.
I min optik er det lidt hysterisk, siger John Landgraf, der er formand for FX Networks, som står bag serien, og fortsætter:- Jeg vil insistere på at støtte kunstnere, lave god kunst og sende det på et tidspunkt, hvor folk vil interessere sig for at se det.
Jeg synes ikke, man skal udøve selvcensur på den måde.
Adam Price, manuskriptforfatter og serieskaberDen danske manuskriptforfatter og serieskaber Adam Price er blandt andet manden bag DR's politiske serie 'Borgen', og han er enig i, at man ikke skal lade sine værker styre af frygt for det politiske landskab.
- Man har i forhold til den kommende sæson af 'American Crime Story' udviklet konspirationer om, at det hele er planlagt for at have en realpolitisk effekt.
Og i det sekund man spekulerer i, om man skal tage særlige hensyn i forhold til et givent kunstværk, synes jeg, det begynder at være lidt risikabelt.
Det bryder jeg mig i udgangspunktet ikke om, siger Adam Price.
Adam Price var manden bag Danmarks første kvindelige statsminister Birgitte Nyborg, der blev spillet af Sidse Babett Knudsen.
Han mener ikke, at man bør udøve selvcensur bare fordi, man laver en politisk serie.
Han kalder det selvcensur, hvis man indretter sin kunst efter stemningen i samfundsdebatten.
- Jeg synes ikke, man skal udøve selvcensur på den måde.
Det er et spøgelse, vi skal være bange for.
Ikke mindst i disse tider, hvor vi er påvirket af politisk korrekthed og mytedannelse i utrolig grad på de sociale medier, siger Adam Price.
Da han selv stod bag 'Borgen', der kørte i tre sæsoner fra 2010 til 2013, var det heller aldrig et mål at påvirke dansk politik i en bestemt retning.
- Vi ønskede med 'Borgen' at skabe en større interesse for politik.
Det var et af de overordnede, idealistiske public service-mål.
Vi vidste godt, vi bevægede os ind på et territorium, der var helt ekstremt politisk – også i kraft af, at serien blev sendt på DR.
Så vi mente, det ville være meget tjenligt for historien, at vi balancerede synspunkterne i den.
Du kan se de to tidligere sæsoner af 'American Crime Story' på Netflix.
FacebookTwitterKopier linkEmner:Adam Price (forfatter)|Bill Clinton (politiker)|USA|Versace|Valg og folkeafstemninger




https://www.dr.dk/nyheder/udland/falsk-maratonvinder-er-dod-af-kraeft

UdlandFalsk maratonvinder er død af kræftProfessionelle undrede sig over, at Ruiz løb sig til en maratonsejr i 1980.
Titlen holdt i otte dage.
Rosie Ruiz snød sig til sejren i Boston Marathon i 1980.
Arkivfoto.
10.
aug.
2019 kl.
08.
04Bemærk: artiklen er mere end 30 dage gammelLæs opCubanske Rosie Ruiz, der snød sig til en podieplads ved Boston Marathon i 1980, har mistet livet til kræft.
Hun blev 66 år.
Det skriver nyhedsbureauet AP, der refererer til en dødsannonce fra et plejehjem i Florida.
Hvad der ikke fremgår af annoncen er, at Rosie Ruiz står bag et af de mest omtalte svindelnumre inden for sportsverdenen nogensinde.
Det er en farverig del af historien om Boston Marathon, påpeger Bill Rodgers, der vandt mændenes løb det år, hvor Ruiz svindlede sig til toppen.
Han fortæller, at han straks blev mistænksom, da han så kvinden ved sin side på podiet.
- Vi vidste, at hun var hoppet ind, siger han til AP.
Modstandere undrede sigDet hed sig, at Ruiz blev den første kvinde til at gennemføre løbet med en dengang rekord på 2 timer, 31 minutter og 56 sekunder.
Hendes modstandere undrede sig dog over, hvordan en kvinde, som de ikke havde set før hverken i eller uden for løbet, kunne vinde.
- Hun svedte ikke nok, hun havde en tyk trøje på, og hun vidste intet om at løbe, fortæller Bill Rodgers.
Maratonet i 1980 blev afholdt i en tid, hvor man ikke havde de samme teknologiske muligheder som i dag.
Derfor var det ikke muligt at tracke Rosie Ruiz' løbeintervaller via chip, skriver Reuters.
Ruiz var ikke til at se på videooptagelser eller på nogle af de 10.
000 billeder, der blev taget på det første lange stykke af ruten.
Hun havde da heller ingen svar, da det lokale atletikforbund i Boston efter løbet spurgte til hendes træningsmetoder.
Hun kendte end ikke til begreber, der normalt ville være kendt af elitesportsudøvere.
Hun kunne heller ikke identificere nogle af de milepæle, hun burde have passeret på ruten, skriver AP.
Fastholdt sin uskyldDet er aldrig blevet kortlagt, hvordan Ruiz kom frem til målstregen, og hun har siden løbet i 1980 stædigt holdt fast i, at hun vandt.
Men ifølge AP fortalte to studerende fra det lokale universitet Harvard, at de havde set hende slutte sig til de øvrige løbere blot 1,6 kilometer før mål.
Otte dage efter løbet blev Ruiz frataget titlen som vinder.
Titlen gik i stedet til den canadiske Jacqueline Gareau.
Rosie Ruiz var født i Havana i Cuba og kom til USA som otteårig.
Da hun for nylig døde, havde hun været plaget af kræft i mere end 10 år.
Maratonet er ikke den eneste gang, hun har været på kant med moral, etik og lovens rammer.
Ifølge avisen Boston Globe blev Ruiz i 1982 anklaget for at have stjålet 60.
000 dollar fra sin arbejdsgiver.
Et år senere fik hun en betinget fængselsdom for narkosmugling.
/ritzau/FacebookTwitterKopier linkEmner:Boston Marathon|USA|Cuba|Kræft|Atletik




https://www.dr.dk/nyheder/regionale/hovedstadsomraadet/elevatorboom-i-opgange-flere-aeldre-bygninger-faar-installeret

KøbenhavnElevatorboom i opgange: Flere ældre bygninger får installeret elevatorFlere borgere siger "nej tak" til turen op ad trapperne, og anskaffer sig en elevator.
Hans Jørgen Thomsen er glad for sin lejlighed på Østerbro, men han ser frem til, at andelsforeningen får tre elevatorer til en pris på lige godt 7,5 millioner.
Af Anne Diklev Pallesen10.
aug.
2019 kl.
07.
01Bemærk: artiklen er mere end 30 dage gammelLæs opTrætte ben og tunge indkøbsposer gør det surt for Hans Jørgen Thomsen at slæbe sig op til Østerbro-lejligheden på tredje sal.
Derfor er han glad for, at byggeriet af en elevator i hans opgang er godt i gang.
- Det har været et stort problem for os, når vi har været ude at handle.
Alt skal bæres op, og det kan godt være et problem, når man er kommet langt op i alderen, siger Hans Jørgen Thomsen, der er pensionist og ville være ked af at skulle flytte fra sin lejlighed på grund af trapperne.
Der er flere ældre beboere i Hans Jørgen Thomsens andelsforening, og der var også stor enighed om at stemme ”ja” til at få de tre elevatorer til en samlet pris på lige godt 7,5 millioner.
Firedoblet omsætningHans Jørgen Thomasen og hans naboer er langt fra alene.
Der er nemlig godt gang i elevatorbyggeriet, lyder det fra tre elevatorfirmaer, som DR har talt med.
Det er specielt i de større danske byer, at ordrebøgerne er fyldte.
Det har været et stort problem for os, når vi har været ude at handle.
Alt skal bæres op, og det kan godt være et problem, når man er kommet langt op i alderenHans Jørgen Thomsen, beboer på ØsterbroFirmaet Altan.
dk, der især sætter elevatorer op i Københavnsområdet, har i de sidste fire år firedoblet deres omsætning, og i år har de ansat syv nye medarbejdere for at kunne følge med.
- Der har været enorm ny efterspørgsel.
Vi har haft meget travlt med at være ude og besøge andelsforeninger, ejerforeninger og udlejere, som er blevet nysgerrige efter at etablere en elevator, fortæller Søren Faebo, elevator-konsulent i Altan.
dk.
Firmaet KONE, som har sat elevatorer på eksisterende bygninger siden 2014, har oplevet en vækst på 20 procent det seneste år.
Også det nystartede firmat MinElevator er "overvældet” over efterspørgslen.
Efter små tre måneder har de tilbud ude for 20 millioner kroner og er ved at lukke aftaler om tre elevatorprojekter i Københavnsområdet.
- Interessen har været over forventning.
Der er meget stor efterspørgsel, siger Niels Aalbæk Jensen, der er direktør for Salg og Marketing i firmaet.
Ældre og børnefamilier bliver i byenIfølge Tue Patursson, der er ekspert i byggetekniske løsninger hos Bolius, er det særligt to grupper, der efterspørger elevatorerne.
- Det er børnefamilierne, som skal slæbe børn, klapvogne og indkøbsvarer op ad trapperne.
De har også et stort ønske om at få gjort hverdagen lidt lettere.
Og så betyder en elevator, at ældre kan blive boende i deres lejligheder længe, forklarer Tue Patursson.
Det er netop derfor, at Hans Jørgen Thomsen ser frem til, at elevatoren i hans opgang kan indvies om et par måneder.
- Når vi får etableret de her elevatorer, så satser vi på at blive boende i vores lejlighed, indtil vi populært sagt skal bæres ud, siger han.
FacebookTwitterKopier linkEmner:København|Bolius|Erhverv




https://www.dr.dk/nyheder/udland/sydkorea-nordkorea-har-igen-affyret-missiler-over-havet

UdlandSydkorea: Nordkorea har igen affyret missiler over havetNordkorea har endnu engang prøveaffyret missiler, oplyser det sydkoreanske militær.
(arkivfoto) Foto fra 7.
august, hvor Nordkorea også prøveaffyrede.
10.
aug.
2019 kl.
00.
35Bemærk: artiklen er mere end 30 dage gammelLæs opNordkorea har sent fredag aften dansk tid affyret to uidentificerede projektiler ud over Det Japanske Hav fra den nordkoreanske østkyst.
Det rapporterer det sydkoreanske nyhedsbureau Yonhap, der citerer kilder i Sydkoreas militær.
Hvis meldingen holder stik, vil det være femte gang inden for få uger, at nordkoreanerne tester missiler.
Projektilerne skal være affyret fra byen Hamhung i Nordkorea.
- Militæret overvåger situationen i tilfælde af yderligere prøveaffyringer, lyder det fra Sydkoreas militær ifølge Yonhap.
Et svar til USA og SydkoreaNordkoreas leder, Kim Jong-un, har tidligere sagt, at de seneste prøveaffyringer er et svar på militærøvelser, som USA og Sydkorea i denne uge har indledt.
Han har kaldt prøveaffyringerne for "passende advarsel" til USA og Sydkorea.
Meldingen om de nye prøveaffyringer af missiler kommer, kort efter at USA's præsident, Donald Trump, har modtaget et "meget smukt brev" fra Kim Jong-un.
- Han (Kim Jong-un, red.
) er ikke glad for krigsspillet, sagde Trump med henvisning til den fælles militærøvelse.
- Som I ved, har jeg heller aldrig kunne lide det.
Jeg har aldrig været fan, fortsatte Trump.
/ritzau/AFPFacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Sydkorea|Militærudstyr




https://www.dr.dk/nyheder/politik/dansk-opbakning-til-flademission-ved-iran-svinder-ind

PolitikDansk opbakning til flådemission ved Iran svinder indDe Radikale vil ikke støtte en flådemission i Hormuzstrædet, hvis den ikke er europæisk ledet.
En flådemission i Den Persiske Golf skal ledes af EU, hvis De Radikale skal støtte op, lyder det fra udenrigsordfører Martin Lidegaard(Arkivfoto).
10.
aug.
2019 kl.
00.
32Bemærk: artiklen er mere end 30 dage gammelLæs opEfter at Storbritannien er gået sammen med USA om at etablere en flådemission i Den Persiske Golf, kan De Radikale ikke længere bakke op om, at Danmark deltager.
Det skriver Jyllands-Posten.
Tidligere tegnede der sig et bredt politisk flertal for at støtte en flådeoperation i Hormuzstrædet.
Men ifølge udenrigsordfører Martin Lidegaard (R) var De Radikales støtte betinget af, at missionen blev europæisk ledet og med støtte fra et enigt EU.
- Vores udgangspunkt er, at Danmark ikke kan deltage i en mission, hvor kun Storbritannien og USA deltager, og hvis ikke EU samlet set står bag, siger Lidegaard til Jyllands-Posten.
Stigende spændingerHormuzstrædet forbinder Den Persiske Golf og Omanbugten.
Området er blandt andet ekstremt vigtigt for verdens olieeksport.
De seneste måneder har det samtidig dannet ramme om store spændinger mellem Iran og USA.
Læs også:Regeringens støttepartier uenige om dansk bidrag til flådemission: 'Det er en farlig strategi'Tyskland og Frankrig har givet udtryk for, at de ikke ønsker at deltage i en mission, som bliver ledet af USA.
Det er begrundet i, at præsident Donald Trump har trukket sig fra den atomaftale, som blandt andre USA og EU indgik med Iran i 2015.
Landene ønsker heller ikke at være en del af den spændte situation mellem USA og Iran.
Briterne havde oprindeligt lagt op til, at flådemissionen skulle være europæisk.
Det bakkede et politisk flertal i Danmark op om.
Radikale slår bakRegeringen har dog endnu ikke givet endeligt tilsagn om dansk deltagelse.
Meldingen fra udenrigsminister Jeppe Kofod (S) har været, at han ser positivt på muligheden.
Men skiftet fra en europæisk til en britisk-amerikansk indsats har fået De Radikale til at vende om.
- For os er det afgørende, at der holdes sammen på Europa, siger Lidegaard til Jyllands-Posten.
Han påpeger samtidig, at Storbritannien er på vej ud af EU.
SF har også meddelt fra start, at SF udelukkende støtter en europæisk ledet mission.
Til Jyllands-Posten skriver ministeriet, at det "er for tidligt" for ministeren at melde noget nyt ud.
/ritzau/FacebookTwitterKopier linkEmner:Donald Trump (politiker)|Jeppe Kofod (politiker)|Radikale Venstre|Storbritannien|EU-forhold




https://www.dr.dk/nyheder/indland/politiet-frigiver-billede-af-mand-i-sort-toej-og-med-plastikpose

Eksplosioner i KøbenhavnSe temaIndlandPolitiet frigiver billede af mand i sort tøj og med plastikposeVidner til eksplosionen på Nørrebro efterlyses.
Politi og bombeteknikere er i gang med at efterforske anden eksplosion i denne uge.
Området omkring Hermodsgade 3 er afspærret.
Af Signe Mai Vilsbøll og Thea Deleuran Müller10.
aug.
2019 kl.
10.
05 | opdateret 10.
aug.
2019 kl.
12.
03Bemærk: artiklen er mere end 30 dage gammelLæs opEfter den voldsomme eksplosion, der ramte en nærpolitistation på Nørrebro i København i nat, har politiet offentliggjort signalement af en mulig gerningsmand.
En mand i sort tøj og sorte sko, som har båret på en plastikpose, er ifølge politiet blevet set løbe hastigt fra stedet.
Derfor efterlyses han nu, og politiet beder vidner, der har set manden - eller andre mistænkelige personer og køretøjer - tage kontakt.
Dagen igennem vil politiet desuden opsøge naboer i området for at høre, om nogen har set eller hørt noget.
- Hvis du har set noget, er blevet vækket af sprængningen i nat, er det vigtigt, du kontakter politiet.
Det her er en forsætlig handling, lyder det fra chefpolitiinspektøren hos Københavns Politi, Jørgen Bergen Skov.
Efterforskes ikke som terrorDet er endnu uvist, hvilket sprængstof der er brugt til nattens eksplosion, men der kan være tale om samme type, som det der blev brugt ved angrebet på Skattestyrelsen tirsdag i denne uge.
Det er politiet i færd med at undersøge.
Jørgen Bergen Skov forklarer, at der vil gå nogle dage, før politiet har sammenhængen og sprængstoftypen klarlagt.
Dog er han overbevist om, at der ikke er tale om terror:- Der er ikke for mig noget, der tyder på, at det er terror, men vi kigger selvfølgelig på det bredt, sagde han på morgenens pressemøde på politigården i København.
Ni eksplosioner er værd at bemærkeVed eksplosionen tirsdag på Østerbro blev der brugt industrielt sprængstof, der typisk benyttes ved nedrivningsarbejde, og som ifølge DR's oplysninger også har været anvendt ved flere andre eksplosioner.
Retskorrespondent i DR, Trine Maria Ilsøe, understreger, at eksplosioner ikke er hverdagskost i Danmark.
Derfor er det bemærkelsesværdigt, at København siden januar har været ramt af hele ni voldsomme eksplosioner, siger hun:- Det er opsigtsvækkende, at vi samme uge har to store eksplosioner, og hvis det lægges det oveni, at der har været en række andre eksplosioner i år, så bør det få vores øjne til at spærre op.
Også selvom vi ikke ved, om eksplosionerne hænger sammen.
Tidligere angreb er uopklaredePolitiet har ifølge Trine Maria Ilsøe endnu ikke foretaget anholdelser i de tidligere sager, men sagerne er blevet efterforsket som banderelaterede.
Eksplosioner kan nemlig være et effektivt værktøj for kriminelle grupperinger, fordi det signalerer magt og skaber frygt.
- Vi ved, at politiet kigger mod bander, som har rod i København og som har haft de kraftige sprængstoffer.
Men om det er dem, der står bag, ved vi ikke.
Der er ingen anholdte, og ingen tiltalte.
Ingen af angrebene er opklaret endnu, siger DR's retskorrespondent.
Københavns Politi har oplyst, at politiet har "skærpet interessen for offentlige bygninger" efter de to eksplosioner.
Borgere har dog intet af frygte, siger Jørgen Bergen Skov.
- Det er en handling, der er rettet mod bygningen, i lighed med det, vi så ved Skattestyrelsen.
FacebookTwitterKopier linkEmner:København|Politi|Københavns Politi|Skattestyrelsen|Nørrebro




https://www.dr.dk/nyheder/udland/braendstofkaos-i-hollandsk-lufthavn-anden-gang-paa-uger

UdlandBrændstofkaos i hollandsk lufthavn for anden gang på to ugerSchiphol-lufthavn har igen oplevet, at fly ikke kan tanke.
Problemet er løst, men der er fortsat forsinkelser.
Passagererne i Amsterdam-lufthavnen Schiphol stimler sammen, men problemerne er nu løst.
09.
aug.
2019 kl.
22.
42Bemærk: artiklen er mere end 30 dage gammelLæs opDen store Schiphol-lufthavn ved den hollandske hovedstad, Amsterdam, har fredag aften for anden gang på to uger døjet med store forsinkelser.
Ligesom sidst kunne flyene ikke lette, da det ikke lod sig gøre at fylde brændstof på flyene.
Den hollandske statsradiofoni, NOS, viderebragte de første meldinger om problemerne kort før klokken 21.
Omkring klokken 21.
30 oplyser lufthavnen på Twitter, at problemet er løst, men at der fortsat kan være aflysninger og forsinkelser.
Det er normalt efter en stor nedlukning, at det tager tid at få trafikken tilbage i normal gænge.
Det er ikke umiddelbart til at sætte tal på, hvor mange afgange og passagerer, der har været berørt af problemerne.
Har tidligere haft problemerFejlen lyder umiddelbart som en gentagelse af problemerne 24.
juli, hvor op mod 30.
000 passagerer strandede i lufthavnen.
Også dengang blev det forklaret med problemer med et brændstofsystem, der omfatter et stort ledningsnet i lufthavnen.
Ifølge NOS bliver systemet drevet i fællesskab af luftfartsselskabet Air France-KLM og olieselskaberne Shell, BP, Esso, Q8, Statoil, Texaco og Total.
24.
juli blev 180 fly aflyst på grund af brændstofproblemerne, og bare en fjerdedel af de fly, der skulle være landet i Schiphol den aften, ankom.
Schiphol-lufthavnen er ifølge nyhedsbureauet Reuters Europas tredjestørste lufthavn.
/ritzau/FacebookTwitterKopier link




https://www.dr.dk/nyheder/indland/en-eksplosion-rammer-politistation-pa-norrebro

Eksplosioner i KøbenhavnSe temaIndlandEn eksplosion rammer politistation på NørrebroDet er anden gang på under en uge, at en eksplosion rammer en offentlig myndighed i København.
Af Thea Deleuran Müller10.
aug.
2019 kl.
03.
50 | opdateret 10.
aug.
2019 kl.
07.
16Bemærk: artiklen er mere end 30 dage gammelLæs opEndnu en eksplosion har ramt København.
I nat raserede en eksplosion facaden på en nærpolitistation på Nørrebro.
Ingen er kommet til skade.
Politiet efterlyser en mand, der er set løbe derfra.
- Dele af bygningen har taget lidt skade, men det vigtigste er, at der ikke er nogen tilskadekomne, siger Rasmus Agerskov Schultz, vicepolitiinspektør ved Københavns Politi.
Læs også:Efter eksplosion ved Skattestyrelsen: Sådan arbejder politiet lige nuPolitiet modtog anmeldelse om et højt brag på Hermodsgade på Nørrebro klokken 03.
18 i nat, og hele området omkring stationen er spærret af som et stort gerningssted.
- Lige nu er vi i gang med at undersøge nærmere ude på gerningsstedet i forhold til eksplosionen.
Det er selvfølgelig noget, vi tager ekstremt alvorligt, siger Rasmus Agerskov Schultz og tilføjer:Facadens vinduer er sprængt i stykker på nærpolitistationen på Hermodsgade.
- Også i forhold til eksplosionen tidligere på ugen, men det er samtidig for tidligt at sige noget om, hvorvidt det har en sammenhæng.
Det er anden gang på én uge, at en offentlig myndighed i København rammes af en eksplosion.
Det er Københavns Politis lokalstation Nordøst, der ligger i Hermodsgade 3, som er blevet ramt af eksplosionen.
- Det gør selvfølgelig, at vi skærper vores interesser om dels vores egne, men også øvrige offentlige bygninger, når sådan noget sker, indtil vi har et overblik over, hvad gerningsstedet viser.
Politiet er massivt til stede på Nørrebro i København efter eksplosionen i nat.
 Teknikere arbejder på gerningsstedet.
 Facaden er blevet smadret.
(Foto: Presse-fotos.
dk © Scanpix) Ingen er umiddelbart kommet til skade, oplyser politiet.
(Foto: Presse-fotos.
dk © Scanpix) Det vides ikke, om der er en forbindelse med eksplosionen ved Skattestyrelsen og nattens eksplosion på Nørrebro.
(Foto: Presse-fotos.
dk © Scanpix)1 / 5Politiet er massivt til stede på Nørrebro i København efter eksplosionen i nat.
1 / 5Teknikere arbejder på gerningsstedet.
2 / 5Facaden er blevet smadret.
(Foto: Presse-fotos.
dk © Scanpix)3 / 5Ingen er umiddelbart kommet til skade, oplyser politiet.
(Foto: Presse-fotos.
dk © Scanpix)4 / 5Det vides ikke, om der er en forbindelse med eksplosionen ved Skattestyrelsen og nattens eksplosion på Nørrebro.
(Foto: Presse-fotos.
dk © Scanpix)5 / 5Tirsdag aften ramte en eksplosion Skattestyrelsen ved Nordhavn Station på Østerbro, og hvem der står bag tirsdagens eksplosion er endnu ikke opklaret.
I går aftes oplyste Københavns Politi, at det var industrielt sprængstof, der var brugt ved tirsdagens hændelse.
Læs også:Københavns Politi: Industrielt sprængstof brugt ved SkattestyrelsenHvad der er brugt ved nattens eksplosion er endnu ikke klart.
Det er politiet lige nu ved at undersøge nærmere.
Den del af Tagensvej, der ligger lige ud for Hermodsgade, er her til morgen også spærret af.
Mand efterlysesKøbenhavns Politi oplyser også, at man nu efterlyser en mand med mørkt tøj, der er set løbe fra politistation på Nørrebro umiddelbart efter eksplosion.
Han er set løbe fra stedet mod Sigynsgade i retning væk fra Tagensvej ned mod Skjolds Plads.
Et muligt øjenvidne har på Twitter lagt billeder op fra Hermodsgade, der viser knuste ruder og store skader på indgangspartiet til politistationen og en tilstødende bygning.
Politiet vil dagen igennem være massivt til stede i området, og en mobil politistation vil også blive sat op på ved gerningsstedet.
Hvis du har set noget i løbet af natten og har oplysninger, som kunne være i politiets interesse, opfordrer vicepolitiinspektøren også til, at man lægger vejen forbi og giver politiet besked eller ringer på telefonnummer 114.
Ved du noget?
Hvis du har hørt braget fra eksplosionen i nat, eller hvis du har set noget i forbindelse med nattens eksplosion, er du velkommen til at sende en mail til thml@dr.
dk.
'Vanvittigt højt brag'34-årige Mikael Panduro var på vagt som dørmand på en natklub i Sigurdsgade nær politistationen, og han beretter om massiv polititilstedeværelse efter eksplosionen, som han beskriver som "voldsom".
- Der lød et helt vanvittigt højt brag, og det hele rystede.
Der går ikke meget mere end et par minutter, så er politiet til stede og spærrer det hele af, siger han til Ritzau.
- Folk, der var på gaden, søgte over mod klubben.
Det var voldsomt, og folk blev bange.
På sociale medier beskriver flere, hvordan de er blevet vækket af det højlydte brag - flere af brugerne skriver, at de er bosiddende flere kilometer fra Hermodsgade.
Læs også:Skattestyrelsen blev ramt af en eksplosion tirsdag aftenTirsdag aften ramte en eksplosion Skattestyrelsens kontorer på Østbanegade i Københavns nordhavn.
Politiet har endnu ikke opklaret, hvem der stod bag.
FacebookTwitterKopier linkEmner:København|Københavns Politi|Politi|Nørrebro|Skattestyrelsen




https://www.dr.dk/nyheder/viden/teknologi/haab-din-fremtidige-mobil-skaerm-superglas-heler-sig-selv

TeknologiHåb for din fremtidige mobil-skærm: Superglas heler sig selvEn ny type glas, der er mere modstandsdygtig og heler sig selv med vand, er opfundet af danske forskere.
Danske forskeres nye superglas går ikke så let i stykker.
Og det begynder at hele sig selv, hvis det alligevel sker.
Af Carsten Nielsen10.
aug.
2019 kl.
07.
04Bemærk: artiklen er mere end 30 dage gammelLæs opSmadrede mobiltelefoner, ridsede briller og bilruder med stenslag.
Vores hverdag er spækket med nyttige produkter af glas, der har det med at gå i stykker.
Og når en mobilskærm har fået det første hak, er det begyndelsen på enden, fordi revnerne kun bliver værre.
Men ny dansk forskning giver forsigtige løfter om, at det bliver anderledes i fremtiden.
Glasforskere på Aalborg Universitet har ved et heldigt tilfælde fundet opskriften på en ny type superglas.
Mikroskopforstørrelse af det nye glas umiddelbart efter en skade (til venstre) og efter fire måneders selvheling (til højre).
Illustration fra videnskabelig artikel i Advanced Science.
- Det er mere modstandsdygtigt over for brud, og det viser også tegn på at have nogle selvhelingsmekanismer.
Hvis der opstår en revne eller en mindre defekt, så kan materialet i en vis udstrækning reparere sig selv, forklarer ph.
d.
-studerende Kacper Januchta fra glasforskergruppen på Aalborg Universitet.
Diamant-test i laboratorietKacper Januchta og kollegernes opdagelse er offentliggjort i det videnskabelige tidsskrift Advanced Science.
Resultatet findes også i fysisk form i laboratoriet, hvor det nye glas bliver hårdhedstestet med en diamantspids.
Nyt glas versus eksisterende glasDe danske forskeres nye glas (cæsium aluminoborat glas) ligner til forveksling andet glas, men det har en markant anderledes kemisk sammensætning.
Nuværende kommercielle glastyper er ofte baseret på siliciumoxid, der kommer fra sand.
Det nye glas består derimod af cæsium, aluminium og bor.
Kombinationen af de tre grundstoffer medfører, at glassets indre netværk er mere fleksibelt og villigt til at reagere med vand.
Dermed har vand fra luftens naturlige fugtighed lettere ved at trænge ind i glassets overflade og reagere med atomerne i glasset, så det udvider sig og lukker opståede revner.
Reaktionen på vand er dog ikke kun en fordel.
I nogle sammenhænge vil det reducere holdbarheden og levetiden, medmindre processen bliver kontrolleret.
For eksempel via efterfølgende coating af glasset.
Ingredienserne til det nye glas er også sjældnere og dermed dyrere.
Glasforskningsprojektet er støttet af Villum Fonden, og forskerne på Aalborg Universitet har samarbejdet med kolleger fra DTU og University of California.
- Vi bruger en diamant, fordi det er noget af det hårdeste materiale, vi har i verden.
Uanset hvilket materiale, vi tester, skal vi have noget at trykke med, der er endnu hårdere, og dét er diamantspidsen, forklarer Kacper Januchta.
Mens diamanten med forskellig kraft trykker på det nye glas, registrerer Kacper Januchta ændringerne i overfladen.
Ud fra dét kan han vurdere glassets egenskaber.
Vand er en overraskende venTrykket med diamanten går ikke sporløst hen over det nye glas, selv om det er mere brudsikkert end eksisterende kommercielle produkter.
Men det nye glas har altså den helt særlige egenskab, at skaderne efter en omgang forsker-hærværk med diamantspidsen ikke udvikler sig til det værre.
Tværtimod begynder glasset at hele sig selv, fordi dets kemiske sammensætning gør det i stand til at optage fugt fra luften.
- Dét, der sker, er, at vandmolekyler trænger ind i materialet og får det til at udvide sig.
Så hvis der skulle være en revne, kan vandet gå ind og hjælpe med at lukke den til igen.
Det sker faktisk forholdsvis hurtigt, og man kan næsten se det ske med det blotte øje i et mikroskop, siger Kacper Januchta.
Til at begynde med var det netop de overraskende observationer i laboratoriet, som sendte forskerne på sporet af mulighederne i det nye glas.
Det kom bag på dem, at vand viste sig at være glassets bedste ven, hvis bare de lod tiden og luftfugtigheden gøre arbejdet.
- I glasforskningen ser vi normalt vand som en fjende.
Hvis man får et stenslag i bilruden, er vand i atmosfæren én af de ting, der får stenslaget til at udvikle sig til en større revne.
Men det er ikke tilfældet for vores nye glas.
Dér er det omvendt, konstaterer Kacper Januchta.
Glasforsker Kacper Januchta: - Det er et lille skridt på vejen.
Men vi er ikke klar til at gå ud og bruge det i industrien i morgen Rolig nu - ting tager tidOpdagelsen har spændende perspektiver.
Tænk hvis den hærgede mobilskærm efter endnu et frit fald mod fortovet kunne begynde at hele sig selv hen over natten.
Eller hvis stenslaget i bilforruden ikke skulle dækkes til og hasterepareres, men i stedet bare kunne fikse sig selv.
Kacper Januchta er med på tankeeksperimenterne, og han tror på, at den nye viden kan bruges til at forbedre kommercielle produkter.
Men han gør sig umage med at tage forbehold for tidshorisonten.
- Det er et lille skridt på vejen.
Vi er ikke klar til at gå ud og bruge det her glas i industrien i morgen, om en uge eller om en måned.
Det er ment som grundforskning, der kan hjælpe os til at forstå de mekanismer i glasset, der giver stor modstandsdygtighed mod brud samt giver den selvhelende mekanisme, forklarer han.
Din mobilskærm er blevet mere modstandsdygtigGlasforskerne samarbejder i forvejen med internationale producenter af specialglas til for eksempel mobiltelefonskærme, og branchen er konstant på jagt efter forbedringer.
Selv om vi som forbrugere ærgrer os over, at glasset på vores mobiltelefoner stadig ikke kan holde til alt dét, vi udsætter dem for under daglig brug, så er der faktisk sket en del.
© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
- Det er tydeligt, at der er en konstant udvikling, og at de her materialer er blevet mere modstandsdygtige over tid, vurderer professor Morten Mattrup Smedskjær.
Han leder glasforskergruppen på Aalborg Universitet og har også selv deltaget i udviklingen af det nye glas.
Fremskridtene bliver bare i nogle tilfælde nulstillet, når designerne tager de nye stærkere glas til sig.
- De, der producerer mobiltelefonerne, vil gerne gøre deres enheder tyndere og tyndere.
Selv om glasset i sig selv bliver stærkere og mere brudsikkert, så bliver det selvfølgelig mere skrøbeligt, når det bliver tyndere, forklarer glasprofessoren.
Til gengæld er der andre potentielle fordele ved at have stærkere glas, som man skal bruge mindre af for at opnå samme styrke.
- Det kan godt være, at det stadig går i stykker.
Men hvis du skal producere halvdelen af det glas, du før skulle producere, så sparer du råmaterialer.
De her materialer bliver fremstillet ved høje temperaturer, så du sparer også noget energi og noget CO2-udledning, når du skal smelte og fremstille mindre glas, siger Morten Mattrup Smedskjær.
FacebookTwitterKopier linkEmner:Aalborg Universitet|Videnskab




https://www.dr.dk/nyheder/politik/bliver-kristian-jensen-formand-en-dag-loekke-svarer-udenom

Krise i VenstreSe temaPolitikBliver Kristian Jensen formand en dag?
Løkke svarer udenomLars Løkke Rasmussen vil ikke forholde sig til, om Kristian Jensen er en oplagt formandskandidat i fremtiden.
Af Mette Richardt09.
aug.
2019 kl.
22.
38Bemærk: artiklen er mere end 30 dage gammelLæs opLars Løkke Rasmussen slog på dagens pressemøde i forbindelse med Venstres sommergruppemøde fast, at han også er formand for partiet ved næste folketingsvalg.
Men det er uvist, hvem der en dag skal overtage stafetten fra Lars Løkke Rasmussen.
En oplagt kandidat er næstformand Kristian Jensen, men så længe Lars Løkke Rasmussen selv sidder på formandsposten, har han ikke lyst til at bidrage til den diskussion.
- Kristian Jensen er næstformand, og jeg er formand.
Og jeg har ikke kendskab til andre kandidater.
Venstre skal ikke have ny formand - han står her, sagde Lars Løkke Rasmussen, da han blev spurgt i tv-avisen her til aften.
Hvad med en gang i fremtiden - en eller anden dag?
- En eller anden dag?
Jamen, hvornår er den dag?
Det er noget, I spekulerer i.
- Jeg synes, andre skal væbne sig med samme tålmodighed, som jeg selv har.
Derfor giver det ikke mening, at diskutere hvilken regeringskonstellation Venstre vil foreslå efter næste valg, og det giver heller ikke nogen mening at diskutere, hvem der skal være formand efter mig, lød det fra Lars Løkke Rasmussen.
Læs også:Kristian Jensen: 'Der er ingen grund til at få en ny formand i Venstre'Ikke et kønt forløbSpørgsmålene om Kristian Jensens fremtid blomstrede op inden sommergruppemødet, da Kristian Jensen i et interview i Berlingske blandt andet udtalte, at det var en fejl, at Venstre-formanden under valgkampen lagde op til en SV-regering.
Derudover kritiserede han Lars Løkke Rasmussen for ikke at have inddraget ham i tankerne om en SV-regering.
Der har været rivegilde på det her gruppemøde, og selvfølgelig er det dramatisk, når Claus Hjort Frederiksen opfordrer Kristian Jensen til at trække sig.
Christine Cordsen, DR's politiske korrespondentDet fik så Venstres indflydelsesrige veteran Claus Hjort Frederiksen til kort før pressemødet i dag at opfordre Kristian Jensen til at trække sig som næstformand.
Det skete dog ikke, og Kristian Jensen beklagede, at han havde udtalt sig til avisen om noget, der burde have været holdt internt i gruppen.
Efter pressemødet gentog Claus Hjort Frederiksen sit budskab.
Han sagde, at Kristian Jensen havde underløbet Lars Løkke Rasmussen, og at det er uholdbart.
Lars Løkke Rasmussen erkendte, at forløbet ikke har været kønt.
- Vi kan da ligeså godt være ærlige.
Det er da ikke noget kønt billede.
Vi vender tilbage efter sommerferien efter to fantastiske valg.
Og det tror jeg blandt andet hænger sammen med de meldinger, jeg er kommet med i valgkampen.
Derfor er det noget rod, at der bliver stillet spørgsmål ved de meldinger, jeg har givet.
Men det er også visket ud i dag.
Det er en enig gruppe, der i dag har sagt, at vi går kontruktivt og kritisk ind i oppositionsrollen, sagde Lars Løkke Rasmussen.
En dramatisk dagDR's politiske korrespondent Christine Cordsen siger, det har været en dramatisk dag, selv om Lars Løkke Rasmussen prøver at nedtone det.
- Der har været rivegilde på det her gruppemøde, og selvfølgelig er det dramatisk, når Claus Hjort Frederiksen opfordrer Kristian Jensen til at trække sig.
Christine Cordsen fornemmer, at denne uges forløb har sat gang i en proces, der kan være svær at stoppe.
- Jeg tror, at i løbet af nogle måneder eller i hvert fald i god tid inden næste valg vil der være en afklaring, og så kan det sagtens være, at hverken Kristian Jensen eller Lars Løkke Rasmussen sidder i ledelsen for Venstre, siger Christine Cordsen.
FacebookTwitterKopier linkEmner:Christine Cordsen (journalist)|Lars Løkke Rasmussen (politiker)|Venstre|Berlingske Media|Valg og folkeafstemninger




https://www.dr.dk/sporten/fodbold/england/liverpool-indleder-ny-saeson-med-sikker-sejr-over-norwich

EnglandLiverpool indleder ny sæson med sikker sejr over NorwichLiverpool førte 4-0 ved pausen og slog Norwich 4-1, da Teemu Pukki scorede for gæsterne i anden halvleg.
Liverpool indleder den nye sæson i Premier League med en 4-1-sejr hjemme over Norwich.
09.
aug.
2019 kl.
23.
20Bemærk: artiklen er mere end 30 dage gammelLæs opLiverpools spillere gik fredag aften på banen til den nye sæson i Premier League, som om de slet ikke har holdt sommerferie.
Efter under en halv time var Liverpool hjemme foran 3-0 mod oprykkeren Norwich i sæsonpremieren, og inden pausen blev det også 4-0.
Det gik i det hele taget alt for hurtigt for gæsterne, der ikke fik tid til at forsøge at finde deres ben at stå på i den bedste engelske række.
Efter syv minutter tryllede Mohamed Salah i venstre side og lagde bolden ind i feltet, hvor Grant Hanley gik helt skævt af det hele og sparkede bolden i eget net og Liverpool foran 1-0.
Så fulgte et pres i højt tempo, og efter 19 minutter gik det igen alt for hurtigt for gæsterne.
Liverpool kombinerede i feltet, og Salah slap igennem og sendte fladt bolden i mål til 2-0.
Så fik Norwich lige lov at sunde sig lidt, inden Salah tog et hjørnespark, og Virgil van Dijk steg til vejrs og pandede Liverpool foran 3-0.
Tre minutter før pausen svigtede opdækningen i gæsternes forsvar, og Divock Origi headede Liverpool på 4-0.
Liverpool løftede foden fra speederen i anden halvlegEfter pausen gik hjemmeholdet ned i tempo, og kampen var uden mål indtil det 64.
minut, hvor den tidligere Brøndby-angriber Teemu Pukki bed fra sig.
Finnen modtog en bold i feltet og svigtede ikke og sparkede Norwich på 1-4.
Pukki forlængede denne sommer kontrakten med Norwich efter et år i klubben siden skiftet fra Brøndby.
I den periode har Pukki scoret imponerende 30 mål i alle turneringer, og alene i Championship leverede Pukki 29 mål i sæsonen, da Norwich rykkede op.
Liverpool havde sit resultat foran 4-1, og der blev ikke scoret mere i opgøret, som foreløbigt sendte Champions League-vinderen helt til tops i rækken og oprykkeren helt til bunds.
De øvrige kampe i den første runde spilles lørdag og søndag.
/ritzau/FacebookTwitterKopier linkEmner:England|Mohamed Salah (fodboldspiller)|Teemu Pukki (fodboldspiller)|Fodbold|Liverpool FC




https://www.dr.dk/nyheder/regionale/fyn/ludvig-starter-paa-efterskole-haaber-ikke-mor-ringer-meget

FynLudvig starter på efterskole: 'Håber ikke mor ringer for meget'Mere end hver tiende efterskoleelever dropper ud.
En del af forklaringen er pylrede forældre, mener Efterskoleforeningen.
Ludvig Viby Boas Barlund sidder med sin mor, inden han søndag starter på Tommerup Efterskole.
Af Anne Mette Thrane og Sine Skott10.
aug.
2019 kl.
08.
56Bemærk: artiklen er mere end 30 dage gammelLæs opEn ordentlig farvelkrammer og et enkelt kindkys burde være nok til at sende sit barn godt på efterskole.
Men for mange forældre er det lokkende lige at sende en sms eller tre.
Og ringe og høre, om sønnike mon har hjemve, eller om datterens værelseskammerater er søde.
Nu kommer Efterskoleforeningen med en klar opfordring til, at mor og far lader børnene være, så de kan få en god start.
- Forældrenes omsorgsgen er blevet større.
Så vi beder faktisk forældrene at holde sig mere i baggrunden, siger foreningens formand Torben Vind Rasmussen.
Ludvig Viby Barlund forventer, at det mest er morens mad, han kommer til at savne.
Han vil ikke kalde det for 'curling,' men det bliver en misforstået omsorg:- For at tilgodese forældrene behov, så siger børnene, at de har lidt hjemve, siger Torben Vind Rasmussen.
"Du skal lade dit barn være"På Tommerup Efterskole på Fyn oplever de også, at forældrene kontakter børnene meget, fordi der er flere og lettere måder at kontakte dem på end tidligere.
Forstander Peter Munk Povlsen har oplevet, at han har været nødt til at sige direkte til forældrene: "Hvis det her skal lade sig gøre, så skal du lade være med at svare dit barn de næste 24-48 timer.
"- For hvis de skriver hver anden time "Kom du hellere hjem til mig igen," så har vi ingen mulighed for at arbejde med dem.
Ofte er det lige dét, der tipper børnene til at droppe ud, erfarer Torben Vind Rasmussen og forklarer, at 10-15 procent af efterskoleeleverne hvert år stopper før tid.
Det er alt for mange, mener han, for det er en tung sten at slæbe med i rygsækken.
- Det er et nederlag, som følger dem i en lang periode.
De skal tilbage og forklare det for deres omgivelser, og de skal droppe ud af det kammeratskab, der opstået på efterskolen, forklarer foreningsformanden.
Ludvig og mor er klarLudvig Viby Barlund er en af de 19.
000 danske børn, som starter på efterskole i weekenden.
Han skal gå i 10.
klasse på Tommerup Efterskole og er i fuld gang med at pakke sin taske.
Han finder tøj, kasketter og træningsgrej frem og fortæller, at telefonen selvfølgelig også skal med.
Men han håber ikke, at den skal bruges til at snakke med mor.
- Jeg håber, at hun ikke kommer til at ringe for meget, og at jeg får mit eget lille hjem på efterskolen, siger han.
Marianne Viby Nielsen tror på, at "intet nyt er godt nyt.
" Ludsvigs mor Marianne Viby Nielsen nikker.
Det er tredje gang, at hun skal sende et barn på efterskole.
Hun har allerede nu gjort op med sig selv, at hun ikke vil ringe.
Slet ikke.
- Det er, fordi jeg synes, det er deres år.
Intet nyt er godt nyt.
Så hører jeg om det, når Ludvig en sjælden gang kommer hjem på weekend, siger hun.
Erfaringen fra Ludvigs større søskende er, at de kun har har snakket med forældrene, hvis der har været et særligt behov fra børnenes side.
- Der er selvfølgelig også hårde dage lige som i det almindelige liv.
Der kan være dage, hvor man ikke orker mere.
Men det er dér, hvor de kan komme tæt på deres kammerater og lærere, mener Marianne Viby Nielsen.
FacebookTwitterKopier linkEmner:Efterskoler|Efterskoleforeningen|Tommerup|Fyn




https://www.dr.dk/sporten/fodbold/superliga/ob-slider-sig-forbi-randers-efter-chancerig-kamp

SuperligaOB slider sig forbi Randers efter chancerig kampSander Svendsen blev matchvinder for OB, der slog Randers 1-0 i fredagens sene kamp.
09.
aug.
2019 kl.
22.
02Bemærk: artiklen er mere end 30 dage gammelLæs opEn scoring kort inde i anden halvleg af norske Sander Svendsen var nok, da OB fredag på hjemmebane slog Randers FC 1-0 i 3F Superligaen.
Dermed blev nordmanden matchvinder for OB for anden kamp i træk, efter at han også scorede i 1-0-sejren over Esbjerg i den seneste runde.
Med de tre point er OB stadig ubesejret hjemme mod Randers siden 2016.
Kampen var præget af mange chancer i begge ender, og der kunne nemt været faldet flere scoringer end den ene, der blev afgørende.
I første halvleg dominerede OB spillet i den første halvdel, mens Randers overtog styringen fra 25.
minut til pausen.
I anden halvleg var OB bedst.
OB's Sander Svendsen sender de tre point til Odense.
Efter den smalle sejr kravlede fynboerne op på tredjepladsen med ni point, mens Randers forbliver placeret på tiendepladsen med fem point.
Efter 25 minutter var Randers-backen Kevin Conboy tæt på at score tæt på mål, men OB-keeper Oliver Christensen afværgede forsøget.
I det 42.
minut var det så hjemmeholdet, der kunne være kommet i front, men Sander Svendsen måtte se sit skud fra distancen sendt ud til hjørnespark.
Syv minutter senere brød jublen så løs i Odense, da Svendsen åbnede scoringen med sin fjerde sæsontræffer, efter at Bashkim Kadrii uselvisk spillede ham helt fri.
OB’s Oliver Lund havde en god mulighed efter 72 minutter, men Randers-keeper Patrik Carlgren parerede skuddet.
Det mest opsigtsvækkende resten af kampen var, da OB gav debut til nyindkøbte Issam Jibali efter 79 minutter.
/ritzau/FacebookTwitterKopier linkEmner:Odense Boldklub|Randers|Fodbold|Randers FC|Esbjerg




https://www.dr.dk/nyheder/udland/norsk-skib-redder-85-mennesker-i-middelhavet

UdlandNorsk skib redder 85 mennesker i MiddelhavetDet er endnu uvist, hvor et norsk redningsskib vil lægge til.
Det bliver ikke i Norge, siger minister fredag.
85 mennesker på en gummibåd er reddet efter en aktion ud for Libyen.
09.
aug.
2019 kl.
22.
23 | opdateret 12.
aug.
2019 kl.
10.
39Bemærk: artiklen er mere end 30 dage gammelLæs opFredag eftermiddag reddede det norske skib "Ocean Viking" 85 mennesker, der befandt sig i en gummibåd i Middelhavet.
Det oplyser organisationen Læger Uden Grænser.
Blandt de 85 mennesker, der blev reddet i den to timer lange aktion, der fandt sted 60 sømil fra Libyen, er 25 under 18 år.
Den yngste er et år.
Ifølge nyhedsbureauet AFP er der tale om migranter fra Senegal, Mali, Elfenbenskysten og Sudan.
Karine Nordstrand, der er præsident i nødhjælpsorganisationen Læger Uden Grænsers norske afdeling, siger, at besætningen på skibet tager hånd om de reddede.
- Dem, der trænger til det, får lægehjælp om bord.
Derefter handler det om at få de her sårbare mennesker til en tryg havn, siger hun.
Gummibåden blev i første omgang observeret af et fly i luften.
Skibet modtog meldingen sent torsdag aften, men først fredag morgen blev båden fundet.
- Vi formåede at få dem alle sikkert om bord, men hvis vi ikke havde fundet dem tidligt i dag, kunne det være endt i endnu et tragisk forlis, siger Nordstrand.
Det er fredag aften endnu uvist, hvor "Ocean Viking" planlægger at lægge til.
Ingen vil tage imodItalien har vedtaget en lov, der forbyder private redningsskibe at lægge til.
Regeringen truer med at beslaglægge skibe, der trodser forbuddet.
Den italienske indenrigsminister, Matteo Salvini, har advaret Norge om at bryde loven og har på Twitter krævet, at Norge selv tager ansvar for de mennesker, det norske skib har reddet på havet.
Lokale medier som open.
online i Italien skriver, at Salvini har sendt et brev til den norske justits- og indvandringsminister Jøran Kallmyr og bedt ham sørge for, at "Ocean Viking" ikke lægger til i Italien.
Kallmyr har understreget over for den norske tv-station NRK, at det ikke er aktuelt for Norge selv at tage imod mennesker, der reddes på Middelhavet.
- Migranterne skal transporteres tilbage til Afrika til enten Tunesien eller Libyen, siger han og tilføjer, at de ikke bør sendes til Europa.
/ritzau/NTBRettelse: I sidste sætning manglede der et væsentligt 'ikke', hvilket er blevet tilføjet.
FacebookTwitterKopier linkEmner:Matteo Salvini (politiker)|Italien|Norge|Læger Uden Grænser|NRK




