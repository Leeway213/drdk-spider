https://www.dr.dk/nyheder/udland/anklagere-vil-have-lang-faengselsstraf-til-tidligere-trump-advokat

UdlandAnklagere vil have lang fængselsstraf til tidligere Trump-advokatMichael Cohen tilstod i august, at han udbetalte penge til Stormy Daniels, som fik pengene for at tie stille.
Michael Cohen tilstod i august, at han havde foretaget store udbetalinger af penge til den tidligere pornostjerne Stormy Daniels 07.
dec.
2018 kl.
23.
31Bemærk: artiklen er mere end 30 dage gammelLæs opAnklagemyndighed går efter en lang fængselsstraf til præsident Donald Trumps tidligere advokat Michael Cohen.
Det skriver flere internationale medier.
Cohen tilstod i august, at han havde foretaget store udbetalinger af penge til den tidligere pornostjerne Stormy Daniels, som fik betaling for at tie stille om, at hun angiveligt har haft sex med præsidenten.
Han har også erklæret sig skyldig i en række andre kriminelle forhold, herunder brud på regler om kampagnefinansiering.
Desuden har Cohen tilstået at have løjet under en høring i Kongressen om Trumps planer om et Trump Tower i Rusland.
Cohen har samarbejdet med den særlige anklager i Rusland-undersøgelsen, Robert Mueller.
Ifølge planen skal Cohen modtage sin straf i New York City onsdag i næste uge.
Hans forsvarere mener ikke, at han skal i fængsel, fordi han vist stor samarbejdsvilje med anklageren og taget ansvar for sine handlinger.
Læs også:Trumps tidligere advokat erkender sig skyldig i at have løjet for Kongressen/ritzau/ReutersFacebookTwitterKopier linkEmner:Donald Trump (politiker)|New York|Rusland|Anklagemyndigheden|Kriminalitet




https://www.dr.dk/nyheder/indland/dansker-vinder-210688619-kroner-i-lotto

IndlandDansker vinder 210.
688.
619 kroner i lottoDanske Spil bekræfter, at en dansker har vundet over 210 millioner i Eurojackpot.
Kæmpegevinsten i Eurojackpot blev vundet  af en abonnements-kunde hos Danske Spil fra Kalundborg Kommune.
Af sandra Meinecke07.
dec.
2018 kl.
22.
09Bemærk: artiklen er mere end 30 dage gammelLæs opEn dansker har vundet 210.
688.
619 kroner i Eurojackpot.
Det bekræfter Danske Spil.
Den heldige vinder har nemlig fanget de fem rigtige vindertal samt to stjernetal og det gav fredag aften en præmiesum på over 210 millioner.
Danske Spil har endnu ikke haft kontakt med vinderen.
Men de har alle informationerne på personen, som er abonnements-kunde hos Danske Spil og fra Kalundborg Kommune.
-Det er bare helt fantastisk, at en dansker har vundet førstepræmien på over 210 millioner.
Tænk, at vi i Danske Spil har mulighed for at sende en person på juleferie og ind i 2019 som mangemillionær.
Jeg tror og håber, det bliver noget af en fest, skriver Pernille Mehl, adm.
dir i Danske Lotteri spil i en pressemeddelelse.
De største gevinster i danmarkshistorien:315.
009.
958 kr.
– Eurojackpot – uge 8, 2015 – Kvickly, 3000 Helsingør210.
688.
619 kr.
– Eurojackpot – uge 49, 2018- abonnement Kalundborg Kommune148.
183.
435 kr.
– Eurojackpot – uge 45, 2017- Spar Skallerup, Nordre Klitvej 35A, 9800 Hjørring140.
358.
416 kr.
– Onsdags Lotto – uge 33, 2016 – Q8 Service, Horsensvej 83-85, 7100 Vejle135.
177.
015 kr.
– Eurojackpot – uge 43, 2012 – Kiosken Herlev Sygehus, 2730 Herlev114.
000.
000 kr.
i Eurojackpot – Uge 1, 2017 – Super Brugsen, 3310 Ølsted63.
257.
880 kr.
i Eurojackpot – Uge 4,7 2017 – Super Brugsen, 4990 Sakskøbing56.
789.
170 kr.
– Onsdags Lotto – uge 34, 2013 – PLUS abonnement50.
000.
000 kr.
– Joker – uge 43, 2015 – 2000 Frederiksberg49.
937.
681 kr.
– Onsdags Lotto – uge 46, 2012 – Boulevard Kiosken, 4760 VordingborgRekordvinderen fra HelsingørI 2015 vandt en kvinde fra Helsingør over 315 millioner kroner – den største gevinst nogensinde i Danmark.
På det tidspunkt var det mere end en fordobling af den hidtil største gevinst vundet herhjemme.
Kvinden var kort inden blevet fyret fra sit arbejde.
Pengene blev blandt andet brugt på en strandvilla til hver af kvindens fem børn, hende selv og sin søster.
Efter råd fra økonomiske rådgivere blev mange af pengene investeret i fast ejendom, aktier og obligationer – som efter planen skulle kaste 12 millioner kroner af sig i rente hvert år.
Ejendommene er købt gennem et firma, hvor kvinden og hendes mand begge nu er direktører, og de har primært købt ejendomme i hjembyen Helsingør.
Gevinsten blev vundet på en Lotto-kupon, samtidig med at hun tømte den store Eurojackpot-pulje.
Leif og Aase vandt 114 millioner i ØrstedI 2017 stod ægteparret Leif og Aase Sommer frem, efter at de have vundet 114 millioner i lotto.
Ægteparret spillede i deres lokale Super Brugsen i Ørsted.
De to vindere har fortalt, at de delte en Breezer og sagde skål, da de havde fået bekræftet, at de havde vundet.
Samme nat sov de med vinderkuponen under hovedpuden.
- Vi skal bare leve stille og roligt.
Der bliver ikke ændret ret meget.
Der vil bare blive tænkt noget mindre over nogle ting, sagde Leif sidste år.
Det er et sjældent syn i Danmark, at nybagte Lotto-millionærer vælger at stå frem.
Men Leif Sommer har ikke været nervøs for det, selvom der nu står flere penge på hans bankbog, end der gør på de fleste andres.
- Der er mange, der har betænkeligheder for os.
Det har vi ikke selv haft.
Overhovedet.
Jeg har en teori om, at jo flere der kender os, jo flere passer på os, sagde han.
Læs også:Dansk ægtepar vandt 114 millioner kroner: Nu skal der købes nye tagrenderFacebookTwitterKopier linkEmner:Ekstra Bladet|Danske Spil|Helsingør|Økonomi|Gambling




https://www.dr.dk/nyheder/udland/merkels-afloeser-skal-stoppe-vaelgerflugt-efter-flygtningekrisen

UdlandMerkels afløser skal stoppe vælgerflugt efter flygtningekrisenFormanden for det tyske parti CDU skal have samlet sit parti, lyder det fra DR's Tysklands-korrespondent.
Det tyske regeringsparti CDU's nye formand, Annegret Kramp-Karrenbauer står over for lidt af en opgave.
Af Louise Brodthagen Jensen07.
dec.
2018 kl.
21.
42Bemærk: artiklen er mere end 30 dage gammelLæs opDet kan godt være, hun allerede er blevet kendt som "Mini-Merkel".
For hendes politik minder om kanslerens.
Og hun blev også kørt i stilling til sit nye job af Angela Merkel selv.
Men tidligere i dag slog den nye CDU-formand med det mundrette navn, Annegret Kramp-Karrenbauer, fast:- Folk ser mig som en kopi, mere af det samme.
Men jeg fortæller jer nu, at jeg står her som min egen person med egne holdninger.
Den første udfordring for den nyvalgte formand bliver i første omgang også at få samlet fløjene i sit parti, der har haft samlet sig om tre forskellige kandidater, som har kæmpet om at overtage formandsposten efter Angela Merkel.
Annegret Kramp-Karrenbauer sammen med modkandidaterne Jens Spahn (tv.
) og Friedrich Merz (th.
) efter hun i dag vandt formandsposten.
DR's Tysklandskorrespondent, Michael Reiter, forventer at se en moderat justering af CDU's politik i en mere borgerlig retning, men dog stadig med en mere midtsøgende kurs, end hvis formandsposten var gået til den liberalkonservative Friedrich Merz eller til nationalkonservative Jens Spahn.
Læs også:Merkels favorit overtager formandsposten for CDUVælgerflugt til begge siderOpgaven for AKK - som hun kaldes - bliver ikke mindst at få ryddet op efter Merkels udlændingepolitik, der i den grad har kastet partiet ud i et politisk stormvejr og ført til, at det har tabt vælgere til både venstre og til højre, til det stærkt indvandrekritiske Alternative für Deutschland.
- Mange af de konservative kernevælgere, som er gået til AfD i vrede og frustration over Merkels kurs i og efter flygtningekrisen, føler sig ekstremt provokerede af personen Angela Merkel.
Og især dem får AKK svært ved at overbevise om, at hun ikke bare er Merkels forlængede arm, siger Michael Reiter.
Utilfredsheden over Merkels udlændingepolitik er vokset og har sendt CDU's vælgere til det indvandringskritiske Alternative für Deutschland.
Kigger man mod netop det højrenationale AfD er der ikke megen hjælp at hente med den mission.
Umiddelbart efter valget af Annegret Kramp-Karrenbauer postede AfD-leder Alice Weidel et billede af sig selv med teksten "CDU har givet op.
Kramp-Karrenbauer: Merkel 2.
0".
Vanskelig balanceAnnegret Kramp-Karrenbauer har dog under den flere uger lange valgkamp forsøgt at lægge lidt afstand til Merkel, blandt andet ved foreslå at sende kriminelle udlændinge ud af Schengen og forbyde dem at vende tilbage.
Men i sit forsøg på at holde sammen på partiet, balancerer AKK på en knivsæg, forklarer Michael Reiter.
- Hvis hun flytter CDU i en mere indvandringskritisk retning eller i en mere traditionel konservativ retning, risikerer partiet, at de midtsøgende vælgere, der er mere venstreorienterede, flygter mod De Grønne.
Derfor skal hun nærmest gå i spagat for at appellere til begge grupperinger.
Tro kan bygge broDen 56-årige Kramp-Karrenbauer har ikke lagt skjul på, at hendes kristne tro er en vigtig del af hendes tilværelse, der blandt andet indebærer en daglig bøn.
C'et i CDU (Christlich Demokratische Union) er særligt vigtigt for hende, og netop her findes måske muligheden for at danne bro i partiet, lyder det fra Michael Reiter.
- Hun blev på partikongressen spurgt, om hvordan hun kunne appellere til miljøpartiet De Grønnes vælgere, og her talte hun om skabelsen og troen på, at jorden er noget, Gud har skabt, siger han og fortsætter:- Med sit udgangspunkt i de kristne værdier, der sætter familien i højsædet, kan hun måske med sin socialpolitik måske også appellere til den hårdtarbejdende arbejder- og middelklasse.
Så her er måske nogle fællesnævnere, som kan forene de konservative, siger han.
Kansler-klar i 2021AKK har været en del af CDU siden 1981 og tjente som ministerpræsident i Saarland, inden hun af Angela Merkel blev udnævnt som partiets generalsekretær i februar og nu sætter sig i formandsstolen.
Spørgsmålet er, om hun kommer til at overtage kanslerposten også.
- Angela Merkel og Annegret Kramp-Karrenbauer fortsætter formentlig i parløb frem mod 2021, hvor Merkel træder tilbage, selvom det ikke er helt tydeligt mejslet i sten som tidligere, siger Michael Reiter og fortsætter:- Jeg tror, AKK vil bruge de her tre år på at skærpe sin profil, blive mere kendt for tyskerne og finde nogle mærkesager, der kan gøre hende til Merkels efterfølger som kansler.
FacebookTwitterKopier linkEmner:Alice Weidel (politiker)|Angela Merkel (politiker)|Tyskland|Alternative für Deutschland|Valg og folkeafstemninger




https://www.dr.dk/sporten/fodbold/superliga/fc-midtjylland-cruiser-op-paa-foerstepladsen

SuperligaFC Midtjylland cruiser op på førstepladsenFC Midtjylland tilbageerobrede førstepladsen i Superligaen, da mestrene besejrede gæsterne fra OB med 3-0.
Af Morten Top07.
dec.
2018 kl.
21.
08 | opdateret 07.
dec.
2018 kl.
21.
56Bemærk: artiklen er mere end 30 dage gammelLæs opDer var inviteret til topbrag i 19.
spillerunde, da FC Midtjylland tog imod OB i Superligaen fredag.
Her endte et kynisk hjemmehold med at tage de tre point.
To mål i første halvleg og en tredje scoring i slutminutterne blev udbyttet for FCM, som besejrede OB 3-0.
Dermed overtog midtjyderne førstepladsen i ligaen fra FC København, men de to klubber har begge 41 point, og FCK har spillet en kamp færre.
Læs også:VIDEO FC Midtjylland slår Randers i chancerigt opgørMed nederlaget blev OB tredjepladsen inden weekendens resterende kampe.
Kampen blev indledt intenst og meget lige, da de to mandskaber blev fanget i den berømte kamp om midtbanen, men det ændrede sig efter 25 minutter.
Her bragte FCM sig foran 1-0, da et frispark blev headet videre til midterforsvareren Alexander Scholz, som headede bolden over OB-keeper Sten Grytebust.
Kort før pausen blev det så 2-0 til hjemmeholdet.
OB brænder straffeBrasilianske Evander så muligheden for et skud, men gæsternes målmand reagerede prompte på forsøget fra midtbanespilleren.
Den costaricanske angriber Mayron George blev i den efterfølgende situation nedlagt i feltet, og dommeren dømte straffe.
FCM-anfører Jakob Poulsen sparkede herefter sikkert bolden i nettet til 2-0.
Ti minutter inde i anden halvleg fik gæsterne et straffespark, da en FCM-forsvarsspiller havde hånden på bolden.
Læs også:VIDEO Formstærke OB fortsætter sejrsstime: Tættere på top trePå det efterfølgende straffe reddede FCM-keeper Jesper Hansen flot skuddet fra angriberen Nicklas Helenius.
Herefter pressede OB forsvarslinjen frem i et forsøg på at skabe chancerne for at komme tilbage i opgøret, men FCM stod stærkt i defensiven.
Til sidst i opgøret lukkede og slukkede FCM kampen med scoringen til 3-0, da den svenske back Joel Andersson bankede bolden i nettaget.
Kort efter blev FCM's forsvarsspiller Rasmus Nicolaisen sendt tidligt i bad, da han modtog sit andet gule kort og dermed en udvisning.
/ritzau/FacebookTwitterKopier linkEmner:FC Midtjylland|Fodbold|Odense Boldklub|Retsvæsen|Nicklas Helenius (fodboldspiller)




https://www.dr.dk/nyheder/viden/teknologi/nasa-jubler-fartoej-sender-lyd-hjem-fra-mars

TeknologiNASA jubler: Fartøj sender lyd hjem fra MarsFor første gang nogensinde er der optaget lyd på den røde planet.
Lyt med her.
Billede fra Mars taget med Insight.
Af Jens Andersen07.
dec.
2018 kl.
20.
22Bemærk: artiklen er mere end 30 dage gammelLæs opHvis man nogensinde har spekuleret på, hvordan der mon lyder på Mars, så har NASA’s Insight Mars Lander nu leveret (noget af) svaret.
Det ubemandede fartøj, der landede på den røde planet for lidt over en uge siden, har optaget lyden af vind mod fartøjets solcellepanel.
Det er første gang i historien, at der er optaget lyd fra en anden planets overflade.
- At opfange denne lyd er en ekstra bonus, siger Bruce Banerdt fra NASA's Jet Propulsion Laboratory.
- Men én af de ting, som Insight er sendt afsted for, er at måle bevægelse på Mars - og det inkluderer jo naturligvis bevægelse, der er skabt af lydbølger.
NASA har offentliggjort lydklippet fra Mars, og man skal skrue temmelig højt op for sine højtalere, hvis man vil høre lyden af Mars i sin rene form.
Den amerikanske rumfartsadministration har dog også været så venlige at lave en version, hvor lyden er blevet sendt et par oktaver op.
Lyt her (og lyt godt efter!
):Læs også:Minut for minut: 6 måneders Mars-rejse kulminerer i åndeløse seks minutterMere lyd på vejInsight landede på Mars den 26.
november efter en tur på godt og vel 480 millioner kilometer, der tog syv måneder at tilbagelægge.
Det er første gang, at et rumfartøj er landet på Mars siden 2012.
Mandag den 26.
november var en god dag at være på arbejde på NASA.
Her landede man for første gang siden 2012 et rumfartøj på Mars.
 Beviset for den succesfulde landing på Mars.
Insight-fartøjet sendte dette billede til NASA hjemme i Pasadena i Californien.
 Følelser fik frit løb, da Insight landede på Mars.
Nu er der også sendt lyd hjem.
 "I love my work!
".
Liv og glade dage efter landingen i november.
1 / 4Mandag den 26.
november var en god dag at være på arbejde på NASA.
Her landede man for første gang siden 2012 et rumfartøj på Mars.
1 / 4Beviset for den succesfulde landing på Mars.
Insight-fartøjet sendte dette billede til NASA hjemme i Pasadena i Californien.
2 / 4Følelser fik frit løb, da Insight landede på Mars.
Nu er der også sendt lyd hjem.
3 / 4"I love my work!
".
Liv og glade dage efter landingen i november.
4 / 4Fartøjet er sendt afsted for at gøre forskerne klogere på, hvordan planeter dannes og udvikler sig over milliarder af år.
Insight skal blandt andet analyse seismisk aktivitet og eventuelle marsskælv.
Tidligere har man bogstaveligt talt kun kradset i overfladen på Mars, men Insight vil kunne give - som navnet antyder - indsigt i, hvad der foregår i planetens indre.
Digitalt: En rejse til Mars' indreHerover kan du høre P1-programmet 'En rejse til Mars' indre'.
Efterlader lydoptagelserne fra Mars en undervældet, så kan man glæde sig til 2020, hvor NASA sender deres Mars 2020 Rover afsted mod den røde planet.
Den vil have to mikrofoner ombord og levere mere klare lydoptagelser.
FacebookTwitterKopier linkEmner:NASA|USA|DR P1|Youtube




https://www.dr.dk/nyheder/viden/teknologi/kina-har-sendt-sonde-til-manens-bagside

TeknologiKina har sendt sonde til månens bagsideSonde ventes at lande omkring nytår, hvor den vil udføre eksperimenter og udforske det ukendte terræn.
Kina har et erklæret mål om at blive en supermagt i rummet, og det kommer nu som det første til at udforske det ukendte terræn.
07.
dec.
2018 kl.
21.
22Bemærk: artiklen er mere end 30 dage gammelLæs opKina har for første gang nogensinde opsendt en sonde, der skal lande på månens mørke side.
Det rapporterer Kinas statslige medier.
Fartøjet skal studere de geologiske forhold på den ukendte side af månen.
Sonden Chang'e-4, der er navngivet efter månegudinden i kinesisk mytologi, blev opsendt med en Lange March 3B raket fra den sydvestlige provins Xichang tidligt lørdag (lokal tid), skriver det officielle nyhedsbureau Xinhua.
Den vellykkede opsendelse understreger Kinas ambitiøse rumprogram.
Landet har et erklæret mål om at blive en supermagt i rummet, og det kommer nu som det første til at udforske det ukendte terræn.
Opsendelsen lørdag var starten på en lang rejse for sonden, som ventes at lande omkring nytår, hvor den vil udføre eksperimenter og udforske det ukendte terræn.
Fredelige formålI 2013 landede Kina fartøjet Chang'e-3 på månen.
Tidligere havde fartøjet fløjet over den mørke side af månen, der aldrig kan ses fra Jorden, men intet har nogensinde landet på den.
Denne side er meget bjergrig.
Præsident Xi Jinping har gentagne gange understreget, at kineserne er til stede i rummet med fredelige formål for øje.
- Kina har gennem de seneste 10-20 år systematisk overtaget den rolle, som USA og Sovjetunionen havde med at være først til at udforske rummet i 1960'erne og 1970'erne, siger Jonathan McDowell, som er astronom ved Harvard-Smithsonian Center for astrofysik.
Kommunikationen med sonden, der lander på månens bortvendte side, skal ske via en satellit, der sendt ind i månens kredsløb.
Kinesiske medier skriver, at Chang'e-4 er blevet sendt til Aitken Basin i regionen ved månens sydpol, som er kendt som et særligt vanskeligt terræn.
Sonden skal gennemføre seks eksperimenter for Kina og fire for andre lande.
/ritzau/AFPFacebookTwitterKopier linkEmner:Kina|Xi Jinping (politiker)|USA|Smithsonian|Rusland




https://www.dr.dk/nyheder/udland/retsmode-indledt-huaweis-finansdirektor-mistaenkt-omga-sanktioner-mod-iran

HuaweiSe temaUdlandRetsmøde indledt: Huaweis finansdirektør mistænkt for at omgå sanktioner mod IranFinansdirektøren for den kinesiske techgigant er blevet anholdt i Canada med henblik på udlevering til USA.
Huaweis finansdirektør, Wanzhou Meng, er ankommet til et retsmøde i Canada.
(Foto: Stringer .
© Scanpix)07.
dec.
2018 kl.
21.
29Bemærk: artiklen er mere end 30 dage gammelLæs opHuaweis finansdirektør, Wanzhou Meng, er ankommet til et retsmøde i Canada, hvor der skal tages stilling til eventuel løsladelse mod kaution.
Finansdirektøren for den kinesiske techgigant er blevet anholdt i Canada med henblik på udlevering til USA.
Hun er datter af Huaweis grundlægger og er mistænkt for at have været med til at bryde USA's sanktioner.
Det fremgik ved retsmødets begyndelse, at hun er mistænkt for at have deltaget i transaktioner, hvor det globale banksystem blev anvendt for at undvige amerikanske sanktioner mod Iran.
Komplot mod finansinstitutionerUSA anklager hende for at have deltaget i et komplot mod en række finansinstitutioner.
Det har kilder tæt på sagen også tidligere sagt til Reuters i Washington.
USA har undersøgt, hvorvidt Huawei Technologies Ltd.
krænkede USA's sanktioner mod Iran siden 2016.
Kina siger, at Meng ikke har krænket nogle love i Canada eller i USA, og det har krævet hendes løsladt.
Meng blev anholdt, samme dag som præsidenterne for USA og Kina mødtes i Argentina og enedes om at udsætte en strid om handel i tre måneder.
Læs også:Canada afviser at være involveret i anholdelse af Huaweis finansdirektør/ritzau/ReutersFacebookTwitterKopier linkEmner:USA|Huawei|Canada|Iran|Kina




https://www.dr.dk/nyheder/kultur/frygteligt-eller-rart-radiovaert-droppede-modvilligt-sociale-medier-i-5-dage

Hvad bruger du din tid på?
Se temaKulturFrygteligt eller rart?
Radiovært droppede modvilligt sociale medier i 5 dageMaria Fantino fra 'Curlingklubben' på P3 gik med til at droppe sociale medier i fem dage.
Læs, hvad hun lærte, her.
Af Michael Ørtz Christiansen07.
dec.
2018 kl.
20.
00Læs opDet er med en vis frygt i øjnene, at Maria Fantino mandag morgen sletter sin Facebook-app.
Med udsigt til først at kunne downloade og bruge den igen fem dage senere.
Medværten på P3-programmet 'Curlingklubben' er heller ikke meget for at slette Instagram og Snapchat.
Men hvad gør man ikke for at levere public service?
- Min tilgang til det her er, at jeg ikke gider det, men det er en del af mit arbejde.
Jeg synes, at folk uden apps er irriterende.
De er svære at få fat på, siger 23-årige Maria Fantino.
Punktum.
Men når arbejdsgiveren nu beder en om at være med i et forsøg i en uge, hvor DR sætter fokus på unges brug af sociale medier, så hvorfor ikke tage den et lille skridt videre.
- Jeg vil også forsøge at lade være med at lytte til podcast.
Jeg har en teori om, at jeg er rigtig dårlig til at være alene, og at podcast er en løsning på det.
Jeg hører podcast, når jeg står op, når jeg har fri, og når jeg er alene.
Jeg har aldrig ro.
Jeg er aldrig alene, siger Maria Fantino.
- Når jeg kommer på sociale medier igen, kan også se, hvad jeg egentlig har brug for.
Har jeg for eksempel brug for at "second screene" hele tiden?
Det kunne været rart at nøjes med at se på en ting ad gangen.
Så meget for overvejelserne op til et projekt, der i læsende stund er afsluttet.
Dette er en dagbog fra fem hårde dage for en kvinde i sin måske bedste SoMe-alder.
Mandag: Tidlig FOMOMandag morgen slettede P3-værten Maria Fantino sine Instagram, Snapchat og Facebook-apps.
- Jeg har en lille smule FOMO (fear of missing out/frygt for at gå glip af noget, red.
) allerede nu.
Er der nogen, der har inviteret til en begivenhed, som jeg ikke ser?
Hvad går jeg glip af?
- Det er både rart og frygteligt ikke at kunne se, hvad der er på Instagram.
Jeg går og forestiller mig, at mine veninder laver alt muligt fedt.
- Det er virkelig irriterende ikke at kunne forevige minder og dele dem med andre.
Jeg har lært, at alt skal deles.
Det er underligt ikke at kunne gøre det.
Det er ikke nødvendigvis et blærerøvs-move.
Men du ved, hvis man ikke har billeder af det, så er det ikke sket.
Tirsdag: Maria falder (lidt) i- Jeg er rejst med tog fra Langå til København, fordi jeg skal til Mariah Carey-koncert.
Det er en tur på cirka fire timer, og der er intet at lave, når man ikke kan være på Instagram, Facebook eller Snapchat.
Jeg prøvede at sove, men det kunne jeg jo ikke hele vejen.
Så jeg hørte podcast.
Jeg gik ikke på sociale medier, men hørte altså podcast, som jeg havde sagt, at jeg ville forsøge at lade være med.
Det var for stenet bare at sidde og kigge ud ad vinduet.
- Jeg ville gerne have taget et billede eller to til den koncert, som jeg havde glædet mig rigtig meget til.
Men jeg var måske mere tilstede under koncerten.
Jeg kan godt selv være slem til at tænke på, hvornår det ville være bedst at filme under koncerter, og jeg lagde mærke til, at alle omkring mig var på mobilen.
Der var mange, der ikke lavede andet end at filme koncerten.
Onsdag: - Jeg savner at underholde mig selv- Det begynder at blive lidt kedeligt uden sociale medier.
Jeg kedede mig for første gang rigtigt i går, da vi var færdige med at forberede programmet.
Så plejer jeg at sidde med mobilen og være på Facebook, men det kunne jeg jo ikke.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
- Jeg synes heller ikke, at jeg bare kunne tage en bog frem, begynde at hækle eller gå en tur.
For det var jo egentlig meningen, at jeg skulle arbejde, selv om jeg var færdig og klar til at sende.
Så ville det være meget demonstrativt at gå en tur eller tage en bog frem.
- Mobilen er sådan lidt en mellemting, hvor det stadig kan se ud som om man arbejder, og så kan man jo stadig være sammen og tale sammen, selv om man bruger telefonen.
- Jeg savner at underholde mig selv, uden at det er så tydeligt.
Det er ikke til at holde ud, hvis det hele skal være seriøst.
Torsdag: Missede insta-øjeblikke- Jeg var i byen i går, og der var rigtig mange Instagram-øjeblikke, som jeg ikke kunne forevige.
Og så generer det mig, at jeg har alle mulige aftaler på Facebook, som jeg ikke kan tjekke op på.
Jeg føler mig ekskluderet fra fællesskabet, når jeg ikke er på Facebook.
- Jeg savner at kunne klare alt det praktiske, som der også er på sociale medier.
Og jeg savner at scrolle og være på Youtube.
Jeg kan ikke følge alle de interessante mennesker, der laver noget der.
- Der er en lytter, der har skrevet til os, at vi tror, at vi er åh så sociale, når vi er sammen på mobilen.
Det mener han ikke, at vi er, og han opfordrer os til at være sammen i virkeligheden.
Jeg tror, der er mange, især lidt ældre, der ikke forstår, hvor meget sociale medier betyder for unge.
Fredag: Maria i Facebook-fældenMaria Fantino brød sit SoMe-cølibat et kvarter for tidligt og gik på Facebook, inden fredagens udgave af Curlingklubben sluttede klokken 16.
- Jeg downloadede Facebook, Messenger og Instragram med det samme, jeg kunne, og så gik jeg på Instagram og tjekkede feeded.
Det var lidt kedeligt.
Så gik jeg på Facebook for at tjekke de videoer, der er blevet lagt på af Curlingklubben.
Der røg jeg i fælden lige med det samme og blev ledt videre til den næste video.
- Jeg synes ikke, det har været hårdt at være uden sociale medier, men det har været besværligt.
Jeg har været til besvær.
Det kan godt være, at de af mine venner, der ikke er på sociale medier, ikke er så stressede, men de er også besværlige.
- I forhold til podcast, så er jeg ikke blevet så meget klogere, for vi har været på tour med P3 og har haft meget travlt, så jeg er mest bare faldet omkuld på hotelværelset.
Jeg har ikke haft et roligt øjeblik.
- Efter det her forsøg har jeg tænkt mig at rykke Facebook ind på en mappe eller over på den anden skærmside på min telefon, for jeg har lagt mærke, at jeg i denne her uge tit tappede, der hvor Facebook plejer at være.
Jeg behøvede egentlig ikke at komme på Facebook, men tappede af ren vane.
Nu vil jeg prøve at gøre det lidt sværere for min tommelfinger.
- Men jeg synes ikke selv, jeg er dårlig til at håndtere sociale medier.
Jeg ved godt, hvornår det er ok, og hvornår det ikke er ok at være på.
Det er lidt sværere for ældre brugere, tror jeg.
- Jeg glæder mig til at gå på Youtube, når jeg kommer hjem.
FacebookTwitterKopier linkEmner:Facebook|Mariah Carey (musiker)|Instagram|København|Langå




https://www.dr.dk/nyheder/indland/46-aarig-kvinde-fik-nok-af-gamer-kaereste-smadrede-computer-med-koedhammer

Indland46-årig kvinde fik nok af gamer-kæreste: Smadrede computer med kødhammer Bagefter truede hun kæresten med, at han skulle lide samme skæbne som computeren.
Kvinden fik syv måneders fængsel for trusler og vold mod sin gamerkæreste samt trusler mod og tilsvining af politiet.
Af Stine Delfs07.
dec.
2018 kl.
19.
40Bemærk: artiklen er mere end 30 dage gammelLæs opDe fleste kender til følelsen af at være irriteret på kæresten af den ene eller anden grund.
Heldigvis er det de færreste irritationer, der udvikler sig til dødstrusler og slåskampe.
Det var dog præcis, hvad der skete for et kærestepar på Langeland i foråret - mere præcist den 24.
maj i år.
Og i går, torsdag den 6.
december 2018, faldt hammeren altså for den tiltalte kvinde i sagen.
Den 46-årige kvinde blev idømt syv måneders fængsel for dødstrusler og vold mod kæresten, samt trusler og fornærmende tiltale mod de politibetjente, som skilte parret ad.
- I retten forklarede den dømte kvinde, at hun var træt af, at kæresten altid sad og spillede computer og aldrig hjalp til med noget i hjemmet, siger anklageren i sagen, Anne Marie von Lowzow.
Kvinden var angiveliget så træt af situationen, at hun smadrede computeren med en kødhammer og bad kæresten om at forlade hjemmet.
Det gjorde kæresten meget vred, og parret endte derefter i håndgemæng.
- Jeg smadrer dig med kødhammerenDen 46-årige kvinde, som blev dømt i sagen, ringede til politiet, efter hun havde smadret computeren, fordi kæresten ikke gad at forlade hjemmet.
Da politiet ankom til adressen, hørte de kvinden true kæresten med at slå ham ihjel med kødhammeren.
De lå på det tidspunkt uden for hjemmet på en græsplane og tumlede rundt - med kødhammeren liggende ved siden af dem i græsset.
Efter politiet havde skilt parret ad, sparkede kvinden kæresten i hovedet.
Den vrede kvinde blev taget med af politiet, og derefter skulle hun have svinet dem til og truet dem med at spytte dem i hovedet.
Derfor er hun også tiltalt og dømt for det.
- Hun er blevet tiltalt for truslen om at slå kæresten ihjel med kødhammeren samt sparket i hovedet på kæresten, imens betjentene var der, siger anklageren i sagen.
Kæresten kom ikke alvorligt til skade, men dommens hårdhed blev afsagt på grund af kvindens tidligere domme.
- Jeg er godt tilfreds med dommen.
Den afspejler, at hun også tidligere er straffet for personfarlig kriminalitet, siger Anne Marie von Lowzow.
I de syv måneders fængsel, kvinden er blevet dømt til, indgår en retsstraf på 65 dage, hun tidligere har fået for vidnetrusler.
Forbrydelsen skete i en periode, hvor kvinden var prøveløsladt fra en tidligere dom.
Hun har været prøveløsladt i ét ud af to års fængselsstraf for den tidligere forbrydelse.
De 65 dage blev udløst på grund af den nye dom.
FacebookTwitterKopier linkEmner:Kriminalitet|Politi|Retsvæsen|Fængsler|Langeland




https://www.dr.dk/nyheder/indland/minister-om-kritik-af-nye-transportmidler-mange-ulykker-vil-stoppe-forsoegsordning

IndlandMinister om kritik af nye transportmidler: Mange ulykker vil stoppe forsøgsordningKritikere af nye forsøgsordning står i kø.
Men Ole Birk Olesen afviser kritik.
I det nye år kan man helt lovligt stille sig op på et elektrisk løbehjul og køre ud på cykelstien.
Arkivfoto Af Christine Hyldal og Marie Louise Hagemeister07.
dec.
2018 kl.
19.
32Bemærk: artiklen er mere end 30 dage gammelLæs opFra årsskiftet bliver det lovligt at suse af sted på motoriserede løbehjul, selvbalancerende køretøjer og motoriserede skateboards.
Det er et bredt flertal i Folketinget blevet enige om – kun Enhedslisten står udenfor.
Forsøgsordningen har fået blandt andet Sikker Trafik og Cyklistforbundet til at tale med store bogstaver, men kritikken bider ikke på transportminister Ole Birk Olesen (LA).
Fakta om forsøgsordningen for motoriserede løbehjul Kørsel med motoriserede løbehjul skal foregå på cykelstien.
Der gælder samme krav til lygter og reflekser for motoriserede løbehjul, som der gør til cykler.
Dog skal lygterne altid være tændt under kørsel på et motoriseret løbehjul – også uden for lygtetændingstiden.
Motoriserede løbehjul må i forsøgsordningen kunne køre maksimalt 20 kilometer/timen ved egen kraft.
Førere af et motoriseret løbehjul skal være fyldt 15 år.
Kilde: Transportministeriet- Det her er en god forsøgsordning, som vi vil køre i en ikke fastlagt periode.
Hvis det går mindre godt, kan forsøget stoppes – hvis det går godt, kan ordningen gøres permanent, siger han.
Hvad skal der til, for at forsøget stoppes?
- Det gør vi, hvis vi for eksempel kommer til at opleve en ulykkesfrekvens, der overstiger antallet af ulykker med lignende transportmidler.
Hvis for eksempel tre gange så mange kommer til skade på et el-løbehjul i forhold til på cykler, så må vi konstatere, at vi ikke vil fortsætte med ordningen, siger han.
Kan sagtens køre sammenKritikken fra organisationerne handler især om frygten for ulykker, i forvejen tæt pakkede cykelstier i de store byer og erfaringer fra Frankrig, hvor elektriske løbehjul har været involveret i uheld og sågar dødsfald.
Også trafikforsker Harry Lahrmann fra Aalborg Universitet er kritisk:- Det vil give flere ulykker og flere kvæstede.
Det hører vi allerede fra udlandet.
Der vil være dem, der glemmer at tage hjelm på, og dem, der vil køre i fodgængerfeltet.
Politikerne har selv lavet målet om, at der kun skal være 120 trafikdræbte i Danmark i 2020.
Det tal har vi allerede passeret, og det her vil formentlig gøre det værre.
Det må politikerne forholde sig til, siger han.
Men også den kritik preller af på transportministeren.
- Jeg ser ikke den store forskel på cykler og el-løbehjul.
De kan fungere fint sammen på cykelstien – det giver ikke mening kun at favorisere cyklen.
Man siger, at en cykel i gennemsnit kører 21 kilometer i timen, el-løbehjulene må max være indstillet til at køre 20 kilometer i timen, siger Ole Birk Olesen, der heller ikke giver meget for Dansk Cyklistforbunds argument om pladsmangel på cykelstierne.
Jeg ser ikke den store forskel på cykler og el-løbehjul.
De kan fungere fint sammen på cykelstienOle Birk Olesen, transportminister- Cyklistforbundet arbejder for, at der skal komme flere cyklister.
Og de fylder på cykelstierne, siger ministeren og fortsætter:- Hvis der kommer et nyt transportmiddel, som giver flere mulighed for at bevæge sig i byen, så bliver der mere trafik og dermed også flere ulykker, fordi flere skal transportere sig.
Det er bare ikke et argument for at forbyde det nye transportmiddel, hvis ikke det transportmiddel har en væsentlig højere risiko for ulykker end andre lignende transportmidler.
FacebookTwitterKopier linkEmner:Liberal Alliance|Ole Birk Olesen (politiker)|Cyklistforbundet|Ulykker|Frankrig




https://www.dr.dk/nyheder/indland/oekologi-vinder-frem-men-industrisvin-og-vandpumpede-kyllinger-er-bedre-klimaet

Klimatopmødet COP24Se temaIndlandØkologi vinder frem - men industrisvin og vandpumpede kyllinger er bedre for klimaetVi spiser mere og mere økologisk, selv om det udleder mere CO2 mere end konventionelle fødevarer.
Økologi vinder frem herhjemme og udgør nu - ifølge Nielsens Fødevareindeks, som viser salget i samtlige danske supermarkeder - næsten ni procent af dagligvaresalget.
Af Marie Sæhl07.
dec.
2018 kl.
20.
50Bemærk: artiklen er mere end 30 dage gammelLæs opEn lille flok smågrise tøffer hen over landmand Jesper Adlers mark.
Smågrisene bor på marken ved Nykøbing Sjælland sammen med godt 800 andre økologiske grise.
Men udover smågrisene er det ikke meget lyserødt, man kan få øje på i det høje græs.
Grisene har god plads.
I manges ører lyder det godt med grise, der har mulighed for at bevæge sig, men det har en bagside.
Økologi og dyrevelfærd koster nemlig mere på klimakontoen, end fødevarer produceret i et konventionelt landbrug.
- En konventionel gris står jo bare og kigger ind i en væg og bruger ikke noget energi, så den kan producere rigtig meget kød uden at få tilført særlig meget foder, forklarer Jesper Adler, da han viser rundt på sin gård, som han for godt 10 år siden lagde om til økologisk produktion.
Det har betydet, at hans grise bruger omkring 20 procent mere foder per kilo kød, de laver.
- Ja, jeg har forsøgt at sige til grisene, at de skal holde op med at lege, fordi det ikke er godt for miljøet, siger han med et smil.
Læs også:Økologisk landbrug buldrer frem: Ung landmand glæder sig over statsstøtteVarierer alt efter vareIfølge Jørgen E.
Olesen, der er professor ved Institut for Agroøkologi på Aarhus Universitet, er det svært at sætte fuldstændig faste tal på, hvor meget økologien er værre end det konventionelle.
Det kan både variere fra vare til vare, og der kan være stor forskel på, hvor gode de enkelte landmænd - både økologiske og konventionelle - er til at få det maksimale udbytte i deres landbrug.
På dansk mælk er der for eksempel ingen forskel mellem økologisk og konventionelt, men på andre varer udleder de økologiske varer mellem 20 og 60 procent mere.
Ud over de større fodermængder kræver de økologiske landbrug samtidig større arealer landbrugsjord for at producere samme mængder varer, og ifølge klimaforskerne er det ikke ligefrem mere landbrugsjord, men tværtimod skov, som kloden har brug for, hvis temperaturerne ikke skal fortsætte med at stige.
Læs også:Kenni kan ikke blive økologisk landmand: Markedet er mættetAlligevel vinder økologi frem herhjemme og udgør nu - ifølge Nielsens Fødevareindeks, som viser salget i samtlige danske supermarkeder - næsten ni procent af dagligvaresalget.
På samme måde vokser det økologiske landbrug år for år.
Alene sidste år med 13 procent, så det nu samlet set udgør godt en tiende af det danske landbrugsareal.
Uudnyttet potentiale i økologisk landbrugI Økologisk Landsforening anerkender man, at økologiske varer har et større klimaaftryk, men formand Per Kølster mener, det er forsimplet måde at se tingene på.
Både fordi økologi bidrager på en lang række områder, som det konventionelle landbrug ikke tager højde på.
De økologiske landmænd bruger færre sprøjtemidler og mindre medicin og derudover understreger Per Kølster, at de økologisk forbrugere også ofte er mere bevidste om at mindske madspil og spise mindre kød.
Han mener i stedet, at man burde se på, hvordan landbruget samlet set kan blive mere klimavenligt.
- Spørgsmålet er, hvordan flytter vi landbruget som helhed, og der har økologien en helt masse bud på at kunne blive bedre, siger Per Kølster.
Han mener, at der er et stort uudnyttet potentiale i at gøre økologiske landbrug mere effektivt med nye teknologi og metoder, da det ikke er her økologerne tidligere har lagt deres kræfter modsat de konventionelle landmænd.
Læs også:Regeringen ønsker milliard-boost til økologi: Vil have flere økologiske landmændJørgen E.
Olesen er enig i, at billedet ikke er sort/hvidt, men han fastholder, at hvis man kigger på det her og nu, så er økologi ikke det mest klimavenlige valg.
- Hvis man skal vælge økologisk, så skal man gøre det at dyrevelfærdsårsager, af bidrag til biodiversitet og andet, som økologien godt kan bidrage til på visse punkter.
Man skal ikke vælge det ud fra miljø og klima, siger Jørgen E.
Olesen.
- Det bedste for klimaet ville være en hurtigvoksende industrikylling, hvor kyllingekødet bagefter er pumpet op med noget vand, som ikke udleder CO2, siger han.
"Jeg gør det rigtige"Den økologiske landmand Jesper Adler fortryder ikke, at han i sin tid omlagde til økologisk landbrug.
Tankegangen om 'lidt men godt' er vejen frem, mener han.
- Jeg synes, at jeg gør det rigtige, siger han.
- Og der er en tendens i Europa til at vi skal en anden vej.
Miljøet kan simpelthen ikke holde til at vi spiser så meget kød.
Hvis vi skal have den økologiske tankegang, er vi nødt til at tage to tredjedele af grisene væk.
Og så skal vi give det en højere værditilvækst, siger han.
FacebookTwitterKopier linkEmner:Økologi|Landbrug|Økologisk Landsforening|Aarhus Universitet|Nykøbing Sjælland




https://www.dr.dk/nyheder/indland/kritikere-af-motoriserede-loebehjul-og-skateboards-det-er-helt-uansvarligt

IndlandKritikere af motoriserede løbehjul og skateboards: Det er helt uansvarligtEt bredt flertal i Folketinget indfører forsøgsordning på cykelstierne fra årsskiftet.
En mand og en kvinde kører på et lejet el-løbehjul i Madrid, Spanien.
Af Christine Hyldal og Marie Louise Hagemeister07.
dec.
2018 kl.
19.
08Bemærk: artiklen er mere end 30 dage gammelLæs opFra 1.
januar kan motoriserede løbehjul, selvbalancerende køretøjer og motoriserede skateboards suse afsted på cykelstierne - helt lovligt.
Det har et bredt flertal i Folketinget besluttet i går på på et møde i Transport-, Bygnings- og Boligudvalget - og dermed er der grønt lys for forsøgsordningen for de eldrevne køretøjer fra årsskiftet.
Men ikke alle er lige henrykte for den udvikling.
Flere organisationer siger til dr.
dk, at forsøgsordningen er "helt uansvarlig".
Reaktioner på forsøgsordningenMogens Kjærgaard Møller, adm.
direktør i Rådet for Sikker Trafik:- Vi synes, det er en ualmindelig dårlig idé.
Mange af de her køretøjer kan bedst karakteriseres som legetøj, og nu skal de ud i en meget hidsig trafik.
Vi er slet ikke i tvivl om, at det vil få fatale konsekvenser.
Det er meget uigennemtænkt.
Fakta om forsøgsordningen for motoriserede løbehjul:Kørsel med motoriserede løbehjul skal foregå på cykelstien.
Der gælder samme krav til lygter og reflekser for motoriserede løbehjul, som der gør til cykler.
Dog skal lygterne altid være tændt under kørsel på et motoriseret løbehjul – også uden for lygtetændingstiden.
Motoriserede løbehjul er - ligesom den almindelige cykel - underlagt færdselslovens almindelige agtsomhedskrav og regler om, at man i trafikken skal tilpasse hastigheden til forholdene med særligt hensyn til andres sikkerhed.
Motoriserede løbehjul må i forsøgsordningen kunne køre maksimalt 20 kilometer i timen ved egen kraft.
Førere af et motoriseret løbehjul skal være fyldt 15 år.
Klaus Bondam, direktør for Cyklistforbundet:- Der er store problemer forbundet med at få de køretøjer ud på cykelstierne i de større byer.
Der er i forvejen kamp om pladsen, og det gælder ikke kun i København.
Samme udvikling ser vi i Aalborg, Aarhus og Odense.
Derfor vil de nye transportformer skabe en masse utryghed og ulykker, og derfor er vi nervøse.
Frank Davidsen, underdirektør i DTL, Danske Vognmænd:- Vi synes, det er en rigtig dårlig idé.
Vi frygter, at der vil komme nogle helt andre typer af alvorlige ulykker, som vi kunne have undgået ved ikke at tillade de nye køretøjer.
Anne Brix Christiansen, formand for Fodgængerforbundet:- Der er mange steder, hvor cyklister og fodgængere kun er adskilt af en hvid streg eller noget forskellig belægning.
Når de nye køretøjer kommer til at bevæge sig ind i de områder, mener vi, at det er ganske uansvarligt.
Det kommer til at gå ud over ældre mennesker og folk med barnevogne.
Det er heller ikke sikkert, at de nye køretøjer vil kunne mærke, at belægningen nogle steder er anderledes, og at de dermed bevæger sig ind på et fodgængerområde.
Formanden for Færdselssikkerhedskommissionen, transportordfører Kim Christiansen (DF):- Jeg vil hellere have, at vi lovregulerer området frem for at vende det blinde øje til.
Vi kan også vælge at forbyde de nye eldrevne køretøjer, men jeg tror, de kommer til at ligge under mange juletræer i år.
Jeg tror, de er kommet for at blive.
Hvorfor frygter I flere ulykker?
Mogens Kjærgaard Møller, Rådet for Sikker Trafik:- Især de selvbalancerede køretøjer, som kan køre 20 kilometer i timen på cykelstierne, hvor der i forvejen er voldsom trafik, vil uvægerligt føre til flere ulykker.
Jeg håber, jeg tager fejl, men hvis vi kigger mod Frankrig, som har tilladt de motoriserede løbehjul, har der været masser af uheld.
Læs også:Franskmændenes nye transportform er grøn, hurtig - og farligKlaus Bondam, Cyklistforbundet:- Jeg kan ikke lægge hovedet på blokken og sige, at der vil ske flere ulykker.
Men jeg er bekymret.
Hvis man ser mod Paris, er der sket flere alvorlige uheld og endda dødsfald.
Også i San Francisco er der problemer.
Frank Davidsen, DTL, Danske Vognmænd:- Der vil komme større trafiktæthed og en ny type af trafikanter, som vil forstyrre trafikbilledet.
Det, frygter vi, er en dårlig cocktail i forhold til antallet af ulykker.
Anne Brix Christiansen, Fodgængerforbundet:- Jeg kan ikke se, hvordan vi kan undgå det.
Og der er et kæmpe mørketal, for det er slet ikke alle uheld, der bliver registreret som uheld.
Hvis man ikke ringer efter politi og ambulance, findes uheldet ikke i statistikken – og jeg er bekymret for, at mørketallet vil blive endnu større efter 1.
januar.
Kim Christiansen (DF), Færdselssikkerhedskommissionen:- Vi ved reelt ikke, om der kommer flere uheld.
Men det er jo netop også på grund af sikkerheden, at vi stiller krav om alder, hjelm, og at løbehjulene skal være af en bestemt kvalitet.
- Bliver det mindre farligt ved, at vi lader være med at lovgive?
Jeg ved ikke, om de motoriserede løbehjul eller de elektriske ladcykler er mest farlig.
Man skal stoppe hysteriet i det her og kigge på, om det ikke er bedre, at vi lovregulerer.
Skal vi ikke være mere åbne for nye måder at bevæge os på i trafikken?
Mogens Kjærgaard Møller, Rådet for Sikker Trafik:- Vi skal ikke være bagudskuende, men politikerne skal også styre udviklingen og ikke lade sig forføre af den.
Jeg synes, det ligner en forførelse, hvor man kaster alle mulige typer af køretøjer ud på cykelstierne og kørebanen.
Klaus Bondam, Cyklistforbundet:- Jo, selvfølgelig skal vi det.
Men vi skal også være åbne overfor, at veje og byer kan indrettes på andre måder.
Måske skal der være restriktion på antallet af biler, eller fartgrænsen skal ned.
Cykelstien er blevet en trafikal skraldespand, hvor alt det, der ikke skal være på vejen eller på fortovet, bliver placeret.
- Hvis cykelstierne bliver gjort bredere, går det ud over bilisterne – og det er Ole Birk Olesen ikke meget for.
Læs også:Ulovlige elløbehjul fjernes fra gaden i KøbenhavnFrank Davidsen, underdirektør i DTL, Danske Vognmænd:- Selvfølgelig skal man være åben over for den nye teknologi, men det ændrer ikke på, at vi er bekymrede for, hvad det vil betyde for sikkerheden.
Vi er ikke de eneste, og vi mener, at politikerne burde have lyttet mere til os.
Anne Brix Christiansen, Fodgængerforbundet:- Jo bestemt, men det skal ikke gå ud over de svageste trafikanter.
Jeg tror dog ikke, at det kommer til at gå ud over fodgængere, hvis de nye køretøjer bliver på cykelstien – men vi ser, at cyklister kører op på fortovet, når trængslen er størst.
Jo flere køretøjer, jo flere ulykker.
Hvordan øger vi sikkerheden med de nye køretøjer i trafikken?
Mogens Kjærgaard Møller, Rådet for Sikker Trafik:- Vi skal informere så meget som muligt og appellere til forældre, så de er bevidste om de risici, der er ved at køre på et skateboard, der kører hurtigt og ikke har en bremse.
Forældrene skal tage en lang snak med deres børn og vurdere, om det er et køretøj, der er nødvendigt.
Klaus Bondam, Cyklistforbundet:- En mulighed kan være, at der skal anlægges bredere cykelstier, hvor der både er en langsom- og en hurtig bane.
Vi har ikke været indkaldt til møder om den nye forsøgsordning, og vi er kede af hele måden, som det hele er foregået på.
Frank Davidsen, underdirektør i DTL, Danske Vognmænd:- Vi skal fortsat gøre folk opmærksomme på, at de skal holde øje i trafikken.
Og så skal vi gøre vores vognmænd og deres chauffører opmærksomme på en ny type trafikanter.
Og så kan vi kun krydse fingre for, at der ikke kommer nogle ulykker med tragiske dødsfald til følge.
Anne Brix Christiansen, Fodgængerforbundet:- I Holland har man gjort en del i forhold til at adskille cyklister og fodgængere.
De her nye køretøjer kommer forhåbentlig aldrig op på fodgængernes areal – men hvis det bliver rigtig slemt på cykelstierne, så kommer folk op på fortovet.
Kim Christiansen (DF), Færdselssikkerhedskommissionen:- Det gør vi ved at stille nogle krav.
Men det er klart, at jo flere køretøjer, der kommer, så øger vi selvfølgelig altid risikoen for ulykker.
Jeg synes derfor, at det er vigtigt, at Rådet for Sikker Trafik oplyser om, at køretøjerne ikke er legetøj.
Transportminister: Der er altid en risikoDet kan godt være, at nye transportmidler vil være lig med mere trængsel, siger transportminister Ole Birk Olesen (LA).
Men det betyder ikke, at forsøgsordningen er nogen dårlig idé, siger han og fortsætter:- Man skal lige huske, at alle partier på nær Enhedslisten synes, at forsøgsordningen er en god idé, siger han.
- Hver eneste gang man bevæger sig ud af døren og ud i trafikken, så er der en risiko forbundet med det.
Det gælder, uanset om man går på sine egne ben eller sætter sig på en cykel eller knallert.
Kun Enhedslisten er imod•Et bredt flertal bestående af Venstre, Konservative, LA, DF, Socialdemokratiet, De Radikale, SF og Alternativet har bakket op om, at motoriserede løbehjul, elbalancerende køretøjer og motoriserede skateboards bliver lovliggjort på de danske cykelstier i en forsøgsordning fra januar 2019.
FacebookTwitterKopier linkEmner:Cyklistforbundet|Trafik|Fritidsaktiviteter|Enhedslisten|København




https://www.dr.dk/musik/alex-vargas-efter-droemmen-gik-i-opfyldelse-vil-i-have-en-bajer-eller-noget-drenge

MusikAlex Vargas efter drømmen gik i opfyldelse: Vil I have en bajer eller noget, drenge?
Der var nerver på, før Alex Vargas skulle optræde i Operaen i København.
Vi var med ham timen op til, han gik på scenen.
Af Tekst: Agnete Schlichtkrull, Marie Søndergaard og Foto: Agnete Schlichtkrull07.
dec.
2018 kl.
19.
30Bemærk: artiklen er mere end 30 dage gammelLæs opNervøsitet.
Udstrækning.
Hop på stedet.
Det var en drøm, der gik i opfyldelse for Alex Vargas, da han i søndags optrådte i Operaen i København.
- Jeg har drømt om at spille i Operaen, siden jeg fik at vide, at det ikke kun var for klassisk musik.
Og efter at have gjort det, er det absolut min intention at vende tilbage, siger Alex Vargas efter showet.
Lyt til nummeret 'Now That I Think About It', som Alex Vargas har skrevet om sin far, herunder:Alex Vargas - Now That I Think About ItTimen op til showstartHvad går der gennem hovederne på artisterne, lige før de går på scenen?
Hvilke ritualer skal de igennem, og hvordan har nerverne det mon?
I fotofeature-serien 'Timen op til' følger vi artister og bands i 60 minutter før, de går på scenen til en koncert.
Læs om Alex Vargas her: Alex Vargas efter drømmen gik i opfyldelse: 'Vil I have en bajer eller noget, drenge?
'Læs om den svenske sangerinde Tove Styrke her: 'Jeg vil kunne vågne hver morgen og selv bestemme, hvem jeg vil være'Men den store milepæl i karrieren var samtidig et show, der betød ekstra nervøsitet for den rutinerede sanger og sangskriver.
- Jeg var nervøs.
Mere end jeg plejer, men jeg nød alt, hvad det bragte.
Det var en meget betydningsfuld aften for mig, siger han.
Dr.
dk fulgte Alex Vargas i timen op til, han gik på scenen i Operaen.
Følg med herunder.
20.
40: Det er Alex Vargas' ven, Rhys Lewis, som varmer op.
Alex står backstage og lytter.
1 / 1421.
00: Der står stadig mad fremme, som Alex Vargas typisk spiser to til tre timer før showstart.
Han foretrækker noget, der ikke ligger for tungt i maven, men det kan være svært, når der er fristelser.
- Drømmekagen!
Er du klar over, hvor godt den smager?
2 / 1421.
08: Nervøsiteten begynder at melde sig.
- Det varierer meget, hvor nervøs jeg er, men det show, vi turnerer med nu, kræver meget af hele holdet, og det kan mærkes på nerverne før showstart.
Det ser jeg dog som en positiv ting.
Det er ikke fornuftigt at stole blindt på rutinens togbane.
Pludselig bliver du smidt af sporet i et sving, du ikke så komme.
3 / 1421.
10: Felix Ewert spiller trommer for Alex Vargas.
Han begynder at varme arme og stikker op en times tid før koncerten.
Han kan slå op til 16 slag i sekundet.
4 / 1421.
13: Der er under en halv time til, at Alex Vargas og bandet skal på scenen.
5 / 1421.
16: - Min far har den samme tatovering.
Han fik den, da han var ung, så jeg har altid beundret den som knægt.
Jeg fik den selv i en meget ung alder.
Jeg tror, jeg var 18.
På det tidspunkt tror jeg mest af alt, det handlede om at komme tættere på ham, efter han var flyttet til Californien.
6 / 1421.
18: Der snakkes om de hemmelige og allerbedste spillesteder i London.
Om rygepolitik og priser på cigaretter.
Og om turnéen.
7 / 1421.
20: Alex Vargas har ikke faste ritualer, før han går på scenen, men han forsøger altid at få strukket ud.
- Jeg prøver at få strukket hals og bryst ud som et minimum.
Jeg har mange spændinger i mine skuldre, som også sætter sig i de områder.
8 / 1421.
30: Rastløsheden kommer snigende.
Der er kun ti minutter til showstart.
9 / 1421.
31: Alex Vargas har købt nye sko til koncerten i Operaen.
Men han har et par ekstra med for en sikkerheds skyld.
- De nye sko har den perfekte størrelse.
Eller hvis jeg har blå tæer bagefter, så har de ikke.
.
.
Jeg tror, jeg skal have de andre med bag scenen.
10 / 1421.
37: - Kom, nu skal vi ind og ha' det sjovt og hygge os.
11 / 1421.
39: To døre og få meter væk ligger scenen.
Men her backstage er der lige tid og plads til et par hop på stedet, inden det hele ruller.
12 / 1421.
40: Bandet er gået på scenen, men Alex Vargas' belt pack dør, lige inden han skal på.
Der er 10 sekunders panik, inden den bliver udskiftet.
13 / 1423.
20: Efter koncerten har Alex Vargas behov for at tænke showet igennem.
Og så fejre det!
- Vil I have en bajer eller noget, drenge?
14 / 14FacebookTwitterKopier linkEmner:Alex Vargas (musiker)|Det Kongelige Teater|Opera




https://www.dr.dk/nyheder/regionale/fyn/oksekoedspoelse-med-aeblemost-og-syltet-spidskaal-med-aebletern-gourmet

FynOksekødspølse med æblemost og syltet spidskål med æbletern: Gourmet-hotdoggen er kommet til FynBedre kvalitet og flere lokale råvarer har fået fynske leverandører til at gå sammen om alternativ fastfood.
Her ser du svaret på en fynsk gourmet hotdog - den såkaldte "snapper".
Af Anne Mette Dam Thrane og William Sonne Kaalø07.
dec.
2018 kl.
19.
00Bemærk: artiklen er mere end 30 dage gammelLæs opDer er den fynske brunsviger, den fynske rygeost og nu også den fynske "snapper"?
Snapperen er en pølse med et brød omkring, men ikke som en almindelig hotdog.
Det er en såkaldt fynsk gourmet hotdog, som præsenteres af Destination Fyn på H.
C.
Andersens Julemarked i Odense i dag.
Facts om "snapperen"En snapper består af noget brød rundt om en oksekødspølse med æblemost i, og så er der topping af syltet rød spidskål, som er rørt op med frisk mayonaise og dertil grønt syltet spidskål med æbletern og rugbrødscrunch.
Pølsen leveres af Nørre Søby slagteren, brødet af Rises og toppingen af Thaisen Hus.
Følgende attraktioner er med i projektet: Odense Zoo, Egeskov Slot, Bøsøre Camping, Havnegrillen i Assens, Gorillaparken i Svendborg.
Prisen for en snapper er endnu ikke fastlagt.
Det er planen, at de nævnte attraktioner har snapperen på menukortet fra forår/sommer 2019.
Kilde: Destination FynIdéen om en hotdog i gourmet-klassen opstod efter et ønske fra de fynske attraktioner om at servere noget mad, der havde en bedre kvalitet og var mere lokal end deres normale fast-food udvalg.
- Vi har så mange gode råvarer, så det vil vi gerne have bredt mere ud.
Når man er på farten, og man besøger Odense Zoo eller er på campingpladser og gerne vil have noget god mad, så kan man få et reelt smagfuldt måltid her, siger Laura Raidla fra Destination Fyn.
En snapper er som sagt ikke en klassisk hotdog.
Den består af noget brød rundt om en oksekødspølse med æblemost i, og så er der topping af syltet rød spidskål, som er rørt op med frisk mayonaise og dertil grønt syltet spidskål med æbletern og rugbrødscrunch.
I dag smagstestes snapperen, inden den kommer på menukortet hos flere forskellige attraktioner på Fyn til sommer.
- Vi er ude at finde ud af i dag, om folk kan lide smagen, og hvis de ikke kan det, så må vi hjem i køkkenet og arbejde videre med den, og hvis de godt kan smagen, så skal vi finde ud af, hvor den skal ligge prismæssigt, fortæller Laura Raidla.
Oksekødspølser med æblemost.
 Smagsprøver på snapperen.
 Topping til snapperen.
 I dag var det muligt at smage på snapperen, men den kommer først på menukortene til sommer.
1 / 4Oksekødspølser med æblemost.
1 / 4Smagsprøver på snapperen.
2 / 4Topping til snapperen.
3 / 4I dag var det muligt at smage på snapperen, men den kommer først på menukortene til sommer.
4 / 4En af dem, som fik en smagsprøve på snapperen på det odenseanske julemarked, var Gitte Adamsen fra København.
- Jeg synes, den smager rigtig godt.
Der er lidt mere gods i end i en almindelig hotdog, siger hun.
Udover snapperen er det planen, at flere nye retter skal komme til på sigt.
FacebookTwitterKopier linkEmner:Fyn|Odense|Fødevarer|H.
C.
Andersen (forfatter)|Odense Zoo




https://www.dr.dk/nyheder/udland/portraet-tidligere-fox-vaert-med-begraenset-erfaring-er-trumps-fn-kandidat

UdlandPortræt: Tidligere Fox-vært med begrænset erfaring er Trumps FN-kandidatPræsidenten anklages for at vægte skærmtække over viden om udenrigspolitik.
Heather Nauert i sin nuværende rolle som talskvinde for udenrigsministeriet.
Af Jakob Busk Olsen07.
dec.
2018 kl.
18.
53Bemærk: artiklen er mere end 30 dage gammelLæs opUSA's præsident, Donald Trump, har fundet sin kandidat til det normalt indflydelsesrige job som USA's FN-ambassadør.
Trump peger på den 48-årige talskvinde i udenrigsministeriet, Heather Nauert, som afløser for Nikki Haley, der forlader posten ved årsskiftet.
Det skriver han på Twitter.
Heather Nauert skal godkendes i det amerikanske overhus, Senatet, hvor analytikere forventer en hård modtagelse.
I modsætning til de fleste af forgængerne i FN-jobbet kan Nauert nemlig ikke fremvise en lang liste over sine meritter i udenrigstjenesten.
Nikki Haley har fået ry for at være en markant FN-ambassadør, der ikke altid følger Donald Trumps "America First" politik.
Vært på Trumps yndlingsprogramFaktisk optræder netop det punkt først på hendes cv i april 2017, da hun blev blev ansat i det amerikanske udenrigsministerium som talskvinde.
Før det havde Heather Nauerts haft en karriere som tv-journalist - primært for den konservative tv-station Fox News.
Her var hun blandt andet vært på morgen-tv-showet Fox & Friends, der er kendt som Donald Trumps yndlings-tv-program.
I udenrigsministeriet havde Heather Nauert det svært, mens Rex Tillerson var udenrigsminister, skriver Washington Post.
Han modsatte sig for eksempel, at hun tog med på udenlandsrejser.
Heather Nauert i selskab med udenrigsminister Mike Pompeo på en rejse til Mellemamerika.
Men da Mike Pompeo overtog posten, rykkede Nauert ind i ministeriets indercirkel og bestred endda midlertidigt jobbet som viceminister for offentligt diplomati og offentlige anliggender - den fjerdehøjeste post i ministeriets hieraki.
Flere af Donald Trumps ansatte her en fortid på tv-stationen Fox News:•National sikkerhedsrådgiver John Bolton har været kommentator hos Fox.
•Det samme har Mercedes Schlapp, som nu er leder af strategisk kommunikation i Det Hvide Hus.
•Vicestabschef i Det Hvide Hus Bill Shine var tidligere topchef for Fox News.
Hård medfartSiden nomineringen af Heather Nauert blev lækket til pressen, har både hun og Donald Trump fået en ret hård medfart i medierne.
Bloomberg, der var først med historien, skriver, at Nauert vil blive udsat for en hård kamp i Senatet, hvor hun blandt andet vil skulle forsvare den amerikanske regerings generelle "hån mod internationale organer" - blandt andet FN.
Mediet ser valget af den tidligere tv-journalist som et udtryk for, at Trump-regeringen ønsker en "mindre dominerende" FN-ambassadør, end det har været tilfældet med Nikki Haley.
Avisen New York Times siger på samme måde, at Trumps valg antyder, at han ønsker en FN-ambassadør, som "ikke nødvendigvis vil spille en stor rolle i at lave politikken, men i stedet indtage en højtprofileret rolle i at sælge den til verden.
"Kollegaerne hos Washington Post konstaterer, at en "udenrigspolitisk novice" nu kan få ansvaret for at tale USA's sag på et særdeles kritisk tidspunkt i landets forhold til omverdenen.
Avisen nævner stigende pres på Iran, kritik af Nato-partnere, opretholdelse af økonomiske sanktioner mod Nordkorea og stålsat støtte til Israel som nogle af de opgaver, der venter på en kommende FN-ambassadørs skrivebord.
"Russofobisk"I den helt anden ende af medielandskabet får Heather Nauert endnu hårdere kritik af nyhedsmediet Russia Today (RT), der er finansieret af den russiske stat.
RT skriver, at Trump måske føler en slags slægtskab med Nauert, fordi hun (også) er "en tv-stjerne med begrænset politisk erfaring".
Det russiske medie har tidligere kaldt Nauert for "russofobisk" og lavet en liste over alle de gange, hun som talskvinde for udenrigsministeriet har kritiseret Rusland.
FacebookTwitterKopier linkEmner:Donald Trump (politiker)|Mike Pompeo (politiker)|USA|Fox News|Udenrigspolitik




https://www.dr.dk/nyheder/vejret/der-er-lys-enden-af-weekenden

VejretDer er lys for enden af weekendenWeekenden bliver våd og blæsende, men solen vinder til sidst.
Ind mellem weekendens byger, vil solen også kigge frem.
Af Nina Bendixen07.
dec.
2018 kl.
18.
10Bemærk: artiklen er mere end 30 dage gammelLæs opI vand står urt og busk i skjul.
Regnen har startet weekenden med et plask, og nogle steder er der faldet omkring 18 millimeter regn det seneste døgn.
Mest i Jylland.
Jørgen Faber har sendt os dette billede med en advarsel om de bløde, våde rabatter efter dagens regn.
Lørdagen bliver knap så våd, til gengæld skrues der op for vinden, som over land vil blæse med en frisk vind om formiddagen, og om eftermiddagen med en jævn til hård vindstyrke fra vest og sydvest.
Ved kysterne kommer vi snildt op på en kuling og der kan komme kraftige vindstød.
Læs også:2018 slår 71 år gammel vejrrekord - det mest solrige år i DanmarkEt solstrejf i en vandpytDer kommer byger, som kan være med hagl måske endda torden, men de fleste vil få dem som regnbyger, og ind imellem bygerne, vil solen også kigge frem.
Men egentligt solskin skal vi vente til søndag og mandag på at få.
Temperaturen vil både nat og dag ligge mellem 4 og 8 grader.
FacebookTwitterKopier linkEmner:Vejret|Jylland




https://www.dr.dk/nyheder/viden/klima/daarlig-klima-samvittighed-saadan-koeber-du-din-flyvetur-lidt-groennere

KlimaDårlig klima-samvittighed?
Sådan køber du din flyvetur lidt grønnereMarkedet for CO2-kompensation er lidt af en jungle.
Her får du tips til, hvordan du kan købe udslippet fra din flyvetur tilbage.
Flyver du på ferie?
Så skal du måske reservere lidt feriepenge til at rette op på miljøet.
(FOTO: © Charles Platiau / Reuters/Scanpix ) Af Nanna Bliksted Lange07.
dec.
2018 kl.
18.
31 | opdateret 19.
apr.
2019 kl.
07.
00Bemærk: artiklen er mere end 30 dage gammelLæs opDe ti danske spidskandidater til Europa-Parlamentsvalget er uenige om, hvorvidt der skal indføres fælles europæisk klimaafgift på flyveture.
Seks ud af ti siger nej tak.
I dag har næsten halvdelen af EU's medlemslande en eller anden form for afgift på flybilletterne.
I Danmark har vi ingen ekstra afgift, som passagerne skal betale, når de køber deres flybillet.
Men hvis sommerferieplanernes flyverture giver dig klima-kvaler, behøver du ikke vente på, at politikerne når til enighed, der er nemlig flere måde, du selv kan kompensere for din CO2-udledning.
En idé kunne måske være at købe dig til bedre klimasamvittighed - for eksempel ved at investere nogle hundrede kroner i en ny skov i Sydamerika.
Læs også:Europæisk klima-NGO kritiserer Danmark for ikke at have flyafgifter1CO­­­2-kompensationMåske har du allerede fået et tilbud fra dit flyselskab om at købe CO­­­2-kompensation?
Her er Turistbyen Hammamet i Tunesien.
Hvis du allerede har købt billetten til ferien sydpå, har du måske endda fået et tilbud fra dit flyselskab om at købe CO­­­2-kompensation.
CO­­­2-kompensation – også kendt som CO­­­2-aflad – går ud på at betale for den mængde CO2, du har brugt ved for eksempel at rejse med fly.
Det kan flyselskaberne for eksempel gøre ved at investere i grøn energi, et stykke skov eller noget andet, der vejer op for den CO2, du har brændt af på turen.
2Tag et fly og køb en skov – men ikke hos flyselskabetIfølge eksperten finder der ikke CO2-kompensationsprojekter i Danmark, så hvis du vil rette op på dit eget CO2-forbrug, må du kigge mod udlandet.
For eksempel kan du støtte genopretning af skov og vådområder i Sydamerika eller projekter med solenergi.
Men ifølge den grønne tænketank Concito, så er den mængde CO­­­2, du kan købe dig til hos flyselskaber, ofte for lille i forhold til hvad din flyrejse udleder – og så kan det være svært at se præcist hvilke projekter dine penge går til.
Hvor meget CO2 koster en flyvetur?
Hvis du vil regne ud, hvor meget CO2 du skal betale for for at tage en flyvetur, kan du benytte dig af hjemmesiden atmosfair.
de.
Hvis du for eksempel tager en flyvetur fra Københavns Lufthavn til Bangkok i Thailand og tilbage igen, forbruger du ifølge atmosfair.
de omkring seks tons CO2.
Via Gold Standard kan du investere de seks tons i ny skov i Panama for 18 dollars pr.
ton - i alt kommer det til at koste 710 kroner for alle seks tons.
Du kan også vælge at sætte pengene i et vindenergiprojekt i Indien - det vil koste dig 10 dollars pr.
ton, hvilket bliver i alt 393 kroner og 88 øre.
- De tilbud, man får fra flyselskaber, er svære at gennemskue, siger Torben Chrintz, der er videnskabelig rådgiver hos Concito.
I stedet mener han, at man skal selv skal finde alternativer til flyselskabernes tilbud - også selvom det kan være lidt svært at hitte rundt i de mange tilbud.
Ifølge Torben Chrintz findes der ikke CO2-kompensationsprojekter i Danmark, så hvis du vil rette op på dit eget CO2-forbrug, må du kigge mod udlandet.
For eksempel kan du støtte genopretning af skov og vådområder i Sydamerika eller projekter med solenergi i Indien.
- Skovdyrkning har for eksempel også den fordel, at det - udover at suge CO2 ud af atmosfæren - også skaber levesteder for vilde dyr, siger Torben Chrintz.
- Og så har FN anbefalet, at vi planter flere træer, fortsætter han, der også anbefaler, at man overkompenserer lidt for sit eget forbrug for at imødegå den usikkerhed der kan være i projekterne.
3Fjern CO2 på abonnementEn af de organisationer, der arbejder med at klima-kompenserer, er Ren Sti.
De er lige ved at få kinesiske bønder til at skifte til biobrændsel i stedet for kul.
Her er det mellem Viborg og Karup skal majsen bruges til kvægfoder og biobrændsel.
Desuden skal du gå efter projekter, der er verificeret af uafhængige organisationer.
For eksempel kan du lede efter projekter, der er verificeret efter VCS eller Gold Standard.
Disse organisationer har desuden databaser over de projekter, de har godkendt, hvor du kan lære mere om de projekter, du støtter.
Blandet andet kan du se hvilke personer, der er involveret i projektet, hvor det bliver udført, og kvitteringer og kontrakter fra de mennesker, der har været med til at udføre arbejdet.
Du kan også vælge at kompensere for dit forbrug ved at betale for et månedligt CO2-kompensationsabonnement.
Her giver du et månedligt beløb, der bliver brugt på forskellige miljøvenlige projekter.
Et eksempel herpå er danske Ren Sti, der arbejder sammen med Gold Standard og Impact Carbon, som er en organisation der arbejder med at bekæmpe fattigdom og global opvarmning.
For eksempel arbejder Ren Sti lige nu med at få kinesiske bønder til at skifte til biobrændsel i stedet for kul.
4Forsker: Køb gerne kompensation - men drop flyturenDen gode gamle cykelferie er selvfølgelig også en måde at sænke sit CO2 udslip.
Men virker idéen om kompensation egentlig?
Ja, siger Vivian Kvist Johansen, der er seniorforsker ved København Universitets Institut for Geovidenskab og Naturforvaltning.
Men det betyder ikke, at du skal flyve jorden rundt, købe ekstra forbrugsgoder eller køre en ekstra tur i bil selvom du køber nok til at dække dit CO2-forbrug.
- Jeg er stor tilhænger af at plante træer, for de er naturens bedste kulstoffanger og har mange gavnlige effekter.
Men det er lidt ligesom at tisse i bukserne, når man fryser, siger hun.
- Man kan stille det op på den måde, at vi har to badekar, hvor det ene indeholder CO2, der er bundet i fossile brændstoffer, og det andet er den CO2, der findes i atmosfæren og i træer.
- Jo mere CO2 vi hiver ud af badekarret med fossile brændstoffer, jo mere skal vi flytte over i puljen med træer.
Derfor, mener Vivian Kvist Johansen, ender det med, at vi skal løbe hurtigere og plante endnu flere træer hvis vi forsætter med at flyve verden rundt - hvilket kan blive et problem, da vi bliver stadig flere mennesker, og derfor får brug for stadig mere af jordens overflade til at dyrke mad.
- Det er selvfølgelig en god idé at kompensere for sin flyvetur, men måske skulle man spørge sig selv, om man virkelig har behov for flyveturen eller de ekstra goder til at starte med, siger hun.
5Flyveture er kun en lille delTransport i alle former er ansvarlig for 23% af verdens CO2-udledninger.
Herhjemme bruger en gennemsnitlig dansker mellem 17 og 19 tons CO2 om året.
Ud af det bliver kun ét af de ton brugt på flytrafik - til gengæld bruger vi tre gange så meget på mad og drikke.
FN's klimapanel vurderer, at hele verdens befolkning skal holde sit CO2-forbrug på 2-3 ton pr.
person, hvis vi skal nå målet om at begrænse den globale opvarmning til 2 grader.
Her er fire tips til dig, der gerne vil købe dit CO2-forbrug tilbage•Kompensationen skal være ægte.
Du skal gå efter præcise projekter, og ikke bare et projekt, som ikke er specificeret.
•Kompensationen skal tilføje noget til CO2-regnestykket.
Du skal gå efter et nyt projekt, der bliver finansieret af din donation, i stedet for at betale penge til noget, som ville være oprettet af den organisation, du betaler til, alligevel.
•Gode projekter laver en baseline.
Som køber skal du kunne læse dig frem til, hvor meget CO­­­2 der spares, i forhold til hvis projektet ikke var blevet gennemført.
Gå efter større organisationer, der har plads og kontakter til at lave større projekter.
•Projektet skal være bekræftet af uafhængige organisationer, indgå i et register og løbende overvåges, mens det bliver udført.
Køber du for eksempel CO­­­2-aflad i et stykke skov, skal nogen kontrollere at skoven ikke bliver fældet i løbet af projektets levetid.
••Kilde: Større trivsel med mindre klimabelastningFacebookTwitterKopier linkEmner:Flyselskaber|EU|Europa-Parlamentet|Videnskab|Sydamerika




https://www.dr.dk/nyheder/indland/fejl-i-print-fra-medicinkortet-siden-august

IndlandFejl i print fra Medicinkortet siden augustMedicinering hos flere hundrede patienter kan fejlagtigt være blevet sat på pause på print fra MedicinkortetFejlen omfatter 579 patienter, der har fået print med fejlagtige oplysninger om pausering.
07.
dec.
2018 kl.
17.
05Bemærk: artiklen er mere end 30 dage gammelLæs opDer har siden august været fejl i print fra Medicinkortet hos flere hundrede patienter.
Det oplyser Sundhedsdatastyrelsen i en pressemeddelelse.
Der blev den 20.
august foretaget en ændring af Det Fælles Medicinkort (FMK), der skal gøre det muligt at sætte start- og sluttidspunkt for en relevant pause i en medicinering - blandt andet ved ophold på et hospital.
Men der opstod en fejl, så print fra kortet i perioden 20.
august til 4.
december fejlagtigt viser, at pausen fortsætter, selv om den er udløbet eller ophævet.
Fejlen omfatter 579 patienter, der har fået print med fejlagtige oplysninger om pausering.
- Vi har identificeret hvem, der er tale om.
- Og vi er i fuld gang med at kontakte dem i samarbejde med regionerne, kommunerne og de praktiserende læger, udtaler Lisbeth Nielsen, direktør for Sundhedsdatastyrelsen, i pressemeddelelsen.
Kan have haft konsekvenserFejlen kan betyde, at en række patienter ikke har fået deres medicin, da de har troet, at de var på pause.
I nogle tilfælde kan det dreje sig om nødvendig medicin, mens der i andre tilfælde blot kan være tale om medicin som for eksempel Panodil.
Lisbeth Nielsen vurderer, at der kan være tale om "en blanding" af begge.
Hun oplyser til Ritzau, at Sundhedsdatastyrelsen arbejder på at få et overblik over, om fejlen har haft alvorlige konsekvenser for nogle af patienterne.
Information om medicinen i de elektroniske udgaver af Det Fælles Medicinkort på sundhed.
dk og appen Medicinkortet har hele tiden været korrekte.
/ritzau/Læs også:Kritik af medicinkort: Region Sjælland afviser problemer/ritzau/FacebookTwitterKopier linkEmner:Medicin|Sundhedsdatastyrelsen|Fælles Medicinkort|Patienter|Sundhed og velvære




https://www.dr.dk/sporten/badminton/dansk-duo-ramt-af-badmintonkonflikt-til-saesonfinale-mutters-alene

BadmintonDansk duo ramt af badmintonkonflikt: Til sæsonfinale mutters aleneKim Astrup og Anders Skaarup må klare sig uden trænere, fysioterapeuter og det hold, de normalt har med sig til turneringer.
Kim Astrup (billedet) og Anders Skaarup får en noget anderledes oplevelse i næste uges turnering.
De har nemlig hverken træner eller fysioterapeut med til Kina.
Af Morten Top og Niels Christan Jung07.
dec.
2018 kl.
17.
28Bemærk: artiklen er mere end 30 dage gammelLæs opBadminton Danmark og de danske spillere ligger i konflikt.
Forbundet har trukket sig fra forhandlingerne om en ny aftale, da man ikke længere vil have med Spillerforeningens hovedforhandler, Mads Øland, at gøre.
Det har en meget konkret konsekvens for to danske badmintonspillere.
Herredoublen med Kim Astrup og Anders Skaarup skal nemlig spille sæsonfinale i Kina, World Tour Finals, som de eneste danskere i næste uge.
På grund af konflikten må de to rejse afsted helt alene uden det hold, der normalt rejser med de danske elitespillere.
Læs også:Liniger om badmintonkonflikt: 'Forbundet vil svække Ølands magt'- Vi har ligget hele sæsonen og kæmpet for at komme med, så at skulle afsted uden et team omkring os, det bliver anderledes.
Vi havde håbet, at vi kunne komme ud og dele vores succes i den her sæson, så det bliver trist, men vi vil kæmpe med alt, hvad vi har, så sæsonen ikke vil være spildt, siger Kim Astrup til DR.
Et badminton-diktaturHan ærgrer sig over, at konflikten er noget så langt ud og undrer sig samtidig over forbundets ageren i forhandlingerne.
- Jeg synes selvfølgelig, det er skuffende, at Badminton Danmark endnu engang vil optrappe konflikten.
Det seneste Bo Jensen (direktør i Badminton Danmark, red.
) sagde til os, var et ’tak for et godt møde’, så vi følte egentlig, at forhandlingerne gik konstruktivt, siger Astrup.
- Alle spillerne var ganske godt tilfredse med aftalen, som den var, og til stor frustration for os opsagde Badminton Danmark den.
I bund og grund handler det om, at de gerne vil have mere magt over os kommercielt og sportsligt, så de kan diktere, hvilke turneringer, vi skal spille, hvis ikke det passer ind i deres skema.
Læs også:DIF bakker Badminton Danmark op i Øland-boykot: 'Nok er nok'- Sådan som det har fungeret hidtil, har den slags foregået gennem dialog med os spillere og trænerne, så vi forstår ikke, hvorfor det her krav om, at det nærmest skal være et diktatur, er opstået fra Badminton Danmarks side, siger Kim Astrup.
Forhandlingerne mellem Badminton Danmark og spillerne brød sammen onsdag.
Senest har Danmarks Idrætsforbund, DIF, udtrykt sin opbakning til Badminton Danmarks boykot af Mads Øland som forhandler for spillerne.
FacebookTwitterKopier link




https://www.dr.dk/nyheder/indland/hest-hoens-og-teater-saadan-bliver-kedelige-skoledage-mere-spaendende

IndlandHest, høns og teater: Sådan bliver kedelige skoledage mere spændendeI opskriften indgår dyder, forældre, orden og kyllinger, mener skoleledere.
Ugen inden efterårsferien var eleverne på Askov-Malt Skole i en tidsmaskine, hvor de besøgte elleve steder lige fra middelalderen, 60´erne og dinosauretiden.
Folkeskolen er et af de steder, hvor eleverne ifølge trivselsmålingen keder sig mindst.
Af Kåre Kildall Rysgaard07.
dec.
2018 kl.
17.
43Bemærk: artiklen er mere end 30 dage gammelLæs opDen dag æggene i rugekassen flyttede ind på Askov-Malt Skole, fik eleverne i Askov, der ligger mellem Kolding og Esbjerg, noget sjovt at tale om.
Mens stadig flere elever i folkeskolen synes, at undervisningen tit er kedelig, ser det anderledes ud i Askov-Malt, som er én af de skoler, hvor eleverne ifølge folkeskolens trivselsmåling keder sig mindst.
Læs også:Dagdrømme og gab: Flere elever keder sig i folkeskolenÆggene, der blev til kyllingerne, er én af de spændende ting, der er sket på skolen.
På samme måde var hesten, som stod på græsplænen, da skolen havde temauge om det vilde vesten, et tilløbsstykke, fortæller skoleleder Christian Dünne.
- Vi tør noget andet indimellem, så undervisningen ikke kun er dansk og matematik, siger skolelederen.
Kyllinger der blev udruget på Askov-Malt Skole.
Samsøgade Skole i Aarhus er også lykkedes med at skabe en mere spændende undervisningen.
En del af løsningen har været at lade noget af undervisningen flytte væk fra skolen og blandt andet samarbejde med Aarhus Teater.
I faget dansk har elever og lærere flere gange fået undervisning af professionelle skuespillere, og eleverne har set forestillinger på teateret.
- Det giver konkrete redskaber til at arbejde kreativt og varieret med undervisningen, siger skoleleder Preben Sørensen Stadsgaard.
Der er stor forskel på, hvor tit eleverne keder sig i folkeskolen.
På 13 folkeskoler er gabene størst, og halvdelen af eleverne siger, at undervisningen tit er kedelig.
Til gengæld har 18 skoler ifølge eleverne særlig spændende undervisning.
Her er det kun hver tiende elev, der keder sig tit.
Klik på en skole og se, hvor ofte eleverne keder sig.
Dyder banede vejen for spændende timerMen der indgår mange andre ingredienser i en spændende undervisning end en høne, hest og et teater.
I dagligdagen drejer det sig om at have fokus på, hvordan eleverne trives bedst, forklarer Preben Sørensen Stadsgaard.
Siden foråret 2017 har Samsøgade Skole systematisk arbejdet med trivsel.
På skolen arbejder de med at tale et godt sprog, komme til tiden, have ro i klassen og passe på hinandens og skolens ting.
- Når de gode gamle dyder er på plads, styrker det muligheden for at undervise og lære, siger Preben Sørensen Stadsgaard.
Skolelederen tror, at bedre trivsel giver eleverne lyst til at lære mere – også selvom undervisningen ikke altid er morsom.
For at motivere børnene er det vigtigt, at de mærker, at alle kan være med.
- Hvis hele klassen kan deltage i undervisningen, så synes flere, at timerne er spændende, mener Preben Sørensen Stadsgaard.
Samarbejde om en spændende skoleSamsøgades Skole er en kulturskole og har i den forbindelse deltaget i et samarbejde på Aarhus Teater, der hedder Ej blot til lyst.
Her møder elever og lærere skuespillere og ser forestillinger.
På Askov-Malt Skole har en del af nøglen til en spændende skole også været at arbejde med trivsel.
Elever, forældre, pædagoger og lærere har sammen lavet en vision.
Siden har skolen arbejdet med anerkendelse, læring, fællesskab, ansvarlighed og glæde.
Det var vigtigt, at de flotte ord ikke blot havnede i en skuffe, men faktisk blev til virkelighed.
- Jeg vil gerne se visionen helt ned i Sørens skoletaske, siger Christian Dünne.
Så mange elever keder sigFor skolelederen er det afgørende, at han ikke dikterer, hvordan skolen arbejder med trivsel.
For hvis lærere, elever eller forældre ikke kan se den geniale i ideen, kan den lettere mislykkedes.
Derfor er det et fælles projekt at gøre det dejligt at gå i skole, og når elever trives, kan undervisningen også lettere blive spændende, mener Christian Dünne.
FacebookTwitterKopier linkEmner:Uddannelse|Folkeskolen (Danmark)|Grundskole|Aarhus|Aarhus Teater




https://www.dr.dk/nyheder/udland/dansk-par-i-sex-stilling-paa-pyramide-nu-vil-egypten-have-en-forklaring

UdlandDansk par i sex-stilling på pyramide – nu vil Egypten have en forklaringEt dansk par har lagt en video på nettet, hvor de klatrer op på pyramiderne og ligger nøgne på hinanden.
Egyptisk minister går ind i sagen.
Et dansk par har lagt en video på nettet, hvor de klatrer op på pyramiderne og ligger nøgne på hinanden.
Det har skabt vrede i Egyptisk og ministeren går ind i sagen.
Af DR’s mellemøstkorrespondent Michael S.
Lund og sandra Meinecke07.
dec.
2018 kl.
17.
21Bemærk: artiklen er mere end 30 dage gammelLæs opEn video og et nøgenbillede optaget af en dansk kvinde og en dansk mand skaber vrede i Egypten.
På videoen ses de to danskere klatre op på den 4.
500 år gamle Keops-pyramide i nattens mulm og mørke, mens de taler dansk til hinanden.
- Hvad så, er det hårdt, spørger manden, der optager videoen under klatringen, mens kvinden med et smil svarer.
- Ja, det er fucking hårdt.
På toppen af pyramiden ryger kvinden en smøg, hvorefter hun tager sin bluse af og står i bh og spejder ud over Kairo.
Så klipper videoen til et stillbillede, hvor de to personer tilsyneladende ligger nøgne oven på hinanden i en sexstilling på toppen af pyramiden.
Medie: ’Porno på pyramiderne’Det er ulovligt at klatre på pyramiderne i Egypten, men det er endnu mere strafbart at have sex eller være nøgne på dem.
Egypten har hårde straffe for nøgenhed i det offentlige rum, og en egyptisk skuespiller risikerer i øjeblikket fem års fængsel for at have båret en gennemsigtig kjole over sine ben.
I Egypten har billederne skabt vrede både blandt almindelige egyptere og i antikvitetsministeriet.
Nøgenbillederne fra toppen af pyramiden er blevet en historie i alle de store aviser med overskrifter som ’Udenlandsk fotograf udgiver pornografisk film med sin veninde på Keops-pyramiden’.
Fotografen bag: "Det var den dummeste idé, jeg kunne komme på".
DR Nyheder har forsøgt at få en kommentar fra fotografen Andreas Hvid, der har optaget videoen og nøgenbilledet og offentliggjort dem på sociale medier og på sin hjemmeside.
Andreas Hvid har dog ikke ønsket at lave et interview med DR.
Han henviser til, at billederne og videoen er solgt eksklusivt til Ekstra Bladet, som han også har talt med, men billedet kan ses på hans hjemmeside her.
Han fortæller, at turen op til toppen af pyramiden var nøje planlagt over flere dage.
- Jeg er ked af, at så mange mennesker er blevet så vrede.
Men jeg har også fået positiv respons fra rigtig mange egyptere - noget, jeg synes er værd at huske, siger Andreas Hvid til Ekstra Bladet.
- 'Pyramid fuck' var den dummeste idé, jeg kunne komme på.
Vestlig, privilegeret ungdom på sit værste.
Alt, hvad der mangler, er en joint og en flaske vodka, siger Andreas Hvid.
Ekstra Bladet spørger også den 23-årige fotograf, om han har tænkt over, hans billeder kan provokere og i værste tilfælde udløse en krise- Det tror jeg ikke, det får.
Det bliver en ting, som går lidt viralt og så går over igen.
Jeg ønsker overhovedet ikke, det skal være en ny Muhammed-krise, og billedet karikerer ikke nogen muslimske værdier.
Faktisk synes jeg, pyramiderne virker forbløffende lidt værdsat af egypterne.
Jeg ved, pyramiderne er vigtige for Egypten, men af samme årsag er det også overraskende, at området flere steder flyder med affald, siger han til Ekstra Bladet.
Egypten: Umoralsk og fornærmendeAyman Ashmawy, der er leder af Egyptens antikvitetsprogram, sammenligner videoen med ’en krig mod Egypten’.
- Det er en umoralsk film, som er en fornærmelse mod alle symboler på menneskeheden, specielt fordi den er imod vores moral og værdier, siger Ayman Ashmawy til den egyptiske avis al-Masry al-Youm og fortsætter i artiklen:- Opførslen indikerer, at der er lande, der forsøger at skade Egypten ved at ramme dets vigtigste symboler.
Samtidig spekulerer Ayman Ashmawy og de egyptiske medier i, om videoen og nøgenbilledet muligvis er en forfalskning lavet i billedredigeringsprogrammet Photoshop.
Trusler og bandeordPå de sociale medier og i kommentarer til videoen er arabiske brugere vrede over optagelsen på Egyptens mest berømte turistattraktion.
- Jeg er egypter og finder denne video meget respektløs.
Skam dig, skriver en.
På Instagram består en stor del af kommentarerne fra egyptiske brugere mest af bandeord og trusler.
- Når du kommer tilbage til Egypten, vil det blive den sidste dag i dit liv, lyder en af de mange kommentarer.
Den egyptiske antikvitetsminister, Khaled al-Anany, siger i en pressemeddelelse, at han har taget de nødvendige skridt i sagen, og at han øjeblikkeligt har overdraget sagen til den egyptiske anklagemyndighed.
Andreas Hvid siger, at han aldrig mere kan komme tilbage til Egypten.
- Jeg vil holde mig ude af Egypten fremover, da jeg sandsynligvis risikerer at blive dømt, hvis jeg tager tilbage, fortæller han til Ekstra Bladet.
Den danske ambassadør: Sagen tages alvorligtDen danske ambassadør i Egypten Tomas Anker Christensen følger udviklingen af sagen.
Han forventer ikke, at sagen vil udvikle sig yderligere og forklarer, at det er almindelig producere, at antikvitetsministeren overdrager sager, hvor loven formodes overtrådt til den offentlige anklager.
-Når reaktionen på både de sociale og etablerede medier er stor, så er de nødt til at tage sagen alvorlig, siger han og opfordrer alle danskere i Egypten til at overholde landets love og lokale sædvaner.
FacebookTwitterKopier linkEmner:Egypten|Ekstra Bladet|Instagram|Kriminalitet|Kairo




https://www.dr.dk/nyheder/udland/merkels-favorit-overtager-formandsposten-cdu

UdlandMerkels favorit overtager formandsposten for CDUMed 517 stemmer vandt Annegret Kramp-Karrenbauer formandsposten for det tyske parti CDU.
Den nye og den tidligere formand for CDU.
Angela Merkel tog imod Annegret Kramp-Karrenbauer, der gik på scenen efter at være blevet valgt som ny formand.
Af Louise Brodthagen Jensen07.
dec.
2018 kl.
17.
03Bemærk: artiklen er mere end 30 dage gammelLæs opAKK - en forkortelse, man ligeså godt kan vænne sig til.
For selvom det var meget tæt løb til det sidste, bliver det Annegret Kramp-Karrenbauer - også kendt som AKK - som overtager posten som det tyske parti CDU’s formand efter Angela Merkel.
Det har de 1.
001 partidelegerede netop afgjort ved partiets konference i Hamborg.
Det blev afgjort i en anden runde-afstemning, idet ingen af de tre kandidater fik flertallet af stemmerne i den første afstemning.
I den første runde fik AKK 450 stemmer, Friedrich Merz fik 392, mens sundhedsminister Jens Spahn fik 157.
I anden runde vandt Kramp-Karrenbauer 517 af stemmerne, mens Merz måtte nøjes med 482 ud af de i alt gyldige 999 stemmer.
Mini-MerkelDen 56-årige Kramp-Karrenbauer har været udpeget som favorit og bliver den seneste i rækken af partiledere, som siden 1973 tæller Helmut Kohl, Wolfgang Schäuble og Angela Merkel.
AKK har fået tilnavnet "Mini-Merkel", idet hun af mange bliver betragtet som garant for en videreførsel af Merkels politik.
Det var da også den nu afgående formand, der i februar udpegede den daværende ministerpræsident i Saarland til CDU’s generalsekretær.
Kramp-Karrenbauer er afholdt i partiet og betragtes som socialkonservativ og på venstrefløjen i partiet, når det gælder den økonomiske politik.
CDU's nye formand, Annegret Kramp-Karrenbauer, gik på scenen og modtog et mange minutter langt bifald fra sine partifæller og havde svært ved at holde tårerne tilbage.
Den første opgave bliver formentlig at få forenet fløjene i partiet, og den nye formand tog allerede i dag de første skridt, da hun først takkede sine modkandidater for en fair valgkamp og dernæst slog fast, at der findes en plads i partiet til dem begge.
Læs også:Spillet om CDU: Hvem skal erstatte Merkel?
Den nye CDU-formand bliver ikke automatisk kansler, men bliver anset som arvtager til posten, når Merkel træder tilbage og overlader rollen som en af de mest magtfulde politikere i Europa til en anden.
Angela Merkel meldte i oktober ud, at hun ikke agtede at stille op som formand for partiet, hun har været i spidsen for i 18 år, men at hun bliver på posten som kansler.
I sin tale til kongressen fremhævede Merkel, at CDU havde vundet fire nationale valg under hendes ledelse, og hun huskede tilbage på et kriseramt parti, som hun stillede sig i spidsen for i 2000.
- Det er et andet CDU i dag end i 2000, og det er en god ting, lød det fra Merkel, der understregede vigtigheden af at se fremad.
Læs også:Antonia er med til at afgøre Tysklands fremtid: Jeg kommer til at savne MerkelFacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Tyskland|Socialdemokraterne|Hamborg




https://www.dr.dk/sporten/oevrig/overlegen-nordmand-vinder-world-cup-sprint-fransk-favorit-fejler-faelt

Øvrig sportOverlegen nordmand vinder World Cup-sprint - fransk favorit fejler fæltStorfavoritten Martin Fourcade skuffede på dagens sprintdistance og måtte se sig slået af norske Johannes Thingnes Bø.
Johannes Thingnes Boe vinder 10 kilometer spring ved World Cup-afdelingen i Slovenien.
Af Rikke Smed Iversen07.
dec.
2018 kl.
16.
15 | opdateret 07.
dec.
2018 kl.
16.
17Bemærk: artiklen er mere end 30 dage gammelLæs opNorske Johannes Thingnes Bø vinder dagens World Cup med en overlegen præstation og stor fart i sporet.
Omvendt måtte den franske skiskydnings-konge, Martin Fourcade, skuffende nøjes med en 24.
plads.
Det er den dårligste placering i næsten tre år for franskmanden.
Dagens vinder, Johannes Bø, lå forrest ved samtlige mellemtider hele vejen i løbet.
På trods af en misser på et af de stående skud, havde Johannes Bø så meget fart i benene, at selv ikke favoritterne kunne indhente ham.
Derfor kunne han glide over målstregen i hurtigste tid.
Andenpladsen gik til den franske outsider Antonin Guigonnat, som dermed fik sin karrieres bedste placering.
Tredjepladsen fik russiske Alexander Loginov.
Læs også:Skiskydning: Norsk leder stopper efter bestikkelsesanklagerDagens sprint handlede ikke blot om en podieplads, men de kæmpede også om at komme med til søndagens jagtstart.
De 60 bedste får en startplads til jagtstarten.
Lørdag klokken 14.
10 på DR1 kan du se kvindernes 10 kilometer sprint ved World Cup-afdelingen i Pokljuka, Slovenien.
FacebookTwitterKopier linkEmner:Martin Fourcade (skiløber)|DR1|Skisport|Slovenien




https://www.dr.dk/nyheder/penge/karsten-dybvad-ny-bestyrelsesformand-danske-bank

PengeKarsten Dybvad ny bestyrelsesformand for Danske BankTopchefen fra Dansk Industri afløser Ole Andersen på posten.
Karsten Dybvad er ny bestyrelsesformand i Danske Bank efter en ekstraordinær generalforsamling i DGI-byen i København.
Af Oliver Batchelor07.
dec.
2018 kl.
16.
29 | opdateret 07.
dec.
2018 kl.
21.
13Bemærk: artiklen er mere end 30 dage gammelLæs opPå Danske Banks ekstraordinære generalforsamling i København her til eftermiddag er Dansk Industris direktør Karsten Dybvad blevet valgt til bestyrelsen.
Bestyrelsen har efterfølgende konstitueret sig med Dybvad som ny formand.
62-årige Karsten Dybvad, der var blevet indstillet til posten af storaktionæren A.
P.
Møller Holding, erstatter den afgående formand Ole Andersen, der har været bestyrelsesformand siden 2011.
Ole Andersen meddelte allerede 19.
september i forbindelse med offentliggørelsen af Danske Banks interne advokatundersøgelse om hvidvasksagen, at han ville trække sig – senest til foråret.
Så længe kunne A.
P.
Møller Holding, der ejer 20 procent af aktierne, dog ikke vente på at få nyt blod ind i toppen af bankens bestyrelse.
Derfor gennemtrumfede Mærsk-familiens investeringsselskab for en måned siden dagens ekstraordinære generalforsamling med henblik på at få valgt Karsten Dybvad til ny formand.
I forbindelse med indstillingen til ny bestyrelsesformand udtalte han dengang selv, at hans vigtigste opgave i givet fald ville blive at genskabe samfundets tillid til Danmarks største bank i kølvandet på hvidvasksagen.
Trist men bedst for bankenDen afgående bestyrelsesformand Ole Andersen fortæller DR, at han selvfølgelig er ked af det, men at han også tror på, at det er for bankens bedste.
Der har selvfølgelig også foregået hvidvask i den tid, jeg har været bestyrelsesformand, så det må jeg tage konsekvensen af.
Ole Andersen- Jeg havde selvfølgelig gerne set, at jeg var trådt ud af bestyrelsen under andre omstændigheder.
Men jeg kan godt forstå, at aktionærerne efter denne her meget alvorlige sag mener, at der er et behov for at skifte ud i bestyrelsen, siger Ole Andersen og fortsætter:- De her sager, ligger jo i et vist omfang meget langt tilbage - også længe før både jeg og de øvrige bestyrelsesmedlemmer indtrådte i bestyrelsen.
Men det er nu engang sådan, at det er den siddende bestyrelse, der må tage ansvaret for det, der er foregået.
Og der har selvfølgelig også foregået hvidvask i den tid, jeg har været bestyrelsesformand, så det må jeg tage konsekvensen af.
Da han bliver spurgt om, hvad, han mener, sin egen rolle i sagen er, siger han:- Der er jo ingen tvivl om, at der bliver reageret alt for langsomt og med for lidt kraft i forbindelse med hele forløbet omkring whistleblowerne.
Jeg har aldrig haft et ønske om at kaste banken ud i sådan en krise, som den er i nu, men jeg håber, at vi - med min afgang og de andre tiltag vi har foretaget - er med til at skabe ro omkring banken og vinder tilliden tilbage.
Læs også:Mærsk-familien gennemtvinger markante forandringer i Danske BankHøjt respekteret cvKarsten Dybvad har i de seneste otte år været direktør for erhvervsorganisationen Dansk Industri.
Tidligere har han i over ti år været departementchef i forskellige ministerier, herunder Statsministeriet, der betragtes som en af de mest magtfulde for en embedsmand.
Her var han med til at udforme rammebetingelserne for landets finansielle institutioner under finanskrisen.
Ud over at indstille Karsten Dybvad som ny bestyrelsesformand havde A.
P.
Møller Holding også peget på sin egen investeringsdirektør Jan Thorsgaard Nielsen som ny næstformand.
Danske Banks bestyrelse skal desuden finde to bestyrelsesmedlemmer yderligere til foråret.
Dermed ender næsten halvdelen af bankens bestyrelse med at blive skiftet ud.
Karsten Dybvad er godt klar over, hvad hans første og vigtigste opgaver som ny bestyrelsesformand er:- Det helt afgørende for mig er at genoprette tilliden til Danske Bank.
Derudover er en meget konkret opgave at finde en ny administrerende direktør.
Jeg kan ikke sige, hvor lang tid der kommer til at gå, men vi vil arbejde så hurtigt som muligt – men også virkelig omhyggeligt, siger han.
Jesper Nielsen har været fungerende topchef efter Thomas Borgen, der trak sig 19.
september i forbindelse med offentliggørelsen af den interne hvidvaskundersøgelse.
Præcis hvordan banken skal få tilliden tilbage, har Karsten Dybvad et konkret bud på:- I den daglige kontakt med kunder skal vi vise i ord og handling, at man godt kan have tillid til Danske Bank, siger han og fortsætter:- Jeg kan love, at vi kommer til at arbejde målrettet på, at udvikle banken så vi ledelsesmæssigt lærer af fortiden og sørger for, at vi - så godt vi overhovedet kan - undgår at komme i lignende situationer i fremtiden.
Og så må vi tage de år, det tager at få ryddet op i de sager, der nu ligger.
FacebookTwitterKopier linkEmner:Danske Bank|Karsten Dybvad (erhvervsleder)|Thomas F.
Borgen (erhvervsleder)|Pengeinstitutter|København




https://www.dr.dk/sporten/fodbold/superliga/minut-minut-fcm-vinder-sikkert-over-formstaerke-ob






https://www.dr.dk/nyheder/indland/mand-erkender-voldsomt-rolex-roeveri-medgerningsmand-paa-fri-fod

IndlandMand erkender voldsomt Rolex-røveri: Medgerningsmand på fri fodÉn har allerede erkendt sig skyldig i røveri mod Illum, mens politiet fortsat jagter mindst en medgerningsmand.
Politiet var massivt til stede i det indre København torsdag eftermiddag og aften.
Af Jens Andersen07.
dec.
2018 kl.
16.
14 | opdateret 07.
dec.
2018 kl.
17.
22Bemærk: artiklen er mere end 30 dage gammelLæs opEn 36-årig mand har fredag erkendt i Københavns dommervagt at stå bag det voldsomme røveri mod butikken Bucherer i Illum torsdag eftermiddag.
Den russisktalende mand truede i ledtog med en anden person personalet med en pistol, inden glasmontrerne blev smadret og de stak af med adskillige dyre ure af mærket Rolex.
Privatoptagelser af det voldsomme røveri kan ses på BT og Ekstra Bladet.
Manden er blevet varetægtsfængslet i foreløbigt 11 dage.
Politiet var massivt til stede i det indre København efter torsdagens røveri i Illum.
Røveriet udløst en massiv politiaktion i det indre København, hvor Illum blev lukket af, mens adgangen til metro- og s-togsstationer i området ligeledes blev lukket for offentligheden.
Københavns Politi eftersøger fortsat yderligere gerningsmænd til det væbnede røveri.
Udover personen, der var med til selve røveriet i Illum, så kan det være personer, der har hjulpet til med flugten fra stormagasinet.
Det er ikke første gang, at Bucherer i Illum har haft røvere på besøg.
For to år siden blev personalet hos urforhandleren truet med pistol af tre personer, der slap væk med ure for seks millioner kroner.
Læs også:Politiet fortsætter jagt på Illum-røvereFacebookTwitterKopier linkEmner:Ekstra Bladet|Rolex|Kriminalitet|Røverier|København




https://www.dr.dk/nyheder/kultur/gaming/sjovt-og-magisk-pokemon-er-tilbage-med-et-brag

TroldspejletSe temaGamingSjovt og magisk: Pokémon er tilbage med et bragDet er stadig ekstremt tilfredsstillende at fange dem, så er det sagt.
Troldspejlet anmelder 'Pokémon: Let's Go, Pikachu!
' i videoen.
Af Jakob Stegelmann og (video) Troels Møller07.
dec.
2018 kl.
17.
00Bemærk: artiklen er mere end 30 dage gammelLæs opDer er en helt særlig nostalgi over Pokémon-universet.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Det nyeste medlem, spillet 'Pokémon: Let's Go, Pikachu!
', er både genkendeligt - og flot.
Og det er stadig sjovt at finde pokémons.
Den klassiske Gameboy blev i høj grad en succes på grund af det oprindelige Pokémon-spil.
Og nu er et nyt Pokémon-spil så lavet for at booste salget af Nintendo Switch.
Men er det nye spil overhovedet en opskrift på succes?
Tjek Troldspejlets anmeldelse af 'Pokémon: Let's Go, Pikachu!
' i vidoeen.
Pika PikaPokémon-universet begyndte som Gameboy-spil i 1996 og udviklede sig siden til samlekort.
Kortene blev ligesom spillene en succes: Der er solgt over 25 milliarder Pokémon-kort.
Tegnefilmserien, der gav universet mere indhold og personlighed, kom i 1997.
Den har kørt i 20 sæsoner med over 1000 episoder.
I 2019 kommer den første live action-biograffilm, 'Detective Pikachu'.
Hovedpersonen er dog computeranimeret og indtales af Ryan Reynolds, kendt fra 'Deadpool'-filmene,FacebookTwitterKopier linkEmner:Pokémon|Nintendo|Computerspil|IT-branchen




https://www.dr.dk/nyheder/udland/usas-naeste-justitsminister-bliver-en-gammel-kending

UdlandUSA’s næste justitsminister bliver en gammel kendingDonald Trump har bekræftet, at han har udnævnt William Barr som landets næste justitsminister.
Donald Trump har peget på den tidligere justitsminister William Barr til igen at tage rollen som leder af landets justitsministerium.
Af Louise Brodthagen Jensen07.
dec.
2018 kl.
16.
39Bemærk: artiklen er mere end 30 dage gammelLæs opDet bliver en gammel kending, der kan komme til at stå i spidsen for USA’s justitsministerium fremover.
Donald Trump bekræfter fredag aften, at han har udpeget 68-årige William Barr til at overtage rollen som justitsminister efter Jeff Sessions, der blev fyret i begyndelsen af november.
- Forhåbentlig vil det være en proces, der går meget hurtigt, siger USA's præsident.
Præsidenten udpegede umiddelbart Matthew Whitaker, der har varetaget jobbet siden november, men valget er blevet kritiseret af adskillige senatorer for at være forfatningsstridigt.
Selvom præsidenten sagde, at han ikke kendte til Barr indtil for nylig, slog han fast:- Han var mit førstevalg fra dag et.
Han er respekteret af republikanere, og han er respekteret af demokrater.
William Barr, der her ses til venstre, har før været justitsminister under præsident George H.
W.
Bush (th.
)William Barr har tidligere været justitsminister i årene mellem 1991 og 1993 under den netop afdøde præsident George H.
W.
Bush og har den seneste tid været nævnt som topkandidat til at overtage posten.
- Han vil være et fremragende valg, og jeg tror, han let kan blive godkendt, siger senator Lindsey Graham fra South Carolina.
Får ansvar for Rusland-undersøgelseBliver han godkendt, vil Barr som justitsminister overtage tilsynet med den særlige anklager Robert Mueller’s undersøgelse af Ruslands rolle i den amerikanske præsidentvalgkamp i 2016 og af den mulige forbindelse til Trumps kampagne.
Den tidligere justitsminister, Jeff Sessions.
Det, der ofte har udløst præsidentens massive kritik af Jeff Sessions, idet Sessions erklærede sig inhabil og overlod ansvaret til vicejustitsminister Rod Rosenstein.
William Barr har tidligere arbejdet sammen med Robert Mueller i det amerikanske justistsministerium og har tidligere rost præsidentens beslutning om at fyre den tidligere FBI-direktør James Comey.
Flere demokratiske medlemmer af Senatets juridiske udvalg har udtrykt, at en kommende justitsminister skal forpligte sig på at lade Muellers undersøgelse fortsætte.
Barr har tidligere kritiseret Robert Mueller for at have hyret jurister, som har doneret bidrag til demokratiske kandidater.
- Efter min mening identificerer anklagere, som giver politiske bidrag, sig relativt stærkt med et et politisk parti.
Jeg havde gerne set, at der var mere balance i gruppen, har Barr sagt til Washington Post.
Læs også:Donald Trump: Jeg har ingen justitsministerFacebookTwitterKopier linkEmner:Donald Trump (politiker)|USA|Rusland|Washington Post




https://www.dr.dk/sporten/badminton/dif-bakker-badminton-danmark-op-i-oeland-boykot-nok-er-nok

BadmintonDIF bakker Badminton Danmark op i Øland-boykot: 'Nok er nok'Direktør i Danmarks Idrætsforbund, Morten Mølholm, kritiserer Spillerforeningens forhandlingsmetoder.
Direktør i DIF, Morten Mølholm, forstår godt, at Badminton Danmark torsdag afbrød forhandlingerne med Spillerforeningen.
Af Michael Sten Jensen i Lyon og Interview: Niels Christian Jung07.
dec.
2018 kl.
15.
55Bemærk: artiklen er mere end 30 dage gammelLæs opKonflikten mellem Danmarks bedste badmintonspillere og forbundet, Badminton Danmark, raser løs.
Torsdag afbrød Badminton Danmark forhandlingerne med Spillerforeningen og badmintonspillerne, da forbundet ikke længere vil forhandle med Mads Øland, der repræsenterer spillerne.
Læs også:Liniger om badmintonkonflikt: 'Forbundet vil svække Ølands magt'Og den drastisk udmelding forstår direktør for Danmarks Idrætsforbund, Morten Mølholm, sådan set godt.
- Vi har stor forståelse for, at Badminton Danmark har stoppet forhandlingerne.
Nok er nok.
Vi har også stor forståelse for, at Badminton Danmark ønsker bedre muligheder for at udnytte kommercielle rettigheder til deres sponsorer, og at der samtidig skal være nogle forpligtelser for spillerne, når de anvender et elitecenter, som Team Danmark og Badminton Danmark lægger 16 millioner kroner i årligt.
Det synes jeg, at spillerne skal kigge på, siger Morten Mølholm.
Et tydeligt mønsterSpillerforeningen har de seneste år været involveret i flere strider med danske specialforbund, og Morten Mølholm inviterer derfor Spillerforeningen til at kaste et kritisk blik på sig selv.
- Jeg er ikke ude efter at jagte Mads Øland, men jeg synes, der er et mønster.
Jeg synes, at Spillerforeningen og Mads skal stoppe op og kigge selvkritisk på sig selv.
Læs også:Dansk badmintonprofil om afbrudte forhandlinger: 'Vi er ikke Ølands nikkedukker'- Vi så det samme mønster i fodboldkonflikten, som først blev løst, da spillerne selv overtog forhandlingerne med DBU, og vi så det i ishockeykonflikten, hvor ishockeyspillerne frasagde sig Spillerforeningens indblanding, og selv overtog forhandlingerne.
Det synes jeg, at Spillerforeningen skal tænke alvorligt over.
Frygter for fremtidenTilbage står nu en flok danske badmintonspillere, der træner for sig selv, og et badmintonforbund, der ikke vil genoptage forhandlingerne, før spillerne har fundet en anden forhandler end Spillerforeningens Mads Øland.
Derfor fygter Morten Mølholm, at konflikten kan komme til at få vidtrækkende konsekvenser, hvis ikke parterne finder tilbage til forhandlingsbordet.
- Jeg frygter, at vi taber en generation på elitecenteret, og at vi skal genopbygge derfra.
Det går selvfølgelig ud over vores sportslige resultater og talentudvikling i en idrætsgren, hvor vi har stolte traditioner.
Samtidig frygter jeg for vores EM, VM og OL-deltagelse, for det her er virkelig alvor.
Forbundet har ikke tænkt sig at give sig her i forhold til den solidariske, danske idrætsmodel, siger Morten Mølholm.
Ny forhandler vil sige det sammeBadmintonspilleren Jan Ø.
Jørgensen er tæt på forhandlingerne i konflikten, og han ser ikke nogen grund til at skulle ud på markedet efter en ny forhandler.
- Det er os spillere, der bestemmer, og dem, der forhandler for os, har fuldt mandat til at gøre det.
Der bliver ikke sagt eller gjort noget, som vi ikke kan stå inde for, så jeg køber ikke kritikken af Mads Øland.
Finder vi en anden forhandler, så vil han fremføre de samme ting.
- Vi er voksne mennesker med klare holdninger til den her proces, så folk skal ikke tro, at det er Mads Øland, der sidder og laver det hele – tværtimod.
Men vi har også brug for, at nogen kigger os over skulderen, når komplicerede aftaler skal forhandles på plads, siger Jan Ø.
Jørgensen.
FacebookTwitterKopier linkEmner:Badminton Danmark|Danmarks Idrætsforbund|Jan Ø.
Jørgensen (badmintonspiller)|Mads Øland (idrætsleder)|Badminton




https://www.dr.dk/nyheder/penge/legetojskaede-lukker-ti-br-butikker-i-danmark

PengeLegetøjskæde lukker ti BR-butikker i Danmark450 fuldtidsansatte kan blive berørt af Top-Toys lukning af ti BR-butikker landet over.
Top-Toy driver også 72 Toys "R" Us-varehuse i Norden.
(Arkivfoto) 07.
dec.
2018 kl.
16.
10Bemærk: artiklen er mere end 30 dage gammelLæs opForbrugerne har ændret vaner, når de køber legetøj, og derfor må Nordens største legetøjskæde, Top-Toy, nu lukke ti BR-butikker i Danmark.
Se hvilke butikker der lukker her:* BR Herlev* BR Hellerup* BR Vejle* BR Kolding* BR Holbæk* BR Søborg* BR Middelfart* BR Tønder* BR City-Vest Århus* BR Magasin ÅrhusKilde: Top-Toy.
Det oplyser selskabet fredag i en pressemeddelelse.
- Det er ikke lykkedes for os at gøre Top-Toy lønsom i sin nuværende form, og derfor må vi ændre grundlæggende på virksomheden ved at forenkle og optimere de sunde dele af forretningen, siger administrerende direktør i Top-Toy Per Sigvardsson.
Selskabet har begæret skifteretten om rekonstruktion, så man kan skabe en mere enkel og strømlinet forretning.
Læs også:Legetøjskæden BR i økonomisk krise efter milliardunderskud: 12 danske butikker lukkerDet kræver ifølge Top-Toy fokus på færre butikker, der dog skal være mere moderne.
Herunder vil man fokusere på en effektiv onlinehandel, så det bliver lettere at købe legetøjet.
450 fuldtidsansatte kan blive berørt af lukningerne.
- Det er trist og beklageligt, at vi må sige farvel til dygtige kollegaer, der alle har kæmpet hårdt for at gøre Top-Toy til en sund forretning, siger Per Sigvardsson.
Selv om de ti BR-butikker lukker, vil der stadig være 87 resterende BR-butikker i Danmark og 226 i hele Norden.
/ritzau/FacebookTwitterKopier linkEmner:Top-Toy|Detailhandel|Norden|Erhverv|Skifteretten




https://www.dr.dk/nyheder/regionale/oestjylland/historisk-tiltalte-risikerer-20-aars-faengsel-drab-ved-randers

ØstjyllandHistorisk: Tiltalte risikerer 20 års fængsel for drab ved Randers RegnskovAnklager vil bruge bandeparagraf til at skærpe straf.
Forsvarer afviser og kalder det nødværge.
Rekordstraf for drab.
Eller frifindelse, fordi det var lovligt nødværge.
Anklager og og forsvarer er helt uenige om, hvilken straf en 37-årig mand skal have for at skyde en 30-årig mand foran Randers Regnskov 22.
december 2017.
(ARKIVFOTO)Af Heikki Yding og Flemming Nielsen07.
dec.
2018 kl.
15.
44Bemærk: artiklen er mere end 30 dage gammelLæs opDen tiltalte for et drab ved Randers Regnskov sidste år skal have 50 procent oven i sin straf efter de særlige paragraffer, der gælder bandekriminalitet.
Det mener anklageren i sagen.
Dermed risikerer den 37-årige 20 års fængsel, hvis han bliver dømt for drab og våbenbesiddelse af retten i Randers.
Det er første gang, siden de særlige bande-paragraffer blev en del af straffeloven i juli sidste år, at anklageren går efter at bruge den paragraf, der kan forøge straffen i en drabssag.
Forsvarer Bjørn Caning afviser, at bande-paragrafferne kan bruges, og kræver frifindelse, fordi han mener, at drabet skete i nødværge.
Sigtet for vold under retssagenSagen handler om en 30-årig mand, som blev fundet dræbt sidste år ved Randers Regnskov.
Den dræbte var blevet skudt på klos hold gennem højre øje, og det var en forbipasserende, som fandt ham sent om aftenen 22.
december tæt på en af Randers’ mest trafikerede gader.
Læs også:30-årig blev fundet skudt gennem øjet ved Randers Regnskov: I dag begynder retssagenDen 37-årige tiltalte mand er tidligere Bandidos-rocker, har han forklaret i retten.
Han har optrådt meget opfarende og aggressivt i retten og er flere gange ført ud til et tilstødende rum, hvor han kunne følge retssagen på en tv-skærm.
Og så har han fået endnu en sigtelse for vold under selve retssagen.
Det lykkedes ham at overfalde et vidne inde i retsbygningen, siger anklager Birgitte Ernst.
Selvom han blev ført til og fra retssalen med hænderne spændt fast til et bredt bælte, var det altså ikke nok til at forhindre overfaldet.
Skærpende eller nødværge?
Anklageren argumenterede under proceduren for, at det var skærpende, at der tilsyneladende ikke var noget motiv for drabet.
Det 30-årige offer og den tiltalte kendte ikke hinanden, og den 30-årige ville gøre en ven en tjeneste ved at hente nogle få tusinde kroner på parkeringspladsen ved Regnskoven.
Læs også:37-årig nægter sig skyldig i drab ved Randers Regnskov: Det var lovligt nødværgeMen også forsvarer Bjørn Caning lagde vægt på det manglende motiv.
- Der var ikke noget motiv, og intet var planlagt.
Den 37-årige ville afværge, hvad han troede, var et dødeligt angreb på ham, sagde han i sin procedure, hvor han beskrev hændelsen som lovligt nødværge.
- Alt taler for, at den 30-årige ville sætte min klient på plads ved at skræmme ham, så han kunne få sine penge, sagde han.
Han lagde også vægt på, at den dræbte ifølge retsmedicinerne havde kokain i blodet.
Forsvarer Bjørn Canning afviste, at den 37-årige kan dømmes efter straffelovens paragraf 81B om skærpet straf, hvis man bruger skydevåben på et offentligt sted.
- Jeg kan ikke forstå, at paragraf 81B kan bruges, når det er bælgravende mørkt, og der ikke er en sjæl i nærheden.
Dom i næste ugeEn 19-årig mand og en 38-årig kvinde er også tiltalt i sagen.
Tiltalen lyder på ulovlig våbenbesiddelse og for at have stjålet den bil, som de brugte til at flygte fra stedet.
De er kun tiltalt for at have set drabsvåbnet og have transporteret det.
Under retssagen har de forklaret, at de ikke turde gøre modstand, da de flygtede til Tyskland sammen med den drabstiltalte sidste år.
Der falder dom i sagen i næste uge.
FacebookTwitterKopier linkEmner:Kriminalitet|Randers Regnskov|Retsvæsen|Randers|Bandidos




https://www.dr.dk/nyheder/indland/eksperter-livsfarligt-laegge-5g-netvaerk-i-haenderne-paa-de-forkerte-0

HuaweiSe temaIndlandEksperter: Livsfarligt at lægge 5G-netværk i hænderne på de forkerteVi risikerer spionage og kan miste kontrol over livsvigtig infrastruktur, hvis vi lader kinesere stå for vores 5G-netværk, siger eksperter.
Det er langt fra uproblematisk at lade kinesiske Huawei stå for fremtidens mobilnetværk, siger eksperter.
Af Sean Coogan07.
dec.
2018 kl.
16.
03 | opdateret 10.
dec.
2018 kl.
11.
13Bemærk: artiklen er mere end 30 dage gammelLæs opLammede hospitaler, selvkørende biler, der holder stille og tusindvis af butikker, der ikke kan tage imod betaling for deres varer.
Det er skrækscenariet, som Danmark risikerer i den nære fremtid, hvor kritiske dele af vores samfund i stigende grad kommer til at afhænge af mobilnetværket.
Derfor er det bekymrende, at det kinesiske firma Huawei spiller en hovedrolle i opbygningen af TDC's kommende 5G-netværk.
Det siger de internationale eksperter, som DR Nyheder har talt med.
Tidligere har både Australien, USA og New Zealand valgt at opgive samarbejdet med det kinesiske selskab af frygt for blandt andet spionage.
Men hvad er det præcis vi risikerer, når et selskab som Huawei er med til at bygge landets mobilnetværk?
Det har vi spurgt tre eksperter om.
Hele landet kan blive lammetNår man overlader mobilnetværket til udenlandske selskaber, risikerer man at miste en del af kontrollen over sin egen digitale infrastruktur, fortæller Flemming Splidsboel Hansen, seniorforsker ved Dansk Institut for Internationale Studier, DIIS.
- En udenlandsk aktør – og specielt hvis de har tætte statsforbindelser – kan få adgang til data og kan måske i sidste ende sætte en del af vores digitale infrastruktur ud af spil, siger han.
Alt fra muligheden for at få fat i en ambulance til at betale for sine varer nede i supermarkedet afhænger inden for den nærmeste fremtid af, at vores 5G-netværk fungerer som det skal, påpeger eksperter.
- Vi taler om, at man kan ramme det basale fundament, som en hel serie af kritisk infrastruktur nu er bygget på, siger Alan Woodward, professor ved center for cybersikkerhed på Surrey University i Storbritannien.
Fremtidens 5G-netværk kan få betydning for en lang række områder.
Professoren, der ved flere lejligheder har rådgivet de britiske myndigheder om informationssikkerhed, peger på sundhedssektoren, detailhandel, banksektoren og betalingssystemer som eksempler på den vigtige infrastruktur, der kan stå for skud.
- Jeg vil nok ikke gå så langt som at sige, at de kan slukke for lyset, men det er ret tæt på, siger han.
En lignende vurdering kommer fra Fergus Hanson, chef i tænketanken International Cyber Policy Centre, som blandt andet rådgiver de australske politikere.
- Hvis man bygger kritisk infrastruktur som 5G og forstår, hvordan systemet fungerer, så er det meget nemmere at lamme systemet, siger han.
Han siger, at 5G kommer til at spille en meget større rolle end, hvad vi er vant til fra 3G og 4G.
- Jeg tror, at dette kommer til at være det mest kritiske stykke infrastruktur, som noget land bygger, siger han.
- Vi taler om et netværk, der kommer til at styre hvert eneste vigtige del af vores daglige liv, siger eksperten, der peger på selvkørende biler og såkaldte smarthuse, hvor alt fra lys til varme styres fra telefonen, såvel som hospitaler.
- Det bliver kritisk for liv og død situationer, lyder det fra eksperten.
- Derfor er det vigtigt, at man har en troværdig producent, der bygger netværket, siger han.
Frygt for den kinesiske statBegge udenlandske eksperter peger på lovgivning, der blev vedtaget i Kina sidste år, som årsag til øget bekymring.
Den kræver nemlig, at alle kinesiske selskaber skal samarbejde med de kinesiske efterretningsvæsner, hvis de bliver bedt om det.
- Det kinesiske kommunistparti kan tvinge dem til at spionere på statens vegne, siger Fergus Hanson.
Flere lande har valgt at afbryde samarbejdet med Huawei af frygt for, at den kinesiske stat vil bruge selskabet til blandt andet spionage.
I Storbritannien annoncerede den store teleudbyder BT i går, at man fjerner Huaweis udstyr fra centrale dele af de nuværende 4G netværk.
- Basalt set er tilliden væk, siger Alan Woodward.
Selv om et selskab som Huawei gerne vil operere efter loven i andre lande, risikerer de at blive tvunget til at spionere for den kinesiske stat, siger professoren.
Ifølge Alan Woodward har vi ikke særlig grund til at formode, at Kina vil os det ondt.
Problemet er, at vi er så afhængige af landets leverandører af it.
- Kina er kommet i søgelyset, fordi vi er så afhængige af dem, sige professoren, der siger, at over 90 procent af verdens computere kommer fra landet.
Fergus Hanson mener derimod, at der er grund til at holde et vågent øje med Kina.
For mens vi i lande som Danmark fokuserer meget på Rusland, så er Kina i gang med at blive en supermagt, siger han.
Derfor skal man tænke sig godt om, inden man gør Danmarks ve og vel afhængige af dem, lyder budskabet.
Huawei har gentagne gange afvist alle anklager om spionage - og udtalt, at selskabets udstyr aldrig er blevet brugt til at spionere.
I et skriftligt svar fra Huaweis danske afdeling skriver virksomheden, at de kategorisk afviser, at de skulle udgøre en sikkerhedsrisiko, eller at de har været brugt til at stjæle data, firmahemmeligheder eller lignende.
- Vi ville aldrig støtte eller tolerere den slags aktiviteter, lyder det i det skriftlige svar.
Risiko for spionageSpionage gennem mobilnetværk kan foregå både som en større høst af såkaldt metadata, men kan også være, at fremmede magter følger med i vores sms'er og telefonsamtaler.
- Man vil kunne målrette det mod enkeltpersoner eller institutioner, og man vil også kunne tage metadata, siger Flemming Splidsboel Hansen.
En fremmed efterretningstjeneste ville eksempelvis kunne bruge store bunker metadata til at opbygge et billede af, hvem der kender hvem.
- Efter det kan man zoome ind og fokusere på en enkeltperson og forsøge at hente deres beskeder, siger Alan Woodward.
Tidligere i dag meddelte TDC i en skriftlig kommentar til DR Nyheder, at "sikkerhed er en topprioritet".
- Og vi følger altid de danske myndigheders anbefalinger og har en løbende og meget tæt dialog med Center for Cybersikkerhed under Forsvarets Efterretningstjeneste.
Vi har et professionelt samarbejde med Huawei, herunder også om vores sikkerhed og håndteringen af denne, lyder det.
Forsvarsministeren: Vi skal ikke være naiveI et mailsvar til DR skriver forsvarsminister Claus Hjort Frederiksen, at man skal kunne være helt trygge ved de udenlandske selskaber, der leverer til det danske telenet.
Samtidig er der brug for konkurrence, så man får de bedste løsninger.
- Men vi skal heller ikke være naive, skriver forsvarsministeren.
- FE (Forsvarets Efterretningstjeneste red.
) og Center for Cybersikkerhed er meget opmærksomme på den dynamik, der er mellem den kinesiske stat og kinesiske virksomheder, som Huawei.
Dette gælder især de sikkerhedsmæssige udfordringer for vores teleinfrastruktur, der kan opstå i den forbindelse, lyder det i det skriftlige svar.
- Jeg er derfor meget tilfreds med, at der er en god dialog mellem Center for Cybersikkerhed og TDC i denne vigtige sag.
Opdatering: Artiklen er opdateret med skriftlige kommentarer fra Huawei og forsvarsministeren.
FacebookTwitterKopier linkEmner:Kina|Center for Cybersikkerhed|Storbritannien|Telebranchen|Claus Hjort Frederiksen (politiker)




https://www.dr.dk/nyheder/penge/s-vil-have-svar-paa-om-klimaraadet-blev-udsat-politisk-pres

PengeS vil have svar på om Klimarådet blev udsat for politisk presPolitisk ordfører Nicolai Wammen kalder klimaminister i samråd.
Klimarådets eksformand Peter Birch Sørensen fortæller i dagens Politiken, at klimaminister Lars Christian Lilleholt (V) forsøgte at påvirke udgangspunktet for Klimarådets rapport tilbage i 2015.
Af Oliver Batchelor07.
dec.
2018 kl.
15.
59Bemærk: artiklen er mere end 30 dage gammelLæs opSocialdemokratiet vil have klimaministeren til at forklare sig i sagen om udskiftningen af Klimarådets formand kort efter rådets hårde kritik af regeringens klimaplan.
Helt konkret er det den tidligere formand Peter Birch Sørensens udtalelser i Politiken om ministerens indblanding i det uafhængige råds arbejde, der nu får politisk ordfører Nicolai Wammen til at kalde Lars Christian Lilleholt (V) i samråd.
- Danmark er ikke en bananrepublik.
Og derfor er det dybt alvorligt, at klima- og energiminister Lars Christian Lilleholt har forsøgt at udøve censur og lukke munden på formanden for Klimarådet.
Vi må til bunds i den her sag, siger Nicolai Wammen.
Læs også:Minister efter beskyldning om politisk pres på klimaråd: Der skal være plads til diskussionerUdover at kalde klimaministeren i samråd vil Nicolai Wammen også stille spørgsmål i folketingssalen.
- En minister må have en politisk mening om hvad som helst, men problemet opstår, når han prøver at presse, i det her tilfælde Klimarådet, i forhold til, hvad de skal arbejde med og udtale sig om.
Så bliver det censur, og så bliver det et forsøg på at lukke munden på Klimarådet.
Skiftede formand ud kort efter kritisk rapportI sidste uge meldte klimaminister Lars Christian Lilleholt ud, at økonomiprofessor ved Københavns Universitet Peter Birch Sørensen ikke ville blive genudpeget som formand for klimarådet.
I stedet har regeringen udpeget professor og dekan ved universitetet i Maastricht Peter Møllgaard som formand for det uafhængige råd, der rådgiver regeringen og Folketinget i klimapolitiske spørgsmål.
Udskiftningen blev offentliggjort blot få dage efter, Klimarådet i en rapport havde kritiseret regeringens klimaplan for at reducere tempoet i nedbringelsen af CO2-udledningen og kaldt planen for ”uambitiøs”.
Læs også:Klimarådets formand stopper kort efter kritisk rapport: Minister afviser sammenfaldKlimaminister, Lars Christians Lilleholts, fravalg af Peter Birch Sørensen har vakt kritik på Christiansborg, hvor flere oppositionspartier finder det kritisabelt.
- Man kan jo gætte på, at det er fordi, ministeren ikke kan lide kritikken, at han ikke genansætter ham.
Det er en alvorlig sag, for det gør det jo svært at have uafhængige råd, sagde klimaordfører for Det Radikale Venstre Ida Auken i sidste uge til DR Nyheder.
På Twitter skrev Alternativets formand Uffe Elbæk, at han fandt sagen "meget mærkelig".
Eksformand: Vi havde en kontroversI dag beskriver den tidligere formand for Klimarådet over for Politiken en episode i 2015, hvor klimaministeren ifølge Peter Birch Sørensen lagde pres på for at få rådet til at droppe udgangspunktet for en rapport, der var undervejs.
Kontroversen handlede om, at et flertal med den politiske venstrefløj, Radikale og Konservative året forinden havde aftalt, at Danmarks CO2-udslip skulle falde med 40 procent inden 2020.
Læs også:Klimarådets eksformand: Regeringen bad os droppe kritikDen ambition skulle være udgangspunkt for Klimarådets første rapport, men i mellemtiden havde Venstre overtaget regeringsmagten.
Og derfor mente klimaministeren ifølge Peter Birch Sørensen ikke, at det var relevant at kritisere regeringen for ikke at leve op til 40 procent-målet.
- Ministeren mente, at da vi var rådgiver for regeringen, skulle vi rådgive om de målsætninger, regeringen havde stillet op, og derfor var det ikke relevant at kritisere regeringen for ikke at leve op til 40 procent-målet.
Det havde vi en kontrovers om, siger Peter Birch Sørensen til Politiken i dag.
Klimaminister afviser politisk pres på KlimarådetKlimaminister Lars Christian Lilleholt bekræfter over for DR Nyheder, at der var en dialog om 40-procent målsætningen, men han afviser, at der var tale om politisk pres.
- Sådan oplevede jeg det slet ikke.
For mig er det meget vigtigt, at rådet er uafhængigt, og det har jeg også understreget over for Peter Birch Sørensen.
Men når rådet kommer med sine anbefalinger, så er det også min opgave som minister at diskutere og have en dialog om de anbefalinger, der kommer fra rådet, siger han.
Lars Christian Lilleholt afviser også, at han på et andet tidspunkt har forsøgt at påvirke Klimarådets arbejde under Peter Birch Sørensens formandsskab.
- Jeg kan forstå, at efter han er stoppet, har han haft en stor lyst til at kritisere det arbejde, vi har haft.
Jeg synes bare ikke, jeg kan genkende det billede.
Vi har ind imellem haft diskussioner, og det skal der også være plads til.
Men jeg har på intet tidspunkt blandet mig i, hvad det er for anbefalinger, rådet skulle komme med, siger ministeren.
FacebookTwitterKopier linkEmner:Ida Auken (politiker)|Lars Christian Lilleholt (politiker)|Miljøpolitik|Radikale Venstre|Holland




https://www.dr.dk/nyheder/udland/twitter-svada-fra-trump-foer-nye-deltaljer-om-rusland-undersoegelse

UdlandTwitter-svada fra Trump før nye deltaljer om Rusland-undersøgelsePræsidenten langer ud efter særlig anklager - og mange andre - fra morgenstunden.
Særlig anklager Robert Mueller har en travl dag foran sig.
Af Jakob Busk Olsen07.
dec.
2018 kl.
15.
20Bemærk: artiklen er mere end 30 dage gammelLæs opI dag kommer der nye detaljer om efterforskningen af Donald Trumps valgkampagne og Rusland.
Og sagen har tilsyneladende præsidentens fulde opmærksomhed.
Straks fra morgenstunden begyndte Trump en svada om Rusland-undersøgelsen på Twitter.
Over fem tweets beskylder han blandt andet endnu engang særlig anklager Robert Mueller, der leder undersøgelsen, for at have politisk slagside.
Robert Mueller og James Comey er "bedste venner", skriver Trump og fortsætter: "Bare en af Muellers mange interessekonflikter.
" James Comey er tidligere chef for FBI og var leder af Rusland-undersøgelsen, indtil præsidenten fyrede ham.
Frister for MuellerDonald Trumps udfald kan hænge sammen med, at undersøgelsen af det mulige samarbejde mellem præsidentens valgkampagne og Rusland ventes at stjæle dagsordenen igen i dag.
Robert Mueller har deadline for at aflevere juridiske dokumenter ved domstole i to af de sager, som Rusland-undersøgelsen foreløbig har kastet af sig.
Forventningen i USA er, at dokumenterne vil afsløre nye detaljer om den sprængfarlige efterforskning, oplyser Reuters.
I Washington skal den særlige anklager præsentere en dommer for informationer om Trumps tidligere kampangechef Paul Manafort, som Mueller anklager for at lyve - i strid med et forlig, han indgik i september.
Læs også:Sorte streger i memo kan signalere problemer for TrumpVed en anden domstol i New York har Mueller frist for at aflevere en anbefaling om straf til præsidentens forhenværende advokat Michael Cohen.
Han tilstod i sidste uge, at han havde løjet overfor Kongressen, da han afgav forklaring om et højhus, som Trump ville opføre i Moskva.
Comey kræver åbenhedMens Robert Muellers hold besøger domstole, skal James Comey vidne for retsudvalget i Repræsentanternes Hus.
Det sker ved et lukket arrangement, der ligeledes handler om russisk indblanding i valgkampen i 2016.
Comey har frygtet, at det republikanske flertal vil bruge lejligheden til at miskreditere ham, mens de endnu har chancen.
Demokraterne vandt valget til Repræsentanternes Hus i november, men flertallet skifter først i januar, når de nyvalgte indtager deres pladser.
Comey har derfor betinget sig, at der kommer et udskrift af, hvad han fortæller retsudvalget, og at han efter mødet frit kan udtale sig til pressen om, hvad han har sagt.
FacebookTwitterKopier linkEmner:Donald Trump (politiker)|Paul Manafort (politiker)|Rusland|Twitter|Valg og folkeafstemninger




https://www.dr.dk/nyheder/viden/kroppen/liderlig-og-gnaven-5-maader-din-smartphone-fuckr-md-dn-hjerne

Hvad bruger du din tid på?
Se temaKroppenLike-liderlig og gnaven: 5 måder din smartphone fuckr md dn hjerneTeknologien kan påvirke dine tanker ganske voldsomt, og din smartphone kan svække din stedsans, give dig dårlige vaner og gøre dig i dårligt humør.
Af Pernille Kjeldgaard Kristensen, Lasse From og Solvej Nygaard Gregersen (Illustration)07.
dec.
2018 kl.
16.
13Bemærk: artiklen er mere end 30 dage gammelLæs opDer er mange ting, der er ved at få en ende: Et stabilt klima, DVD-afspillere og folk med en flot og sirlig håndskrift.
Og nu er det også slut med en god diskussion ved middagsbordet.
Til fodboldaften med gutterne kan man ikke længere diskutere, hvem der vandt VM i fodbold i 2002, for svaret kan findes på Google på to sekunder.
Kedsomhed er en anden ting, der ikke fylder så meget mere.
Sidder du med en gruppe venner, er det også ret normalt at én eller flere tager telefonen frem og begynder at scrolle lidt, hvis der opstår stilhed i et minut eller to.
Ifølge DR Medieudvikling brugte 68 procent af danskerne dagligt internettet på telefonen i 2017.
Især de 15-29 årige er helt vilde efter at tjekke de sociale medier, streame og spille spil.
De bruger dobbelt så meget tid på telefonens internet som brugerne over 30 år.
Selvom telefonen er praktisk, underholdende og revolutionerende, så påvirker den også din hjerne og de kognitive funktioner (hvis du er i tvivl om betydningen af ‘kognitive funktioner’ kan du bare google det - du er jo alligevel på internettet lige nu).
1HukommelseDet er fantastisk og surrealistisk, at vi har adgang til alverdens informationer i lommen.
Men det påvirker også vores hukommelse, at vi har alt vores viden på vores smartphone.
Det er stadigt sparsomt med forskning på området, men Dorthe Berntsen, der er professor og centerleder for Danmarks Grundforskningsfonds Center for Selvbiografisk Hukommelsesforskning på Aarhus Universitet forklarer, at der er bestemte områder, hvor smartphonen beviseligt påvirker din hukommelse.
Din smartphone ændrer nemlig den måde, du bruger din hukommelse på.
Når du ved, at du bare kan google, hvem Harald Blåtand er, så er der ingen grund til at huske det.
Den viden, som vi mener, at vi nemt kan finde på internettet, gider vi ikke huske på.
Dorthe Berntsen forklarer, at vores hukommelse ikke er ødelagt, men vi bruger den anderledes og uddelegerer den - vi bliver simpelthen kognitivt dovne.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
- Men det har vi altid gjort, når vi kan.
Har du en ægtefælle, der kan huske alle fødselsdage, så gider du ikke selv bruge energi på at huske det.
Når du skriver en huskeseddel, er det jo også et hjælpemiddel til din hukommelse, siger hun.
Forskellen er bare, at vi er mere afhængige af internettet end af en huskeseddel.
- Vi er blevet gjort meget afhængige af noget, vi ikke selv har så meget kontrol over.
Det fungerer godt, så længe vi har adgang til internettet og vores smartphone.
Men hvis telefonen går i stykker eller man har glemt den, så er både huskesedlen og vores viden væk, siger hun.
Forskning omkring smartphones- Det er vigtigt at huske, når vi diskuterer smartphones, at vi står i orkanens øje lige nu, hvor teknologien stormer frem.
Lige så snart forskerne har undersøgt, hvordan vi bruger vores telefon, og hvordan det påvirker os, er brugerne allerede videre til den næste teknologi eller en ny måde at bruge telefonen på, forklarer Peter Dalsgaard, der er lektor i Interaktionsdesign på Aarhus Universitet.
På flere områder mangler der forskning, der også undersøger smartphones positive aspekter - og mere forskning, der kan bekræfte de negative resultater.
Når du scroller igennem sociale medier, kan det også påvirke din hukommelse.
Du bliver bombarderet med forskellig information: En bekendt fra din folkeskole søger lejlighed, din moster har liket et kikset citat og din kammerat troller i et kommentarspor.
- For meget information på en gang vil altid være en belastning af korttidshukommelsen, fordi den har begrænset kapacitet.
Det er ligesom, hvis tre personer taler til dig på samme tid.
Når medier bombarderer os med forskellige oplysninger, kan vi ikke overskue dem.
Korttidshukommelsen kan ikke følge med, lige meget hvor vigtige informationerne er, siger Dorthe Berntsen.
2OrienteringsevneLigeså snart du sætter fødderne i en ny by, hiver du garanteret telefonen frem.
Skal du finde frem til byens museum, stationen eller din vens adresse, er GPS’en din ven.
Men det ændrer din hjerne.
En undersøgelse fra 2006 viste, at Londons taxachauffører havde en større hippocampus end buschaufførerne, der i højere grad kørte de samme ruter.
Hippocampus er et område i hjernen, hvor menneskets orienteringsevne og hukommelse sidder.
I hippocampus blev der fundet mere grå substans hos taxachaufførerne.
I den grå substans findes nervecellerne, der kan sende elektriske og kemiske signaler.
Overordnet er nervecellerne det, der styrer vores hjerne.
Taxachaufførerne skulle over en årrække lære over 25.
000 gader, og det havde påvirket området i hjernen.
Men det modsatte kan muligvis også ske, når vi blindt følger vores GPS og ikke orienterer os i omgivelserne.
- Man kan forestille sig, at vi formentlig får et mindre område i hjernen, når vi ikke bruger stedsansen.
Hjernen bliver specialiseret i det, vi bruger den til.
Det er ligesom med muskler - når vi ikke bruger dem, bliver de mindre, siger Lars Kai Hansen, der er professor og leder af Sektion for kognitive systemer på Danmarks Tekniske Universitet.
3Vaner og afhængighedDu kender måske følelsen af, at det kribler i fingrene for at gribe ud efter din smartphone.
Måske tjekker du mobilen som det første om morgenen, mens din kæreste må ligge og glo ind i din telefons bagside.
Du kan heller ikke lade være med lige at fiske telefonen op af tasken og lægge den på cafébordet, selvom du sidder og taler med din veninde.
Albert Gjedde, der er professor i translationel neurobiologi ved Syddansk Universitet og medforfatter på bogen ‘Den afhængige hjerne’, forklarer, at der sker en hel kæde af reaktioner i hjernen, når du gerne vil sidde med telefonen i hånden eller tæt på dig.
Og her er det særligt de sociale medier og apps-notifikationer, der holder dig i stødet.
- Med telefonen giver det en tilfredsstillelse, hvis der kommer et like eller andet, der har med dig at gøre.
Man får en belønning i hjernen, fordi man bliver set eller tænkt på, siger han.
Når vi bliver afhængige af noget eller får en rigtig dårlig vane, er det fordi, at der er en belønning, der ofte indtræder hurtigt.
Vores hjerne lærer nemlig, når dens belønningscentre frigiver stoffet dopamin.
- Men hjernen ved ikke, om kilden til dopaminen er god eller dårlig.
Den kan bare mærke, at der er en masse dopamin, og det viser hjernen, at det er vejen at gå, siger Albert Gjedde.
Når du hele tiden tager telefonen frem, selvom der ikke er kommet en lyd fra den, er det fordi du gerne vil have, at der sker noget på den.
- Det er ligesom med rygning: Når du sidder med en cigaret mellem fingrene, er der en forventning om, at du snart får en nikotin-effekt, forklarer han.
Det er en betinget reaktion, når din hjerne har lært, at det er godt, at der er gang i din telefon.
- Men hvis belønningen ikke sker, når man sidder med telefonen og ubevidst håber på, at der sker noget, så kommer der en nedtur.
Derfor venter de ‘afhængige’ jo hele tiden på notifikation om, at nogen har liket, skrevet eller snappet, siger Albert Gjedde.
4KoncentrationNår lysten til at glo på din smartphone melder sig, betyder det ofte, at du har lidt svært ved at følge med i det, du ellers var i gang med.
Pludselig er filmen, undervisningen eller den samtale, du havde med din ven, ovre, uden du har opdaget det.
Peter Dalsgaard, der er lektor i Interaktionsdesign på Aarhus Universitet, forklarer, at selvom også tidligere medier som TV og tegneserier har gjort os bekymrede på koncentrationens vegne, har der aldrig været noget, der snupper vores opmærksomhed så let som en smartphone.
- Smartphones har en form for handlekraft, der kan række ud mod os og indlede eller vedligeholde en form for interaktion.
En bog er den samme i går, i dag og i morgen, mens feedet på Facebook og Instagram er anderledes.
Der er hele tiden noget nyt, og smartphonen kan gøre opmærksom på sig selv med notifikationer, siger han.
Bare tilstedeværelsen af en telefon kan forstyrre dig.
Flere undersøgelser og eksperimenter viser, at hvis en telefon er lige i nærheden af dig, kan det nedsætte dine kognitive færdigheder, når du skal klare en opgave.
I 2014 udførte forskere et eksperiment, hvor øvelser i to sværhedsgrader skulle beregne deltagernes opmærksomhed og evner til blandt andet at planlægge, tage initiativ og huske detaljer.
Undersøgelsen viste, at når forskerne ved ‘en fejl’ lagde deres telefon på deltagernes bord og forlod lokalet, klarede de deltagere, hvor der lå en telefon på bordet, sig dårligere i den svære test end de deltagere, hvor forskerne i stedet havde ‘glemt’ en bog på bordet.
Så næste gang du er til fest eller knokler på kontoret er det en god ide at lade telefonen blive i jakkelommen, så du faktisk kan koncentrere dig.
5HumørÆndring i dit humør er faktisk ikke din smartphones skyld.
Til gengæld er det muligvis de sociale mediers værk.
I 2014 kom resultaterne af et stort eksperimentfra Facebook, forskere fra Cornell University og University of California, hvor de havde brugt 689.
003 profiler til at undersøge, hvordan bestemt indhold kan påvirke Facebook-brugernes humør.
De filtrerede de positive opdateringer fra de negative i brugernes feed.
En del af brugerne så de positive opdateringer, mens andre så de negative opdateringer fra deres venner.
Eksperimentet viste, at det havde en lille påvirkning på brugernes egne opdateringer, hvis de blev mødt af enten positivt eller negativt indhold.
De brugere, der havde set en større andel af negative opdateringer, delte selv mere negativt indhold efterfølgende.
Det samme skete hos de brugere, der blev mødt af overvejende positivt indhold.
De delte efterfølgende mere positivt indhold.
Facebook kom under stor kritik efter eksperimentet blev offentliggjort, da der var debat om, de kunne tillade at manipulere med indholdet på den måde.
Men kritikken ændrer ikke på, at det ifølge studiet, er en god idé til at unfollowe ham den sure på Instagram og skjule Facebookvenner, der altid brokker sig - ellers ender du måske selv i dårligere humør.
Denne artikel er en redigeret version af artiklen 'Like-liderlig og snotforvirret: 5 måder din smartphone fuckr md dn hjerne' som blev udgivet 4.
september 2018.
FacebookTwitterKopier linkEmner:Facebook|Forbrugerelektronik|Instagram|Videnskab|USA




https://www.dr.dk/nyheder/udland/faerre-flygtninge-og-migranter-tager-turen-over-middelhavet

UdlandFærre flygtninge og migranter tager turen over MiddelhavetLæger Uden Grænser indstiller samtidig sine redningsaktioner på havet.
107.
583 flygtninge og migranter amkom til fem europæiske middelhavslande i 2018.
Af Lasse Berg Sørensen07.
dec.
2018 kl.
15.
05Bemærk: artiklen er mere end 30 dage gammelLæs op107.
583 flygtninge og migranter er indtil videre ankommet til Europa med båd over Middelhavet i løbet af 2018.
Det viser de seneste tal fra FN's migrantorganisation, IOM, der dækker perioden fra 1.
januar til 2.
december.
Dermed er færre ankommet til Europa i forhold til 2017, hvor 164.
908 personer ankom i samme periode.
Alene Italien modtog i 2017 flere migranter end det samlede antal for alle lande i 2018.
Læs også:OVERBLIK Migranter på Middelhavet: Hvad er fakta, og hvad er politik?
I 2016 var antallet af migranter, der ankom til Europa mellem 1.
januar til 2.
december, endnu højere, nemlig 351.
076.
Også antallet af druknede er faldende.
Fra 1.
januar til 2.
december omkom 2.
133 personer.
I 2017 døde 3.
113 personer på vej til Europa i samme periode.
Langt de fleste, 114 personer, omkom i november, hvor fire skibe kæntrede.
Indstiller redningsmissionerMange migranter er blevet reddet i land af Læger Uden Grænsers skib Aquarius, men i går meddelte organisationen, at Aquarius ikke længere kommer til at sejle på redningsmissioner ud for Libyens kyst.
Dermed er der ingen skibe tilbage i Middelhavet, der er udsendt af nødhjælpsorganisationer og udelukkende har til opgave at finde og redde migranter.
- Generelt må man sige, at situationen for migranterne bliver farligere, siger Sine Plambech, seniorforsker på DIIS, Dansk Institut for Internationale Studier.
Aquarius har ligget i havnen i Marseille siden september.
Nu er ligger opgaven primært hos den libyske kystvagt.
- Nu bliver kystvagten trænet til at være mere opmærksomme på redningsaktioner, men det virker ikke som om, at redningsaktionerne ikke er ligeså systematiske som dem, NGO'erne foretager, forklarer Sine Plambech.
Tøj betegnes som giftigt affaldIfølge Læger Uden Grænsers direktør i Danmark, Jesper Brix, er det ikke med organisationens gode vilje, at Aquarius ikke længere skal redde migranter.
- Fremtiden ser meget dyster ud for de mennesker, der forsøger at flygte over Middelhavet, og sandsynligheden for, at flere drukner, er stor.
Det er dybt tragisk, mener Jesper Brix.
Læs også:Redningsskib fra Læger uden Grænser tvunget i landIndstillingen er ifølge Jesper Brix et resultat af et intenst politisk pres fra den italienske regering, der forsøger at sætte en stopper for ankomsten af migranter via Middelhavet.
Blandt andet har de italienske myndigheder anklaget Læger Uden Grænser for at håndtere affald fra Aquarius i strid med reglerne.
Tøj fra flygtninge og migranter er ifølge de italienske myndigheder smittefarligt og skal derfor behandles som giftigt affald, hvilket Læger Uden Grænser ikke har gjort.
Jesper Brix mener, at der er tale om “fuldstændigt latterlige anklager”.
- Enhver person med bare lidt forstand på fx hiv/aids og tuberkulose ved udmærket, at tøj ikke kan smitte.
Vi mener, at vi har fulgt alle regler.
Læs også:Italien vil beslaglægge kendt migrantskib: Anklages for uforsvarlig affaldshåndteringAquarius er fortøjret i den franske by Marseille, hvor det har ligget stille i flere måneder.
Ifølge anklageren i den italienske by Catania vil Aquarius blive beslaglagt, hvis det anløber en italiensk havn.
FacebookTwitterKopier linkEmner:Læger Uden Grænser|Flygtninge og asylansøgere|Ulykker|Dansk Institut for Internationale Studier|Italien




https://www.dr.dk/nyheder/politik/uffe-tang-roed-blok-bider-sig-fast-i-loekkes-loefte-om-en-million-groenne-biler

Regeringens klimaudspilSe temaPolitikUffe Tang: Rød blok bider sig fast i Løkkes løfte om en million grønne biler  Der kommer kun 1.
000 ekstra elbiler de næste to år efter sammenbruddet i forhandlingerne.
Regeringen vil frede afgifter på elbiler delvist frem til 2020.
De store nyheder må dog vente til efter et valg, for partierne på Christiansborg kan ikke blive enige om en aftale.
Af Nicolas S.
Nielsen07.
dec.
2018 kl.
14.
50Bemærk: artiklen er mere end 30 dage gammelLæs opSammenbruddet i forhandlingerne om at sikre mere grønne biler på vejene, skyldes primært to ting ifølge Uffe Tang, DR Nyheders politiske korrespondent:Der er snart valg, hvilket mindsker muligheden for større aftaler.
Og så har den rød-grønne blok bidt sig fast i en talelinje fra statsminister Lars Løkke Rasmussen (V).
Lad os tage det sidste først.
Ordene faldt i statsministerens åbningstale den første tirsdag i oktober.
Dem kan du læse her.
- Oppositionen har hængt sig meget fast i, at statsministeren i åbningstalen sagde, at deres plan ville komme til at betyde en million elbiler på vejene i 2030, forklarer Uffe Tang.
- Men hvis man ser det, som er lagt frem fra regeringens side nu, så er det kun 1.
000 elbiler.
Det er det, de har hængt sig fast i.
At der vil de have regeringen til at love, at der så rent faktisk kommer den million.
1.
000 vs 1.
000.
000 bilerI den aftale, som regeringen forhandlede om med oppositionen, fremgår det tydeligt, at det vil give 1.
000 ekstra grønne biler på vejene de kommende to år.
Men for at finde svaret på, hvordan Danmark skal nå i mål med Løkkes mål om en million el-, plugin- og hybridbiler inden 2030, har regeringen nedsat en kommission, der skal anvise løsninger.
Hvad har oppositionen mest ud af, når valget kommer: At den er enig med regeringen i den grønne dagsorden, eller at den kan angribe regeringen for at være alt for uambitiøs?
Dagens sammenbrud viser, at oppositionen i hvert fald selv mener, at den sidste mulighed er den bedste.
Uffe Tang, politisk korrespondent, DRSamtidig har regeringen sagt, at der i 2035 ikke længere må sælges biler, der udleder skadelige stoffer.
- Så det er en diskussion om, hvorvidt det giver mening at love det, fordi regeringen alligevel vil have emissionsbiler ud af trafikken i 2035, siger Uffe Tang.
Læs også:Sammenbrud i forhandlinger om grønne biler: Men din el-bil bliver ikke dyrereUnder 200 dage til et valgSå er der den anden forklaring, og den er primært taktisk.
Med under 200 dage til at et folketingsvalg skal være afholdt, har partierne til venstre for midten brug for at vise, at de mener noget andet end regeringen, vurderer Uffe Tang.
- Oppositionen har brug for at have en kant til regeringen.
Derfor er det fedt for oppositionen at kunne sige, at såfremt man følger det tempo, som regeringen har lagt nu, så vil det tage 1.
000 år at komme frem til det her.
- Faktum er nok også, at vi er så tæt på et valg nu, så mulighederne for at indgå brede forlig på vitale områder er ved at tørre ud for regeringen.
- Eller sagt med andre ord: Hvad har oppositionen mest ud af, når valget kommer: At den er enig med regeringen i den grønne dagsorden, eller at den kan angribe regeringen for at være alt for uambitiøs?
Dagens sammenbrud viser, at oppositionen i hvert fald selv mener, at den sidste mulighed er den bedste, siger Uffe Tang.
Skatteminister Karsten Lauritzen (V) kommenterede selv på det taktiske aspekt, da han kort efter sammenbruddet mødte pressen.
Her sagde han, at forhandlingerne var endt i "sådan noget taktik," og at hvis der havde været et folketingsvalg, så troede han, at der havde været en aftale.
Summa summarum er dog, at regeringen nu lægger et lovforslag i salen, der udskyder afgifterne med to år på de grønne biler.
Et lovforslag som samtlige af Folketingets partier har givet tilsagn om at stemme for.
Dermed får sammenbruddet på kort sigt ingen større betydning for priserne på bilerne.
FacebookTwitterKopier linkEmner:Karsten Lauritzen (politiker)|Lars Løkke Rasmussen (politiker)|Venstre|Biler|Folketinget




https://www.dr.dk/nyheder/penge/eu-afgoerelse-kan-goere-dansk-el-til-den-nye-nordsoeolie

PengeEU-afgørelse kan gøre dansk el til den nye nordsøolieDirektøren for Dansk Energi glæder sig over nye muligheder for at eksportere grøn energi til tyskerneMed EU-afgørelsen er der nu meget bedre muligheder for at eksportere den danske vindmølleenergi til udlandet.
Af Flemming Brandt07.
dec.
2018 kl.
15.
57Bemærk: artiklen er mere end 30 dage gammelLæs opEU's konkurrencekommissær Margrethe Vestager har med en afgørelse i dag sørget for at åbne det tyske marked for dansk produceret vindmølleenergi.
Den tyske netoperatør TenneT kan ikke længere blokere for den danske strøms vej ind på det tyske marked.
Selvom det ikke kommer den danske forbruger til gode i form af billigere strøm, er administrerende direktør for Dansk Energi, Lars Aagard, overbevist om, at afgørelsen er en stor gevinst for det danske samfund.
- Umiddelbart så stiger prisen en lille smule herhjemme på energi på grund af afgørelsen.
Det handler om udbud og efterspørgsel.
Men det er så lidt, at den enkelte forbruger ikke kommer til at mærke det.
Og som samfund bliver vi rigere.
Det her betyder, at vi ikke i samme omfang skal bruge skattepenge på at støtte den grønne energiproduktion.
Læs også:Vestager ophæver tysk blokade af danskproduceret strømOg afgørelsen åbner nye perspektiver for produktionen af dansk vindmølleenergi i fremtiden, forudser direktøren.
- På et tidspunkt ville det ikke give nogen mening at sætte flere vindmøller op, hvis vi ikke kunne eksportere energien.
Vi har som bekendt ingen muligheder for at lagre vindmøllerenergien, den skal bruges med det samme.
- Og geografisk ligger vi et sted, hvor der altid er rigtigt meget blæst.
Det giver os nogle muligheder, det her kan blive vores nye energieksport, spår Lars Aagaard.
I første omgang skal TenneT garantere en minimumskapacitet på 1300 megawattt pr.
time, svarende til 75 procent af den tekniske kapacitet.
Kapaciteten skal gradvis stige, så den senest i 2026 skal være på minimum 2625 megawatt.
Ellers vil den tyske operatør blive pålagt en både på 10 procent af dens omsætning.
Tidligere stillede TenneT kun 11 procent af kapaciteten til rådighed, så det er et væsentligt fremskridt.
- Det her er bedre end ingenting.
Men det har også taget os otte års kamp at nå så langt, konstaterer Lars Aagard.
.
Kampen fortsætter, men afgørelsen er ekstremt vigtig for danskerne.
Uden ville vi have været lukket inde som på en ø uden at kunne eksportere vores vindmølleenergi.
FacebookTwitterKopier linkEmner:Margrethe Vestager (politiker)|EU|Dansk Energi|Energi|Energiselskaber




https://www.dr.dk/nyheder/udland/partifaeller-sagde-farvel-til-merkel-med-ti-minutter-lang-klapsalve

UdlandPartifæller sagde farvel til Merkel med ti minutter lang klapsalveDen tyske kansler takkede i dag af som formand for partiet CDU.
Video: Robin Patrick Stampe Seierby07.
dec.
2018 kl.
15.
35Bemærk: artiklen er mere end 30 dage gammelLæs opTysklands kansler Angela Merkel har holdt sin sidste tale som formand for partiet CDU.
- Det har været en stor glæde, det har været en ære, slutter Merkel sin tale, og partifællerne kvitterede med en næsten ti minutter lang klapsalve.
Læs også:5 spørgsmål og svar: Derfor forlader Merkel formandspostenDu kan se en sammendrag af CDU's hyldest til den afgående formand over artiklen - eller du kan se den i sin fylde længde her:FacebookTwitterKopier linkEmner:Angela Merkel (politiker)|Tyskland




https://www.dr.dk/nyheder/penge/minister-efter-beskyldning-om-politisk-pres-paa-klimaraad-der-skal-vaere-plads-til

Datacentre i DanmarkSe temaPengeMinister efter beskyldning om politisk pres på klimaråd: Der skal være plads til diskussionerLars Christian Lilleholt har en anden opfattelse af dialogen med den vragede formand for Klimarådet.
Energi-, forsynings- og klimaminister Lars Christian Lilleholt har en anden opfattelse af dialogen omkring Klimarådets arbejde end den tidligere formand Peter Birch Sørensen.
Af Oliver Batchelor07.
dec.
2018 kl.
14.
51Bemærk: artiklen er mere end 30 dage gammelLæs op- Jeg har på intet tidspunkt blandet mig i, hvad Klimarådet har arbejdet med.
Det er et uafhængigt råd.
Og sådan skal det være.
Sådan lyder kommentaren fra energi-, forsynings- og klimaminister Lars Christian Lilleholt (V) til DR Nyheder som svar på den kritik, der i dag er blevet fremsat af Klimarådets tidligere formand.
I dagens udgave af Politiken tager økonomiprofessor ved Københavns Universitet Peter Birch Sørensen for første gang bladet fra munden, efter at han i sidste uge blev skiftet ud på formandsposten i Klimarådet.
Læs også:Først kom en kritisk rapport, så røg formanden: Men ny klimaformand frygter ikke censurKlimaministerens beslutning om i stedet at udpege professor og dekan ved Maastricht University Peter Møllgaard som formand blev offentliggjort blot få dage efter en kritik fra Klimarådet, der beskrev regeringens klimaplan som ”uambitiøs”.
Tidligere formand: Kontrovers med minister i 2015Peter Birch Sørensen beskriver i dag i Politiken, hvordan han og klimaminister Lars Christian Lilleholt gennem flere år har haft diskussioner om Klimarådets anbefalinger.
- Allerede i den første rapport, vi afgav i slutningen af 2015, var vi kritiske, og der ytrede ministeren sin utilfredshed med vores konklusioner, siger han til Politiken.
Læs også:Klimarådets formand stopper kort efter kritisk rapport: Minister afviser sammenfaldDengang handlede problemet om, at et flertal med den politiske venstrefløj, Radikale og Konservative året forinden havde aftalt, at Danmarks CO2-udslip skulle falde med 40 procent inden 2020.
Den ambition skulle være udgangspunkt for Klimarådets første rapport, men i mellemtiden havde Venstre overtaget regeringsmagten.
Det affødte en diskussion med klimaministeren, fortæller Peter Birch Sørensen til Politiken.
- Ministeren mente, at da vi var rådgiver for regeringen, skulle vi rådgive om de målsætninger, regeringen havde stillet op, og derfor var det ikke relevant at kritisere den for ikke at leve op til 40 procent-målet.
Det havde vi en kontrovers om, siger han.
Minister: Dialog var ikke politisk presLars Christian Lilleholt bekræfter, at der dengang var en dialog om Klimarådets behandling af 40-procent-målsætningen.
- Når de kommer med deres anbefalinger, er det oplagt, at vi selvfølgelig har en dialog om det.
Det havde vi også i forhold til spørgsmålet om, hvorvidt regeringen skulle evalueres på 40 procent-målsætningen, eller om det var mere relevant, at man også kiggede på, hvad det var for en klimapolitik, regeringen havde fremadrettet, siger klimaministeren.
Hvordan kan det opfattes som andet end politisk pres på at få et uafhængigt organ til at gå i en bestemt retning?
- Sådan oplevede jeg det slet ikke.
For mig er det meget vigtigt, at rådet er uafhængigt, og det har jeg også understreget over for Peter Birch Sørensen.
Men når rådet kommer med sine anbefalinger, så er det også min opgave som minister at diskutere og have en dialog om de anbefalinger, der kommer fra rådet.
'Jeg fortryder intet i den her sag'Har der været andre ’dialoger’, som du kalder dem, der har signaleret, hvad du mente om det arbejde, de lavede i Klimarådet?
- Vi har løbende været i dialog med Klimarådet, og sådan opfatter jeg også den opgave, jeg har som minister.
Vi har et uafhængigt klimaråd, som består af eksperter, der kommer med anbefalinger til, hvad der skal arbejdes med.
Og det er klart, at når de så kommer med deres anbefalinger, så lægger de også op til en diskussion.
Både på de indre linjer, men også i offentligheden.
Men hvorfor ventede du ikke, til rapporten var færdig.
Er der noget, du har gjort her, som du fortryder, fordi det bagefter bliver opfattet som politisk pres?
- Jeg fortryder intet i den her sag.
Jeg synes, vi har håndteret det her godt.
Og jeg synes faktisk, vi har haft et godt samarbejde, også med Peter Birch Sørensen.
Jeg kan forstå, at efter han er stoppet, har han haft en stor lyst til at kritisere det arbejde, vi har haft.
Jeg synes bare ikke, jeg kan genkende det billede.
Vi har ind imellem haft diskussioner, og det skal der også være plads til.
Men jeg har på intet tidspunkt blandet mig i, hvad det er for anbefalinger, rådet skulle komme med.
Vismænd sår tvivl om Klimarådets uafhængighedI dagens Politiken peger flere tidligere økonomiske vismænd på, at sagen om udskiftningen af Peter Birch Sørensen, der har en høj anseelse i akademiske kredse, har skabt tvivl om Klimarådets uafhængighed.
Rekrutteringen til Klimarådet adskiller sig fra andre tilsvarende råd, som eksempelvis De Økonomiske Råd, ved at det er klimaministeren, der udpeger formanden for en fireårig periode.
Men kritikken får ikke klimaminister Lars Christian Lilleholt til at ville ændre på proceduren, så rådet selv kan vælge formand.
- Nej, det gør den ikke.
Det er helt afgørende for mig, at Klimarådet skal være uafhængigt, det er det nuværende klimaråd, og det vil det også være fremadrettet.
Men hvis det er rådet, der selv udpeger formanden, så bliver der jo ikke sået tvivl?
- Ja, men vi lever i et demokratisk land, hvor det er den til enhver tid siddende regerings opgave at udpege formænd for den lang række af råd og nævn, der er, og det er det også i forhold til Klimarådet.
FacebookTwitterKopier linkEmner:Lars Christian Lilleholt (politiker)|Miljøpolitik|Peter Birch Sørensen (økonom)|Venstre|Holland




https://www.dr.dk/sporten/fodbold/kvindelandsholdet/verdens-bedste-harder-jeg-kan-blive-endnu-bedre

KvindelandsholdetVerdens bedste Harder: 'Jeg kan blive endnu bedre'Danske Pernille Harder er stolt over prisen som verdens bedste kvindelige fodboldspiller i det engelske medie The Guardian.
Pernille Harder glæder sig over prisen fra the Guardian, efter hun blev nummer to ved Ballon d'Or.
Af Kasper Heide Lund og interview: Frederik Palle07.
dec.
2018 kl.
14.
33 | opdateret 07.
dec.
2018 kl.
14.
55Bemærk: artiklen er mere end 30 dage gammelLæs opSeks sølle stemmer.
Det var, hvad Pernille Harder var fra at vinde den præstigefyldte Ballon d’Or-pris ved mandagens uddeling.
Fredag er det dog hendes tur til at glæde sig over en fornem pris, efter et dommerpanel på 72 har valgt hende til verdens bedste kvindelige fodboldspiller i det anerkendte britiske medie The Guardian.
Jeg skal bygge på og gøre ting endnu bedre, så jeg kan blive endnu bedre.
Pernille HarderLæs også:Hvad så Ballon d'Or?
Anerkendt medie kårer Pernille Harder til verdens bedste- Det er selvfølgelig en pris, som har en ret stor betydning for mig, siger landsholdsangriberen til DR Sporten.
Listen består af de 100 bedste fodboldkvinder i verden, og hvor norske Ada Hegerberg vandt Ballon d’Or, så er hun her henvist til en tredje på listen.
I stedet har 30 ud af 72 i dommerpanelet peget på danske Harder.
- Det er dem, der kender gamet allerbedst.
Trænere, spillere og journalister.
Så det er en stor anerkendelse at få sådan en pris, og blive nummer et på sådan en fin liste.
Det viser bare, at det jeg har gjort, og al den energi jeg har lagt i det, har udmøntet sig, og det gør mig utrolig stolt, siger Pernille Harder, som i 2017 blev nummer to på samme liste.
Top-10 på The Guardians listePernille Harder - WolfsburgSam Kerr - Perth GloryAda Hegerberg - Olympique LyonLucy Bronze - Olympique LyonEugénie Le Sommer - Olympique LyonAmandine Henry - Olympique LyonAlex Morgan - Orlando PrideWendie Renard - Olympique LyonLieke Martens - FC BarcelonaMegan Rapinoe - Seattle ReignLæs også:Pernille Harder er verdens næstbedste fodboldspiller: Ballon d'Or går til nordmand- Det giver mig motivation til mere.
Det viser, at jeg gør det rigtige på fodboldbanen, og at jeg skal fortsætte med det, samtidig med at jeg skal bygge på og gøre ting endnu bedre, så jeg kan blive endnu bedre.
Kulminationen på en stor sæsonSelvom Pernille Harder sammen med det dansk landshold missede VM, så kan hun kigge tilbage på en sæson, hvor hun på klubholdet har haft stor succes.
Angriberen var i sidste vandt sæson The Double med sin tyske klub Wolfsburg og blev ligatopscorer.
Derudover nåede klubben frem til Champions League-finalen, der blev tabt til Lyon med 1-4 efter forlænget spilletid.
Læs også:VIDEO Harder er bedste fodboldspiller i EuropaHarder scorede det tyske mål i finalen og blev nummer to på topscorerlisten med otte træffere.
Tidligere på året blev hun også kåret som "Player of the Year" af Det Europæiske Fodboldforbund (Uefa).
Det er selvfølgelig en pris, som har en ret stor betydning for mig.
Pernille Harder- Jeg synes jeg har haft et rigtig godt år.
Hvis man ser bort fra at vi ikke kvalificerede os til VM, så er jeg utrolig tilfreds med mit eget spil.
Jeg har gjort det rigtig godt i Wolfsburg og spillede min første Champions League-finale, som desværre ikke blev til en sejr.
- Jeg er tilfreds med både 2018 og 2017, så jeg tror, fordi jeg har præsteret over længere tid også gør, at jeg ender på en førsteplads på nogle lister, og en andenplads på andre lister.
Det er tredje år i træk har avisen The Guardian rangerer verdens 100 bedste kvindelige fodboldspillere, og her er førstepladsen gået til den danske Wolfsburg-spiller.
Læs også:Harder kan blive årets danske fodboldspiller for femte gangPå årets top-100 liste er der også to andre danskere - Nadia Nadim er nummer 34, mens Sanne Troelsgård er på 77.
plads.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|The Guardian|Fodbold|Lyon




https://www.dr.dk/nyheder/regionale/trekanten/bedre-soevn-og-vaeskebalance-kommuner-har-succes-med-brug-af

TrekantområdetBedre søvn og væskebalance: Kommuner har succes med brug af intelligente bleer til ældreBleen fortæller selv, hvornår den trænger til at blive skiftet.
Den intelligente ble fortæller plejepersonalet, hvornår den skal skiftes.
(© Tena)Af Janus Duus-Larsen og Gitte Førby07.
dec.
2018 kl.
13.
29 | opdateret 10.
dec.
2018 kl.
11.
32Bemærk: artiklen er mere end 30 dage gammelLæs opDet skal være slut med tunge, våde tissebleer hos ældre på landets plejecentre.
Det skal den såkaldte intelligente ble være med til at sikre.
De særlige bleer kan indsamle data om brugernes vandladninger, og så informerer bleen om, hvornår den trænger til at blive skiftet.
Cirka halvdelen af landets kommuner har lavet forsøg med at bruge den særlige ble og de sidste to måneder har plejecenter Kastainehaven i Give og Plejecenter Kløverhaven i Vejle testet dem.
Resultatet er godt, siger kontinenssygeplejerske i Vejle Kommune Tina Andersen.
- Resultaterne viser, at man ved at indføre den intelligente ble kan bedre livskvaliteten for folk, der ikke kan holde på vandet, siger hun.
I bleen er der indvævet sensorer, som giver besked om, hvor 'fyldte' bleerne er.
Men det er ikke kun tunge bleer, man kan undgå.
- Blandt andet kan man via bleen se, hvor meget den ældre drikker.
Det kan være vigtigt at vide, for ofte får ældre mennesker ikke væske nok, siger Tina Andersen.
Når de ikke gør det, får de oftere blærebetændelser, og skal behandles med antibiotika, men med viden fra den intelligente ble, kan plejepersonalet forsøge at forebygge, at det sker.
- De intelligente bleer giver også brugerne bedre søvn om natten, fordi man ved, hvornår den ældre tisser meget og derfor kan give den rigtige størrelse ble på.
På den måde kan den ældre ligge tør hele natten, siger Tina Andersen.
I Vejle testes bleerne på de to plejecentre frem til september 2019.
De intelligente bleer giver bedre livskvalitet, mener Tina Andersen, kontinenssygeplejerske i Vejle Kommune.
Det er ikke kun i Vejle, at de ældre tester intelligente bleer.
Også Syd- og Sønderjylland har et firma udviklet en ble, der automatisk samler information om brugernes vandladninger og fortæller plejepersonalet, når det er tid til, at bleen skal skiftes.
Læs også:Intelligent ble er nomineret til pris: Fortæller hvornår den skal skiftesOpdatering: I en tidligere udgave af artiklen fremgik det ikke helt klart, at der er tale om to forskellige bleer i artiklen og den ble, som er omtalt i vedhæftede link.
Det er nu gjort mere tydeligt.
FacebookTwitterKopier linkEmner:Vejle|Give|Jylland|Ældrepleje|Vejle Kommune




https://www.dr.dk/nyheder/viden/teknologi/er-du-lidt-glad-sociale-medier-her-er-7-raad-til-en-mini-afvaenning

Hvad bruger du din tid på?
Se temaTeknologiEr du lidt for glad for sociale medier?
Her er 7 råd til en mini-afvænningTag magten tilbage, sæt kunstige grænser og glem de endegyldige regler, lyder nogle af eksperternes råd til at skære lidt ned på din smartphone-tid.
I 2013 blev "selfie" kåret som årets ord.
Topmodellen Gigi Hadid (billedet) har utvivlsomt taget et par stykker siden.
Af Maria Lise Behrendt07.
dec.
2018 kl.
14.
30Bemærk: artiklen er mere end 30 dage gammelLæs op- Du sidder hele tiden med den telefon i hånden!
Der er uden tvivl en del, der har fået skudt den bemærkning i hovedet af kæresten, veninden eller mor.
Og selvom du måske ikke er enig, kan det være en god idé at få snakket om de forventninger, vi har til hinandens fysiske tilstedeværelse.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
Læs også:Eksperter: Det er mangel på respekt at kalde brug af sociale medier for tidsspildDet kan også være, at du selv føler, at der går alt for meget spildtid med at sidde og scrolle igennem Instagram-feedet, læse ligegyldige nyheder på Facebook eller tjekke memes på 4chan.
Du kan selvfølgelig gøre som 21-årige Freja, der blev så vred over, hvor meget tid hun brugte på at jagte det perfekte billede på Instagram, at hun helt droppede det.
Læs også:Freja på 21: Jeg er så vred over, at Instagram fyldte så meget i mit livMen hvis du ikke har lyst til at tage en kold tyrker, kan du starte et andet sted.
Med et.
Eller to.
Eller flere af de her råd, som kommer fra lektor på Institut for Medier, Erkendelse og Formidling på Københavns Universitet og formand for Medierådet for Børn og Unge, Anne Mette Thorhauge og Søren Schultz Hansen, som er ekstern lektor på CBS, erhvervsforsker og forfatter til flere bøger om digitalisering.
1Bliv bevidst om dit forbrugHvor mange gange i løbet af dagen tjekker du Insta eller åbner Snap?
Ved du, hvor mange gange du tjekker de forskellige sociale medier i løbet af en dag?
Sikkert ikke.
Men så kan du jo begynde at tælle.
På den måde bliver du først og fremmest bevidst om dit forbrug.
- Hvis du finder ud, at du tjekker 500 gange, har du allerede et redskab, som du kan bruge til at sætte antallet af gange ned til 200 eller 300, siger Søren Schultz Hansen.
Har du downloadet iOS 12 til din iPpone har du også mulighed for at følge med i din skærmtid.
Du slår skærmtid til i telefonens instillinger.
Kører du Android, er der mulighed for at hente flere gratis apps, som lader dig tracke, hvor meget tid du bruger på telefonen.
For eksempel Quality Time eller App Usage.
2Snak om forventninger og retningslinjerDet kan være en god idé at have fælles retningslinjer.
For eksempel for, hvornår det er i orden at tage et selfie.
- Hvis retningslinjer skal fungere, skal de laves i fællesskab, siger Anne Mette Thorhauge.
Derfor er det en god idé at få talt om, hvilke forventninger man har til hinandens tilstedeværelse.
Især i familien.
Derefter kan man begynde at lave nogle fælles retningslinjer, som selvfølgelig skal overholdes af alle.
- Jeg har tre børn.
Hvis jeg holde dem fast på reglerne, skal jeg også selv overholde dem, siger Anne Mette Thorhauge, som blandt andet har en regel om, at telefonen bliver slukket en time før sengetid.
Også på skolen og i vennegruppen er det nødvendigt at få en snak om, hvad der er god og dårlig mobilstil, mener Søren Schultz Hansen.
- Det er ikke kun voksne, der skal sætte grænser.
Det er også vigtigt, at fx læreren forstår, at de unges mobilbrug ikke bare er en afhængighed.
Det er meget mere nuanceret, og mobil - og de social medier - er en vigtig del af mange børn og unges liv, siger han.
3Sæt kunstige grænserVi er gode til at lave regler for os selv.
Vi er bare ikke altid lige gode til at overholde dem også.
Men prøv dig frem.
Må.
Ikke.
Spise.
Sukker.
Hele.
Januar.
Det virker ikke vel?
Det er svært at sætte endegyldige regler op for sig selv.
Men prøv dig frem og sæt nogle kunstige regler, som måske/måske ikke virker.
- Jeg har for eksempel en regel om, at jeg absolut ikke må tjekke arbejdsmails efter kl.
18.
Heller ikke selvom det kun tager tre sekunder.
Jeg kan mærke, at det giver mig en ro.
Og så finder man ud af, at der ikke sker noget ved det, siger Søren Schultz Hansen.
4Tro ikke, at du kan lave endegyldige reglerRegler og løftede pegefingre er til for at blive brudt.
Derfor kan det være en god idé at tage dem op til revision engang i mellem.
Apropos råd nummer 4: Lad være med at tro, at du kan lave endegyldige regler.
- Forældre og lærere hører til blandt dem, der ofte efterlyser klare regler for mobilbrug.
Det kan jeg godt forstå.
Men regler varierer og ændrer sig, siger Søren Schultz Hansen.
Regler ændres over tid og ved lejlighed.
For eksempel hvis man holder ferie efter en lang periode med ren hverdag.
Så er det en god idé at få talt om nogle fælles retningslinjer for ferien.
5Tag magten over notifikationer og appsRydder du nogensinde op i dit feed?
Eller vælger notifikationer fra?
Har du lagt mærke til, at Facebook, Instagram og de andre sociale medier med tiden er begyndt at sende dig flere notifikationer (altså, hvis du er typen, der ikke slår dem fra).
- Det er fordi, det virker.
Teknologien er designet til at lokke, fastholde og overvåge os, siger Anne Mette Thorhauge.
Så hvad gør du?
Du tager da magten over dine apps tilbage i det omfang, du kan og har lyst.
Slå notifikationerne fra, ryd op i Instagram-feedet eller lav en regel om, at Facebook kun må åbnes på computeren.
6Vær kritiskTidligere Facebook-chef Chamath Palihapitiya beskyldte sidste år CEO Mark Zuckerberg (billede) og resten af Facebook for at "skabe redskaber, der er ved at ødelægge grundlaget for, hvordan samfundet virker".
Og mens du slår notifikationerne fra, kan du overveje at forholde dig lidt kritisk til teknologien.
Sidste år var en tidligere Facebook-chef ude med riven overfor sin gamle arbejdsgiver, som han anklagede for at være designet til at gøre mennesker afhængige og sprede falske informationer, der ødelægger samfundet.
Den udmelding skal vi ikke gøre os til dommer overfor, men det kommer næppe som et chok for dig, at jo mere tid, du bruger på sociale medier (og jo flere informationer, du deler), desto bedre en forretning er du for dem.
- Vi skal have opbygget en kritisk tilgang til den teknologi, der forsøger at fastholde os og til information, vi får fra teknologien.
Ligesom vi har opdraget børn til at være kritiske overfor reklamebranchen, siger Anne Mette Thorhauge.
7Kom ind i kampen (forældre)Forældre er rollemodeller.
Både i forhold til at overholde retningslinjer om  mobilbrug og i forhold til at interessere sig for børns mobilbrug.
Til sidst en opfordring fra Søren Schultz Hansen til forældrene: Kom ind i kampen i forhold til at være rollemodeller.
- Det er for ringe, hvis forældrene ikke interesserer sig for, hvad børnene laver på sociale medier.
Eller hvis forældrene ikke går forrest i at være kritiske eller overholde de retningslinjer, man i fællesskab er blevet enige om, siger han, og understreger, at det ikke kun er børnene, der har brug for hjælp:- Forældrene skal også lære at forstå, at sociale medier er en vigtig social og praktisk del af børn unges liv.
FacebookTwitterKopier linkEmner:Facebook|Instagram|Københavns Universitet|Teknologi|Forbrugerelektronik




https://www.dr.dk/nyheder/regionale/nordjylland/lystfisker-fandt-dod-hval-godt-vi-ikke-fik-den-pa-krogen

NordjyllandLystfisker fandt død hval: 'Godt, vi ikke fik den på krogen'Hvalen, der har svømmet rundt ved havnen i Hobro i halvanden uge, er fundet død af to lystfiskere.
Naturstyrelsen håber på, at obduktionen af hvalen kan ske foran alle interesserede.
Arkivfoto.
 1 / 31 / 3Naturstyrelsen håber på, at obduktionen af hvalen kan ske foran alle interesserede.
Arkivfoto.
2 / 33 / 307.
dec.
2018 kl.
14.
17 | opdateret 07.
dec.
2018 kl.
16.
29Bemærk: artiklen er mere end 30 dage gammelLæs opEn ti meter lang hval har siden 27.
november svømmet rundt i havnebassinet i Hobro.
Men fredag eftermiddag er hvalen fundet død af to lystfiskere, der fra land kunne se den ligge ti meter fra kysten.
- Vi kan lige se, at det stikker noget op af vandet.
Jeg tror egentlig, at det er er to bjælker.
Men så går vi lidt tættere på, og så kan vi egentlig rimelig hurtigt se, hvad det er, siger Jens Fisker fra Viborg, der fandt hvalen sammen med sin kammerat og nemt kunne gå ud til den.
- Vi står i waders, og så vi går bare ud til den og rundt om den.
Den ligger, hvor vandet kun er en meter dybt, fortæller Jens Fisker.
Jens Fisker tog billeder kort efter de havde fundet hvalen omkring 13.
00 fredag.
- Det er et imponerende dyr.
Vi kunne ikke lade være med at trække på smilebåndet og tænke: 'Puha, det var godt, vi ikke fik den på krogen', fortæller Jens Fisker.
En unik mulighedEfterfølgende kontaktede de to lystfiskere Naturstyrelsen, der nu er ved at finde ud af, hvordan de skal bjerge sejhvalen.
- Når man en sjælden gang ser sådan et dyr, så er det med at få det ud af den tragiske situation, som man kan, siger vildtkonsulent Ivar Høst fra Naturstyrelsen.
Han mener, at det er en stor mulighed for forskerne i at obducere dyret.
Hvalen ligger cirka ti meter fra kysten.
- Vi står med en sejhval, som kun få gange er set i danske farvande, og kun ganske få gange har forskerne mulighed for at lægge hænderne på sådan et dyr, siger Ivar Høst.
Han håber også på, obduktionen kan blive en oplevelse for almindelige borgere.
- Planen er, at vi skal finde et sted på hobrokanten, hvor den kan komme op at ligge, når forskerne begynder at skille den ad, siger Ivar Høst.
Der var forberedt en redningsaktion, der skulle guide hvalen ud af jorden, men den nåede altså ikke at blive udført.
Opdateret klokken 15.
25 med citater fra fra lystfisker Jens Fisker.
FacebookTwitterKopier linkEmner:Lystfiskeri|Naturstyrelsen|Dyr|Hobro|Hobro Havn




https://www.dr.dk/sporten/haandbold/em-kvinder/em-kampe-udsat-paa-grund-af-frygt-uro

Demonstrationer i FrankrigSe temaEM KvinderEM-kampe udsat på grund af frygt for uroTo kampe i Danmarks pulje er blevet flyttet fra lørdag til søndag, fordi der er planlagt demonstrationer i Nantes.
Paris har været ramt af flere demonstrationer (Arkivfoto) 07.
dec.
2018 kl.
13.
35 | opdateret 07.
dec.
2018 kl.
14.
52Bemærk: artiklen er mere end 30 dage gammelLæs opDe politiske protester i Frankrig får nu også konsekvenser for afviklingen af EM i kvindehåndbold.
Arrangørerne har valgt at lukke kamparenaen i Nantes lørdag, hvilket medfører, at to planlagte kampe i Danmarks mellemrundepulje er blevet flyttet til søndag.
Det drejer sig om kampene Sverige-Frankrig og Serbien-Rusland.
Lørdag er der varslet demonstrationer og politiske protester i området omkring Hall XXL i Nantes, hvor kampene i puljen spilles.
Læs også:Tusindvis af demonstranter i kamp med politiet i Paris: Macron, gå af!
- EHF (Det Europæiske Håndboldforbund, red.
) og arrangementskomitéen er i permanent kontakt med lokale og nationale myndigheder for at håndtere situationen, lyder det i en pressemeddelelse.
"De Gule Veste" demonstrerer i disse uger over hele Frankrig mod præsident Emmanuel Macron og hans økonomiske politik.
De franske myndigheder har advaret om, at en ny bølge af uroligheder kan ramme landet i den kommende weekend, og mindst 65.
000 sikkerhedsfolk vil være på gaden for at sørge for ro og orden.
Demonstrationer rammer også fodboldUdsigten til en weekend med demonstrationer har også betydet, at en stribe fodboldkampe i den bedste franske række er blevet aflyst.
Nu bliver håndbold-EM så også påvirket af situationen, hvilket giver et mere sammenpresset slutprogram i mellemrunden.
Rusland og Serbien kommer således til at spille sine tre kampe i løbet af blot fire dage.
Med mindre programmet bliver ændret yderligere, skal de to lande spille både søndag og mandag.
Russerne har udsigt til mindre end et døgns pause, inden de skal møde Danmark mandag aften.
/ritzau/FacebookTwitterKopier linkEmner:Emmanuel Macron (politiker)|Frankrig|European Handball Federation|Rusland|Demonstrationer




https://www.dr.dk/nyheder/politik/elbilsbranche-aander-lettet-op-med-udsigten-til-aar-uden-afgifter

Regeringens klimaudspilSe temaPolitikElbilsbranche ånder lettet op med udsigten til to år uden afgifterSelvom det akutte problem er løst, mangler der stadig en holdbar løsning, siger branchechef.
Både Dansk Elbilalliance og FDM glæder sig over, at der kommer ro omkring afgifterne på elbiler - om ikke andet i de næste to år, og det er en start, lyder det.
Af Line Jenvall07.
dec.
2018 kl.
14.
22Bemærk: artiklen er mere end 30 dage gammelLæs opPanikken er afblæst blandt elbil-folket.
Der tegner sig nemlig bred politisk opbakning til at udskyde den planlagte indfasning af registreringsafgift på de mere miljøvenlige køretøjer.
Dermed kommer afgifterne ikke til at stige fra nytår, og det glæder branchechef i Dansk Elbil Alliance Lærke Flader.
- De initiativer, vi hører, bliver lagt frem, vil holde hånden under et stigende salg af elbiler, og det er meget, meget vigtigt, siger hun.
Hun er lettet over, at alle Folketingets partier vil stemme for et nyt lovforslag fra skatteminister Karsten Lauritzen (V), selvom forhandlingerne om en større elbil-aftale endte i et sammenbrud.
- Lige nu og her har vi fået løst et helt akut problem, siger Lærke Flader.
Også FDM glæder sig over, at der trods alt er enighed om at fastfryse forholdene, som de er.
- Ros til at man endnu en gang får forlænget verden med brædder, men også en opfordring til, at man på den anden side af et valg for arbejdet videre med en varig løsning og større ambitioner, lyder det fra afdelingschef Torben Lund Kudsk.
Så langt så godtMed lovforslaget fra Karsten Lauritzen bliver el- og hybridbiler til en pris under 400.
000 fortsat fritaget for afgift.
Det ventes også at indeholde både et højere fradrag, der skal gøre elbilerne mere attraktive, samt en ordning for grønne firmabiler.
Det er gode toner i Lærke Fladers ører.
- Vi har set en kraftig stigning i interessen for elbiler, og at der nu kommer ro om afgifterne, er godt for elbilsalget.
Læs også:Sammenbrud i forhandlinger om grønne biler: Men din el-bil bliver ikke dyrereHun ser samtidig god fornuft i at rette initiativet mod biler, der ikke koster mere end 400.
000, fordi det er netop den type af biler, der bliver flere og flere af på markedet.
Men netop med tanke på fremtiden, håber hun, at opbakningen til skatteministerens lovforslag er tilløb til noget mere vidtrækkende.
- Det er klart, at der kommer til at ske rigtig meget på det her område i de kommende år, og derfor ville en langsigtet aftale med en bred politisk opbakning da have været ideelt, siger Lærke Flader.
Vi skal op i en anden ligaHverken Torben Lund Kudsk eller Lærke Flader er blind for, at politikerne i disse tider også er optagede af andre ting end forholdene for den danske elbil-branche.
- Vi må bare erkende, at vi befinder os i et valgår, konstaterer Lærke Flader og understreger samtidig, at der på den anden side af et valg er behov for politiske løsninger i en helt anden liga.
- Vi har brug for en langsigtet strategi.
Det er klart, at der skal lægges en plan for, hvad vi gør, når vi kommer forbi de her to år.
Og så skal der radikale forandringer til, lyder det fra Torben Lund Kudsk.
- Der er behov for at kigge på bilafgifterne på en helt anden måde.
Vi skal væk fra den værdibaserede model, vi har i dag, over til en mere teknisk model, så vi kan byde de her biler velkommen i stedet for at holde dem ude med en afgiftsmur, siger han.
FacebookTwitterKopier linkEmner:Karsten Lauritzen (politiker)|Torben Lund Kudsk (organisationsleder)|Venstre|Biler|FDM




https://www.dr.dk/nyheder/indland/eksperter-kinesiske-huawei-kan-blive-svaere-skubbe-ud-af-danmark

HuaweiSe temaIndlandEksperter: Kinesiske Huawei kan blive svære at skubbe ud af DanmarkForudsætningerne for spionage kan allerede være på plads, vurderer IT-sikkerhedsekspert.
Forsvarets Efterretningstjeneste tager advarsler fra briterne om Huawei alvorligt, lyder det nu.
Af Theis Lange Olsen07.
dec.
2018 kl.
13.
26Bemærk: artiklen er mere end 30 dage gammelLæs opSkaden er måske allerede sket.
Den kinesiske telegigant Huawei kan med sin milliarddyre TDC-aftale om udbygningen af 5G-netværket have skabt forudsætningerne for spionage i Danmark.
Sådan lyder det fra Peter Kruse, der er it-sikkerhedsekspert ved CSIS Group.
Han advarede efter eget udsagn mod aftalen, hvor Huawei overtog drift og vedligehold af TDC's mobilnet, før den blev indgået i 2013.
- Det her skib er svært at få vendt.
Man tog en beslutning på et tidspunkt, hvor man fik anbefalinger fra sikkerhedseksperter om, at det var en farlig vej at bevæge sig ned ad.
Hvem er Huawei?
Huawei er verdens næststørste producent af telefoner.
I Danmark overgår kun Apple dem i salg af smart phones.
Sidste år solgte selskabet 153 millioner telefoner verden over.
Huawei udtales "Wah-way".
I 2013 indgik TDC en aftale til fire milliarder kroner med Huawei om at etablere 5G-netværk i Danmark.
Både USA, Australien og New Zealand har afvist at bruge Huawei i deres nye 5G-netværk.
- Det er en svær ændring at lave, hvis man beslutter at skubbe Huawei ud af Danmark, siger Peter Kruse.
Forsvarets Efterretningstjeneste har netop besluttet at rette fokus mod Huawei, efter at den britiske efterretningstjeneste har advaret mod at samarbejde med den kinesiske teknologi-gigant, når det handler om at opbygge det nye 5G-netværk.
Alle forudsætninger på pladsLige nu tester danske TDC 5G-netværk herhjemme sammen med Huawei.
Samtidig har det kinesiske firma til opgave at opgradere TDC's kabelnet, så det kan levere hurtigere hastigheder.
Frygten er, at kineserne får mulighed for at trække blandt andet personfølsomme data ud og bruge det i et magtspil med den vestlige verden.
Kritikere mener, at de kinesiske myndigheder via lovgivning kan tvinge Huawei til at hjælpe med eksempelvis aflytning af telefoner.
- Hvis man har en frygt for, at kineserne på nogen måde kunne finde på at spionere danske myndigheder, så er alle forudsætninger på plads, når en leverandør af den her type er lukket ind i vores infrastruktur, siger Peter Kruse:- Kina har hele tiden været i efterretningstjenesters søgelys som en af de store fjender mod Vesten, så derfor har det været mig en gåde, hvorfor man valgte at lukke Huawei ind i TDC's netværk, noget af det mest følsomme og kritiske for at få den bærende internettrafik til at fungere i Danmark, siger han.
Tidligere har både Australien, USA og New Zealand valgt at opgive samarbejdet med det kinesiske selskab - af netop frygt for spionage.
Huawei har gentagne gange afvist alle anklager om spionage - og udtalt, at selskabets udstyr aldrig er blevet brugt til at spionere.
NSA gjorde detIt-sikkerhedsekspert Henrik Lund Kramshøj fra Zencurity Aps gør opmærksom på, at der tidligere har været eksempler på, at efterretningstjenester har stoppet leverancer af teleudstyr og indsat spionageudstyr i apparater.
- Amerikanske NSA har gjort det.
Det har vi fra Edward Snowden-dokumenterne.
Så det vil være naturligt for den kinesiske efterretningstjeneste at prøve at få adgang til data.
- Om det så sker med statens vidende, ved man ikke, siger Henrik Lund Kramshøj.
Han påpeger, at TDC ydermere vil være afhængige af kinesisk ekspertviden, når 5G-netværket skal vedligeholdes.
Og afhængigheden gør dem sårbare.
- TDC har selvfølgelig en masse ressourcer til at vedligeholde det her nye netværk, men de er også nødt til at få noget ekspertviden og software fra dem, der har lavet udstyret, siger Henrik Lund Kramshøj.
Ifølge Jyllands-Posten skrev TDC i en pressemeddelelse i maj om en 5G-test, at den "er gennemført sammen med Huawei, som også i dag er leverandør til TDC Groups mobilnet".
Henrik Lund Kramshøj mener dog, at TDC vil have mulighed for at begrænse adgangen til systemerne, så der ikke direkte kan trækkes data ud.
TDC meddeler i en skriftlig kommentar, at "sikkerhed er en topprioritet".
- Og vi følger altid de danske myndigheders anbefalinger og har en løbende og meget tæt dialog med Center for Cybersikkerhed under Forsvarets Efterretningstjeneste.
Vi har et professionelt samarbejde med Huawei, herunder også om vores sikkerhed og håndteringen af denne, lyder det.
DR Nyheder forsøger at få en kommentar fra Center for Cybersikkerhed under FE og forsvarsministeren.
FacebookTwitterKopier linkEmner:Edward Snowden (it-specialist)|Huawei|TDC|Efterretningstjenester|USA




https://www.dr.dk/sporten/fodbold/kvindelandsholdet/harders-haedring-fremtvinger-respekt-listen-er-den-mest-retvisende

KvindelandsholdetHarders hædring fremtvinger respekt: ’Listen er den mest retvisende’Pernille Harder er fredag blevet kåret til verdens bedste fodboldspiller af The Guardian, og det er en meget anerkendt rangliste.
Danmarks Pernille Harder (C) efter en misbrugt chance i VM playoff-kampen mellem Danmark og Holland på Energi Viborg Arena, tirsdag 9.
oktober 2018.
.
 Af Frederik Palle07.
dec.
2018 kl.
14.
41 | opdateret 07.
dec.
2018 kl.
15.
05Bemærk: artiklen er mere end 30 dage gammelLæs opHun var utrolig tæt på at vinde Ballon d’Or, men fredag fik Pernille Harder så en stor anerkendelse ind af dørsprækken.
Her kårede The Guardian nemlig den danske landsholdskaptajn til verdens bedste fodboldspiller efter en afstemning med 72 velansete folk i branchen.
Men hvad betyder så mest?
Ballon d’Or er selvfølgelig den officielle kåring og har derfor en større betydning, men spørger man DR Sportens fodboldekspert Arnela Muminovic, så skal Harder absolut ikke undervurdere sin kåring i The Guardian.
- Hun er i min verden den bedste.
Jeg kan ikke rigtig se nogle spillere, som gør en større forskel for sit hold, end hun gør.
Nils Nielsen, landstræner for Schweiz.
- Det her er en kæmpe anerkendelse af Pernille Harder, og jeg vil sige, at det er den mest retvisende liste over de bedste kvindelige fodboldspillere, forklarer Arnela Muminovic.
- Selvfølgelig er der mere prestige i at vinde Ballon d’Or og stå og posere foran hele verden med en guldbold som den første kvindelige fodboldspiller.
Men den her liste er virkelig gennemført – og ikke kun vurderet af udvalgte journalister, som det er ved den kvindelige Ballon d’Or, siger hun.
Læs også:Hvad så Ballon d'Or?
Anerkendt medie kårer Pernille Harder til verdens bedsteVed The Guardians afstemning er det både nuværende og tidligere spillere, trænere og journalister, som har afgivet stemmer.
Blandt andre den landstræner Lars Søndergaard og den tidligere landstræner Nils Nielsen, der i dag styrer det schweiziske landshold.
- Hun er i min verden den bedste.
Jeg kan ikke rigtig se nogle spillere, som gør en større forskel for sit hold, end hun gør, forklarer Nils Nielsen- Hun er allerede den bedste, men det er ikke ensbetydende med, at hun ikke kan blive endnu bedre.
Nils Nielsen, landstræner for Schweiz- Hun har selvfølgelig et kæmpe talent, men det er også hende, som arbejder hårdest af alle.
Hun har altid været villig til at arbejde virkelig hårdt for at udvikle talentet, og hun gør det stadig.
Også selvom hun er i toppen af verdensfodbold nu, så er hun stadig den samme pige, der arbejder stenhårdt for at blive bedre, siger han.
Læs også:Pernille Harder er verdens næstbedste fodboldspiller: Ballon d'Or går til nordmandNils Nielsen lægger ikke skjul på af alle de spillere, som han har arbejdet sammen med, er Pernille Harder helt unik.
Hun er den mest ambitiøse spiller, som han har mødt.
Top-10 på The Guardians listePernille Harder - WolfsburgSam Kerr - Perth GloryAda Hegerberg - Olympique LyonLucy Bronze - Olympique LyonEugénie Le Sommer - Olympique LyonAmandine Henry - Olympique LyonAlex Morgan - Orlando PrideWendie Renard - Olympique LyonLieke Martens - FC BarcelonaMegan Rapinoe - Seattle Reign- Selv på dage hvor ikke alting lykkes for Pernille, så vil hun stadig være virkelig farlig og kunne afgøre kampen, når hun får muligheden.
Og så vil hun altid arbejde hårdt.
Du ser hende aldrig ikke arbejde for holdet, hun spiller på, siger Nils Nielsen.
Pernille Harder bragte Wolfsburg foran i Champions League-finalen.
- Hun kan blive endnu bedre.
Hun er allerede den bedste, men det er ikke ensbetydende med, at hun ikke kan blive endnu bedre.
Det kræver bare endnu mere arbejde fra hendes side, men det er jeg egentlig ikke i tvivl om, at hun vil gøre, forklarer den schweiziske landstræner.
Læs også:Pernille Harder langer ud efter kvinders kontraktforhold i EnglandPernille Harder vandt afstemning i det britiske medie med suveræne 201 point.
Hver stemmeafgiver skulle give 40 point til deres nummer et, 39 til nummer to og så videre.
Til sammenligning var Harder kun seks point fra norske Ada Hegerberg ved Ballon d’Or.
FacebookTwitterKopier linkEmner:Pernille Harder (fodboldspiller)|The Guardian|Fodbold|Schweiz|Storbritannien




https://www.dr.dk/nyheder/indland/dommer-faengsler-tre-maend-drab-paa-nedim-yasar

Nedim Yasar dræbtSe temaIndlandDommer fængsler tre mænd for drab på Nedim YasarAlle tre mænd nægter sig skyldige i drab og medvirken til drab.
Den tidligere bandeleder og radiovært Nedim Yasar blev skudt på klos hold den 19.
november, da han forlod sin bogreception.
Han døde dagen efter.
Af Emma Toft07.
dec.
2018 kl.
13.
12 | opdateret 07.
dec.
2018 kl.
13.
13Bemærk: artiklen er mere end 30 dage gammelLæs opEn dommer har besluttet at varetægtsfængsle tre mænd for drab og medvirken til drab på radiovært og tidligere bandeleder Nedim Yasar.
Det er netop afgjort ved et grundlovsforhør i Frederiksberg Byret.
De tre mænd er varetægtsfængslet i 14 dage frem til 21.
december, fordi der er grund til at tro, at de på fri fod vil modarbejde efterforskningen.
De tre er sigtet for det samme - drab og medvirken til drab.
Sigtelsen blev tidligere i dag læst op under grundlovsforhøret.
Af den fremgår det, at de tre mænd på henholdsvis 22 år, 24 år og 25 år ifølge politiet ankom sammen i bilkrydset ved Vibevej og Glentevej i Københavns Nordvestkvarter cirka klokken 19.
32 den 19.
november.
En af mændene forlod kortvarigt bilen, gik over til Nedim Yasars bil og skød ham to gange i hovedet, hvorefter Nedim Yasar afgik ved døden, og gerningsmændene forlod stedet sammen i bilen, står der i sigtelsen.
De nægter sig alle skyldige og ønsker ikke at afgive forklaring i retten.
To af de anholdte har synlige tatoveringer.
De tre mænd er også sigtet for ulovlig våbenbesiddelse ved at have haft en pistol og ammunition med sig på en Circle K-tank i Brøndby Strand klokken cirka 18.
10 samme dag som skyderiet.
Derudover lyder det i sigtelsen, at der kan være uidentificerede medgerningsmænd på fri fod.
Der er nedlagt navneforbud i sagen.
Læs også:Trods anholdelser i Nedim Yasar-drab vil politi ikke spekulere i motivDe tre mænd blev anholdt i går lidt over klokken 10 om formiddagen, har anklager Kristoffer Petersen i dag oplyst i retten.
I går kom det kun frem, at der var to anholdte i sagen.
I går ransagede politiet også flere adresser i københavnsområdet og på Sjælland.
Ifølge DR Nyheders oplysninger har i hvert fald to af de anholdte relation til rockergrupperingen Satudarah, og deres klubhus ved Ganløse er blandt de ransagede adresser.
31-årige Nedim Yasar var blandt andet kendt som offentlig debattør med holdninger om livet i bandemiljøet og måder at få unge til at vælge en anden vej i livet, fordi han selv havde oplevet bandemiljøet indefra som leder af banden "Los Guerreros.
"Han blev skudt på klos hold i sin bil den 19.
november om aftenen, men blev først erklæret død dagen efter.
Skyderiet skete på Hejrevej i Københavns Nordvestkvarter, hvor Nedim Yasar netop havde holdt reception for bogen "Rødder," der er skrevet af journalist og forfatter Marie Louise Toksvig.
Bogen handler om Nedim Yasars liv som bandemedlem og hans vej ud af bandemiljøet.
Om skyderiet har en sammenhæng med bogudgivelsen, Nedim Yasars fortid i bandemiljøet eller noget helt tredje har politiet ikke kunnet sige noget om.
FacebookTwitterKopier linkEmner:Kriminalitet|København|Mord|Sjælland|Saturdarah MC




https://www.dr.dk/nyheder/kultur/film/sort-superheltefilm-overrasker-med-stor-nominering-det-er-et-kaempe-skridt-i-den

BingeSe temaFilm og serierSort superheltefilm overrasker med stor nominering: Det er et kæmpe skridt i den rigtige retning'Black Panther' er blevet nomineret til en Golden Globe for bedste film, og det tegner rigtig godt for sortes repræsentation i film og tv, mener ekspert.
I 'Black Panther' skal Chadwick Boseman indtage rollen som T'Challa, der er kongen af det fiktive land Wakanda, mens han også skal redde jorden i skikkelse af superhelten Black Panther.
(© Marvel Studios)Af Christian Mejdahl Buhl07.
dec.
2018 kl.
14.
15Bemærk: artiklen er mere end 30 dage gammelLæs opOnsdag aften blev de nominerede til Golden Globe Awards 2019 offentliggjort.
Men udover, at halvt danske Viggo Mortensen sikrede sig en nominering til prisen for bedste mandlige hovedrolle i en komediefilm for sin præstation i 'Green Book', så var det særligt superheltefilmen 'Black Panther', der løb med opmærksomheden blandt de nominerede.
Læs også:Viggo Mortensen nomineret til Golden Globe for rolle som små-kriminel chaufførDet er en forfriskende film med sorte både foran og bag kameraet, der ikke handler om slavetiden eller racekonflikter.
Frederik Dirks GottliebI hvert fald hvis man spørger Frederik Dirks Gottlieb, der udgør denne ene halvdel af makkerparret bag film og tv-podcasten 'Binge'.
- Jeg er overrasket og imponeret over, at 'Black Panther' er nomineret.
Det er en forfriskende film med sorte både foran og bag kameraet, der ikke handler om slavetiden eller racekonflikter.
Den behandler problematikkerne indirekte samtidig med, at det er en underholdningsfilm, man spiser popcorn til.
Så det er vildt flot, at den er nomineret, lyder det fra Frederik Dirks Gottlieb.
'Black Panther' er nomineret i kategorien bedste dramafilm sammen med 'BlacKkKlansman', der handler om en sort politibetjent i 70'erne, der infiltrerer Ku Klux Klan.
Du kan se hele listen over de nominerede nederst i artiklen.
Selvom 'Black Panther' er nomineret til prisen for årets bedste dramafilm, så var der ingen nomineringer til Chadwick Boseman eller Michael B.
Jordan, der her ses i drabelig kamp i en scene fra filmen.
(© Marvel Studios)Men hvor 'BlacKkKlansman' tager udgangspunkt i en virkelig historie om racisme, så er det i Frederik Dirk Gottliebs optik faktisk 'Black Panther's styrke, at den ikke handler om race.
- I mange år var det historiske film om sorte, der fik anerkendelse blandt publikum og anmeldere.
Så det er fedt at se, at en superheltefilm, der er skabt hovedsageligt af afroamerikanere, kan nå til tops med en nominering, når den ikke tung eller dvælende, siger han og fortsætter:Læs også:Helt galt i Hollywood: Ny rapport viser rasende skæv fordeling i filmroller- Den er netop ikke nomineret på grund af dårlig samvittighed, men fordi den har haft så stor indflydelse.
Det er en af Marvels største succeser, og den formår at tackle politiske problematikker, uden at det er filmens hovedfokus, eller at den er fuld af selvmedlidenhed og smerte.
Det er et kæmpe skridt i den rigtige retning.
Oversete, sorte præstationerMen træerne vokser ikke ind i himlen.
For ifølge Frederik Dirks Gottlieb regner han med, at 'A Star Is Born' med Lady Gaga og Bradley Cooper i hovedrollerne går hen og snupper prisen for bedste dramafilm i sidste ende.
Og derudover er der, ifølge Frederik Dirks Gottlieb, også flere præstationer med sorte i hovedrollerne, der er blevet uretmæssigt overset og dermed ikke er at finde blandt dette års nominerede.
Blandt andet fremhæver han, hvordan anden sæson af 'Atlanta' slet ikke er nomineret i år.
Læs også:Anmelder imponeret over Lady Gaga i hypet storfilm.
Men hun drukner i grædescenerSerien handler om to fætre, der forsøger at gøre karriere i Atlantas rap-miljø og hev faktisk prisen for bedste komedieserie i land i 2017.
- Men jeg synes, sæson to er en mere helstøbt sæson, og med kanon skuespil.
Jeg synes, det er dybt uretfærdigt, at den er blevet forbigået, lyder det fra Frederik Dirks Gottlieb.
Derudover er han også overrasket over, at Issa Rae heller ikke er blevet nomineret for sin rolle i tv-serien 'Insecure'.
'Insecure' har kørt siden 2016 og kan ses på HBO Nordic.
- Hun er for 'Insecure', hvad Lena Dunham var for 'Girls'.
Hun ER den serie, og at man ikke belønner det med en nominering, det er jeg overrasket over, siger Frederik Dirks Gottlieb og fortsætter:- Det er en serie, som beskriver raceproblematikker gennem en afroamerikansk kvinde i storbyen.
Hun er bevidst kluntet på ekstremt realistisk vis, og serien er med til at skubbe grænserne for, hvad man kan dramatisk og politisk.
For mange er det en enormt vigtig serie med en stærk sort kvinde i front.
Priserne ved Golden Globe Awards 2019 bliver uddelt 6.
januar i USA - hvilket er natten til 7.
januar dansk tid.
Det bliver uddeling nummer 76, og du kan se listen over de nominerede herunder.
Bedste dramafilm•'Black Panther'•'BlacKkKlansman'•'Bohemian Rhapsody'•'If Beale Streat Could Talk'•'A Star Is Born'Bedste instruktør:•Bradley Cooper, 'A Star Is Born'•Alfonso Cuaron, 'Roma'•Peter Farrelly, 'Green Book'•Spike Lee, 'BlacKkKlansman'•Adam McKay, 'Vice'Bedste skuespillerinde i en dramafilm:•Glenn Close, 'The Wife'•Lady Gaga, 'A Star Is Born'•Nicole Kidman, 'Destroyer'•Melissa McCarthy, 'Can You Ever Forgive Me?
'•Rosamund Pike, 'A Private War'Bedste mandlige skuespiller i en dramafilm:•Bradley Cooper, 'A Star Is Born'•Willem Dafoe, 'At Eternity's Gate'•Lucas Hedges, 'Boy Erased'•Rami Malek, 'Bohemian Rhapsody'•John David Washington, 'BlacKkKlansman'Bedste film - musical eller komedie:•'Crazy Rich Asians'•'The Favourite'•'Green Book'•'Mary Poppins Returns'•'Vice'Bedste tv-dramaserie:•'The Americans'•'Bodyguard'•'Homecoming'•'Killing Eve'•'Pose'Bedste kvindelige skuespiller i en tv-dramaserie:•Caitriona Balfe, 'Outlander'•Elisabeth Moss, 'The Handmaid's Tale'•Sandra Oh, 'Killing Eve'•Julia Roberts, 'Homecoming'•Keri Russell, 'The Americans'Bedste mandlige skuespiller i en tv-dramaserie:•Jason Bateman, 'Ozark'•Stephan James.
'Homecoming'•Richard Madden, 'Bodyguard'•Billy Porter, 'Pose'•Matthew Rhys, 'The Americans'Bedste mini-serie eller tv-film:•'The Alienist'•'The Assassination of Gianni Versace'•'Escape from Dannemora'•'Sharp Objects'•'A Very English Scandal'Bedste tv-serie - musical eller komedie:•'Barry'•'Good Place'•'Kidding'•'Kaminsky Method'•'Marvelous Mrs Maisel'Bedste udenlandske film:•'Capernaum'•'Girl'•'Never Look Away'•'Roma'•'Shoplifters'FacebookTwitterKopier linkEmner:Glenn Close (skuespiller)|Issa Rae (komiker)|AS Roma|Teater|USA




https://www.dr.dk/nyheder/regionale/hovedstadsomraadet/politifolk-under-pres-elever-er-ikke-dygtige-nok

KøbenhavnPolitifolk under pres: Elever er ikke dygtige nokVi risikerer at få dårligere betjente på gaden, advarer politifolk, der må bruge ekstra ressourcer på at gøre nye politielever dygtige nok til at gennemføre uddannelsen.
Flere politielever har brug for ekstra hjælp for at gennemføre uddannelsen.
Det presser politikredsene, advarer betjente.
Af Oliver Breum07.
dec.
2018 kl.
13.
06Bemærk: artiklen er mere end 30 dage gammelLæs opEt stigende antal politielever har brug for ekstra uddannelse for at klare kravene til at blive betjent.
Siden 2016 er antallet af elever i Københavns Politi steget med 238 procent til 524 politielever, og det store antal elever blandet med et lavere niveau presser hverdagen, og det påvirker den hjælp, borgerne får fra politiet:- Vi skal nok tage os af opgaven, men vi bruger længere tid på gerningsstedet, og sagsbehandlingstiden er også længere, når vi har elever med, siger Michael Bergmann Møller, formand for Københavns Politiforening.
Ekstra uddannelse, de såkaldte udviklingsplaner, betyder, at politieleverne skal igennem særlige forløb for at kunne gennemføre uddannelsen og blive betjente.
Udviklingen med flere elever presser ifølge Jesper Bach, der er talsmand for det udkørende beredskab i Københavns Politi, hverdagen i Københavns Politi så meget, at der i fremtiden vil komme endnu flere eksempler.
- Vi kan se det hver dag, og det bliver forstærket, og vi får helt sikkert nogle igennem systemet, som ikke er egnede, fordi vi ikke har overblikket, siger han.
Rigspolitiet: Ingen betjente er under niveauSiden den nye Politiaftale fra 2016, som øgede optaget på politiskolen, har også Københavns Vestegns og Midt- og Vestsjællands politi oplevet en stigning af politielever, der er så langt under niveau, at de har brug for ekstra uddannelse.
- Vi får ikke længere de bedste af de bedste politielever, siger Lars Wolsgaard, tillidsmand for beredskabet i Københavns Vestegns Politi.
Han vurderer, at man sagtens kan håndtere antallet af elever, der skal have ekstra uddannelse, men hvis udviklingen fortsætter, vil det volde problemer for betjentene.
Hos Rigspolitiet slår man dog fast, at ingen nyuddannede betjente vil være under niveau.
- Der har været mange studerende i kredsene, og vejlederne har haft travlt, men det er ikke min oplevelse, at vi ender med at producere dårligere betjente.
De nye rekrutter skal nok få den vejledning de har brug for, siger Peter Ekberg, politiinspektør i Rigspolitiet.
I Københavns Politi har man set sig nødsaget til at sætte seks procent af politieleverne på ekstra uddannelse, fordi de var for langt under det forventlige niveau.
- Det er ikke vores opfattelse, at det er et udtryk for dårlig kvalitet men derimod øget opmærksomhed, siger Peter Ekberg.
FacebookTwitterKopier linkEmner:Midt- og Vestsjællands Politi|Uddannelse|Københavns Politi|København|Sjælland




https://www.dr.dk/nyheder/viden/teknologi/eksperter-det-er-mangel-paa-respekt-kalde-brug-af-sociale-medier-tidsspild

Hvad bruger du din tid på?
Se temaTeknologiEksperter: Det er mangel på respekt at kalde brug af sociale medier for tidsspild Ordet afhængighed fylder meget i debatten om brug af smartphones og sociale medier.
Men det er både overdrevet og til tider respektløst, siger eksperter.
75 procent af danskerne brugte i 2017 sociale medier som Facebook, Instagram og Snapchat.
Blandt unge i alderen 16-34 år er det langt over 90 procent, der bruger sociale medier, viser tal fra Kulturministeriet.
Af Maria Lise Behrendt07.
dec.
2018 kl.
12.
29Bemærk: artiklen er mere end 30 dage gammelLæs opHar du telefonen fremme 15 gange i timen for lige at tjekke Insta?
Får du lidt pres ved tanken om at bryde en streak på snappen?
Eller MÅ du bare åbne Facebook så snart, der kommer en notifikation?
Så er du nok afhængig af sociale medier.
Eller er du?
Hvis man som forælder klandrer sin teenager for at være meget på mobilen, skal man huske, at man også klandrer teenageren for at være sammen med sine venner.
Søren Schultz Hansen, erhversforsker og ekstern lektor.
Afhængighedsbegrebet fylder meget - især i medierne - men flere eksperter er kritiske overfor den måde, vi taler om vores forbrug af sociale medier, smartphones og anden skærm-tid på.
- Det er et meget moraliserende begreb.
Når vi siger, at den enkelte har et problem, sygeliggør vi individet og prædiker afholdenhed, siger Anne Mette Thorhauge, der lektor ved Institut for Medier, Erkendelse og Formidling på Københavns Universitet og formand for Medierådet for Børn og Unge.
Mangel på respektSøren Schultz Hansen er ekstern lektor på CBS, erhvervsforsker og forfatter til flere bøger om digitalisering.
Og så er han ærgerlig over, at snakken om afhængighed fylder så meget.
Både i medierne, ude på skolerne og i hjemmene:- Det er mangel på respekt, når for eksempel voksne mennesker siger til børn og unge: ”Det, du bruger så meget af din tid på.
Det, der er så vigtigt i dit liv.
Det er tidsspilde, det er dumt”.
Læs også:Unge bruger timevis på mobilen: "Forældre må dæleme forstå, at det ikke er spildtid"Men.
Det betyder selvfølgelig ikke, at problemerne ikke eksisterer.
For der er mange danskere - og nok især i de yngre generationer - som føler, at de bruger al, al for meget tid på blandt andet sociale medier.
- Vi skal tage det seriøst, men det gør vi ikke ved at reducere vores brug af smartphones til den her “onde afhængighed”, siger Søren Schultz Hansen.
Hjernen forsøger at lokke digDopamin er også et af de stoffer, hjernen udskiller, når vi for eksempel kysser.
Hvad taler vi så om det?
Det vender vi tilbage til om et øjeblik.
Først forklarer hjerneforsker og overlæge på Neurofysiologisk Afdeling på Roskilde Universitet, Troels W.
Kjær, hvad afhængighed er, hvis vi ser på hjernen:Dybt nede i den største del af hjernen (ikke overraskende kaldet storhjernen) er vores belønningscenter.
Det er et system, som ubevidst og hele tiden prøver at få os til at søge det, der føles godt.
Det kan være alt fra narkotika til mad over kys og til at spille en FIFA-kamp eller få likes på Instagram.
Læs også:Freja på 21: Jeg er så vred over, at Instagram fyldte så meget i mit livNår vi gør noget, vi kan godt kan lide, frigiver lykkecentret i hjernen, nucleus accumbens, stoffet dopamin, som blandt andet regulerer vores lystfølelse og kan få os til at føle glæde.
Ifølge Troels W.
Kjær er der ingen neurofysiologisk forskel på afhængighed af likes versus afhængigheden af kokain.
Men der er en kæmpe forskel på graden af afhængighed.
- Kokainens påvirkning er tusind gange stærkere.
Det er en helt, helt anden form for afhængighed, siger han.
Gammeldags at adskille sociale medier og det virkelige livOg så tilbage til skærmen.
For selvom vi måske ikke bør kalde vores (over)forbrug af smartphones og sociale medier for en afhængighed, skal vi stadig anerkende, at nogle har et problem, understreger Anne Mette Thorhauge.
Vi snakker tit om skærmtid.
Det er et virkeligheden et dårligt ord.
For vi skal forstå, at noget skærmtid er væsentligt.
Det er en del af et vigtigt socialt liv.
Anne Mette Thorhauge, lektor og formand for Medierådet for Børn og Unge.
- Vi skal tage en kritisk diskussion omkring: Hvad er for nogle forventninger, vi har til hinanden om at være til stede både på telefonen og over for hinanden?
, siger hun.
Og inden vi tager den diskussion, bør vi passende starte med at erkende, at smartphonen ikke er spildtid.
Den er del af vores praktiske og sociale liv, mener Søren Schultz Hansen.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
- Hvis man for eksempel som forælder klandrer sin teenager for at være meget på telefonen, skal man huske, at man også klandrer teenageren for at være sammen med sine venner, siger han.
For det er gammeldags at adskille sociale medier og det virkelige liv.
Og det er i virkeligheden også gammeldags at snakke om “de unges fravær” som en ny problematik.
- Da jeg var teenager, var jeg også virkelig effektiv til at være mentalt fraværende til et familiearrangement.
Jeg sad ikke med en smartphone i hånden, men jeg var da på alle mulige andre måder i gang med at unddrage mig, siger Anne Mette Thorhauge.
Så er der den praktiske tilknytning til vores smartphone.
For ifølge Søren Schultz Hansen må vi bare erkende, at der er rigtig mange ting, der er blevet nemmere med den.
- Selvfølgelig er det noget skidt, hvis man tjekker sin telefon så meget, at man bliver stresset, sover dårligt, ikke følger med i undervisningen osv.
Men vi har så travlt med at snakke afhængighed, at vi glemmer, at en stor del af vores mobilbrug først og fremmest er socialt og praktisk.
Det lille dopamin-kick er en del af forklaringen, men det er ikke den vigtigste grund til, at vi er "afhængige" af vores mobiler, siger han.
God og dårlig mobilstilMichala Bastian er blogger og deler billeder af sin datter, Molly My, på de sociale medier.
Tensensen kaldes sharenting.
Work-life balance er et begreb, som vi efterhånden har talt om en del år.
Ifølge de to eksperter er det samme snak, vi skal have om online/offline-tid.
Hvad er det for nogle forventninger vi har til hinandens tilstedeværelse: På skolen, i hjemmet, på arbejdet og blandt vennerne.
- Det er klart, at det måske ikke fungerer super godt, hvis man hiver telefonen frem under en candlelight dinner med kæresten.
På samme måde er det heller ikke smart at sidde med den i hånden under alle forelæsningerne, hvis man gerne vil have gode karakterer.
Men det er noget, vi er nødt til at tale om, siger Søren Schultz Hansen.
Så tal med veninderne: Hvad er god og dårlig mobilstil?
Tal med kollegerne: Læser vi mails efter klokken 18?
Tal med kæresten: Har vi telefonen med, når vi går i seng?
Læs også:Unge ville ønske, at der ikke fandtes sociale medierOg ikke mindst: Tal med familien.
Få lavet nogle fælles retningslinjer og sæt jer ind i hinandens behov for at have et digitalt liv.
- Vi snakker tit om skærmtid.
Det er et virkeligheden et dårligt ord.
For vi skal forstå, at noget skærmtid er væsentligt.
Det er en del af et vigtigt socialt liv.
Især for børn og unge, siger Anne Mette Thorhauge.
Så lav retningslinjerne i fællesskab.
Og husk, at det er de voksne, der er rollemodellerne.
FacebookTwitterKopier linkEmner:Københavns Universitet|Medierådet for Børn og Unge|Forbrugerelektronik|Facebook|Sundhed og velvære




https://www.dr.dk/nyheder/penge/foerst-kom-en-kritisk-rapport-saa-roeg-formanden-men-ny-klimaformand-frygter-ikke

Datacentre i DanmarkSe temaPengeFørst kom en kritisk rapport, så røg formanden: Men ny klimaformand frygter ikke censurKlimarådets nye formand, Peter Møllgaard, vil sikre et fortsat uafhængigt Klimaråd.
Prorektor ved Maastricht University i Holland Peter Møllgaard fylder ikke Klimarådets troværdighed beklikket ovenpå et kaotisk forløb omkring kritisk rapport.
Af Mathias Sommer07.
dec.
2018 kl.
12.
10Bemærk: artiklen er mere end 30 dage gammelLæs opSelv om det har været nogle tumultariske uger for Klimarådet, så mener den nyudpegede formand Peter Møllgaard ikke, at rådet er beklikket på sin uafhængighed.
- Den til enhver tid siddende regering skal forvente, at Klimarådet kommer med fuldstændig objektiv kritik; at man vurderer neutralt og objektivt, hvad der foregår, og det kommer vi til at stå vagt ved, siger Peter Møllgaard, der er prorektor ved Maastricht University og nyudpeget formand for Klimarådet.
Forvrøvlet og volapykDet skortede ellers ikke på de kritiske gloser fra klimaminister Lars Chr.
Lilleholt (V), da han skulle opsummere sin holdning til en kritisk rapport om regeringens klimambitioner, som den nu tidligere formand Peter Birch Sørensen fremlagde på et pressemøde den 23.
november.
'Forvrøvlet', 'volapyk' og 'politisk mudderkastning', lød det blandt andet fra landets klimaminister Lars Chr.
Lilleholt.
Rapporten konkluderede, at tempoet i den grønne omstilling frem mod 2030 vil blive reduceret til en fjerdedel af den hastighed, som Danmark har bevæget sig i grøn retning i fra 2010 til 2020.
- I lyset af det, der er behov for, så synes vi ikke, det er særligt ambitiøst med en sænkning af tempoet til en fjerdedel.
Det kan man ikke kalde ambitiøst, sagde Peter Birch Sørensen i forbindelse med offentliggørelsen af rapporten den 23.
november.
Klimarådet fremhævede bekymringen ved at henvise til en omfattende rapport fra FN's Klimapanel fra oktober i år, som lægger vægt på, at de næste 10 år er de mest afgørende, hvis der reelt skal skrues ned på den globale termostat.
Den til enhver tid siddende regering skal forvente, at Klimarådet kommer med fuldstændig objektiv kritik.
Peter Møllgaard, formand for Klimarådet.
Usikkerhed om uafhængighedTirsdag i sidste uge fik Peter Birch Sørensen besked på at tage sit tøj og gå, fordi der ifølge Lars Chr.
Lilleholt var 'behov' for nyt blod i Klimarådet, et uafhængigt rådsorgan, der består af syv eksperter udpeget af klimaministeren.
- Vi har ment, at der var behov for at se på mulighederne for at udpege en ny formand, og derfor er valget faldet på Peter Møllgaard, som er en rigtig stærk kandidat, sagde klimaminister Lars Christian Lilleholt (V) til DR Nyheder i sidste uge.
Processen omkring eks-formand Peter Birch Sørensen har skabt stor usikkerhed i og omkring Klimarådet, som på papiret er uafhængigt, men som har mødt politisk modstand fra klimaministeren siden sin oprettelse i 2015.
Men Peter Møllgaard pointerer, at han som formand vil videreføre Klimarådets arbejde og uafhængighed.
- Vi vil fortsætte den gode stil, der har været.
Jeg kommer ikke med nogen program-erklæringer i dag, for jeg har stor respekt for det klimaråd, jeg nu er sat til at lede, siger Peter Møllgaard, der har en fortid som professor på Økonomisk Institut på CBS i København.
Ingen sammenhængMøllgaard ser ikke nogen sammenhæng mellem fremlæggelsen af en kritisk rapport, og at ministeren få dage efter vælger at udpege en ny formand til at stå i spidsen for rådet.
- Det, vi skal i Klimarådet, det er at overholde klimaloven, og det vil sige at foretage en uafhængig vurdering af den danske klimaindsats, så vi ikke på den måde skal rådgive regeringen.
Vi skal fortælle objektivt, hvad der foregår, og det kommer vi til at fortsætte med, siger han.
Blå bog: Peter MøllgaardFormand for Klimarådet,professor og dekan ved Maastricht University School,Tidligere økonomiprofessor ved CBSUddannet cand.
polit.
(Københavns Uni.
1989),ph.
d.
(EUI Firenze 1993)Født 23.
februar 1964, CharlottenlundKilde: Altinget.
- Jeg har stor respekt for Peter Birch Sørensen både som økonom og det arbejde, han har foretaget de sidste fire år.
Det vil fortsat ske, at vi er kærligt kritiske på vegne af klimaet, fortsætter han.
En gevaldig omstillingPeter Møllgaard er glad for og stolt over at blive indsat i spidsen for en vigtig omstilling, som er i fuld gang med at forandre vores samfund.
- Mit fokus er på omstillingen af det danske samfund til klimaneutralitet, det er en gevaldig omstilling.
Man kan næsten ikke forestille sig, hvor stort det er.
Og jeg mener, at jeg har gode forudsætninger for at bidrage til det, fordi jeg har arbejdet med det her i 25 år, siger Peter Møllgaard.
- Vi kommer til at inddrage stort set alle dele af det danske samfund til at blive mere klimaneutrale på den ene eller anden måde, siger Peter Møllgaard.
Peter Birch Sørensen nåede i sine fire år som formand for Klimarådet at stå i spidsen for fire rapporter om den grønne omstilling i Danmark.
Klimarådet•Klimarådet leverer forslag til omkostningseffektive klimapolitiske løsninger, der baner vej til et samfund med meget lave udledninger af drivhusgasser og samtidig fastholder velfærd og udvikling.
•Klimarådet er et uafhængigt ekspertorgan, der er sat i verden, fordi Danmark lige som resten af EU har en politisk målsætning om at reducere CO2-udslippet med 80-95 % frem mod 2050.
•Klimarådet rådgiver om, hvordan Danmark på den bedste og billigste måde gennemfører omstillingen til et lavemissionssamfund i 2050.
Det vil sige et ressourceeffektivt samfund med en energiforsyning baseret på vedvarende energi og markant lavere udledninger af drivhusgasser fra øvrige sektorer.
•Klimarådet bidrager med solide, faglige anbefalinger, der hviler på uafhængige analyser med udgangspunkt i det overordnede mål for 2050.
For at nå det mål er det nødvendigt at se på mulighederne for reduktion af drivhusgasser i hele samfundet i løbet af de næste 35 år.
I den forbindelse er det vigtigt at fastsætte delmål, der anviser vejen frem.
•Kilde: KlimarådetFacebookTwitterKopier linkEmner:Lars Christian Lilleholt (politiker)|Miljøpolitik|Peter Birch Sørensen (økonom)|Venstre|Holland




https://www.dr.dk/nyheder/politik/sammenbrud-i-forhandlinger-om-groenne-biler-men-din-el-bil-bliver-ikke-dyrere

Regeringens klimaudspilSe temaPolitikSammenbrud i forhandlinger om grønne biler: Men din el-bil bliver ikke dyrereEn samlet opposition har sagt nej til regeringens udspil.
Nu bliver dele af udspillet lagt til afstemning.
Der kommer ingen stor aftale om grønne biler i denne omgang.
Regeringen kan ikke blive enige med oppositionen.
Af Nicolas S.
Nielsen og Line Jenvall07.
dec.
2018 kl.
11.
48 | opdateret 07.
dec.
2018 kl.
12.
35Bemærk: artiklen er mere end 30 dage gammelLæs opDer kommer ingen bred aftale om grønne biler i denne omgang, for forhandlingerne om regeringens udspil er brudt sammen.
Det meddeler en samlet opposition til pressen i Skatteministeriet, mens skatteminister Karsten Lauritzen (V) bekræfter.
Årsagen til sammenbruddet er de derimod ikke enige om.
- Det er endt i sådan noget taktik.
Havde det her været efter et folketingsvalg, så tror jeg, vi havde en aftale, siger skatteminister Karsten Lauritzen.
- Der er nogle der har en interesse i en konflikt et sted, hvor vi sagtens kunne bygge en bro, siger han videre.
En af de største delelementer i udspillet var at udskyde indfasningen af registreringsafgiften på elbiler, der ellers står til at stige med 20 procent fra nytår.
Den udskydelse bliver nu lagt i folketingssalen, hvor samtlige af Folketingets partier stemmer for.
Vi lover at stemme for regerings museskridt, som de lægger frem på bordet.
Men hvis Dansk Folkeparti skal svinge taktstokken i dansk politik, kommer vi ingen vegne på elbil-området, så vi må vente på et nyt flertalIda Auken, klimaordfører, RadikaleMed andre ord.
Elbilerne bliver ikke dyrere fra nytår.
Men yderligere tiltag til at holde hånden under salget af grønne biler, har nu trange kår.
- Størstedelen bliver heldigvis til virkelighed, fordi regeringen tager ansvaret på sig og fremsætter det, siger Karsten Lauritzen.
De initiativer, der nu skal til afstemning i folketingssalen, vil forventeligt øge salget af grønne biler med 1.
000 styk de næste to år, fremgår det af et udkast til den aftale, der altså aldrig blev til noget.
Læs også:Løkke om klimaplan: Vi skal kunne give Jorden videre til vores børn og børnebørnOppositionen skred ud af hoveddørenDermed kommer der ingen aftale, da forligspartierne nu er smuttet ud af døren med kuglepennene til at underskrive aftalen under armen.
Med sig ud af døren tog de en beslutning om i fælles flok at kritisere regeringens planer for ikke at være ambitiøse nok.
- Der er simpelthen for langt mellem ord og handling, når statsministeren ved Folketingets åbning taler om en million elbiler i Danmark, og det så viser sig at regeringens politik kun giver 1000 grønne biler, siger Socialdemokratiets klimaordfører Jens Joel.
Samme toner lyder fra SF's Lisbeth Bech Poulsen:- Det, regeringen har lagt op til, er snegletempo og manglende vilje til at forpligte sig på en ambitiøs målsætning, siger hun.
Radikale: Vi stemmer for museskridtHeller ikke De Radikales klimeordfører Ida Auken ser de store visioner i regeringens politik.
- Vi lover at stemme for regerings museskridt, som de lægger frem på bordet.
Men hvis Dansk Folkeparti skal svinge taktstokken i dansk politik, kommer vi ingen vegne på elbil-området, så vi må vente på et nyt flertal, siger hun.
Foruden udskydelsen af registeringsafgiften vil regeringen også lægge et forslag om samtidig at indføre et forhøjet fradrag på 40.
000 kroner i 2019 for grønne bilejere.
Fradraget skal ifølge udspillet stige til 77.
500 kroner i 2020.
Det ventes samtlige partier også at stemme for.
Forslaget vil betyde, at en elbil med en pris på for eksempel 375.
000 kroner kommer ned på 345.
000 kroner, hvis man køber den i 2019.
FacebookTwitterKopier linkEmner:Ida Auken (politiker)|Jens Joel (politiker)|Venstre|Folketinget|Biler




https://www.dr.dk/nyheder/penge/vestager-ophaever-tysk-blokade-af-danskproduceret-strom

PengeVestager ophæver tysk blokade af danskproduceret strømTysk netoperatør skal garantere en minimumskapacitet på 1300 megawatt per time, siger EU-Kommissionen.
(Arkiv) EU's konkurrencekommissær.
Margrethe Vestager har vurderet, at en tysk netoperatør har blokeret for salg af strøm fra Danmark til Tyskland.
07.
dec.
2018 kl.
11.
53 | opdateret 07.
dec.
2018 kl.
13.
17Bemærk: artiklen er mere end 30 dage gammelLæs opMed trusler om en astronomisk bøde som garanti har EU's konkurrencekommissær med en afgørelse reelt løst et stort problem for elproducenter i Norden - og for klimaet.
Den tyske netoperatør TenneT har i strid med EU's konkurrenceregler blokeret for salg af dansk strøm, slår Margrethe Vestager, fast fredag.
- Med vores afgørelse om at pålægge TenneT bindende forpligtelser til at øge kapaciteten på elforbindelserne mellem Danmark og Tyskland vil flere elproducenter kunne få adgang til det tyske engrosmarked, siger Vestager.
Læs også:Vestager vil undersøge tysk el-gigant for benspænd mod dansk strømAfgørelsen slår en streg under, at strømmen ifølge kommissionen skal flyde frit i Europa.
Der skal sikres konkurrence på markedet for elektricitet.
Dansk Energi: KlimaproblemIfølge Dansk Energi har blokaden også medført et klimaproblem.
Tyskerne har således bremset "stadigt grønnere strøm", der ikke kan lagres, fra vedvarende energikilder i Norden.
- I udgangspunktet er det god dag for den grønne omstilling, de danske elproducenter og EU's grundlæggende værdi om samhandel, siger Anders Stouge, viceadministrerende direktør i Dansk Energi, i en skriftlig reaktionI årevis har TenneT begrænset kapaciteten på forbindelsen mellem Vestdanmark og Tyskland.
I 2016 var den kapacitet, der blev stillet til rådighed, på blot 11 procent af den mulige kapacitet.
Europa-Kommissionen åbnede en sag mod selskabet 19.
marts 2018.
Det førte til, at TenneT gav tilsagn for at imødekomme kommissionens betænkeligheder.
Skal garantere en minimumskapacitetResultatet er, at TenneT skal stille "den maksimumskapacitet til rådighed for markedet, som er forenelig med en sikker drift af elforbindelsen mellem Vestdanmark og Tyskland".
Det betyder i tal, at TenneT skal garantere en minimumskapacitet på 1300 megawatt.
Det svarer til "75 procent af den tekniske kapacitet".
Gradvist skal operatøren øge den garanterede kapacitet til 2625 megawatt.
Det skal være på plads senest 1.
januar 2026.
Overholder den tyske operatør ikke disse løfter, kan kommissionen pålægge en bøde på 10 procent af virksomhedens omsætning på verdensplan.
/ritzau/FacebookTwitterKopier linkEmner:EU|Europa-Kommissionen|Margrethe Vestager (politiker)|Tyskland|Elsektoren




https://www.dr.dk/sporten/fodbold/hvad-saa-ballon-dor-anerkendt-medie-kaarer-pernille-harder-til-verdens-bedste

FodboldHvad så Ballon d'Or?
Anerkendt medie kårer Pernille Harder til verdens bedste Det er den britiske avis The Guardian, der har givet Pernille Harder prisen som verdens bedste kvindelige fodboldspiller.
Pernille Harder er alligevel blevet nummer i verden.
I hvert fald hvis man spørger det britiske medie The Guardian.
Af Kasper Heide Lund07.
dec.
2018 kl.
11.
42 | opdateret 07.
dec.
2018 kl.
12.
14Bemærk: artiklen er mere end 30 dage gammelLæs opMandag var Pernille Harder blot seks point fra at vinde Ballon d’Or-pris ved uddelingen i Paris.
Den danske landsholdsangriber måtte se norske Ada Hegerberg vinde prisen i stedet, da den blev uddelt til en kvinde for første gang.
Læs også:Pernille Harder er verdens næstbedste fodboldspiller: Ballon d'Or går til nordmandMen nu får Pernille Harder dog et kæmpe skulderklap fra britisk side.
Top-10 på The Guardians listePernille Harder - WolfsburgSam Kerr - Perth GloryAda Hegerberg - Olympique LyonLucy Bronze - Olympique LyonEugénie Le Sommer - Olympique LyonAmandine Henry - Olympique LyonAlex Morgan - Orlando PrideWendie Renard - Olympique LyonLieke Martens - FC BarcelonaMegan Rapinoe - Seattle ReignFor tredje år i træk har avisen The Guardian rangeret verdens 100 bedste kvindelige fodboldspillere, og her er førstepladsen gået til den danske Wolfsburg-spiller.
Rangeringen af de 100 bedste spillere er blevet lavet af 72 dommere bestående af journalister og fodboldtrænere samt aktive og tidligere fodboldspillere.
30 af dem har valgt Pernille Harder som nummer et.
Læs også:Harder kan blive årets danske fodboldspiller for femte gangDanskeren fik 201 point mere end nummer to Sam Kerr fra Australien.
Den norske vinderen af Ballon d’Or, Ada Hegerberg, er på tredjepladsen.
I 2017 blev danskeren nummer to på listen.
På årets top-100 liste er der også to andre danskere - Nadia Nadim er nummer 34, mens Sanne Troelsgård er på 77.
plads.
Flot år i WolfsburgTidligere på året blev Pernille Harder kåret som "Player of the Year" af Det Europæiske Fodboldforbund (Uefa).
DBU gav Pernille Harder en hyldest for kåringen til Europas bedste spiller.
Den blev overrakt af DBU formand Jesper Møller før kvindelandsholdets VM-kvalifikationskamp mellem Danmark og Sverige i september.
Det kom efter hun i sidste vandt sæson The Double med sin tyske klub Wolfsburg og blev ligatopscorer.
Derudover nåede klubben frem til Champions League-finalen, der blev tabt til Lyon med 1-4 efter forlænget spilletid.
Læs også:VIDEO Harder vinder fornem pris: Bedste spiller i EuropaHarder scorede det tyske mål i finalen og blev nummer to på topscorerlisten med otte træffere.
Derudover delte hun førstepladsen på assistlisten med seks måloplæg.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Fodbold|The Guardian|Australien




https://www.dr.dk/sporten/fodbold/anholdt-korruption-perus-fodboldpraesident-anklaget-bestikkelse-af-dommere

FodboldAnholdt for korruption: Perus fodboldpræsident anklaget for bestikkelse af dommereEdwin Oviedo skulle ifølge anklagen have bestukket dommere med billetter til VM-slutrunden i Rusland i sommer.
Præsidenten for Perus fodboldforbund, Edwin Oviedo, blev anholdt i sit hjem i Perus hovedstad, Lima, torsdag morgen.
07.
dec.
2018 kl.
11.
08Bemærk: artiklen er mere end 30 dage gammelLæs opPræsidenten for Perus fodboldforbund, Edwin Oviedo, er blevet anholdt og varetægtsfængslet i 15 dage.
Han er anklaget for korruption, og hans rolle i et større kriminelt netværk skal undersøges.
Det skriver flere udenlandske medier.
Præsidenten blev anholdt i sit hjem i Perus hovedstad, Lima, torsdag morgen, oplyser anklager Jorge Chávez ifølge nyhedsbureauet AFP.
Anklageren siger, at flere sandsynligvis vil blive anholdt, ligesom politiet ønsker adgang til fodboldforbundets lokaler.
Anklagen går på, at Oviedo har bestukket flere dommere ved at give dem billetter til VM-slutrunden i Rusland i sommer.
Det var første gang i 36 år, at Peru var kvalificeret til et VM.
Billetterne til dommerne var angiveligt for at købe støtte til Oviedo, der bliver efterforsket i en anden sag, hvor han er mistænkt for at have bestilt drab på to fagforeningsledere i sukkerindustrien i 2012 og 2015.
Statsadvokaten i Lima udstedte i november en arrestordre i den sag.
Det ventes, at retten snarligt vil tage stilling til arrestordren.
Flere i fodboldforbundet ønsker, at Oviedo træder tilbage fra sin post som præsident i forbundet, mens sagen bliver efterforsket, men det nægter han.
Samtidig benægter han alle beskyldninger mod sig.
/ritzau/FacebookTwitterKopier linkEmner:Peru|Rusland|Kriminalitet|Korruption|Anklagemyndigheden




https://www.dr.dk/nyheder/kultur/film/serieekspert-hollywood-hykleri-koster-oscar-vaert-jobbet

BingeSe temaFilm og serierSerieekspert: Hollywood-hykleri koster Oscar-vært jobbetHollywood går mere op i at vaske hænder end værts homofobiske udtalelser, mener DR's serieekspert.
Kevin Hart har trukket sig som Oscar-vært på grund af protester over hans tidligere udtalelser på Twitter.
Hart optrådte i september i Royal Arena i København.
(Foto: Frederic J.
BROWN © Scanpix)Af Kasper Madsbøll Christensen07.
dec.
2018 kl.
12.
14Bemærk: artiklen er mere end 30 dage gammelLæs opHan nåede at være Oscar-vært i to dage.
På papiret.
For knap var det blevet annonceret, at komikeren Kevin Hart skulle være vært for 2019-udgaven af Oscar-uddelingen, før han i dag har trukket sig fra jobbet.
Det har han gjort grund af protester over en række af hans tidligere udtalelser på Twitter, som kritikere kalder for homofobiske.
Læs også:Oscar-vært trækker sig efter homofobiske tweetsMen DR's serieekspert, radiovært Frederik Dirks Gottlieb, mener, at der også er en god portion Hollywood-hykleri på spil i den opsigtsvækkende sag.
Hollywood er ekstremt hyklerisk og bange for, at andre folks handlinger reflekterer dårligt tilbage på dem selv.
Frederik Dirks Gottlieb, DR's serieekspert- Hollywood er ekstremt hyklerisk.
De store selskaber er ekstremt bange for, at andre folks handlinger reflekterer dårligt tilbage på dem selv.
De går mere op i at vaske hænder, end hvad folk egentlig har sagt eller skrevet, siger Gottlieb.
- Man så det også med James Gunn, der blev fyret fra 'Guardians of the Galaxy' - et franchise, han selv har bygget op, uddyber serieeksperten med henvisning til Disneys pludselige fyring af den amerikanske filminstruktør og manuskriptforfatter, mens han var i fuld gang med at arbejde på den tredje film i rækken af de populære superheltefilm.
Skuespillerne i 'Guardians of the Galaxy'-filmene gav deres fulde opbakning til filminstruktøren James Gunn, efter han blev fyret af Disney.
Ubehagelige tweets, men folk kan ændre sigFrederik Dirks Gottlieb understreger, at han på ingen måde støtter op om Kevin Harts kontroversielle udtalelser om homoseksuelle på Twitter, der - udover at have kostet ham værtsjobbet - siden har fået ham til at undskylde til LGBT-miljøet for sine 'ufølsomme ord i fortiden'.
- Jeg synes, det er nogle helt vildt ubehagelige tweets, Kevin Hart har lagt ud.
De reflekterer et grimt synspunkt om homoseksuelle, uanset om de er skrevet for otte år siden eller i dag.
Og det er på ingen måde okay.
Hvis vi begynder at straffe folk for noget, de sagde for 10 år siden, synes jeg, vi er ude på en glidebane.
Frederik Dirks Gottlieb, DR's serieekspert- Men jeg vil også gerne tro på, at folk kan ændre sig.
Hvis vi begynder at straffe folk for noget, de sagde for 10 år siden, synes jeg, vi er ude på en glidebane.
Selvfølgelig kræver det ind i mellem nogle ofre, hvis vi rigtigt skal blive klogere på en sag som for eksempel homoseksuelles rettigheder; men jeg ved ikke, om jeg synes, det er nødvendigt i tilfældet Kevin Hart.
Frederik Dirks Gottlieb havde glædet sig til at se en sort vært stå i spidsen for et show, der i de senere år er kommet under voldsom kritik for at favorisere hvide - blandt andet under hashtagget #OscarsSoWhite.
- Jeg synes, det var fedt, at man havde valgt en sort mand som Oscar-vært - den blot femte sorte vært i showets historie.
Hidtil har Chris Rock og Whoopi Goldberg stået i spidsen for prisuddelingen i henholdsvis 2005 og 2016 og 1994, 1996, 1999 og 2002; mens Sammy Davis Jr.
og Richard Pryor har været medværter på showet ad flere omgange i 1970'erne og 1980'erne.
Whoopi Goldberg til sidste års Oscar-uddeling.
Hun har været vært på showet i alt fire gange.
Penge fremfor etikFrederik Dirks Gottlieb er bange for, at Hollywood fremadrettet i stigende grad kommer til at handle om, hvem der er mest ren på overfladen og bedst til at slette sine digitale spor på Twitter.
- Jeg synes hellere, at vi skal være lidt mere varsomme med at dømme folk, og i stedet tage de relevante debatter og udnytte en mulighed som denne til at få en konstruktiv snak om homoseksuelles rettigheder.
- Som det er nu, handler det hele om penge og ikke om etik.
Det vides endnu ikke, hvornår Oscar-akademiet, der står bag prisuddelingen, melder en ny vært ud.
Noget tyder dog på, at værtsrollen langt fra har været nem at besætte.
Ifølge Variety siger flere kilder, at akademiet 'har haft mere end almindeligt bevær' med at finde en vært til showet, mens The Hollywood Reporter beskriver værtsrollen som 'en tjans ingen burde ønske sig'.
Oscar-uddelingen finder sted 24.
februar 2019.
FacebookTwitterKopier linkEmner:Whoopi Goldberg (skuespiller)|Twitter|Homoseksualitet




https://www.dr.dk/nyheder/udland/en-person-dor-i-trafikken-hvert-24-sekund

UdlandEn person dør i trafikken hvert 24.
sekundTrafikulykker den hyppigste dødsårsag blandt børn og unge verden over, viser ny rapport fra WHO.
(Arkiv) Flere dør i trafikken.
Her er det et lyskryds i Beijing i Kina.
07.
dec.
2018 kl.
11.
02 | opdateret 07.
dec.
2018 kl.
11.
39Bemærk: artiklen er mere end 30 dage gammelLæs opHvert 24.
sekund bliver en person slået ihjel i en trafikulykke et sted i verden.
I alt bliver 1,35 millioner mennesker hvert år dræbt i trafikken.
Sådan lyder det i en ny rapport fra Verdenssundhedsorganisationen (WHO), der kalder på international handling.
I løbet af tre år er antallet af dræbte steget med 100.
000.
Trafikulykker er nu den hyppigste årsag til dødsfald blandt børn og unge i alderen fem til 29 år, lyder det fra WHO.
- Disse dødsfald er en uacceptabel pris at betale for mobilitet, siger WHO-chefen Tedros Adhanom Ghebreyesus i en meddelelse.
- Der er ingen undskyldning for ikke at handle.
Det er et problem med dokumenterede løsninger, siger han.
Trafiksikkerheden er blevet bedreRapporten fra WHO, der tager en status på trafiksikkerheden, viser, at situationen bliver værre.
I den forrige rapport, der er baseret på data fra 2013, var det samlede antal trafikdræbte vurderet til at være 1,25 millioner årligt.
I den nyeste rapport fra 2016 var det steget til omkring 1,35 millioner årligt.
Tager man forbehold for et stigende antal folk og biler på kloden, er dødsraten dog stabiliseret de senere år.
- Det peger på, at nuværende indsatser for trafiksikkerheden i nogle middel- og højindkomstlande har lagt en dæmper på situationen, lyder det fra WHO.
Bedre bilerDet skyldes i høj grad bedre lovgivning i forhold til fart, spirituskørsel, sikkerhedsseler, hjelme og ordentlig fastspænding af børn.
Desuden peger WHO på, at bedre biler og flere cykelbaner har hjulpet.
Men selv om nogle lande har oppet sig, står det stadig ilde til i mange fattige lande.
Ifølge fredagens rapport har "ikke et eneste lavindkomstland vist en reduktion i det samlede antal døde".
175 trafikdræbte herhjemmeI Danmark mistede 175 mennesker sidste år livet i trafikulykker, viser tal fra Vejdirektoratet.
De seneste år har tallet været stabilt.
- I Danmark har vi gjort et rigtig stort arbejde.
Inden for de sidste ti år har vi nærmest halveret antallet af dræbte, siger afdelingsleder for trafiksikkerhed i Vejdirektoratet Marianne Foldberg Steffensen.
- Det er selvfølgelig stadig for mange, og man kan sagtens komme længere ned.
Men når man sammenligner med andre lande, har vi gjort rigtig mange ting, og nogle af de initiativer kunne man sagtens bruge i udlandet.
/ritzau/AFPFacebookTwitterKopier linkEmner:WHO|Vejdirektoratet|Trafikulykker|Trafik|Trafiksikkerhed




https://www.dr.dk/nyheder/kultur/jeg-er-ogsaa-gay-her-er-de-stoerste-youtube-succeser-i-2018

Kultur'Jeg er også gay': Her er de største Youtube-succeser i 2018Homoseksualitet er emnet i flere af årets mest populære, danske Youtube-videoer.
Morten Münster og Julia Sofias videoer er blandt de absolut mest populære Youtube-videoer i Danmark i 2018.
(© Morten Münster YouTube / NobleNordic.
dk)Af Kasper Madsbøll Christensen07.
dec.
2018 kl.
12.
30Bemærk: artiklen er mere end 30 dage gammelLæs op- Jeg tror aldrig, jeg har været så nervøs før.
Sådan lyder starten på den mest populære Youtube-video i Danmark i 2018.
Ordene kommer fra 20-årige Morten Münster, som er én af Danmarks største Youtube-stjerner med mere end 300.
000 følgere.
- Jeg har vidst i rigtigt mange år, at jeg er til fyre.
Ja, I hørte rigtigt, jeg er også gay, lyder det i videoen, der er lagt ud den 15.
september.
Den er siden da blevet set, delt og liket i så høj en grad, at den nu topper listen over de mest populære videoer her til lands.
Læs også:YouTube-stjerner kommer ud af skabet: I dag kan man tjene penge på at være homoseksuelNummer to og tre på listen er også videoer, der tager udgangspunkt i seksualitet.
I videoerne 'Svaret som I har ventet på' og 'Min seksualitet' fortæller youtuberne Fredrik Trudslev og Julia Sofia nemlig åbent om deres homo- henholdsvis flydende seksualitet.
Og det er altså noget, brugerne har kunnet spejle sig i.
De unge spejler sig i youtuberne og inspireres gennem dem til, hvordan de kan være til stede i verden.
Kristian Møller, postdoc, IT-Universitetet i KøbenhavnDu kan se hele listen over de mest populære videoer på Youtube her.
Kristian Møller, postdoc ved IT-Universitetet i København med speciale i digital LGBTQ-kultur, har tidligere forklaret, at folk med LGBT-baggrund (lesbian, gay, bisexual, transgender, red.
) altid har været hurtige til at tage teknologi til sig.
- Det har en kæmpe betydning, at folk springer ud i de kanaler, som unge bruger.
De unge spejler sig blandt andet i youtuberne og inspireres gennem dem til, hvordan de kan være til stede i verden.
'Sydpå' mest populære musikvideoPå musikfronten er det danske Bro, der har ejet 2018 på Youtube med musikvideoen til 'Sydpå'.
Lyt til 'Sydpå', mens du læser videre.
Bro - Sydpå- Jeg har altid troet på, at det ville blive stort og har troet på mig selv, da jeg ved, at jeg har de bedste folk omkring mig.
Men jeg vidste ikke, at det ville blive i 2018, har Bro tidligere sagt til dr.
dk.
'Sydpå' var titelsangen til dette års udgave af realityprogrammet 'Paradise Hotel'.
Og så er sangen den eneste dansksprogede video, der er kommet med i toppen af listen over årets mest populære musikvideoer i Danmark.
Nummer to på dén liste er Maroon 5 feat.
Cardi B med 'Girls Like You', mens nummer tre er Xxxtentacion med musikvideoen til 'Sad!
'.
FacebookTwitterKopier linkEmner:Cardi B (musiker)|IT-Universitetet|XXXTentacion (musiker)|København|Seksualitet




https://www.dr.dk/nyheder/regionale/midtvest/politiet-konfiskerer-35000-kroner-med-smykkelov-asylansoeger-havde-sparet

Midt- og VestjyllandPolitiet konfiskerer 35.
000 kroner med smykkelov: Asylansøger havde sparet pengene opI Danmarks tiende smykkelovssag godkender retten, at politiet konfiskerede 35.
000 kroner fra en kvindelig beboer på Udrejsecenter Kærshovedgård.
Politiet har nu konfiskeret 313.
800 kroner i ti smykkelovssager til sammen.
Af Jesper Ibfelt og Maiken Friis Lange07.
dec.
2018 kl.
10.
09Bemærk: artiklen er mere end 30 dage gammelLæs opAsylansøgere kan både risikere at få konfiskeret penge og værdigenstande, som de ejer ved ankomsten til Danmark, eller som de har anskaffet sig under ophold i landet.
Det slår retten i Herning fast i Danmarks tiende smykkelovssag, hvor en kvindelig afvist asylansøger har fået konfiskereret 35.
000 kroner.
Det var medarbejdere fra Kriminalforsorgen, som fandt en tyk pung på hendes værelse på Udrejsecenter Kærshovedgård.
De var i gang med rydde værelset, fordi kvinden var udeblevet i mere end tre døgn.
Kvinden har forklaret, at der var tale om pengegaver fra en tidligere kæreste og gode venner samt opsparing af lommepenge.
Dermed adskiller denne sag sig fra tidligere sager ved, at kvinden angiveligt har sparet beløbet op efter, hun er kommet til landet.
- Det forekommer mig mærkeligt, at man tager opsparingen fra en person, der har levet sparsommeligt på kontante ydelser, og jeg mener ikke, det er i overensstemmelse med lovens formål, sagde kvindens advokat Eddie Khawaja til retsmødet sidste måned.
Får lov til at beholde 10.
000 kronerI kvindens pung var der 45.
000 kroner, men i følge loven har kvinden lov til at beholde 10.
000.
Resten skal bruges til at betale for hendes ophold på Udrejsecenter Kærshovedgård.
- Det er selvfølgelig ikke særlig opmuntrende at få konfiskeret 35.
000 kroner.
Men vi var forberedt på, at det kunne gå den vej, siger Eddie Khawaja.
Derfor er specialanklager Gorm Lund fra Midt- og Vestjyllands Politi heller ikke overrasket over afgørelsen.
- Folketinget har besluttet, at udlændinge, der selv kan betale for deres ophold, de skal gøre det.
Og politiet kan beslaglægge midler, som kan bruges til at dække udgifterne, siger Gorm Lund.
Kvinden overvejer nu sammen med sin advokat om, afgørelsen skal kæres til landsretten.
Blandt andet fordi hun i en periode slet ikke har haft opholdspligt på Kærshovedgård.
Med den seneste konfiskation har politiet nu konfiskeret 313.
800 kroner i ti smykkelovs-sager til sammen.
Læs også:To år med smykkeloven: Knap 174.
000 kroner beslaglagt, men ingen smykkerFacebookTwitterKopier linkEmner:Midt- og Vestjyllands Politi|Flygtninge og asylansøgere|Politi|Jylland|Folketinget




https://www.dr.dk/nyheder/regionale/sjaelland/moede-om-lindholm-vordingborgs-borgmester-vil-traenge-ind-bag-inger

Udrejsecenter på LindholmSe temaSjællandMøde om Lindholm: Vordingborgs borgmester vil trænge ind bag Inger Støjbergs panserVordingborgs borgmester skal i dag mødes med Inger Støjberg for at diskutere det kommende udrejsecenter på øen Lindholm.
Vordingborgs borgmester Mikael Smed på havnen i Kalvehave, som ligger ud til bugten, hvor øen Lindholm befinder sig  Af Mads Raagaard og Louise Wimmer Elmhoff07.
dec.
2018 kl.
09.
53Bemærk: artiklen er mere end 30 dage gammelLæs opØen Lindholm skal ikke bruges som udrejsecenter for udviste kriminelle udlændinge, hvis det står til Vordingborgs borgmester, Mikael Smed (S).
Han skal senere på dagen mødes med udlændinge- og integrationsminister Inger Støjberg (V), og han håber, at han kan få overbevist hende om, at Lindholm ikke er det rette sted at placere udrejsecentret.
- Selvom Inger Støjberg på overfladen kan være en bestemt og stålsat kvinde, så er jeg ret sikker på, at når man sætter sig ned og får talt med hende, så er der en sund fornuft hos hende bag ved panseret, siger han.
Han mener, at der er stærke argumenter, som kan få hende overbevist om, at et udrejsecenter på Lindholm er en dårlig løsning.
- Det bedste argument er, at man ikke løser de nuværende problemer, der er i forhold til udrejsecentret blot ved at flytte det til Lindholm, siger han.
Enighed på tværs af partierDer er ikke kun Socialdemokratiet i Vordingborg, der håber, at Mikael Smed kan få talt Venstres Inger Støjberg fra ideen, fortæller Elsebet Christiansen, der er bestyrelsesmedlem i Venstre Vordingborg.
- Jeg synes, at vi skal stå sammen om at få stoppet det her, uanset om vi er røde eller blå, siger hun.
Ministerens udmelding om at placere udrejsecentret på øen har nemlig skuffet den lokale partifælle fra Vordingborg.
- Jeg havde da lige en overvejelse i weekenden, om hvorvidt vi kunne ligge ryg til det her.
Man bliver da ikke lykkelig over at møde op i byen, og så får man en melding, der siger:'Hvad er det lige for noget lort, jeres parti laver?
', siger Elsebet Christiansen.
Mødet mellem Inger Støjberg og Mikael Smed skal foregå klokken 12.
30 i dag.
Vordingborgs 2.
viceborgmester Michael Seiding Larsen fra Venstre skal også med og mødes med udlændinge- og integrationsministeren.
FacebookTwitterKopier linkEmner:Inger Støjberg (politiker)|Michael Seiding Larsen (politiker)|Socialdemokraterne|Vordingborg|Flygtninge og asylansøgere




https://www.dr.dk/nyheder/udland/mini-merkel-millionaeren-og-en-ung-komet-kaemper-om-blive-merkels-afloeser

UdlandMini-Merkel, millionæren og en ung komet kæmper om at blive Merkels afløserMød de tre spidskandidater til posten som CDU's nye leder - og måske Tysklands næste kansler.
Af Lasse Berg Sørensen07.
dec.
2018 kl.
09.
08Bemærk: artiklen er mere end 30 dage gammelLæs opI dag vælger delegerede fra Tysklands store, borgerlige regeringsparti CDU sin næste leder, der skal afløse Angela Merkel efter hele 18 år på posten.
Tre kandidater kæmper om stillingen:Merkels favorit og protegé Annegret Kramp-Karrenbauer, finansmanden Friedrich Merz og den 38-årige sundhedsminister Jens Spahn.
Alle håber at blive CDU's nye leder - og måske Tysklands næste kansler - ved mødet i Hamborg i dag.
Se hvem de tre personer er i videoen øverst.
FacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Friedrich Merz (politiker)|Tyskland|Hamborg




https://www.dr.dk/nyheder/kultur/gaming/red-dead-redemption-ii-snydt-sejren-her-er-aarets-bedste-spil

GamingRed Dead Redemption II snydt for sejren: Her er årets bedste spilPlayStation-spillet 'God of War' løb med den mest prestigefyldte pris ved Game Awards - for næsen af favoritten 'Red Dead Redemption II'.
Kratos (t.
v.
) og Arthur Morgan er hovedpersonerne i henholdsvis 'God of War' og 'Red Dead Redemption II'.
(© Sony Computer Entertainment / Rockstar)Af Lasse Kjær Christiansen07.
dec.
2018 kl.
08.
16Bemærk: artiklen er mere end 30 dage gammelLæs opDet brutale og anmelderroste spil 'God of War' kan nu prale af titlen som årets bedste spil.
Det står klart, efter spillet vandt hovedprisen, 'Game of the Year', ved årets største prisfest i spilbranchen, The Game Awards, der netop er afholdt i Los Angeles.
- 'God of War' vandt prisen som årets spil, fordi det tilbød den mest helstøbte og smukke spiloplevelse i år.
Spillet var lidt en dark horse, fordi 'Red Dead Redemption II' var nomineret i samme kategori.
Og når Rockstar, udviklerne bag 'Red Dead Redemption', udgiver noget, så bliver det ikke større, lyder det fra Magnus Groth-Andersen, der er chefredaktør på Danmarks største spilmedie GameReactor.
dk.
- Jeg tror, at blandt de branchefolk der har stemt, så brænder der et behov for, at belønne årets dark horse, fremfor at stemme på giganten 'Red Dead Redemption II', der er en af de største underholdningslanceringer nogensinde, fortæller Magnus Groth-Andersen.
Både 'God of War' og 'Red Dead Redemption II' har den almindelige, historiefortællende single player-oplevelse i fokus.
Og det er stadig i høj kurs i 2018, mener Magnus Groth-Andersen:- Den her sejr sender et signal om, at den traditionelle single player-oplevelse stadigvæk kan spille en fuldstændig central rolle, selvom vi lever i en verden af 'Fortnite', 'PlayerUnknown's Battlegrounds' og andre online-multi player-spil.
I det nye 'God of War'-spil har hovedpersonen Kratos fået en søn.
Det skaber en ny dynamik i både historiefortælling og gameplay, mener anmelderne.
(© Sony Computer Entertainment)'God of War' udkom i april måned efter at have været fem år undervejs.
Spillet er en del af en samlet spilserie, som har imponeret spilfans og anmeldere siden 2005, hvor det første spil i serien udkom til PlayStation 2.
'God of War'-spilserienGod of War er et action-adventure spil med den krigeriske 'Kratos' i hovedrollen.
Spilserien startede på PlayStation 2 i 2005 og der er siden blevet udgivet mere end 10 spil i serien.
De oprindelige spils historie baserede sig på græsk mytologi.
I det nye spil er den nordiske mytologi omdrejningspunktet.
Troldspejlet gav topkarakterDa spillet udkom tidligere på året, var Troldspejlet også svært begejstret for udgivelsen.
- Det er så fantastisk flot, forrygende og gribende som en episk film, lød det fra Jakob Stegelmann i sin anmeldelse af spillet.
Troldspejlet gav topkarakteren 6 ud af 6 stjerner og du kan se deres anmeldelse af spillet lige her:FacebookTwitterKopier linkEmner:Playstation|Computerspil|Los Angeles




https://www.dr.dk/nyheder/regionale/syd/se-kortet-her-er-de-kedeligste-skoler

Syd- og SønderjyllandSe kortet: Her er de kedeligste skolerPå 13 folkeskoler mener halvdelen af eleverne, at undervisningen tit er kedelig.
Se, hvor eleverne keder sig mest.
For at skolen ikke bliver alt for kedelig for Kenneth Bergholt er han hver mandag i praktisk som mekaniker i stedet for at sidde med i undervisningen på skolen.
Af Louise Mandrup (interview) og (resarch og grafik) Kåre Kildall Rysgaard07.
dec.
2018 kl.
09.
25Bemærk: artiklen er mere end 30 dage gammelLæs opHagerne hviler tungt på elevernes hænder, mens albuen støtter på bordet.
En elev sender et gab mod klasselokalets periodiske system og tavlen, hvor fysiklæreren fortæller om halveringstid, stråling og energikilder.
Dagens første time er lige begyndt i 9.
a på Skærbæk Distriktsskole i Tønder Kommune, og kedsomheden har allerede meldt sig.
- Hvis vi skal sidde stille hele dagen og læse eller bare lytte til læreren, kan det godt blive kedeligt, siger Signe Hansen.
Halvdelen af eleverne keder sigSigne Hansen er langt fra den eneste i klassen.
Den seneste måling af trivsel i folkeskolen for skoleåret 2017/2018 viser, at hver tredje elev i folkeskolernes 4.
til 9.
klasse har sagt, at de keder sig tit eller meget tit.
På Skærbæk Distriktsskole er det halvdelen.
Hvor kedelig er undervisningen?
Der er stor forskel på, hvor tit eleverne keder sig i folkeskolen.
På 13 folkeskoler mener halvdelen af eleverne, at undervisningen er kedelig, mens gennemsnittet på landets folkeskoler er hver tredje elev.
Til gengæld har 18 skoler ifølge eleverne særlig spændende undervisning.
Her er det kun hver tiende elev, der keder sig tit.
Klik på en skole og se, hvor ofte eleverne keder sig.
Men der er meget forskelligt fra fag til fag, siger eleven Ali Shaiin.
- Det er kedeligt, når vi har tysk, engelsk eller historie.
Jeg synes ikke, at det er sjovt.
Faktisk synes han, at det er så kedeligt at gå i skole, at han har svært ved at stå op om morgenen.
Han kommer kun afsted, fordi hans far siger, at han skal, fortæller han.
Skolereform får skyldenOg det ærgrer skolens leder Klaus Fog, at kedsomheden er så stor på Skærbæk Distriktsskole.
Lærere og ledere har nemlig iværksat en række initiativer netop for at komme kedsomhed til livs.
Blandt andet har valgfagshold lavet mad på en produktionsskole, mens andre elever får lov at udfordre deres kreativitet og hænder med valgfaget Håndværk og Design.
- Det er lidt nedslående, at man ikke umiddelbart kan aflæse tiltagene i statistikkerne.
Men jeg tager det nu roligt, for alt, vi gør i folkeskolen, skal igennem et langt sejt træk, før det virker.
Den seneste folkeskolereform skulle ellers blandt andet afhjælpe problemerne med kedsomhed.
Men at det ikke ser ud til at virke, kan politikerne på Christiansborg takke sig selv for, siger formanden for Esbjerg lærerforening, Kenneth Nielsen.
- Det er jo en logisk konsekvens af, at folkeskolen ikke har tilstrækkelige midler til at udfolde folkeskolereformen.
Den skulle jo gøre skoledagen både længere, mere spændende og varieret.
Det, der er sket indtil nu, er, at den er blevet længere.
Eleverne vil være kreativeI 9.
a’s fysiktime er læreren i gang med at forklare det forsøg, eleverne skal i gang med.
Nogle elever følger interesseret med på tavlen, mens andre er mere optaget af deres telefon.
Ifølge elever på Skærbæk Distriktsskole skal der mere bevægelse ind i undervisningen og mere undervisning ud af klasselokalet for at bringe kedsomheden ned.
- Når vi skal sidde stille hele dagen, bliver det kedeligt.
Og så er det svært at deltage aktivt i timerne, siger Signe Hansen.
Hun suppleres af klassekammeraten Emilie Hausnap.
- I stedet for at skrive en rapport, kunne vi lave noget mere kreativt og komme mere ud og lære noget.
Ifølge undervisningsminister Merethe Risager arbejder regering på en justering af folkeskolereformen.
FacebookTwitterKopier linkEmner:Folkeskolen (Danmark)|Uddannelse|Folkeskole|Skærbæk|Tønder Kommune




https://www.dr.dk/nyheder/indland/ny-anholdt-i-sag-om-drab-paa-radiovaert

Nedim Yasar dræbtSe temaIndlandNy anholdt i sag om drab på radioværtTre personer vil i dag blive fremstillet i retten på Frederiksberg .
(Arkiv) Blomster og hilsner til Nedim Yasar på Hejrevej torsdag den 22.
november 2018 efter drabet på det tidligere bandemedlem.
07.
dec.
2018 kl.
08.
53 | opdateret 07.
dec.
2018 kl.
09.
02Bemærk: artiklen er mere end 30 dage gammelLæs opKøbenhavns Politi har anholdt endnu en mistænkt i sagen om drabet på radiovært Nedim Yasar.
Det oplyser politiinspektør Torben Svarrer til Ritzau.
Torsdag meldte politiet ud, at man havde anholdt to mænd på 24 og 25 år i sagen.
De skal fremstilles i grundlovsforhør ved Retten på Frederiksberg fredag formiddag.
Her skal den tredje mand også fremstilles.
Ifølge en pressemeddelelse fra Københavns Politi er der tale om en 22-årig mand fra det storkøbenhavnske område.
Nedim Yasar blev skudt, mens han sad i sin bil på Hejrevej i Københavns Nordvestkvarter.
Her havde han netop forladt en reception i forbindelse med udgivelsen af hans bog "Rødder", som han skrev sammen med journalist Marie Louise Toksvig.
Nedim Yasar blev 31 år.
/ritzau/FacebookTwitterKopier linkEmner:Københavns Politi|Retten på Frederiksberg|København|Frederiksberg|Politi




https://www.dr.dk/nyheder/indland/huawei-nu-paa-dansk-sigtekorn-kineserne-kan-faa-adgang-til-systemer-der-styrer-vores

HuaweiSe temaIndlandHuawei nu på dansk sigtekorn: 'Kineserne kan få adgang til systemer, der styrer vores samfund'Forsvarets Efterretningstjeneste tager advarsler fra briterne om Huawei alvorligt.
I Danmark har TDC indgået aftale med Huawei om etableringen af det nye 5G-net, mens både Australien, USA og New Zealand har afvist at give Huawei adgang til den digitale infrastruktur.
Af Theis Lange Olsen og Cathrine Lakmann07.
dec.
2018 kl.
08.
58 | opdateret 07.
dec.
2018 kl.
10.
51Bemærk: artiklen er mere end 30 dage gammelLæs opDen kinesiske telegigant Huawei spiller en hovedrolle i opbygningen af TDC's kommende 5G-netværk, der bliver blodbanen, alle vores data om få år løber i.
Men for nylig advarede den britiske efterretningstjeneste, MI6, mod at samarbejde med Huawei, og det får nu den danske efterretningstjeneste, FE, til at rette fokus mod det kinesiske selskab.
Tidligere har både Australien, USA og New Zealand valgt at opgive samarbejdet med det kinesiske selskab - af frygt for spionage.
Den udvikling bør Danmark tage meget alvorligt, lyder det fra postdoc André Ken Jakobsson fra Center for Militære Studier på Københavns Universitet.
- Frygten er, at kineserne kan få adgang til meget kritisk og sensitiv information, og at de får adgang til systemer, som kommer til at styre hele vores samfund, eksempelvis selvkørende biler.
Hvem er Huawei?
Hauwei er verdens næststørste producent af telefoner.
I Danmark overgår kun Apple dem i salg af smart phones.
Sidste år solgte selskabet 153 millioner telefoner verden over.
Huawei udtales "Wah-way".
I 2013 indgik TDC en aftale til fire milliarder kroner med Huawei om at etablere 5G-netværk i Danmark.
Både USA, Australien og New Zealand har afvist at bruge Huawei i deres nye 5G-netværk.
- Det hele bliver i fremtiden koblet op på 5G-netværk.
Og der er man bekymret for, at en stat som Kina, der leverer det her udstyr, vil sidde med en tænd- og sluk-knap, siger André Ken Jakobsson.
Så er der er grund til, at Danmark skal være nervøse, hvis TDC og Huawei i samarbejde opretter 5G-netværk?
- Det skal FE finde ud af, og det er rigtig klogt, at man siger, at det vil man kigge på en ekstra gang, siger André Ken Jakobsson.
Briterne gør indtrykI 2013 indgik Huawei en seks-årig aftale med det danske telefirma TDC.
Aftalen indebærer blandt andet, at det kinesiske selskab nu driver, vedligeholder og leverer udstyr til TDC’s mobilnet.
I 2015 afviste Center for Cybersikkerhed - der hører under Forsvarets Efterretningstjeneste - at Huawei udgør en sikkerheds-trussel.
Men nu siger chefen for Center for Cybersikkerhed, Thomas Lund-Sørensen, til Jyllands-Posten, at meldingerne fra Storbritannien og de øvrige vestlige lande gør indtryk.
Og det bør de også gøre, mener André Ken Jakobsson - for der er en reel trussel fra Kina.
- Der har været en efterretning i Australien om, at kineserne har presset Huawei til at hjælpe dem med at komme ind i et andet lands netværk.
Og det vil de kunne, når de sætter netværket op og har adgang til det, siger han.
Adgang er magtI kølvandet på advarslerne fra MI6 har Storbritanniens største teleselskab, British Telecom, besluttet, at Huawei afskæres fra 5G-netværket - samtidig fjernes alt udstyr fra telegiganten fra det britiske selskabs 4G-mobilnetværk.
Kina er disse år i offensiven og forsøger på flere måder at påvirke den vestlige verden.
I den forbindelse er handelspolitik i høj grad blevet sikkerhedspolitik, lyder det fra André Ken Jakobsson.
En mobilmast med 5G-net i Tyskland.
I fremtiden vil meget i vores samfund være styret af systemer, der er koblet på 5G-netværk.
- Så man kan ikke bare handle frit, fordi man skal tænke sikkerhedspolitiske interesser ind i det.
Det har slået igennem nu, efter at amerikanerne har peget det ud, siger han.
- Det handler om efterretninger, industrispionage, pressionsmidler og generel adgang til at skabe afhængigheder.
Altså handler det om magt.
Information er magt, og adgang til det er magt, og begge dele får man gennem det her 5G-netværk, siger André Ken Jakobsson.
Dansk Folkepartis udenrigsordfører, Søren Espersen, kalder meldingerne fra britiske MI6 "foruroligende".
- Derfor forventer jeg også, at Forsvarets Efterretningstjeneste går alvorligt ind i det her.
Hvis de vurderer i forhold til det kinesiske firma, at det ikke er en god ide (at lade dem opbygge 5G-netværk, red.
), så forventer jeg, at TDC retter ind, men der er vi ikke endnu, siger han.
TDC meddeler i en skriftlig kommentar, at "sikkerhed er en topprioritet".
- Og vi følger altid de danske myndigheders anbefalinger og har en løbende og meget tæt dialog med Center for Cybersikkerhed under Forsvarets Efterretningstjeneste.
Vi har et professionelt samarbejde med Huawei, herunder også om vores sikkerhed og håndteringen af denne, lyder det.
DR Nyheder forsøger at få en kommentar fra justitsminister Søren Pape Poulsen (K).
Huawei har gentagne gange afvist alle anklager om spionage - og udtalt at selskabets udstyr aldrig er blevet brugt til at spionere.
FacebookTwitterKopier linkEmner:Huawei|Søren Espersen (politiker)|Søren Pape Poulsen (politiker)|Storbritannien|Efterretningstjenester




https://www.dr.dk/nyheder/udland/trudeau-afviser-anholdelsen-af-huaweis-finansdirektoer-er-politisk

HuaweiSe temaUdlandTrudeau afviser at anholdelsen af Huaweis finansdirektør er politiskDen amerikanske sikkerhedsrådgiver kalder anholdelsen en sag for ordensmagten.
Huaweis finansdirektør, Wanzhou Meng, er blevet anholdt i Canada.
Ifølge Canadas premierminister har de ikke været involveret i anholdelsen.
Af Marie Louise Hagemeister07.
dec.
2018 kl.
08.
14Bemærk: artiklen er mere end 30 dage gammelLæs opCanada var ikke politisk involveret, da den kinesiske teknologikæmpe Huaweis finansdirektør, Wanzhou Meng, blev anholdt i Vancouver 1.
december.
Det siger den canadiske premierminister, Justin Trudeau, til reportere i Montreal, skriver Bloomberg.
Han fortæller, at han blev informeret om anholdelsen et par dage før, men at han ikke var direkte involveret og ikke har talt med Kina om det.
- Vi er et land med et uafhængigt retsvæsen, og de kompetente myndigheder har truffet beslutningerne i denne sag uden nogen politisk involvering eller indblanding, siger han.
Vi er et land med et uafhængigt retsvæsen, og de kompetente myndigheder har truffet beslutningerne i denne sag uden nogen politisk indblanding eller indblanding.
Justin Trudeau, Canadas premierministerAnholdelsen af Wanzhou Meng, som også er næstformand i selskabets bestyrelse og datter af grundlæggeren, Ren Zhengfei, er sket med henblik på at udlevere hende til USA.
Det vides endnu ikke med sikkerhed, hvad grundlaget for anholdelsen er.
Amerikanske myndigheder har siden 2016 efterforsket, om Huawei har omgået sanktioner mod Iran ved at videresælge udstyr fra den amerikanske virksomhed Hewlett-Packard, HP, til landet.
Siden har USA presset sine allierede til ikke at købe it-udstyr fra Huawei.
'En retshåndhævelse'Den amerikanske sikkerhedsrådgiver, John Bolton, har sagt, at han på forhånd vidste, at en højtstående kinesisk telekommunikationsdirektør ville blive anholdt i Canada med henblik på udlevering til USA.
Det skriver The Guardian.
HuaweiHuawei er verdens næststørste producent af telefoner, næst efter Samsung.
Sidste år solgte selskabet 153 millioner telefoner verden over.
Huawei udtales "Wah-way".
I 2013 indgik TDC en aftale med Huawei om at etablere 5G-netværk i Danmark.
Både USA, Australien og New Zealand har derimod afvist at bruge Huawei i deres nye 5G-netværk.
Bolton ville ikke give en særlig grund til den amerikanske anmodning og kalder det en sag for ordensmagten.
I et radiointerview har han dog sagt, at USA længe har været bekymret for Huawei og andre kinesiske tech-virksomheders rolle i tyveri af USA's teknologiske viden.
Her sagde han blandt andet, uden at ville kommentere anholdelsen, at "Huwaei er et selskab, vi har været bekymrede for, og der er også andre".
Kina kalder anholdelsen et brud på menneskerettighederne og kræver, at Wanzhou Meng bliver løsladt.
Wanzhou Meng har selv anmodet om, at detaljer om anholdelsen ikke gøres offentlige.
Men det er ikke gået ubemærket hen.
Aktiemarkeder over hele verden er påvirket, og de toneangivende aktieindeks i Kina, Japan, Europa og senest USA blev i går sendt i minus.
FacebookTwitterKopier linkEmner:Huawei|Justin Trudeau (politiker)|Hewlett-Packard|Canada|Kriminalitet




https://www.dr.dk/sporten/badminton/liniger-om-badmintonkonflikt-forbundet-vil-svaekke-oelands-magt

BadmintonLiniger om badmintonkonflikt: 'Forbundet vil svække Ølands magt'DR Sportens kommentator Henrik Liniger forklarer, hvorfor Spillerforenings direktør Mads Øland nok en gang er kommet i fokus under forhandlinger.
Så længe Mads Øland er chefforhandler, vil Badminton Danmark ikke forhandle med Spillerforeningen om en ny kollektiv landsholdsaftale.
Af Kasper Heide Lund07.
dec.
2018 kl.
08.
34 | opdateret 07.
dec.
2018 kl.
08.
36Bemærk: artiklen er mere end 30 dage gammelLæs opKonflikten mellem Badminton Danmark og Spillerforeningen blussede torsdag op, da forbundet meddelte, de ikke vil forhandle med Spillerforeningen, så længe Mads Øland har rollen som hovedforhandler.
Modstanden fra Badminton Danmark mod at forhandle med Øland kommer efter, han også endte i centrum under efterårets konflikt mellem herrelandsholdet i fodbold og DBU.
Her brød forhandlingerne også sammen flere gange, og Mads Øland blev gentagende gange kritiseret af fodbold unionen.
Læs også:Badmintonlandsholdet ramt af konflikt: Spillerne udelukket fra træning- Der kan være nogle personlige modsætningsforhold, men det handler primært om, at Mads Øland har gjort spillerforeningen meget, meget stærk - også for stærk, mener forbundene, siger DR Sportens kommentator Henrik Liniger, der fulgte efterårets fodboldkonflikt tæt.
- Det ligner jo en tanke, at først Ishockey Unionen for et par år siden, så Dansk Boldspil Union i flere omgange, og nu også Badminton Danmark prøver at tage et opgør med Mads Øland, og prøver at svække hans og Spillerforeningens magt.
Det handler også om penge og selvfølgelig om indflydelse.
Læs også:Dansk badmintonprofil om afbrudte forhandlinger: 'Vi er ikke Ølands nikkedukker'De strandede forhandlinger om en ny landsholdsaftale ser lige nu ikke ud til at komme i gang igen, med mindre Spillerforeningens direktør Mads Øland trækker sig fra dem - i hvert fald hvis det står til Badminton Danmark.
Ifølge Liniger er det ikke noget, Øland lader sig gå på af på et personligt plan.
Alligevel så kan chefforhandleren ikke bare ignore kritikken.
- Det er selvfølgelig et problem for Mads Øland og Spillerforeningen, hvis hans person begynder at stå i vejen for resultaterne, fordi det er netop resultaterne, som spillerne først og fremmest kigger på.
Så det kan blive et problem på sigt, siger Henrik Liniger.
Optrappet konfliktI konflikten mellem fodboldlandsholdet og DBU kom der først alvor gennembrud i forhandlingerne, da der byttet ud i mandskabet omkring bordet.
Denne situation er dog noget anderledes, lyder det fra DR Sportens kommentator.
Læs også:Badmintonkonflikt ærgrer DIF: 'Idrætten tages på ny som gidsel'- I fodboldkonflikten var begge parter på et tidspunkt enige om at skifte ud i forhandlingslokalet.
Her er der tale om, at den ene part siger, at vi vil bestemme, hvem den anden part ikke må have til at forhandle for jer, og det er noget, som man vel aldrig har set før i en forhandlingssammenhæng.
- I mine øjne er Badminton Danmarks udmelding en klar optrapning af konflikten, og jeg tror ikke, der ligger en løsning lige for.
Konfliktens stridspunkterEt af stridspunkterne om en ny aftale har været spillernes rettigheder og forpligtigelser i forhold til aftalens kommercielle aspekter.
Uden en kollektiv landsholdsaftale kan spillerne ikke deltage ved EM, VM eller OL.
Spillerne kan dog stille op til andre turneringer uden om forbundet.
Den nuværende aftale mellem forbund og spillere blev indgået i 2013 og opsagt af forbundet i august i år med udløb 30.
november, fordi aftalen blev fortolket og forstået forskelligt af parterne.
FacebookTwitterKopier linkEmner:Mads Øland (idrætsleder)|Spillerforeningen|Badminton Danmark|Fodbold|Fagforeninger




https://www.dr.dk/sporten/haandbold/em-kvinder/em-kvinderne-faar-haandboldfri-fredag-vi-skal-forberede-os-mentalt

EM KvinderEM-kvinderne får håndboldfri fredag: 'Vi skal forberede os mentalt'Landstræneren har aflyst fredagens træning i Nantes.
Håndboldlandsholdet har kampfri indtil på mandag.
Klavs Bruun Jørgensen har givet sine spillere helt fri fredag.
07.
dec.
2018 kl.
07.
33Bemærk: artiklen er mere end 30 dage gammelLæs opDe danske håndboldkvinder slipper for en tur i træningshallen dagen efter EM-dukkerten torsdag aften, hvor et frustreret dansk hold tabte klart til de franske værter.
Med tre kampfri dage forude har landstræner Klavs Bruun Jørgensen aflyst den planlagte træning fredag eftermiddag og har givet spillerne helt håndboldfri.
Læs også:Dansk landstræner efter fransk lærestreg: 'Vi var ikke aggressive nok'- Først og fremmest skal vi slappe af fredag.
Derefter skal vi i gang med at løfte holdet, siger landstræneren.
Først på mandag skal Danmark i kamp igen, når holdet møder OL-guldvinderne fra Rusland.
En så lang pause ved et mesterskab er ganske usædvanligt, og det er en ukendt verden for de danske spillere.
- Vi har ikke prøvet at have tre hviledage før, så det bliver noget helt nyt.
Det skal vi udnytte bedst muligt med noget behandling og sørge for lige at komme lidt ned i gear, se noget video og forberede os mentalt igen, siger Anne Mette Hansen.
Læs også:Franske stryg sender Danmark på randen af EM-exitFra lørdag begynder forberedelserne på kampen mod Rusland, der bliver efterfulgt af en sidste mellemrundekamp mod Montenegro på onsdag.
Danmark skal vinde begge opgør, hvis den papirtynde mulighed for at komme i semifinalen skal bevares.
- Vi ved, at alle kampe i denne turnering er vigtige.
Vi kan håbe på, at alle andre resultater flasker sig for os, selv om vi godt ved, at det bliver sindssygt svært.
Vi skal være klar mod Rusland igen, siger Klavs Bruun Jørgensen.
/ritzau/FacebookTwitterKopier link




https://www.dr.dk/nyheder/indland/postkort-til-plejehjem-og-hjemmepleje-skal-forhindre-farlige-medicinfejl

IndlandPostkort til plejehjem og hjemmepleje skal forhindre farlige medicinfejlMindst tre kvinder er døde efter overdoser af gigtmedicinen methotrexat i år.
De små, gule methotrexat-piller er en cellegift til behandling af psoriasis og gigtlidelser.
(© DR Nyheder)Af Lisbeth Quass07.
dec.
2018 kl.
07.
38Bemærk: artiklen er mere end 30 dage gammelLæs opNår ansatte i hjemmeplejen og på plejehjem i den kommende tid får en særligt risikabel type medicin fra apoteket, modtager de samtidig et postkort med et rødt advarselsskilt.
Afsenderne af postkortet er Danmarks Apotekerforening og Styrelsen for Patientsikkerhed, der forsøger at skærpe plejepersonalets opmærksomhed, når de giver borgere gigtmedicinen methotrexat.
Mindst tre personer har mistet livet efter forgiftning med methotrexat i år.
Hver gang var plejepersonale involveret.
- Det er medarbejderne på plejecentrene og i hjemmeplejen, som har medicinen i hænderne, lige inden den gives til borgerne.
Så vores budskab skal ramme lige nøjagtigt der, hvor det har den største effekt, siger formand i Danmarks Apotekerforening Anne Kahns.
Hvad er Methotrexat?
Methotrexat er en cellegift til behandling af psoriasis og gigtlidelser.
Lægemidlet betragtes som sikkert – når det håndteres korrekt.
Overmedicinering med methotrexat har ført til nyresvigt, alvorlige infektioner, påvirkning af lever og knoglemarv, blødninger, blodforgiftning og dødsfald.
Der findes ikke et samlet overblik over antallet af fejlmedicineringer med methotrexat.
Kilder: Sundhedsdatastyrelsen og Styrelsen for PatientsikkerhedMindst tre dødsfald i årMedicinforgiftning med methotrexat har i årtier været et velkendt problem også uden for de danske grænser.
Modsat mange andre typer medicin skal methotrexat kun gives én gang om ugen.
Den fatale fejlmedicinering sker typisk, når patienter i stedet får pillerne dagligt, fortæller overlæge og kontorchef Lena Graversen fra Styrelsen for Patientsikkerhed.
- Det er vigtigt, at patienterne kan føle sig sikre, når de får hjælp til at blive medicineret.
Vi har set eksempler, hvor det er gået galt, og derfor vil vi selvfølgelig forsøge at hjælpe personalet til at gøre det på den rigtige måde, siger hun.
I februar døde en 90-årig kvinde på et plejehjem i Hørsholm Kommune, efter medarbejdere på stedet havde givet hende for meget methotrexat.
Måneden efter døde en 82-årig kvinde fra Brønderslev Kommune efter en overdosis af gigtmedicinen, som hjemmeplejen doserede for hende.
I maj døde en 80-årig kvinde fra Vejle Kommune, efter hjemmeplejen ved en fejl havde givet hende fem gange for mange piller.
Her ses et udsnit af postkortet, som de sundhedsansatte vil modtage sammen med medicinen.
(© Styrelsen for Patientsikkerhed og Danmarks Apotekerforening)Seneste tiltag i en rækkePostkort-kampagnen er den seneste af en række indsatser, som skal forhindre flere forgiftninger med methotrexat.
I juni indskærpede Styrelsen for Patientsikkerhed over for alle regioner og kommuner, at de skal sikre, at deres sundhedsmedarbejdere ved, at præparatet kan være livsfarligt ved overdosering.
Styrelsen har også lavet undervisningsmateriale til sygeplejerskestuderende og sosu-assistenter om de situationer, hvor det typisk går galt.
I september meddelte Lægemiddelstyrelsen desuden, at indlægssedlen og pakkerne med methotrexat fremadrettet skal mærkes med tydeligere advarsler.
Og specifikt i Region Nordjylland er der indført en automatisk pop up-advarsel i den elektroniske patientjournal om anbefalet dosis, når lægerne ordinerer methotrexat.
FOA: Der skal sættes tid af til medicindoseringHos fagforbundet FOA, der organiserer et stort antal sundhedsansatte, er der opbakning til indsatsen for at forhindre doseringsfejl.
Formand i social- og sundhedssektoren Torben K.
Hollmann understreger dog, at det er nødvendigt også at se på de sundhedsansattes arbejdsforhold for at komme fejlene til livs.
- Ledelserne rundt omkring er simpelthen nødt til at sikre, at de ansatte har tid, ro og plads til at dosere medicin, så det kan ske så sikkert som muligt.
De forhold er ikke altid til stede, fordi arbejdsdagen tit og ofte er for presset, siger han.
Kontorchef Lena Graversen er enig i, at der skal strammes op, så der for eksempel ikke er fejl på de medicinlister, sygeplejerskerne står med, når de skal dosere medicinen.
- Det er meget vigtigt, at der er helt styr på arbejdsgange omkring medicinering på sygehuse og plejehjem.
Vi oplever som et hyppigt tilbagevendende problem, at det ikke er tilfældet, siger hun.
Symptomer på overdosering:•I løbet af få timer: Kvalme og opkastninger•I løbet af dage: Betændelse i mund og spiserør, udslæt, diarré, blødninger, lever- og nyrepåvirkning•Ved mistanke om overdosering kan Giftlinjen kontaktes på telefonnummer 82121212•Kilde: Styrelsen for PatientsikkerhedFacebookTwitterKopier linkEmner:Anne Kahns (farmaceut)|Medicin|Styrelsen for Patientsikkerhed|Sundhedspersonale|Jylland




https://www.dr.dk/nyheder/politik/kristian-jensen-rimeligt-lovlydige-selvforsoergende-flygtninge-kan-blive

PolitikKristian Jensen: Rimeligt at lovlydige, selvforsørgende flygtninge kan blivePå trods af “paradigmeskiftet” i udlændingepolitikken, mener finansministeren, at visse flygtninge skal have lov at blive.
Af Mathias Overgaard Bjerrum, Mads Søndergaard Klindt og Jonas Rasmussen07.
dec.
2018 kl.
10.
54Bemærk: artiklen er mere end 30 dage gammelLæs opI sidste uge blev regeringen og Dansk Folkeparti enige om en finanslov, der ifølge parterne selv indeholder et “paradigmeskifte” i udlændingepolitikken.
Fokus skal flyttes fra integration til hjemsendelse af flygtninge.
Hvorvidt der er tale om et politisk nybrud - et paradigmeskifte - var emnet for ‘Debatten’ på DR2 torsdag aften.
Her deltog Kristian Jensen, der som finansminister har siddet for bordenden ved forhandlingerne.
I programmet siger han:- Hvis du spørger mig, hvad min holdning er, så mener jeg, at hvis man har været her i ti år, forsørget sig selv, ikke brudt loven, så er det også rimeligt, at man får lov til at blive her.
Paradigmeskiftet i finanslovsaftalenDet kan altså være “rimeligt”, at man som flygtning får lov at blive i Danmark, mener finansministeren.
Slår man imidlertid op i finanslovsaftalen, kan man læse at:“Regeringen og Dansk Folkeparti er enige om, at der under flygtninges ophold i Danmark skal være en ny klar ramme og en forventningsafstemning fra dag 1 om, at opholdet er midlertidigt, og at indsatsen rettet mod job og selvforsørgelse ikke ændrer på, at man skal vende tilbage til sit hjemland, så snart beskyttelsesbehovet ophører.
”Samme budskab blev understreget af Dansk Folkepartis gruppeformand Peter Skaarup, lige efter finanslovsaftalen faldt på plads:- Vi gør det fra dag ét, at når man kommer til Danmark, fortæller vi folk, at man skal ikke belave sig på at blive i Danmark resten af ens liv.
Man skal hjem igen og hjælpe med at genopbygge det land og de områder, man kommer fra.
Så på alle mulige måder gennemsyrer det vores nye politik i forhold til flygtninge.
Det er midlertidighed og det er midlertidig husly, indtil man kan vende tilbage.
Kristian Jensen: Flygtninge skal vende hjemUndervejs i ‘Debatten’ lød der lignende toner fra Kristian Jensen:- Jeg mener faktisk, at flygtninge, det er nogle, der er her en periode, indtil de kan vende tilbage, siger ministeren, og tilføjer:- Jeg synes, at vi i højere grad skal give mulighed for, at når man er her som flygtning, så er man selvforsørgende, så er man en del af det aktive samfund.
Men man er også klar over, at den dag ens land giver mulighed for, at man kan vende tilbage, så vender man tilbage, for det er hele grundlaget for flygtningebegrebet.
Men det gælder dog ikke, hvis man som lovlydig flygtning har levet i Danmark i ti år uden offentlig støtte, må man forstå ud fra ministerens tidligere udtalelse.
Se ‘Debatten’ her, hvor du også kan høre udlægningen af “paradigmeskiftet” fra bl.
a.
Dansk Folkepartis Martin Henriksen og en række borgere.
FacebookTwitterKopier linkEmner:Dansk Folkeparti|Flygtninge og asylansøgere|Udlændingepolitik|Martin Henriksen (politiker)|Peter Skaarup (politiker)




https://www.dr.dk/nyheder/politik/klimaradets-eksformand-regeringen-bad-os-droppe-kritik

Datacentre i DanmarkSe temaPolitikKlimarådets eksformand: Regeringen bad os droppe kritikMinister bad Klimarådet om at droppe sin kritik, fortæller afgående formand.
Det udløser kritik fra ekspert.
Forhenværende formand for Klimarådet, Peter Birch Sørensen, fortæller om flere konflikter med regeringen de seneste fire år.
(Arkivfoto) 07.
dec.
2018 kl.
07.
24Bemærk: artiklen er mere end 30 dage gammelLæs opDen danske regering har direkte opfordret Klimarådet til at afholde sig fra kritik af regeringens politik.
Det fortæller den afgående formand for Klimarådet, økonomiprofessor Peter Birch Sørensen, til Politiken fredag.
I sidste uge blev Peter Birch Sørensen vraget som formand for Klimarådet, der er regeringens vigtigste vagthund inden for klima.
Der opstod en diskussion mellem ministeren og mig.
PEter Birch Sørensen, fhv.
formand, KlimarådetDet skete kun få dage efter et offentligt skænderi mellem ham og klima- og energiminister Lars Christian Lilleholt (V).
KlimarådetKlimarådet hører under klimaloven, som SR-regeringen stod bag i 2014.
Her kan du læse et uddrag af lovgrundlaget for Klimarådet:Vurdere status for Danmarks opfyldelse af nationale klimamålsætninger og internationale klimaforpligtigelser.
Analysere mulige omstillingsveje mod et lavemissionssamfund i 2050 og mulige virkemidler for at opnå drivhusgas-reduktioner.
Udarbejde anbefalinger om udformning af klimapolitikken, herunder valg af virkemidler og omstillingsveje.
Bidrage til den offentlige debat.
Klimarådet skal i fornødent omfang i udarbejdelsen af sine analyser og øvrige arbejde høre og inddrage relevante parter, herunder blandt andet erhvervsinteresser, arbejdsmarkedets parter og civilsamfund.
Kilde: Klimaloven.
Peter Birch Sørensen havde kaldt regeringens klimapolitik "uambitiøs", mens Lars Christian Lilleholt afviste kritikken som "forvrøvlet".
Minister var utilfreds fra første rapportPeter Birch Sørensen fortæller, at uenigheden mellem de to stak dybere end hidtil kendt og begyndte længe forinden.
- Allerede i den første rapport, vi afgav i slutningen af 2015, var vi kritiske, og der ytrede ministeren sin utilfredshed med vores konklusioner, siger han til Politiken.
Problemet var, at et flertal bestående af venstrefløjen, Radikale og Konservative i 2014 havde vedtaget en aftale om, at Danmarks CO2-udslip skulle falde 40 procent inden 2020.
Læs også:Klimarådet vil have statstilskud på minimum 100.
000 elbilerKlimarådet besluttede at bruge aftalen som udgangspunkt for sin første rapport.
Men i mellemtiden havde Venstre overtaget regeringsmagten.
- Der opstod en diskussion mellem ministeren og mig, siger Birch Sørensen.
- Ministeren mente, at da vi var rådgiver for regeringen, skulle vi rådgive om de målsætninger, regeringen havde stillet op, og derfor var det ikke relevant at kritisere den for ikke at leve op til 40-procent-målet.
Det havde vi en kontrovers om.
Professor: Betænkelig sagIfølge klimaloven er Klimarådet uafhængigt og vælger selv sine opgaver.
Ministeren må ikke kræve, at rådet tager bestemte emner op eller lader andre ligge.
Michael Gøtze, der er professor i forvaltningsret ved Københavns Universitet, mener, at sagen er betænkelig.
- Hvis det er rigtigt som gengivet, så går ministeren et skridt for langt.
Et er, at man har en anden holdning, men et pres og et direkte dekret om ikke at kigge i en bestemt retning, skal man holde sig fra.
- Ministeren må respektere reglerne om uafhængighed, siger han til Politiken.
På baggrund af Politikens historie oplyser Socialdemokratiets klimaordfører, Jens Joel, til Ritzau, at han vil kalde Lars Christian Lilleholt i samråd om sagen.
- Vi er nødt til at vide, om regeringen har forsøgt at orkestrere, hvad der kom ud fra Klimarådet.
Det virker dybt alvorligt det her, siger han.
/ritzau/FacebookTwitterKopier linkEmner:Jens Joel (politiker)|Lars Christian Lilleholt (politiker)|Venstre|Miljøpolitik|Københavns Universitet




https://www.dr.dk/sporten/oevrig/danske-astralis-jagter-historisk-millionbonus-i-odense

Øvrig sportDanske Astralis jagter historisk millionbonus i OdenseDet danske Counter-Strike hold Astralis spiller over weekenden ESL-finals i Odense, hvor holdet kan tage årets niende titel.
Det danske Counter-Strike hold Astralis er klar til semifinalerne ved ESL-finalerne i Odense.
Af Michael Sten Jensen i Lyon07.
dec.
2018 kl.
07.
15Bemærk: artiklen er mere end 30 dage gammelLæs opDet er ikke mere end et år siden, at danske Astralis floppede fælt, og ikke fik muligheden for at spille foran et hav af danske fans i Odense.
Siden da er der sket ting og sager for det danske Counter-Strike hold, der i 2018 er løbet med alle overskrifterne.
Hele otte titler, herunder en Major, er røget under bæltet for drengene, der af samme årsag suverænt topper verdensranglisten.
Læs også:Danske Astralis kåret som årets hold i esportDe danske drenge skal dog ikke på scenen fredag i Odense, da de allerede er kvalificeret til semifinalen, men lørdag er det endelig tid til at hilse på de danske fans, og det kan godt gå hen og blive lidt af en oplevelse, vurderer ekspertkommentator, Niels 'rizc' Topp.
- Vi skal forvente os at se et Astralis-hold i en klar favoritrolle til at vinde turneringen, men som stadig også har vist, at de ikke er udødelige.
De vil dog super gerne slutte året godt med et sejr i Danmark, hvilket de aldrig har prøvet før.
Stor bonus på spilLykkes det Astralis at tage sejren ved ESL-finals i Odense, så vil der, udover præmiepengene på 1,6 millioner danske kroner, også lande en bonus på hele én million dollars - altså 6,5 millioner danske kroner.
Sikrer et hold sig fire titler inden for et spænd på ti turneringer vinder man nemlig en såkaldt Intel Grand Slam-titel.
En titel, der blev indført i 2017, men som ingen hold endnu har haft held til at erobre.
Læs også:TEST: Hvem fra Astralis er du?
Astralis kan med en sejr i Odense hive den prestigefyldte titel til sig, og det ville være en helt unik præstation, fortæller Niels 'rizc' Topp.
- Udover den store bonus på 6,5 millioner danske kroner, så er den her Intel Grand Slam-titel et bevis på, at Astralis har haft deres stærkeste år nogensinde, og at de samtidig står bag en af de mest dominerende æraer i Counter-Strikes historie.
Du kan se ESL-finalerne fra Odense live på DR3 fredag fra klokken 15.
15.
Lørdag sendes Astralis' semfinale fra klokken 15.
45, og det samme tidspunkt gør sig gældende for finalen søndag.
FacebookTwitterKopier link




https://www.dr.dk/nyheder/indland/personalemangel-kan-forsinke-f35-kampfly-yderligere

KampflySe temaIndlandPersonalemangel kan forsinke F35-kampfly yderligereDanmark risikerer svækkelse i sikkerhedspolitiske kriser omkring Østersøen, advarer ny rapport.
Mangel på teknikere kan betyde, at danske F35-kampfly kan blive yderligere forsinket, advarer en ny rapport fra Center for Militære Studier.
Af Mads Korsager Nielsen07.
dec.
2018 kl.
08.
21 | opdateret 07.
dec.
2018 kl.
13.
32Bemærk: artiklen er mere end 30 dage gammelLæs opUdviklingen og produktionen af Danmarks nye F35-kampfly ser langt om længe ud til at følge planen.
Til gengæld kan personalemangel både til lands og i luften udløse yderligere forsinkelser.
F35 HAR VÆRET 20 ÅR UNDERVEJS1997: Danmark går med i industrisamarbejdet omkring udviklingen af F-35-jagerne.
2005: Forsvarets Materieltjeneste beder flyproducenter om informationer til en konkurrence om at blive Danmarks nye kampfly.
2009: Daværende forsvarsminister Søren Gade (V) udskyder i to omgange beslutningen om typevalget til starten af 2010.
2010: Ny forsvarsminister Gitte Lillelund Bech (V) lægger beslutningen på is.
Marts 2013: Kampflykonkurrencen genstartes.
Maj 2016: Regeringen peger på F-35 som sit bud på Danmarks nye kampfly og anbefaler indkøb af 27.
9.
juni 2016: Flertal beslutter at købe 27 F-35-fly.
1.
marts 2018: Forsvarsministeriet meddeler, at man af hensyn til naboerne flytter det kompleks, der skal huse kampflyene.
Det vil forsinke flyet, så det første F-35-fly først kan ventes at lande i Danmark i 2023 - 26 år efter arbejdet med at finde F-16-flyets afløser blev indledt.
Sådan lyder advarslen i en ny analyse fra Center for Militære Studier ved Københavns Universitet.
Her konkluderer forskerne, at mange brikker skal falde på plads, før de nye F35-kampfly kan afløse de pensionsmodne F16’ere rettidigt.
- Det værste scenarie er, som jeg ser det, mangel på teknikere.
Det kræver teknikere, hvis man skal flyve.
Hvis der mangler teknikere, kan piloterne ikke flyve og træne i nødvendigt omfang og det vil udskyde det tidspunkt, hvor F35 kan overtage det fulde opgavekompleks, siger Hans Peter Michaelsen, major og militæranalytiker ved Center for Militære Studier.
To typer fly på vingerneUdfordringen består i, at flyvevåbnet i en årrække skal holde to forskellige typer af avancerede jagerfly kampklar.
På en gang.
De nye F35-fly skal gradvist overtage opgaverne i luftrummet over Danmark fra de aldrende F16’ere i takt med leveringen.
Det skal ifølge analysen ske fra 2023 og indtil de nye kampfly i 2027 er helt klar til at tage over.
I dele af den periode skal flymekanikere, elektronikteknikere og andre specialister både servicere aldrende F16-fly, en voksende skare af topmoderne F35’ere i Danmark samt på langvarig efteruddannelse og træning på Eglin Air Force Base i Florida, USA.
Stiller store krav til rekrutteringDet vil stille store krav til rekruttering, videreuddannelse samt fastholdelse af teknisk personale samt piloter i perioden, fastslår rapporten.
Hvis blot ét led i kæden hopper af, kan det i sidste ende forsinke hele kampfly-projektet.
I 2015 måtte Flyvevåbnet før tid trække F16-bidraget hjem fra kampen mod Islamisk Stat i Irak.
Netop på grund af stress og nedslidning blandt hårdt pressede flymekanikere.
- Hvis uddannelsen af teknikere og piloter på F35 forsinkes vil det betyde, at Danmark først opnår indledende samt fuld operativ kapacitet senere end planlagt, konstaterer Hans Peter Michaelsen fra Center for Militære Studier.
Uden fly til rådighed i tre år - måske mereIfølge planen for indfasningen af F35, kan Danmark ikke bidrage til internationale missioner med kampfly fra 2022-24.
Det er den periode, der risikerer at blive endnu længere, hvis der opstår personalemæssige flaskehalse undervejs.
Siden 1999 har danske F16-kampfly gennemført tusindvis af internationale missioner over Eksjugoslavien, Irak, Afghanistan, Libyen og Syrien.
- Det reducerer de politiske valgmuligheder for at yde et dansk militært bidrag i en international operation.
Men det reducerer også Danmarks mulighed for at bidrage til regional krisestyring i en eventuel sikkerhedspolitisk krise omkring Østersøen, siger Hans Peter Michaelsen.
Ministeriet: Vi har piloter nokForsvarsministeriet skriver, at det fortsat er forventningen, at de nye fly kan løse alle opgaver fra 2017.
- Aktuelt har Flyvevåbnet udarbejdet en konkret uddannelses- og omskolingsplan for piloterne.
Planen er ganske robust, da der er et antal F-16 piloter i reserve til omskoling, såfremt den uforudsete afgang måtte blive større end forudset i planen eller hvis der ikke kan rekrutteres nok nye piloter, skriver Forsvarsministeriet i et skriftligt svar.
Samtidig understreger ministeriet, at man i løbet af næste år vil lave en detaljeret plan for det tekniske personale.
- Vi har dog fokus på området, blandt andet i form af videreførelse af særligt fastholdelsestillæg til flymekanikere.
Artiklen er opdateret med skriftlig kommentar fra Forsvarsministeriet.
FacebookTwitterKopier linkEmner:Islamisk Stat|Luftvåben|Center for Militære Studier|Militær|Irak




https://www.dr.dk/nyheder/indland/dagdroemme-og-gab-flere-elever-keder-sig-i-folkeskolen

IndlandDagdrømme og gab: Flere elever keder sig i folkeskolenSærligt drengene keder sig mere i timerne og mister lysten til at lære.
Det går imod et af målene med skolereformen.
 Signe Heiredal)Af Kåre Kildall Rysgaard07.
dec.
2018 kl.
07.
07Bemærk: artiklen er mere end 30 dage gammelLæs opNår eleverne keder sig på 6.
A på Tårnborg Skole, begynder de at hviske til hinanden, og Philip Hansen fumler med sin blyant.
Næsten hver tredje elev i folkeskolen svarer, at de tit eller meget tit oplever en kedelig undervisning.
Det viser den seneste måling af trivsel i folkeskolen for skoleåret 2017/2018.
Tilbage i skoleåret 2014/2015 var eleverne mere tilfredse, og lidt under hver fjerde elev kedede sig tit i undervisningen.
Der er ikke langt fra kedsomhed til en urolig klasse, fortæller Philip Hansen:- Undervisningen går lidt i stå, fordi klassen får skældud, siger eleven fra Korsør.
Elever mister lysten til at læreDet var ellers ét af målene med folkeskolereformen, der trådte i kraft august 2014, at undervisningen skulle være mere varieret og give eleverne lyst til at lære mere.
Det er uheldigt, hvis det ifølge eleverne går den stik modsatte vej, fortæller Andreas Rasch-Christensen, forsknings- og udviklingschef på VIA University College i Aarhus:- Motivation er afgørende for at dannes, lære og trives og føle sig som en del af skolens fællesskab.
Når eleverne mister motivationen, kan det betyde noget socialt, fordi de mister lysten til at deltage aktivt, siger han.
Særligt drengene keder sig, og i trivselsundersøgelsen svarer stadig flere, at de sjældent eller aldrig selv kan gøre noget for at komme væk fra kedsomheden og gøre undervisningen spændende igen.
Reform skulle give elever lyst til at læreAllerede i indledningen til folkeskolereformen står, at folkeskolen skal give eleverne lyst til at lære mere.
Det skal blandt andet ske ved en mere varieret skoledag.
I aftaleteksten tales også om et bedre undervisningsmiljø og at motivere eleverne, men det går den forkerte vej.
I folkeskolens tvivselsmåling siger stadig flere elever, at undervisningen tit er kedelig, og de er stigende uenige i, at den giver dem lyst til at lære mere.
Kilder: Uddannelsesstatistik.
dk og Aftale om et fagligt løft af folkeskolen, 2013Hver femte dreng svarer, at undervisningen ikke giver dem lyst til at lære mere.
Undervisningsminister Merete Riisager (LA) mener, at tallene tyder på, at skoledagen er blevet for lang.
- Det kan være svært at fylde alle timer ud med fagligt indhold.
Det er vigtigt at få justeret folkeskolen, siger ministeren, der ønsker en lidt kortere skoledag.
Merete Riisager er ikke bekymret over den gode kedsomhed, når børn for eksempel skal terpe nutidsendelser i dansk eller engelsk gramatik; men der skal gøres noget ved den dårlige kedsomhed, som skyldes for lidt indhold i timerne.
Folkeskolen skal have fokus på motivationForældreorganisationen Skole & Forældre mener, at tallene sætter en tyk streg under, at folkeskolen skal have fokus på at motivere eleverne.
Folkeskolen har brugt mange kræfter på at gennemføre skolereformen, og det skal ikke gå ud over den spændende undervisning, mener landsformand Rasmus Edelberg.
- Vi har en udfordring med at sikre, at undervisningen motiverer og engagerer især eleverne i udskolingen.
Folkeskolen involverer ikke de ældste elever godt nok i dag, siger han og mener løsningen er, at give de ældste klasser mere indflydelse.
Kedsomhed kan koste mænd dyrtPhilip Hansen fra Tårnborg Skole tror, at drengene keder sig, fordi de er for kloge til opgaverne.
Skal man fange drengenes opmærksomhed, skulle undervisningen være mere varieret.
- Der skulle være lidt mere praktisk arbejde i stedet for bare at sidde og glo i en bog, siger eleven fra 6.
klasse.
På den lange bane har det store konsekvenser, hvis drenge mister lysten til at lære.
Det er særligt grupper af mænd, som aldrig får en uddannelse, og flere kvinder end mænd tager videregående uddannelser, forklarer forskningschef Andreas Rasch-Christensen.
Det kræver flere tilgange at gøre undervisningen mere spændende, oplyser forskningschefen.
Blandt andet kan lærerne inddrage omverdenen eller krop og bevægelse i fagene.
Undervisning gør eleverne mere aktive, hvis de får lov til at eksperimentere.
Det kan ske ved, at de måske bygger en tømmerflåde eller gennem holdspil - og drengene kan indfanges ved at følge arkæologers arbejde ved en vikingeboplads digitalt.
Men der findes ikke en snup-tags-løsning.
Lærerne ved godt, hvordan man gør, og mange ting har skoleverden talt om i årevis, fortæller Andreas Rasch-Christensen.
- Det volder problemer at flytte ting fra papiret ud i skolens virkelighed, konkluderer han.
Kort tid til at skabe spændende undervisningDanmark Lærerforening er kede af, at så mange elever keder sig.
- Det er rigtigt trist, at det er elevernes oplevelse, siger Jeanette Sjøberg, formand for lærerforeningens undervisningsudvalg, men hun er ikke overrasket over svarene.
Efter at lærernes forberedelsestid er skåret ned, har nogle lærere en halv til en hel time til at forberede en skoledag.
På den tid skal de sørge for, at undervisningen rammer alle klassens elever og er varieret.
- Det er blevet sværere at udøve en varieret undervisning med kvalitet, fordi der er kortere tid til at forberede sig, mener Jeanette Sjøberg og peger på, at folkeskolen mangler at finde opskriften på, hvordan man effektivt får engageret alle elever.
FacebookTwitterKopier linkEmner:Folkeskolen (Danmark)|Liberal Alliance|Merete Riisager (politiker)|Uddannelse|Aarhus




https://www.dr.dk/nyheder/kultur/michael-falch-droemte-sig-til-en-sang-nu-har-kendte-kunstnere-indspillet-den-til

KulturMichael Falch drømte sig til en sang: Nu har kendte kunstnere indspillet den til velgørenhedJohan Olsen, Rasmus Walther, Lis Sørensen, Chief 1 og flere kunstnere har med Michael Falch indspillet en sang i velgørenhedens tjeneste.
© ScanpixAf Anne Mette Dam Thrane07.
dec.
2018 kl.
06.
57Læs opStore brede smil, armene i vejret og masser af varme bjørnekrammere.
Begejstringen er ikke til at tage fejl af en oktoberdag i det legendariske 'Sweet Silence Studio' i Københavns sydhavn.
Sangeren og skuespilleren Michael Falch har samlet sin nærmeste omgangskreds af musikere og sangere i studiet for at indspille sangen "Den, der elsker livet" i den største opsætning, han nogensinde har prøvet at stå for selv.
- Pludselig bliver det rigtigt.
Det folder sig ud på en anden måde, end man havde troet og tænkt.
Og noget havde man ikke forestillet sig ville ske, fortæller Michael Falch.
De vildeste fugleMichael Falch har stiftet den almennyttige forening De vildeste fugle.
Formålet er at yde støtte til børnefamilier, hvor en forælder har alkoholproblemer.
Hensigten er at give den alkoholafhængige og de pårørende mulighed for at få mere hjælp og evt.
komme i en behandling, som de ikke selv har økonomi til.
Sagsbehandlingstiden fra ansøgning til tildelt støtte skal være ultrakort.
Sangen, "Den, som elsker livet", skal bidrage med indtægter fra downloads, streaming og copyrightafgifter fra radioindspilninger og live-optræden.
En årlig koncert vil ligeledes bidrage til at skaffe midler til projektet, ligesom en golf charity afholdes til sommer.
Privatpersoner og virksomheder har også mulighed for at donere midler via mobilepay.
Kilde: www.
devildestefugle.
dkSangen skal være startskuddet til et socialt initiativ, som skal hjælpe børnefamilier, der er plaget af dysfunktion på grund af alkoholproblemer.
- Det er et lille socialt projekt, som kan få meget stor betydning i de familier, vi ender med at kunne hjælpe, siger Michael Falch.
Sangen, som har ligget i skuffen et par år, har en helt speciel forhistorie, og det er derfor, der skulle ske noget særligt med den.
Sangen blev foræret i en drømSangen kom til ham i en drøm, og da han vågnede, troede han faktisk, at han havde hugget den fra Kim Larsen.
- Jeg stod op om natten og skyndte mig ind og fik gang i min Iphone og fik sunget alt det, jeg kunne huske af melodien og det tekst, der var med der i drømmen.
Og næste dag lavede jeg en demo og sendte til Larsen, fordi jeg troede, at det var en sang, jeg bare havde hugget, fortæller Michael Falch.
Men det var hverken Kim Larsens tekst eller melodi, og Kim Larsen ønskede Michael Falch held og lykke med den.
Johan Olsen - kendt fra Magtens Korridorer.
 Dorthe Gerlach kendt fra to-mands-bandet Hush og Esben Svane fra det alternative rockband The Radar Post.
 Karl William, som første gang opnåede succes på hitlisterne med sin EP-udgivelse "Døende" i 2014.
1 / 3Johan Olsen - kendt fra Magtens Korridorer.
1 / 3Dorthe Gerlach kendt fra to-mands-bandet Hush og Esben Svane fra det alternative rockband The Radar Post.
2 / 3Karl William, som første gang opnåede succes på hitlisterne med sin EP-udgivelse "Døende" i 2014.
3 / 3Oplevelsen fortalte Michael Falch til P4-lytterne i et interview den 30.
september 2018 i en mindeudsendelse om Kim Larsen.
Her opfordrede P4-værterne Michael Falch til at indspille sangen, og efterfølgende fik han tilkendegivelser fra en lang række lyttere om, at de håbede, han ville indspille sangen.
- Jeg havde selv gået og tænkt, hvad der skulle ske med den sang i de to-tre år, der var gået siden oplevelsen, og jeg havde hele tiden haft fornemmelsen af, at der skulle være et eller andet specielt med den.
Den skulle ikke bare være et nummer på en plade, fortæller Michael Falch.
Og så opstod idéen om, at sangen skulle have en social dimension.
- Det kunne være så fantastisk at nå frem til, at det ikke bare er min egen karriere og dagen og vejen, det altid handler om, men at der også er en social dimension.
I mange år havde Michael Falch haft et ønske om at skabe et projekt med et formål, der rakte udover hans egen karriere.
- Og så passede det her som fod i hose ind i, at det kunne blive startskuddet til et socialt projekt, der skal samle penge ind til at hjælpe dysfunktionelle familier, fortæller manden bag initiativet.
En fortid med alkoholmisbrugDet er ikke tilfældigt, at det netop er familier, som har haft alkoholproblemer tæt inde på livet, der skal have hjælp og støtte fra initiativet.
- I vores slægt har vi fået nogle erfaringer, som kan bruges nu, fordi vi ved, hvad det vil sige at være en familie med dysfunktion, fortæller Michael Falch.
Både han og søsteren, Dorthe Falch, som også er en del af 'De vildeste fugle'-projektet, har selv en rem af huden - både som alkoholikere og som børn af alkoholikere.
Og den kendte sanger har oplevet, hvad det vil sige at ramme bunden.
- Jeg løb panden mod en mur for 17-18 år siden og måtte bruge nogle år til at komme tilbage og finde en ny måde at være i det her på.
Jeg var rabundus og i skilsmisse og nærmest på SU-niveau igen, fortæller han.
Erfaringer, som kan hjælpe andreEfter en hård nedtur fik Michael Falch kæmpet sig op til overfladen igen.
- Jeg har skulle bruge nogle år på at komme tilbage og har så oplevet en enorm medvind på alle mulige måder, som har gjort, at nu skal jeg nok klare mig.
Så jeg behøver ikke at have min egen overlevelse så meget for øje lige nu.
Nu kan jeg godt lige folde vingerne lidt mere ud, og det er på mange måder et rigtig skønt punkt at komme hen til i sit liv.
Vingerne er han blandt andet ved at folde sig ud i projektet 'De vildeste fugle', og planen er sammen med søsteren Dorthe Falch at bruge de erfaringer, de har fået igennem livet, til at skabe værdi for andre.
- Vi har også mærket lettelsen og befrielsen ved at være mønsterbrydere på det felt ved, at vi har flyttet os fra den måde at være i lidelse på.
Og der er det jo fantastisk nu i kraft af alle de her mennesker, der hjælper mig med det her, at det nu kan blive startskuddet til noget, der har reel betydning, siger han.
Dorthe Falch, som til daglig arbejder som rådgiver og terapeut på et behandlingscenter for alkoholikere, ved, hvilken betydning hjælp og støtte kan have for familier med alkoholproblemer.
- Vi ser, hvor betydningsfuldt det er, når alkoholikeren bliver ædru.
Det er ikke bare alkoholikeren, men hele familien, så det er store ringe, der spreder sig, fortæller hun.
På sangen indgår også strygerne fra kvartetten LiveStrings.
 Johan Olsen i studiet sammen med Frederik Vedersø.
 Signe Svendsen i studiet under indspilningen af sin del af sangen.
 Der var livlig snak og højt humør blandt sangerne, imens de ventede på deres tur til at synge hver deres del af sangen.
 Lis Sørensen og Rasmus Walter i duet.
 - Den er jo kommet til mig på mystisk vis.
Jeg har jo fået den forærende, og selv om Kim Larsen så ikke havde skrevet den, så er det jo ikke en, jeg har bøvlet med at skrive.
Det er på grund af den særlige historie, at der skulle ske et eller andet specielt med den sang, siger Michael Falch.
 Produceren Chief 1, som styrede slagets gang under indspilningerne.
Her sammen med strygerne i LiveStrings.
1 / 7På sangen indgår også strygerne fra kvartetten LiveStrings.
1 / 7Johan Olsen i studiet sammen med Frederik Vedersø.
2 / 7Signe Svendsen i studiet under indspilningen af sin del af sangen.
3 / 7Der var livlig snak og højt humør blandt sangerne, imens de ventede på deres tur til at synge hver deres del af sangen.
4 / 7Lis Sørensen og Rasmus Walter i duet.
5 / 7- Den er jo kommet til mig på mystisk vis.
Jeg har jo fået den forærende, og selv om Kim Larsen så ikke havde skrevet den, så er det jo ikke en, jeg har bøvlet med at skrive.
Det er på grund af den særlige historie, at der skulle ske et eller andet specielt med den sang, siger Michael Falch.
6 / 7Produceren Chief 1, som styrede slagets gang under indspilningerne.
Her sammen med strygerne i LiveStrings.
7 / 7- En sygdom, man bliver et røvhul afMichael Falch er sikker på, at der er mange dysfunktionelle, alkoholramte familier, som kan have svært ved at få den rette hjælp og støtte til at komme ud af et alkoholmisbrug.
- Det er en sygdom, når man bliver ramt af det, og det tager fat, som man meget let bliver et røvhul af at have.
Så det er ikke her, kronerne sidder mest løst på folk, når man skal støtte noget, så der er masser af mennesker, som ikke har økonomi til den store hjælp, siger Michael Falch.
Med det sociale initiativ håber Michael Falch at kunne hjælpe mange familier.
- Jeg håber, at projektet kan blive et lille bidrag på det sociale område i Danmark på et felt, hvor jeg ved, at der er behov for det, siger han.
Og det er et projekt, som han håber kan skabe gavn på lang sigt.
- Nu, hvor det er ved at blive en realitet, så er der sat noget i gang som en snebold, der ruller, og som skal blive ved med at rulle, hvis det skal få mening på lang sigt og ikke bare et år eller to.
Nu hænger jeg sgu på den, og nu har jeg fået noget at lave til mine gamle dage, griner han.
Stemningsbilleder fra studieindspilningen af "Den, der elsker livet".
Giv livsglæden videreMed indspilningen af "Den, der elsker livet", som er en hyldest til livsglæden, bliver sangen et symbol på det liv, der skal leves, og den livsglæde, man kan genfinde, når man bliver fri af alkoholmisbruget.
- Det er en hyldest til livsglæden, fordi livsglæden er jo der, vi bliver ramt først, når der begynder at gå krise i vores liv.
Og når vi mister den, forsvinder fremtiden også.
Så er der kun tåge og mørke at se frem imod, frygten overtager og kærligheden 'fader'.
Så det er en hyldest til livsglæden, som vi skal prøve at give videre i det omfang, det er muligt, siger Michael Falch.
Og det er netop det, han håber, midlerne fra den nyindspillede sang kan være med til for de dysfunktionelle familier, hvor alkoholmisbrug har sat sit præg.
- For hver enkelt familie vil det jo være en eksistentiel gave af betydning, når livsglæden vender tilbage til familien, fortæller Michael Falch.
Se musikvideoen her:FacebookTwitterKopier linkEmner:Alkoholforbrug|Afhængighedslidelser|DR P4|Kim Larsen (musiker)|København




https://www.dr.dk/nyheder/kultur/film/oscar-vaert-traekker-sig-efter-homofobiske-tweets

Film og serierOscar-vært trækker sig efter homofobiske tweetsEfter protester fra LGBT-miljøet over krænkende udtalelser trækker komikeren Kevin Hart sig som Oscar-vært.
(Arkiv) Komikeren og skuespilleren Kevin Hart skulle have været vært på Oscar-uddelingen.
07.
dec.
2018 kl.
06.
33 | opdateret 07.
dec.
2018 kl.
06.
50Bemærk: artiklen er mere end 30 dage gammelLæs opKomikeren og skuespilleren Kevin Hart trækker sig fra den prestigefulde rolle som vært for Oscar-uddelingen næste år.
Han trækker sig på grund af protester over en række af hans tidligere udtalelser på Twitter, som kritikere kalder for homofobiske.
Det oplyser han på Twitter tidligt her til morgen dansk tid.
- Jeg har besluttet at træde tilbage som vært for dette års Oscar-uddeling (som afholdes i 2019, red.
).
For jeg vil ikke være en distraktion på en aften, der skal fejre så mange fantastiske talentfulde artister, skriver han.
Kevin HartKevin Hart (f.
1979) er en amerikansk komiker, skuespiller og producer.
Har blandt andet været vært på MTV Video Music Awards og MTV Movie Awards.
I september optrådte han i Royal Arena i København som en del af sin 'Irresponsible Tour'.
Skulle have været vært for Oscar-uddelingen 2019, men trak sig efter protester over en række af hans tidligere udtalelser på Twitter, som kritikere kalder for homofobiske.
Det er blot to dage siden, at det blev annonceret, at Kevin Hart skulle være en af blot en håndfuld sorte amerikanske oscarværter, der har styret showet i løbet af de sidste 90 år.
Akademiet under presValget af den sorte komiker kommer på et tidspunkt, hvor akademiet, der uddeler priserne, er under pres for at øge mangfoldigheden i showet.
Men efter annonceringen er han blandt andet blevet kritiseret for i 2010 at have sagt:- Hvis jeg kan forhindre, at min søn bliver homoseksuel, så vil jeg gøre det, skriver nyhedsbureauet AP.
Fredag morgen undskylder Kevin Hart til dem, som han har stødt med sine tidligere kommentarer.
- Jeg undskylder dybfølt til LGBT-miljøet for mine ufølsomme ord i fortiden, skriver han på Twitter.
- Jeg er ked af, at jeg har såret folk.
Jeg udvikler mig og vil blive ved med at udvikle mig.
Mit mål er at bringe folk sammen, ikke at skille os ad.
Kærlighed til akademiet.
Jeg håber, vi ses igen.
Oscar-uddelingen finder næste år sted 24.
februar.
De nominerede bliver offentliggjort 22.
januar.
/ritzau/FacebookTwitterKopier linkEmner:Twitter|Homoseksualitet|Humor|Seksualitet




https://www.dr.dk/nyheder/viden/teknologi/kunstig-intelligens-knuser-verdens-foerende-forskere-i-biologi-konkurrence

TeknologiKunstig intelligens knuser verdens førende forskere i biologi-konkurrenceFørst slog computeren os i arkadespil.
Så brætspil.
Og nu har Googles kunstige intelligens også vundet over forskere i prestigefyldt konkurrence.
Af Chris Lehmann07.
dec.
2018 kl.
06.
32Bemærk: artiklen er mere end 30 dage gammelLæs opAlpha hedder den - verdens fremmeste kunstige intelligens, udviklet af Googles kunstige intelligens-laboratorie Deepmind i London.
Den regnes for verdens fremmeste, fordi den i forskellige skikkelser har overgået menneskets formåen i en række discipliner de seneste par år.
Først lavede de computeren AlphaGo, som knuste al modstand i brætspillet Go, et spil som ellers var regnet for at være for svært for computere at regne ud - der er mange flere mulige træk end i eksempelvis skak.
Allerede nu, få år efter AlphaGos første optræden studerer Go-stormestre verden over computerens taktikker, som var hidtil usete, på trods af at Go er et spil med over 2.
000 år på bagen.
Alpha vinder igenMen nu har Alpha fået endnu en karriere.
Den er nu gået fra at være alle brætspilleres nemesis til at blive molekylærbiologers bedste ven.
I skikkelse af AlphaFold hjælper den nu forskere med at forudsige proteiners form.
Og som sædvanligt har computeren nærmest med det samme leveret overmenneskelige resultater.
- Det hele handler i sidste ende om, at vi skal finde ud af, hvordan proteinerne virker.
Og første skridt på vejen er at finde ud af, hvordan de ser ud.
Bjørn Pedersen, Adjunkt, Institut for Molekylær Biologi og Genetik, Aarhus UniversitetAlphaFold vandt sin kategori ved det store proteinfoldningsmesterskab CASP, som går ud på bedst at kunne udregne et ukendt proteins struktur.
Læs også:Mormor forklarer: Algoritmer er ligesom min kogebog- Deltagerne skal prøve at få et computerprogram til at gætte den rette struktur kun ud fra aminosyresekvensen.
Så går alle forskningsgrupperne i gang med at prøve at gætte med deres egne algoritmer, siger Bjørn Pedersen, adjunkt ved Institut for Molekylær Biologi og Genetik på Aarhus Universitet.
Løser kroppens mysterierLigesom det er umuligt for et menneske at overskue de mange mulige træk i et spil go, eller et spil skak, så kan det være lige så umuligt at forudsige, hvordan et protein folder.
Proteiner er kroppens arbejdsmændProtein er ikke kun det, der giver bodybuildere store muskler.
Proteiner er små maskiner som udfører en lang række opgaver i vores krop.
Det er proteiner, der hjælper immunsystemet med at finde og angribe sygdomme, og det er proteiner, der sørger for at alle de kemiske processer i cellerne kører, som de skal.
Proteiner kan ligne tilfældige kruseduller, men uden den rigtige form, kan proteinet ikke udføre sin opgave i kroppen.
Det kan være uskadeligt, når et protein folder, men det kan også betyde alt lige fra, at man får allergi, til at man udvikler en alvorlig sygdom som Alzheimers eller Parkinsons.
I dag ved vi, at det er sammensætningen og rækkefølgen af proteinets aminosyrer, der afgør, hvordan det folder.
- Det hele handler i sidste ende om, at vi skal finde ud af, hvordan proteinerne virker.
Og første skridt på vejen er at finde ud af, hvordan de ser ud, siger Bjørn Pedersen.
Hvis vi kan forudsige foldningen, kan vi åbne op for at lære proteinerne bedre at kende og i sidste ende få bedre muligheder for blandt andet at kurere sygdomme som Alzheimers og Parkinsons.
Maskinen overskuer det hele på en gangEt protein kan bestå af tusindvis af aminosyrer, der er kædet sammen som perler på en snor.
Hver enkelt aminosyre påvirker, hvordan det samlede protein folder.
Vi kan godt finde ud af hvilke aminosyrer, et protein består af, og i hvilken rækkefølge de sidder.
Men det er en meget sværere opgave at udregne modellen af det færdige protein kun ud fra listen af aminosyrer.
Hver enkelt af de over hundredvis af aminosyrer, et protein består af, kan påvirke proteinets endelige form, så der er ufattelig mange kombinationer.
Men det er her, AlphaFold kan vise en vej frem.
Læs også:Jeg vil udrydde mennesker!
5 gange hvor kunstig intelligens blev racistisk, morderisk eller vulgærAlphaFolds skabere har vist den kunstige intelligens en hel række kendte proteiners ingredienslister og ladet den kigge på strukturerne, som også er kendte.
Ud fra det, har AlphaFold selv lavet en algoritme for, hvordan sammensætningen af aminosyrer påvirker proteinets endelige form.
Computeren skal derudover også finde den mindst energikrævende form, da det er sådan naturen selv finder formerne på proteiner.
Alpha er begrænset af mennesketVed at køre AlphaFolds algoritme "modsat", kan man få den kunstige intelligens til at gætte på et proteins form kun ved at fodre den ingredienslisten.
Og det er AlphaFold altså en af de bedste til i verden.
Men det er ikke alle udfordringer, der er løst.
Læs også:Derfor vinder kunstig intelligens over dig i skak – men taber i StarCraftAlphaFolds arbejde er baseret på eksisterende modeller, og de har muligvis nogle indbyggede begrænsninger, der gør, at computeren aldrig kan lave et gæt, der er 100% korrekt.
AlphaFold kan ikke levere resultater, der bedre udregner proteinets form, end de overordnede regler og modeller, computeren bliver fodret med.
Men den rigtig god til at finde den bedste løsning inden for de regler.
- Det er oplagt at bruge kunstig intelligens til den her opgave, og det er positivt at se, at Google har fået gode resultater så hurtigt, siger Bjørn Pedersen og fortsætter:- Der er stadig lang vej til, at vi kan genskabe formen på alle proteiner kun ud fra sammensætningen af aminosyrer.
AlphaFold læner sig op ad de matematiske modeller, vi har, som forudsiger, hvordan proteiner folder.
Og der er stadig masser af plads til forbedring i de modeller, siger han.
FacebookTwitterKopier linkEmner:Google|Aarhus Universitet|Videnskab|Teknologi|London




https://www.dr.dk/nyheder/udland/medie-trump-udpeger-talsmand-som-afloser-fn-ambassador

UdlandMedie: Trump udpeger talsmand som afløser for FN-ambassadørHeather Nauert, der er talsmand for udenrigsministeriet, skal afløse Nikki Haley, skriver Bloomberg.
07.
dec.
2018 kl.
03.
47Bemærk: artiklen er mere end 30 dage gammelLæs opUSA's præsident, Donald Trump, har fundet en afløser for landets afgående FN-ambassadør.
Det bliver nuværende talsmand for det amerikanske udenrigsministerium Heather Nauert, der kommer til at afløse Nikki Haley, der snart stopper på posten.
Det skriver Bloomberg, der citerer tre kilder med kendskab til udnævnelsen.
Nikki Haley annoncerede i oktober, at hun stopper på posten ved udgangen af året.
Ifølge Fox News vil Donald Trump fredag morgen bekendtgøre sin beslutning på sit foretrukne sociale medie, Twitter.
Heather Nauert har tidligere været korrespondent og vært på netop Fox News.
Hun har ingen tidligere erfaring i politik, skriver nyhedsbureauet Reuters.
Udnævnelsen af en ny FN-ambassadør vil kræve en godkendelse i Senatet.
Heather Nauert tiltrådte jobbet som talsmand i udenrigsministeriet i april 2017.
ABC News rapporterede i november, at hun var blevet tilbudt jobbet som FN-ambassadør.
Det var dog på daværende tidspunkt ikke oplyst, om hun havde sagt ja til jobbet.
/ritzau/FacebookTwitterKopier link




https://www.dr.dk/nyheder/viden/klima/rapport-gronlandsisens-smelterate-spraenger-skalaen

KlimaRapport: Grønlandsisens smelterate sprænger skalaenDe seneste to årtier er smeltningen af isen i Grønland accelereret til et "hidtil" uset tempo ifølge forsker.
Smeltet is fra Grønland er den primære årsag til de stigende vandstande.
(Arkivfoto).
)07.
dec.
2018 kl.
05.
46Bemærk: artiklen er mere end 30 dage gammelLæs opEndnu en dugfrisk rapport tegner nu et dystert billede af de globale klimaforandringer.
Seneste advarsel går således på, at isen i Grønland smelter i et tempo, der er "uset" i de seneste mange hundrede - formentlig endda flere tusinde - år.
Det skriver CNN.
Rapporten blev offentliggjort torsdag i tidsskriftet Nature.
Her fremgår det, at smeltningen er accelereret markant i de seneste to årtier.
Smelteraten havde ellers været stabil indtil da siden starten af industrialiseringen.
Læs også:Ny rapport: Verdens CO2-udledning har aldrig været højereI dag smelter isen således 50 procent hurtigere end før industrialiseringen og 33 procent hurtigere end i det 20.
århundrede.
Klimaet bliver ved med at advare os om, hvor skidt det står til, alt imens spørgsmålet om, hvorvidt vi har tænkt os at reagere på advarslen, forbliver ubesvaret.
Luke Trussel, klimaforsker, Rowan University- Smeltningen, som finder sted i Grønland i dag, er uden fortilfælde, og den sprænger skalaen, når man ser på det i historisk perspektiv, siger Sarah Das.
Hun er forsker ved Woods Hole Oceanographic Institution og medforfatter til rapporten.
Oversvømmelser truerSmeltet is fra Grønland er den primære årsag til stigende vandstande.
Forskere forudser, at det vil resultere i massive oversvømmelser af kystbyer i hele verden de næste årtier.
Otte ud af de ti største byer i verden ligger ved en kyst.
Samtidig lever mellem 40 og 50 procent af hele verdens befolkning i kystområder, der vil være sårbare for stigende vandstande.
Forskere, der ikke har deltaget i arbejdet med den nye rapport om grønlandsisen, kalder den et "massivt" og "utroligt vigtigt" videnskabeligt stykke arbejde.
Men selv om vi ved, at mennesket er skyld i klimaforandringerne, så bliver der gjort for lidt for at stoppe dem.
Og det frustrerer forskere.
- Vi tager ikke rigtig det her alvorligt lige nu.
Klimaet bliver ved med at advare os om, hvor skidt det står til, alt imens spørgsmålet om, hvorvidt vi har tænkt os at reagere på advarslen, forbliver ubesvaret, siger klimaforsker Luke Trussel fra Rowan University til Videnskab.
dk.
Læs også:Klimaforandringerne raser: Forstå hvorfor eksperterne altid taler om CO2I oktober fremlagde FN en klimarapport, der konkluderede, at verden blot har lidt mere end et årti til at afværge en global klimakatastrofe.
/ritzau/FacebookTwitterKopier linkEmner:Videnskab|Grønland|Klimaændringer|CNN|Forenede Nationer




https://www.dr.dk/nyheder/udland/antonia-er-med-til-afgoere-tysklands-fremtid-jeg-kommer-til-savne-merkel

UdlandAntonia er med til at afgøre Tysklands fremtid: Jeg kommer til at savne MerkelSammen med tusind andre skal Antionia Haufler i dag vælge CDU's nye formand - og måske landets næste kansler.
Af Michael Reiter- Tyskland-korrespondent07.
dec.
2018 kl.
06.
24Bemærk: artiklen er mere end 30 dage gammelLæs opAntonia Haufler har to liv.
I det ene arbejder den 27-årige deltid på et kunstgalleri.
I det andet bestemmer hun fremtiden for tyske toppolitikere – ja, faktisk skal hun lige om lidt til at skrive tysk historie.
Antonia er med, når Angela Merkel har sidste arbejdsdag.
Engang i eftermiddag går hun af - som formand for landets største parti, det konservative CDU.
Dermed slutter en æra.
Den tyske kansler og leder af CDU, Angela Merkel, træder tilbage som formand efter 18 år.
- Jeg kommer til at savne hendeMerkel har stået i spidsen for partiet i 18 år, det meste af Antonias liv.
Men hun genopstiller ikke som formand, når CDU holder partikongres i Hamborg i de her dage.
Jeg er del af noget større.
Det her valg handler jo ikke kun om CDU, men også om Tyskland og Europas fremtidAntonia HauflerFor partiet har mistet mange tyskeres tillid.
CDU er styrtdykket i meningsmålingerne og har været igennem flere katastrofevalg.
Nu drager Merkel konsekvensen.
Og hun genopstiller heller ikke som kansler.
Vi synes, vi har brug for en formand, der kan være med til at forene Europa.
Ikke mindst i lyset af, at stærkt højreorienterede kræfter er på fremmarch i vores nabolandeAntonia Haufler- Det er mærkeligt, at Merkel ikke længere skal være formand og kansler.
Vi kalder hende jo vores ’Mutti’ – vores morlille.
Og jeg kommer til at savne hende.
Men luften er elektrisk lige nu, der er noget nyt på vej.
Og det glæder jeg mig også til, siger Antonia.
Antonia Haufler og Angela Merkel er begge medlemmer af CDU.
Antonia er en af de yngste blandt 1.
001 delegerede, som i dag skal stemme om, hvem der skal løfte Angela Merkels arv som partiformand og måske som Tysklands kommende kansler.
For CDU er ikke bare et tysk parti – det er PARTIET.
”Kanzlerwahlverein” – kanslervalgklubben – bliver CDU også kaldt.
For når man står i spidsen for Tysklands største parti, har man ikke bare stor indflydelse på tysk politik.
De 1.
001 delegerede skal i morgen vælge en ny formand, som skal erstatte Merkel.
Man har også særdeles gode chancer for at sætte sig i chefstolen som landets regeringsleder, og dermed en af de mest magtfulde politikere i Europa.
- Det er jo en vild ære at være blandt de 1.
001, ikke mindst fordi jeg er så ung.
Jeg er del af noget større.
Det her valg handler jo ikke kun om CDU, men også om Tyskland og Europas fremtid, forklarer Antonia Haufler.
Læs også:Spillet om CDU: Hvem skal erstatte Merkel?
Antonia har valgt sin favoritOg den fremtid er hun med til at bestemme i Hamborg i dag – side om side med partifæller, lokalpolitikere og kendte og indflydelsesrige CDU-profiler, der hver især hepper på deres favoritkandidat:Annegret Kramp-Karrenbauer, en erfaren partisoldat, som er blevet kørt i stilling af Angela Merkel.
Friedrich Merz, en liberal millionær og Merkel-rival, der vil gøre CDU mere konservativt.
Og en ung himmelstormer, Jens Spahn, der især taler til unge storbyboere som Antonia Haufler.
- Vi synes, vi har brug for en formand, der kan være med til at forene Europa.
Ikke mindst i lyset af at stærkt højreorienterede kræfter er på fremmarch i vores nabolande.
I de seneste uger har kandidaternes folk kimet Antonia Haufler ned for at få hende til at stemme på deres mand eller kvinde.
Den nuværende sundhedsminister, Jens Spahn, er kandiaten, Antonia Haufler gerne ser som sit partis næste formand.
Til venstre ses Annegret Kramp-Karrenbauer og Friedrich Merz.
Men hun har allerede truffet sit valg:- Jeg kender Jens Spahn, og han har også henvendt sig til mig personligt.
Han skal have min stemme.
Ikke bare fordi han er den yngste, men også fordi han er den modigste.
Han tør sætte ord på ting, de andre går i en bue udenom.
For eksempel i udlændingepolitikken, forklarer hun.
I dag udstikkes en ny kurs for det største land i Europa, når 1.
001 delegerede sætter deres kryds – overværet af næsten lige så mange internationale journalister.
Og midt i det hele sidder Antonia Haufler – og skriver historie.
FacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Friedrich Merz (politiker)|Tyskland|Hamborg




https://www.dr.dk/nyheder/penge/boligoekonom-udviklingen-i-de-store-byer-er-ikke-til-bremse

Dyre lejlighederSe temaPengeBoligøkonom: Udviklingen i de store byer er ikke til at bremseDe laveste indkomstgrupper kan for fremtiden ikke bo i de store byer, forudser ekspert.
© ScanpixAf Mathias Sommer07.
dec.
2018 kl.
06.
00Læs opDet er slut med et mangfoldigt København, lige som andre danske storbyer som Aarhus og Aalborg skal forberede sig på, at det efterhånden bliver en sjældenhed at have folk på lave indkomster til at hænge på cafeerne.
Sådan lyder forudsigelsen fra Curt Liliegreen, der er direktør i Boligøkonomisk Videncenter:- Der kommer en forandring i beboermassen i byen.
En forandring, som allerede er i fuld gang.
Der er mange forhold, som spiller ind her, og mit bud er, at det vil være utroligt vanskeligt at bremse det her, fordi du kæmper mod nogle store befolkningsmæssige forandringer, siger Curt Liliegreen.
Det er lidt den perfekte storm, der er i gang med at ramme boligmarkedetCurt Liliegreen, direktør i Boligøkonomisk VidencenterHan nævner den fremadstormende urbanisering, klynger af vidensarbejdspladser i byerne og andre faktorer såsom forældrekøb, Airbnb og større lejligheder.
- Du kæmper imod markedet, og samtidig med, at vi står og taler om; hvordan vi skal holde fast i nogle billige lejligheder, så forsvinder der jo også lejligheder i byen, hvor de bliver sammenlagt eller revet ned, og der bliver bygget meget få billige lejligheder, siger Curt Liliegreen.
- Det er lidt den perfekte storm, der er i gang med at ramme boligmarkedet, fortsætter han.
Huslejestigninger op til 70 procentDe senere år har udenlandske investorer købt massivt op i danske ejendomme.
Og sidste år toppede opkøbene, da der blev handlet ejendomme for 50 milliarder kroner.
At danske beboelsesejendomme er blevet interessante for udenlandske investorer skyldes især, at der ligger en stor gevinst og venter, når lejere fraflytter deres bolig.
- Det smarte er, at du ikke skal investere ret mange penge per lejlighed for at flytte huslejen fra ét lovkompleks til et andet, og det giver en ret voldsom huslejestigning, siger Curt Liliegreen.
Mange boliger er stadig reguleret efter boligreguleringsloven.
Men når en lejer fraflytter, har udlejeren mulighed for at lave en 'gennemgribende renovering'.
Dermed kan lejemålet flyttes over på vilkårene i lejeloven, som betyder en markant højere husleje.
- Hvis de bliver sat i stand, så kan der komme en huslejestigning i størrelsesordenen 50 til 70 procent, vil jeg skyde på, siger Curt Liliegreen.
En gennemgribende renovering af en lejlighed koster typisk omkring 250.
000 kroner, oplyser Curt Liliegreen.
- Med urbaniseringen, som kører i hele Europa, drives boligpriserne op overalt, og det gælder i høj grad også i København, så en god beliggenhed i byen er virkelig et aktiv for en investor, siger Liliegreen.
Politikere skal på banenDerfor er boligreguleringsloven også på vej mod det sidste punktum i dansk bolighistorie, vurderer Liliegreen:- Om 25 år, tror jeg ikke, du vil finde lejligheder i København, som er omfattet af boligreguleringsloven, siger han.
Der er kun én vej til at modstå bevægelsen mod et mindre mangfoldigt bybillede.
Og den er politisk, forklarer Curt Liliegreen.
- Hvis man skal gøre noget, så skal man rykke nu.
Det vil snart være for sent, og man bliver nødt til at sætte ind over en bred kam.
Det er kun politikerne der har en mulighed for det her.
Mit bud er, at det her en landspolitisk sag, altså skal politikerne på Christiansborg på banen, hvis de vil dæmpe denne bevægelse.
Ikke tilstande som i London og New YorkTorsdag indgik den amerikanske kapitalfond Blackstone og Frederiksberg Boligfond en aftale om overtagelse af 440 attraktive lejemål på Frederiksberg i København.
Prisen lyder på en lille milliard og skæpper godt i kassen hos den trængte fond Frederiksberg Boligfond.
Men bestyrelsesformand for Frederiksberg Boligfond afviser, at det er et problem, at der nu kommer udenlandske penge, som prøver at hæve huslejen.
- Der kommer mange spillere fra udlandet i øjeblikket.
Blackstone er en af de mange, som køber op i øjeblikket.
Men vi skal huske det positive ved, at de udenlandske fonde lægger deres penge i danmark.
Det er, at vi får opgraderet vores ejendomsmasse i Danmark.
Der er ejendomme, som ikke er sat ordentligt i stand, som nu får en kærlig hånd, siger Flemming Brank, der er formand for Frederiksberg Boligfond og konservativt medlem af kommunalbestyrelsen på Frederiksberg.
- Det gode er jo, at huslejen ikke kan stige mere, end huslejenævnet siger, at det må koste i det pågældende område.
I modsætning til London og New York er der ikke fri huslejepriser i Danmark, og det er der heller ikke umiddelbart udsigt til, siger han.
Blackstone har de seneste år købt massivt op i København og har nu en ejendomsportefølje på over syv milliarder kroner i Danmark.
"Den Sønderjyske by" og to andre ejendomme på det ydre Frederiksberg i København blev torsdag handlet for 924 millioner kroner.
Lejerne er bekymret og forsøger nu at skaffe kapital, der kan matche tilbuddet fra Blackstone.
Lykkes det, vil beboerne sammen kunne stifte en andelsforening.
FacebookTwitterKopier linkEmner:Flemming Brank (politiker)|København|Frederiksberg|Bolig|Boligøkonomisk Videncenter




https://www.dr.dk/musik/undrer-du-dig-ogsaa-derfor-rammer-din-topliste-paa-spotify-forkert

MusikUndrer du dig også?
Derfor rammer din topliste på Spotify forkertSpotify har netop udgivet playlisten 'Your Top Songs 2018', der viser, hvad du har lyttet mest til i år.
Dua Lipa er en af de mest afspillede kvindelige kunstnere i 2018 på Spotify i Danmark.
Af Andrea Lundstrøm07.
dec.
2018 kl.
06.
00 | opdateret 06.
dec.
2018 kl.
15.
25Bemærk: artiklen er mere end 30 dage gammelLæs opBlev du chokeret over, at du havde lyttet til 33 timers Dua Lipa?
Eller at siciliansk salsa sneg sig ind som din yndlingsgenre i år?
Hvert år analyserer Spotify sine brugeres mest afspillede musik og lancerer en playliste, der viser hver enkel bruger, hvad de har lyttet mest til det år.
Spotifys årlige playliste 'Your Top Songs 2018' er nu tilgængelig, og måske giver den virkelig god mening for dig, eller det kan være, du ikke helt kan genkende din musiksmag i playlisten.
Playlisten 'Your Top Songs 2018' er udarbejdet af en algoritme, der analyserer den musik, du har hørt mellem 1.
januar og 31.
oktober 2018, så hvis du for eksempel skamspiller Mariah Carey i hele december, kommer det altså ikke med på listen, oplyser Spotify.
Bros 'Sydpå' er det mest afspillede hit i Danmark på Spotify i 2018.
Hør hans nye sang 'Kondi' herunder:Bro - KondiFor at Spotify skal have nok data på din musiksmag, skal du have lyttet til fem forskellige kunstnere, 30 forskellige numre og 60 minutters musik i perioden for at kunne få en 'Your Top Songs 2018'-liste.
Læs også:Spotify får kamp til stregen: YouTube Music er nu i Danmark - med en særlig trumf i ærmetHvis du mener, at din liste indeholder nogle numre, som du simpelthen ikke kan stå inde for, er her, ifølge Spotify, tre grunde til, at de er alligevel kan være endt på din playliste:1) Dit Spotify-abonnement er sat op til en fælles afspiller i din husstand.
2) Du har ladet dit Spotify køre, mens du for eksempel har forladt hjemmet, har været til et møde eller lignende.
3) Du har brugt dit abonnement til en fest.
Hvis du har en musikalsk guilty pleasure, der skal forblive hemmelig til næste år, er det nu, du skal nyde den, inden Spotify igen samler data fra 1.
januar 2019.
FacebookTwitterKopier linkEmner:Cardi B (musiker)|Dua Lipa (musiker)|Mariah Carey (musiker)|Spotify|Pop og rock




https://www.dr.dk/nyheder/udland/usa-fejler-i-forsog-pa-fa-fn-til-fordomme-hamas

UdlandUSA fejler i forsøg på at få FN til at fordømme HamasDet ville rette op på en historisk uretfærdighed, hvis FN fordømmer Hamas, mener FN-ambassadør Nikki Haley.
Det var USA's afgående FN-ambassadør, Nikki Haley, der havde fremsat forslaget om at få FN til at fordømme Hamas.
(Arkivfoto) 07.
dec.
2018 kl.
05.
47Bemærk: artiklen er mere end 30 dage gammelLæs opDet lykkedes ikke USA torsdag at få et forslag om at fordømme den palæstinensiske Hamas-bevægelse stemt igennem i FN.
Forslaget fik 87 stemmer i Generalforsamlingen.
58 lande stemte imod, mens 32 afstod fra at stemme.
Det kræver et flertal på to tredjedele at få et forslag stemt igennem i FN.
Forslaget var fremlagt af USA's afgående FN-ambassadør, Nikki Haley.
Hun havde bedt FN's Generalforsamling om at fordømme Hamas for at have skudt raketter mod Israel.
Den militante gruppe Hamas har kontrolleret Gazastriben siden 2007.
Haley har gentagne gange beskyldt FN for at have anti-israelske tilbøjeligheder.
Haley: 'Historisk uretfærdighed'Det er første gang, at FN's Generalforsamling, der har mødtes siden 1946, er blevet forelagt et forslag om at fordømme Hamas.
Forud for afstemningen sagde Nikki Haley, at forslaget "ville rette op på en historisk uretfærdighed" og "placere Generalforsamlingen på den rigtige side af sandheden samt opnå balance i bestræbelserne på at opnå fred i Mellemøsten".
- Spørgsmålet er nu, om FN mener, at terrorisme er acceptabelt, hvis - og kun hvis - den er rettet mod Israel, sagde hun.
Israels FN-ambassadør, Danny Danon, beklager, at afstemningen om fordømmelse blev "kapret" af et proceskrav om to tredjedeles flertal i stedet for et simpelt flertal.
Hamas: Et slag i ansigtet på TrumpOmvendt roser Hamas resultatet af afstemningen.
Bevægelsen kalder det et "slag i ansigtet" for USA's præsident Donald Trumps administration.
Hamas står på både USA og EU's terrorliste.
EU stemte da også for det amerikanske forslag om fordømmelse.
Læs også:Rapport: Både Hamas og palæstinensisk selvstyre straffer kritik med torturSelv om resolutioner i FN's Generalforsamling ikke er bindende, har de stor politisk betydning.
Palæstinenserne brød forbindelsen med Trumps administration, efter at USA besluttede at flyttede sin ambassade i Israel fra Tel Aviv til Jerusalem/ritzau/AFPFacebookTwitterKopier linkEmner:Donald Trump (politiker)|Forenede Nationer|Hamas|USA|Udenrigspolitik




https://www.dr.dk/nyheder/udland/demokraterne-kaprer-endnu-et-saede-i-repraesentanternes-hus

UdlandDemokraterne kaprer endnu et sæde i Repræsentanternes HusDemokraterne vinder i Californien og styrker flertallet i Repræsentanternes Hus.
Én valgkreds mangler fortsat.
Den 55-årige T.
J.
Cox fra Californien vandt torsdag et sæde i Repræsentanternes Hus (Arkivfoto) 07.
dec.
2018 kl.
05.
53Bemærk: artiklen er mere end 30 dage gammelLæs opDemokraterne i USA har vundet endnu et sæde i Repræsentanternes Hus.
Det står klart, efter at republikanske David Valadao torsdag måtte give fortabt over for den demokratiske udfordrer T.
J.
Cox i Californiens 21.
kongresdistrikt.
En post, David Valadao ellers har siddet på siden 2012.
Dermed styrker Demokraterne sit flertal i Repræsentanternes Hus til 235 ud af de i alt 435 pladser efter midtvejsvalget den 6.
november.
Læs også:Demokraterne vinder flertallet i Repræsentanternes HusDet er en gevinst på 40 pladser sammenlignet med før valget.
Pelosi: SpændendeDemokraten Nancy Pelosi, der står til at blive formand for Repræsentanternes Hus, når den nyvalgte Kongres den 3.
januar begynder sit arbejde, hilser T.
J.
Cox' sejr velkommen.
- Det er meget spændende at have vundet mindst 40 pladser - måske en mere, siger hun.
Republikanerne har vundet 199 pladser i Repræsentanternes Hus.
Én valgkreds mangler fortsat at blive afgjort en måned efter valget.
I North Carolinas 9.
kongresdistrikt slog republikaneren Mark Harris sin demokratiske modstander, Dan McCready, med 905 stemmer.
Men på grund af det ekstremt tætte løb har delstatens valgkommission afvist at godkende resultatet.
Anklager om snydValget i North Carolinas 9.
kongresdistrikt er samtidig blevet ramt af anklager om snyd.
Disse anklager er valgkommissionen i færd med at undersøge.
Dette kan potentielt udløse et nyt valg i distriktet.
Dan McCready, der havde erkendt nederlaget, trak torsdag sin indrømmelse tilbage.
Mens Republikanerne har lidt et stort nederlag i Repræsentanternes Hus, ser det bedre ud i Kongressens andet kammer, Senatet.
Her er det lykkedes Republikanerne at vinde to ekstra sæder og dermed øge sit flertal fra 51 til 53 ud af de i alt 100 pladser.
/ritzau/AFPFacebookTwitterKopier linkEmner:Nancy Pelosi (politiker)|Repræsentanternes Hus|USA|Californien|Valg og folkeafstemninger




