https://www.dr.dk/nyheder/penge/tdc-direktor-skifter-til-svenske-telia

PengeTDC-direktør skifter til svenske TeliaEfter mindre end et år som topchef for TDC skifter Allison Kirkby til stillingen som direktør for konkurrent.
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)24.
okt.
2019 kl.
23.
46Læs opTopchef for TDC Allison Kirkby skifter til en stilling som direktør for svenske Telia efter mindre end et år på posten.
Det sker med øjeblikkelig virkning, skriver TDC Group i en pressemeddelelse.
Allison Kirkby tiltrådte som direktør for TDC i december 2018.
TDC's bestyrelse vil nu lede efter en ny topchef.
Mike Parton, der indtil nu har været næstformand for TDC, vil fungere som direktør, indtil en ny er fundet.
I starten af august i år sagde Telias administrerende direktør Johan Dennelind op efter seks år på posten.
Han ønskede at søge nye udfordringer, fortalte han.
Siden da har teleselskabet været på jagt efter en ny topchef, og de seneste dage har Allison Kirkby ifølge svenske medier været storfavorit til stillingen.
En stilling, hun tiltræder fra dags dato.
Allison Kirkbys tid i TDC var en kort, men god fornøjelse, understreger Bert Nordberg bestyrelsesformand i koncernen.
- Selv om hendes ansættelse var kort, efterlader Allison en organisation, der står godt strategisk og er klar til videre fremskridt, siger Bert Nordberg i pressemeddelelsen.
Den afgående topchef har været glad for den støtte, hun har fået i løbet af sin tid som øverste leder i koncernen.
- Jeg takker bestyrelsen og mine kolleger i direktionen for det samarbejde og den tillid, de har vist, siger Allison Kirkby i pressemeddelelsen.
Skotske Allison Kirkby er født i 1967.
Hun kom til TDC fra en stilling som administrerende direktør i det svenske teleselskab Tele2.
Hun har også været ansat i en direktørstilling hos Virgin Media samt Procter & Gamble, der står bag kendte mærker som Ariel, Gillette, Pampers og Tampax.
TDC er med 1,94 millioner private kunder og lidt under 900.
000 erhvervskunder Danmarks største teleselskab og udbyder telefoni, tv og bredbånd til private og virksomheder.
Det næststørste teleselskab i Danmark er Telenor med cirka 1,7 millioner kunder.
TDC er ejer af en række brands såsom YouSee, Telmore og Fullrate.
/ritzau/FacebookTwitterKopier link




https://www.dr.dk/nyheder/politik/ministerium-afviser-hjaelpe-danske-fanger-i-syrien

PolitikMinisterium afviser at hjælpe danske fanger i SyrienDer er ingen hjælp på vej til danske fanger i Syrien, lyder det i brev til pårørende fra Udenrigsministeriet.
En familie står i kø for at få vand i al-Hol-lejren i Syrien.
(Arkivfoto) 24.
okt.
2019 kl.
23.
47Læs opDe seneste dage har flere familier i Danmark modtaget et brev fra Udenrigsministeriets Borgerservice.
Familierne har det til fælles, at de har pårørende, der befinder sig i lejre for Islamisk Stat-sympatisører i det nordlige Syrien.
Af brevet fremgår det, at Danmark ikke vil hjælpe deres familiemedlemmer hjem fra det krigshærgede land.
Det skriver Weekendavisen.
Avisen er i besiddelse af et brev, som er sendt til en af familierne, og har oplysninger om, at andre familier har modtaget lignende breve.
- Fremmedkrigerne må selv tage ansvar for deres handlinger og for at have rejst ud med børn eller fået børn i konfliktzonen, står der i brevet.
I alt opholder der sig mindst 15 mænd og kvinder med tilknytning til Danmark i to forskellige lejre og et fængsel i Syrien samt omkring 30 børn.
Kender du til sagen?
Har du modtaget brevet, eller kender du nærmere til brevets indhold?
Så vil vi gerne i kontakt med dig.
Skriv en mail til journalist Emil Ingvorsen - emii@dr.
dk - så kontakter han dig hurtigst muligt.
Advokat Knud Foldschack repræsenterer en af de danske fangers familie.
- Der er tale om et politisk kollaps.
Det er middelalderagtig politik, siger han til Weekendavisen og kalder beslutningen "skræmmende", fordi man "på ingen måde tager hensyn til børns rettigheder".
Hvad angår danske børn, der er tilfangetaget i Syrien, fralægger de danske myndigheder sig ethvert ansvar for dem - medmindre "barnet befinder sig i en alvorlig helbredssituation, som ikke kan behandles lokalt, og som ubehandlet enten kan udvikle sig livstruende eller kan volde alvorlige, permanente mén".
På en henvendelse om brevet siger Udenrigsministeriet til Weekendavisen:- Udenrigsministeriets Borgerservice kan bekræfte, at vi løbende har dialog med pårørende i Danmark i sager med børn i lejrene i det nordøstlige Syrien.
Vi har tavshedspligt i personsager og kan ikke give yderligere oplysninger.
Hos Red Barnet opfordrer generalsekretær Johanne Schmidt-Nielsen regeringen til at genoverveje, hvorvidt man skal hjælpe danske børn i Syrien.
- Det er simpelthen livsfarligt for børene at være i lejrene i Syrien, og de danske børn har regeringen faktisk mulighed for at hente ud og dermed bringe i sikkerhed, siger hun til Ritzau.
- Jeg ved godt, at deres mødre og fædre har tilsluttet sig en fuldstændig forfærdelig organisation.
Men det kan og må aldrig nogensinde blive børnenes ansvar.
Det er ikke børnene, der har truffet det valg at tage til Syrien.
Red Barnet kræver, at børnene bliver hentet hjem med det samme, og at man fra dansk side udnytter den våbenhvile, der i øjeblikket er i det nordøstlige Syrien efter Tyrkiets militære aktion i regionen.
De omkring 30 børn af danske IS-tilhængere befinder sig i de kurdisk kontrollerede lejre al-Hol og al-Roj.
/ritzau/FacebookTwitterKopier linkEmner:Islamisk Stat|Johanne Schmidt-Nielsen (politiker)|Syrien|Udenrigsministeriet|Krige og væbnede konflikter




https://www.dr.dk/sporten/fodbold/europaleague/fc-koebenhavn-chokstartede-henter-et-enkelt-point-mod-dynamo-kiev

Europa LeagueFC København chokstartede: Henter et enkelt point mod Dynamo KievEt drømmehug af Pieros Sotiriou efter halvandet minut rakte til 1-1 for FC København ude mod Dynamo Kiev.
FC København fik et point med hjem fra Kiev i Europa League.
24.
okt.
2019 kl.
22.
55Læs opFC København fik en drømmestart med en lynscoring, og det rakte til et point på udebane i Ukraine i Europa League.
Udvalgte resultater i Europa LeagueGruppe A: Qarabag-Apoel FC 2-2 (1-2).
1-0 Dani Quintana (13.
minut).
1-1 Maksim Medvedev (29.
minut/selvmål).
1-2 Linus Hallenius (45.
minut).
2-2 Ailton (58.
minut).
Tilskuere: 30.
824.
Sevilla-Dudelange 3-0 (0-0).
1-0 Franco Vázquez (48.
minut).
2-0 Franco Vázquez (75.
minut).
3-0 Munir El Haddadi (78.
minut).
Gruppe B: Dynamo Kiev-FC København 1-1 (0-1).
0-1 Pieros Sotiriou (2.
minut).
1-1 Artem Shabanov (53.
minut).
Tilskuere: 21.
202.
Malmö FF-Lugano 2-1 (2-0).
1-0 Jo Inge Berget (13.
minut/str.
).
2-0 Guillermo Molins (32.
minut).
2-1 Alexander Gerndt (50.
minut).
Gruppe C: Getafe-Basel 0-1 (0-1).
0-1 Fabian Frei (18.
minut).
Udvisning: Kevin Bua, Basel (74.
)Trabzonspor-FC Krasnodar 0-2 (0-0).
0-1 Marcus Berg (49.
minut).
0-2 Tonny Vilhena (90.
minut).
Gruppe D: PSV-Lask Linz 0-0.
Sporting CP-Rosenborg 1-0 (0-0).
1-0 Yannick Bolasie (70.
minut).
Her spillede Dynamo Kiev og FCK 1-1 efter en kamp, hvor Kiev blev taget fuldstændigt på sengen, og FCK modstod det værste pres bortset fra en udligning.
Resultatet betyder, at begge hold har fem point i toppen af gruppe B, mens Malmö FF har fire point efter 2-1 mod Lugano, der har et enkelt.
FCK fik en fremragende start og kom hurtigt foran 1-0.
Kampen var dårligt fløjtet i gang, før bolden efter et angreb endte hos Jens Stage.
Han headede kløgtigt bolden tilbage til Pieros Sotiriou i det ukrainske felt, og cyprioten betænkte sig ikke og tordnede bolden i mål på en helflugter efter et minut og 24 sekunder.
Scoringen rystede ukrainerne, og Michael Santos forsøgte sig, men Kiev fik etableret et pres, og Artem Besiedin headede forbi målet efter otte minutter.
Den tidligere FCK-spiller Benjamin Verbic med fra start hos Kiev, der stadig har danske Mikkel Duelund ude med en ankelskade.
Verbic forsøgte sig efter et kvarter uden held, og Kiev pressede hårdt, men det gav muligheder på kontraangreb for FCK.
Efter 22 minutter var det først Victor Nelsson, der var lige ved på et hovedstød, hvor Kiev-keeper Georgi Bushchan måtte strække sig for at redde, inden Michael Santos kort efter også truede.
FC Københavns spillere takker deres medrejste fans i Kiev.
FCK sled sig igennem første halvleg foran 1-0, men i det 53.
minut gik det galt for FCK.
Et klodset frispark af Pieros Sotiriou gav hjemmeholdet en dødbold i venstre side, og efter et skarpt indlæg headede Artem Shabanov Kiev på 1-1.
Udligningen satte FCK under pres, men ukrainerne skulle stadig være opmærksomme på, at FCK omstillede sig hurtigt den anden vej.
Med 20 minutter igen begyndte FCK at tabe boldene hurtigt, men symptomatisk kom Santos pludselig til en mulighed for gæsterne.
Hans skud blev dog rettet af til et hjørnespark.
Nicolaj Thomsen afløste Viktor Fischer, og Karlo Bartolec forsøgte sig på et direkte frispark, og i slutfasen formåede FCK at slide sig til det ene point.
FCK har dermed vundet 1-0 over Lugano og spillet 1-1 ude mod både Malmö FF og Dynamo Kiev i gruppespillet indtil videre.
/ritzau/FacebookTwitterKopier linkEmner:FC København|Karlo Bartolec (fodboldspiller)|Kijev|Viktor Fischer (fodboldspiller)|Fodbold




https://www.dr.dk/nyheder/udland/uganda-sigter-16-lgbt-aktivister-efter-omstridt-paragraf

UdlandUganda sigter 16 LGBT-aktivister efter omstridt paragrafSigtelser af 16 på en gang er usædvanligt, siger LGBT-aktivist.
Det kommer efter en bølge af overfald og drab.
Tidligere på måneden foreslog en minister at indføre dødsstraf for sex mellem to af samme køn, men det blev taget af bordet igen.
)24.
okt.
2019 kl.
22.
01Læs op16 LGBT-aktivister i Uganda er blevet sigtet for at have dyrket sex med personer af samme køn.
Det oplyser ugandisk politi og aktivister torsdag.
Den paragraf, de 16 homoseksuelle mænd er sigtet efter, kan i værste fald give fængsel på livstid.
Mændene er i alderen 22 til 35 år.
De blev anholdt sent mandag aften på et kontor tilhørende en ngo, de alle arbejder for.
Organisationen hedder Let's Walk Uganda og arbejder for seksuel sundhed.
Politiet siger, at der på kontoret blev fundet kondomer, glidecreme og antiretroviral medicin, der bruges til behandling af hiv-smittede.
Alle 16 mænd har været igennem undersøgelser, der skulle afsløre, om de har dyrket analsex, oplyser politiet.
- På grundlag af lægeundersøgelserne blev det fastslået, at de mistænkte var involverede i seksuelle handlinger, der er strafbare, siger en talsmand for politiet i hovedstaden Kampala.
Dødstraf blev foreslåetUgandas straffelov - der stammer fra kolonitiden - forbyder homoseksuel sex.
I særlige tilfælde kan en tiltalt blive idømt fængsel på livstid for sex med en person af samme køn.
Tidligere på måneden foreslog en minister i regeringen at indføre dødsstraf for sex mellem to af samme køn.
Men efter at flere af de lande, der giver udviklingsbistand til Uganda, havde fordømt idéen, blev den taget af bordet igen.
Alle de 16 sigtede er løsladt mod kaution, men skal jævnligt melde sig hos politiet, oplyser polititalsmanden.
Det er usædvanligt, at 16 mennesker sigtes på en gang, siger den fremtrædende aktivist Frank Mugisha, der er direktør for organisationen Sexual Minorities Uganda (Smug).
Han ser det som et tegn på, at politiet har skærpet kursen over for LGBT-personer.
- Normalt hører vi om en enkelt anholdelse om måneden efter denne lov mod homoseksualitet.
Men det er virkelig usædvanligt at se 16 mennesker sigtet på den måde, siger Mugisha.
På det seneste har aktivister i Uganda meldt om en bølge af overfald på LGBT-personer.
Fire er blevet dræbt i år, den seneste i begyndelsen af oktober, hvor en LGBT-aktivist blev banket ihjel.
- Det, vi har set på det seneste - disse fortsatte angreb over så kort en periode - er ikke normalt, siger Frank Mugisha.
Politiet afviser at have kendskab til sager om overfald eller drab på LGBT-personer.
/ritzau/ReutersFacebookTwitterKopier linkEmner:Uganda|Seksualitet|Kriminalitet|Homoseksualitet|Kampala




https://www.dr.dk/sporten/oevrig/kaempe-dansk-skak-sensation-ved-em-mod-stormagt-vi-plejer-faa-meget-store-taesk

Øvrig sportKæmpe dansk skak-sensation ved EM mod stormagt: ’Vi plejer at få meget store tæsk’Det danske landshold i skak leverede et stort resultat torsdag ved EM, da man spillede uafgjort mod Rusland.
ARKIVBILLEDE 15-årige Jonas Buhl Bjerre tabte sin kamp, men det holdt ikke landsholdet fra et stort resultat.
Af Frederik Palle24.
okt.
2019 kl.
21.
44Læs opDet er ikke hver dag, at et 2-2-resultat skaber vild jubel, men det gjorde det altså torsdag ved EM i skak for hold.
Og jubelen var dansk.
Danmarks landshold skabte nemlig en mega overraskelse mod stormagten Rusland.
Det fortæller den spillende landstræner Sune Berg Hansen.
- Vi har mødt verdens suverænt stærkeste skaknation og spillet 2-2.
Det er en kæmpe sensation.
Det sker normalt ikke, at der kommer så store overraskelser, forklarer han.
Seneste vindere af EM for hold2017 Aserbajdsjan over Rusland2015 Rusland over Armenien2013 Aserbajdsjan over Frankrig2011 Tyskland over Aserbajdsjan2009 Aserbajdsjan over Rusland2007 Rusland over Armenien- Rusland har været den absolut førende skaknation siden 2.
verdenskrig, og Danmark plejer altid at få meget store tæsk mod dem, så det var ret fedt, lyder det fra Sune Berg Hansen.
Det uafgjorte resultat var specielt båret af, at den kun 20-årige Jesper Thybo overraskede og vandt sin kamp mod den stærke Maxi Matlakov, selvom han havde de sorte brikker.
Men også landstræner Sune Berg Hansen gjorde sin del af arbejdet med en sejr, mens det blev til nederlag for Mads Andersen og den nykårede kun 15-årige stormester Jonas Buhl Bjerre.
- Det er altså ikke noget, der bare sker.
Vi spillede uafgjort, men det føles som om, at vi vandt, siger landstræneren.
- De er topseedede, og alle havde regnet med, at de bare ville vinde EM.
Og så allerede i første runde fik de problemer mod lille Danmark.
De så ikke glade ud bagefter, forklarer Sune Berg Hansen.
Han siger samtidig, at hvis det var blevet til en sejr, så havde det uden tvivl været det bedste danske resultat nogensinde, men han kalder det stadig for et af de bedste i historien.
- Det giver forhåbninger om andre gode resultater.
Vi er seedet som nummer 21 i turneringen ud af 40.
Vi havde ret gode forventning allerede inden, at vi tog afsted, fordi vi har fået samlet et godt hold, siger Sune Berg Hansen.
Fredag spiller det danske landshold igen.
Denne gang er det så mod EM’s næstbedste hold, når man møder England.
Det er en kamp, hvor favoritværdigheden igen er et stykke fra Danmark, men troen på overraskelserne er styrket.
- Vi har ret meget gejst, så vi er helt klar på den næste store opgave, siger Sune Berg Hansen.
FacebookTwitterKopier link




https://www.dr.dk/sporten/haandbold/herrelandsholdet/de-danske-verdensmestre-taber-i-aarhus-til-frankrig

HerrelandsholdetDe danske verdensmestre taber i Aarhus til FrankrigHåndboldherrerne tabte torsdag aften til Frankrig i et tæt opgør i Golden League med 31-27.
Rasmus Lauge og håndboldherrerne tabte til Frankrig i Golden League.
Af Frederik Palle24.
okt.
2019 kl.
21.
54Læs opDe danske håndboldherrer kunne torsdag aften ikke leve op til storspillet, der i januar gjorde dem til verdensmestre.
Det danske landshold tabte til Frankrig med 27-31 ved Golden League-stævnet på hjemmebane.
For mange danske fejl mod slutningen gav franskmændene revanche for VM-semifinalen, hvor Danmark tog en storsejr.
Det var to absolut verdensklassehold, der begge har vundet både OL-, VM- og EM-guld inden for nyere tid, der stod over for hinanden i Golden League.
Og der var også glimtvis af verdensklassehåndbold i arenaen i Aarhus i en kamp, der også bar præg af, at begge trænere prøvede nye ting og spillere i træningsturneringen.
Golden League-stævnet er sidste chance for landstræner Nikolaj Jacobsen for at se spillerne an, inden han skal udtage den trup, der til januar skal spille EM.
En af dem, der skal bevise sit værd, er Michael Damgaard, der ikke var blandt de udvalgt ved VM-slutrunden.
Kampprogram lørdag i AalborgDanmark-NorgeFrankrig-SpanienDamgaard startede inde for Danmark i torsdagens kamp, og med flere mål og flotte assister gjorde han i den grad sit i forsøget på at imponere landstræneren.
Hans Lindberg var tilbage på landsholdet i sin første kamp i rødt og hvidt siden VM i januar.
Under slutrunden blev Lindberg skadet i åbningskampen og var først med igen i finalen og tog efterfølgende en pause fra landsholdet.
Men 38-årige Lindberg så ikke ud til at have glemt de gode landsholdstakter i mellemtiden.
Han satte kampens første mål ind på et frækt lob på et straffekast og scorede også første halvlegs sidste mål for Danmark med sin sjette scoring, inden han satte sig på bænken og overlod anden halvleg til Lasse Svan.
Da var stilling 15-14 til Danmark.
Lindberg var dog inde og skyde de danske straffekast, og det var med til at gøre ham til delt dansk topscorer med otte mål.
En af de største profiler på det danske hold, Mikkel Hansen, var ikke med i torsdagens opgør, da han sidder ude med en hovedskade.
Inden kampen blev han dog kåret til årets mandlige landsholdsspiller for 2018/19-sæsonen.
Det er syvende gang i karrieren, han får prisen.
Hans Lindberg brændte intet mindre end tre straffekast mod Frankrig.
Han vandt foran Rasmus Lauge, der fik næstflest stemmer, og Lauge beviste i den grad, hvorfor han har gjort sig fortjent til stemmerne.
Playmakere var en af Danmarks bedste kampen igennem og blev efter kampen kåret til den bedste spiller af tilskuerne.
Fra anden halvlegs start blev hele den danske kæde skiftet ud, og der blev plads til blandt andre bagspillerne Lasse Andersson og Niclas Kirkeløkke, der under VM sad ude med skader.
Ingen af de to slog dog for alvor til, og det blev det stjernespækkede franske mandskab, der blandt andre har de to brødre Luka og Nikola Karabatic på holdet, der kom bedst ud fra omklædningsrummet og hurtigt bragte sig i front.
Danmark hang på - blandt andet på en scoring af Lasse Svan, der med sit landskampsmål nummer 500 gjorde det til 20-20.
Svan fortsatte de gode takter og bragte på en kontrascoring Danmark tilbage i front ved 25-24.
Men nogle dumme danske fejl mod slutningen blev udnyttet af franskmændene, der til slut kunne juble over sejren.
Danmark skal lørdag møde Norge, der tidligere torsdag tabte med 27-28 til Spanien.
Mens Frankrig møder Spanien i finalen om at vinde træningsturneringen.
Kampene lørdag bliver spillet i Aalborg.
/ritzau/FacebookTwitterKopier linkEmner:Lasse Svan (håndboldspiller)|Niclas Kirkeløkke (håndboldspiller)|Frankrig|Håndbold|Aarhus




https://www.dr.dk/sporten/fodbold/europaleague/fck-fans-udsat-stenkast-fik-smadret-busrude-i-kiev

Europa LeagueFCK-fans udsat for stenkast: Fik smadret busrude i KievDer er minimum blevet kastet med sten efter en bus med FCK-fans, bekræfter den danske klub over for B.
T.
FC Københavns fans oplevede at få kastet sten mod deres bus op til kampen mod Dynamo Kiev.
24.
okt.
2019 kl.
22.
02Læs opFC København-fans er torsdag blevet udsat for stenkast i bus på vej mod stadion forud for en kamp mod Dynamo Kiev.
Det skriver B.
T.
, der har modtaget et foto, der viser en smadret busrude.
FCK's pressechef, Jes Mortensen, bekræfter, at der er blevet kastet sten efter mindst en bus før duellen mellem de to klubber i Europa Leagues gruppespil.
Ifølge B.
T.
har i alt fem busser kørt de danske tilskuere frem til stadion under stort politiopbud.
Avisen skriver, at omkring 500 FCK-fans er til stede under kampen i Ukraines hovedstad.
FCK har indledt gruppespillet med en 1-0-sejr over FC Lugano, inden det blev 1-1 ude mod Malmö FF.
Både FCK og Dynamo Kiev havde fire point før torsdagens opgør, der blev fløjtet i klokken 21.
De danske gæster kom foran tidligt i opgøret og fører 1-0 ved pausen af kampen, der klokken 21.
50 ikke er færdigspillet.
/ritzau/FacebookTwitterKopier link




https://www.dr.dk/nyheder/indland/konkurrenter-om-louds-partnere-specielt-og-bekymrende-med-statsstoette

MedieforhandlingerSe temaIndlandKonkurrenter om Louds partnere: ‘Specielt’ og ‘bekymrende’ med statsstøtteNy radiokanals samarbejde med Roskilde Festival og spillestedet Vega vækker opsigt.
Et radioprogram, der skal følge tilblivelse af Roskilde Festivals musikprogram, vækker opsigt.
Af Mads Korsager Nielsen24.
okt.
2019 kl.
21.
21Læs opEt radioprogram, der følger tilblivelsen af Roskilde Festivals årlige musikprogram.
Samt koncerter optaget og sendt fra spillestedet Vegas eget studie på Vesterbro i København.
Det er blot to af de programforslag fra den nye, skattebetalte radiokanal Loud, der har vakt opsigt hos konkurrerende festivaler og spillesteder.
- Vega må lave alt det radio, de har lyst til, Men spørgsmålet er, om staten skal finansiere det.
Det er en konstruktion, som jeg frygter kan have nogle negative konsekvenser for branchen og som kan medvirke til, at der sker en skævvridning, siger Eva Rehling, leder af spillestedet Amager Bio i København.
LoudEr et samarbejde mellem ni regionale radiostationer og kulturinstitutioner som Nationalmuseet, Roskilde Festival, Vega, Mungo Park og EnigmaHar unge i alderen 15-32 år som målgruppeVil arbejde med løsningsorienterede og konstruktive nyheder i et ungt sprogFår hovedsæde i Svendborg, men sender også fra Thy, Kolding/Esbjerg, Aarhus, Holstebro, Ringkøbing og NørrebroSkal udkomme på mange platforme, deriblandt Youtube, Instagram, Facebook og apps som MereRadio og PodimoBliver distribueret til mindst 82 procent af Danmark via DAB+Ventes at gå i luften den 1.
april 2020Loud vandt udbudLoud vandt udbuddet om at blive ny, landsdækkende DAB-kanal og modtager 260 millioner i statsstøtte over de næste fire år.
Loud er et samarbejde mellem ni regionale radiostationer og kulturinstitutioner som Nationalmuseet, Roskilde Festival og Vega.
Amager Bio har en anden musikprofil end Vega og anser sig derfor ikke som en direkte konkurrent.
Men Eva Rehling frygter, at radiosamarbejdet for statslige midler kan påvirke dynamikken.
- Prisen blev presset op, da DR Koncerthuset i sin tid gik ind i rytmisk musik.
På samme vis kan det få en negativ sideeffekt, hvis kunstnerne ved, at en optræden på Vega kan betyde landsdækkende radioomtale, siger Eva Rehling.
Northside: SpecieltHos selskabet Down the Drain, der står bag festivalerne Northside og Tinderbox, kalder man samarbejdet "specielt".
- Det er ikke nyt, at en festival ønsker at skabe opmærksomhed på radio.
Det kan måske synes lidt specielt, fordi det er Roskilde, og at det sker på en statsstøttet kanal, men omvendt har vi modtaget og modtager støtte fra henholdsvis Odense og Aarhus Kommune på vores festivaler, skriver Down the Drain, der samtidig oplyser, at man selv har et "fremragende samarbejde" med DR-kanalerne P3 og P6 Beat.
Midtjyder: Vi forstår det godtLederen af det midtjyske spillested Fermaten i Herning forstår godt, at Vega sagde "ja tak" til samarbejdet.
- Der er ingen tvivl om, at det er en kæmpe promotion-mulighed for dem.
Vi ligger alligevel så langt væk, så jeg udelukkende anser det for positivt, hvis der kommer fokus på livemusikken.
Det kan selvfølgelig være, det er anderledes, hvis man bor lige ved siden af Vega, siger spillestedsleder Rikke Andersen.
Københavnske Vega er på Statens Kunstfonds liste over regionale spillesteder, der modtager støtte.
Det samme er Gimle i Roskilde, knap 40 kilometers kørsel mod vest.
Her håber lederen, at samarbejdet kommer hele landet til gode.
- Vega er i forvejen det spillested, der får mest synlighed, fordi de har det største opland og der er mest prestige forbundet med at spille der, så kunstnerne bruger flere kræfter på markedsføring der end på resten af touren.
- På den måde kan det give en skævvridning overfor de andre spillesteder.
Men omvendt kan jeg sagtens se virkelig store fordele for de øvrige spillesteder, hvis det betyder, at der kommer mere fokus på livemusikken rundt i hele landet, siger Lars Månsson Sloth.
Vega: Det skal komme alle til godeVegas kommunikationschef forsikrer, at ambitionen er at komme rundt i hele landet.
- Som partner har vi et ben ind i sendefladen.
Både med optagelser af koncerter i Vega, men også med fokus på mange af de danske spillesteder.
Selvfølgelig får vi en større mærkestyrke end nogle af de andre, men det handler om, at vi vil slå et slag for livemusikken, der i mange år er blevet underprioriteret, siger Ditte Sig Kramer.
FacebookTwitterKopier linkEmner:Vega (spillested)|Kulturhuse|København|Roskilde|Pop og rock




https://www.dr.dk/nyheder/regionale/sjaelland/se-priserne-her-vuggestuepladsen-i-din-nabokommune-kan-vaere-10000

SjællandSe priserne her: Vuggestuepladsen i din nabokommune kan være 10.
000 kroner billigereOg de dyreste tilbud er ikke nødvendigvis bedre end de billigste, mener forældreorganisation.
Thomas Piil og Henriette Jensen kommer til at betale 10.
000 kroner mere om året for at få Alberte passet i Holbæk Kommune, end hvis de boede i nabokommunen Kalundborg.
 DR)Af Casper Lindbjerg Greve, Lukas Seier Dencher og Ann Smed Madsen24.
okt.
2019 kl.
20.
28 | opdateret 25.
okt.
2019 kl.
14.
40Læs opPRÆCISERING: Prisen på daginstitutionspladser fra Social- og Indenrigsministeriet er udregnet således, at prisen er ganget med 11 måneder, men divideret med 12 måneder for at få den gennemsnitlige månedlige takst, fordi forældre ikke betaler for daginstitutionsplads i juli måned.
Når du afleverer den mindste i vuggestuen om morgenen, er der stor forskel på, hvor meget du betaler, alt efter hvor i landet du bor.
Hos nogle kommuner kan der være flere tusinde kroners forskel om året, på trods af at kommunerne ligger side om side.
Det viser tal fra Social- og Indenrigsministeriet.
I Holbæk Kommune betaler forældrene næsten 10.
000 kroner mere om året for pasning af de yngste end forældre i nabokommunen Kalundborg.
Far til Alberte: 'Det ville ikke ændre noget'Thomas Piil og Henriette Jensen, der er forældre til Alberte på seks måneder, bor i Holbæk.
For dem lyder næsten 10.
000 kroners forskel på institutionsplads om året voldsomt, selvom deres datter ikke er startet i institution endnu.
- Det er en sjat.
Det kommer bag på mig, men omvendt vil det ikke ændre noget, siger Thomas Piil, der gerne tager turen på cykel hver morgen.
- Selvom det er mange penge, så slår det ikke komforten i at kunne cykle til institutionen kontra 10.
000 kroner ekstra om året, uddyber han.
For forældreparret er det institutionens beliggenhed tæt på parrets familier, der betyder mest.
Men Thomas Piil og Henriette Jensen er enige om, at 10.
000 kroner ekstra om året vil kunne mærkes.
- Som nye husejere kan man godt bruge pengene, siger Henriette Jensen, der forklarer, at hun og Albertes far har taget prisen for institutionspladsen som et vilkår.
- Man tager dét, som er i den by, man bor i, men vi kunne godt bruge de penge.
900 kroner (om måneden, red.
) er mange penge, siger Henriette Jensen.
FOLA: Problem for forældreDen store prisforskel på vuggestuepladser er bekymrende, siger formanden for Forældrenes Landsorganisation, FOLA, fordi de dyreste pladser ikke nødvendigvis er af højere kvalitet end de billigste.
- Det er et problem, fordi nogle forældre føler, de flytter til en kommune, hvor de kommer til at betale en højere pris, og så har de faktisk fået noget, der måske var ringere, end det de flyttede fra.
Holbæk Kommune: Vi har bedre normeringEn daginstitutionsplads for 0-2-årige i Holbæk Kommune koster knap 35.
000 kroner om året mod godt 25.
000 kroner i Kalundborg.
I Holbæk er den høje pris et billede på et højere serviceniveau i forhold til andre kommuner i området, siger Christian Simonsen, der er fagchef i læring og trivsel i Holbæk Kommune.
- Der er en bedre normering.
Der er flere medarbejdere per barn i Holbæk Kommunes daginstitutioner, end når vi sammenligner med en række andre kommuner.
Christian Simonsen mener ikke, at kommunen tager for mange penge for pasning af de yngste borgere:- Pris og produkt hænger sammen, så der er en direkte sammenhæng mellem, hvad det koster at have en daginstitutionsplads og den kvalitet, man køber som forældre.
Jo billigere det er at få passet børnene, jo flere penge har du råd til at købe hus for.
Ann Lehmann Erichsen, forbrugerøkonom, NordeaMen i Kalundborg Kommune forklarer formanden for Børn- og Familieudvalget, Karl-Åge Hornshøj Poulsen (V), den årligt 10.
000 kroner lavere pris med, at kommunen dækker en større del af udgifterne og forældrene en lavere:- Vi gør os umage for ikke at have for mange udgifter for vores borgere.
Det gælder både skatteprocenten, som også er en af de laveste i regionen, og vuggestuepladserne.
Færre penge til institution, flere penge til huskøbForbrugerøkonom i Nordea Ann Lehmann Erichsen mener, at forskellen er så stor, at den bør spille en rolle, hvis man eksempelvis vælger at flytte fra hovedstadsområdet for at få råd til mere:- Jo billigere det er at få passet børnene, jo flere penge har du råd til at købe hus for, siger hun og forklarer, at for hver 300 kroner i budgettet efter skat kan man få råd til at låne for 100.
000 kroner mere.
Kalundborg er med 2.
600 kroner om måneden den anden billigste i landet for pasning af de yngste institutionsbørn, kun slået af Fanø.
FacebookTwitterKopier linkEmner:Ann Lehmann Erichsen (økonom)|Holbæk Kommune|Social- og Indenrigsministeriet|Kalundborg|Prisforhold




https://www.dr.dk/sporten/fodbold/superliga/superliga-klubben-randers-fc-er-sat-til-salg

SuperligaSuperliga-klubben Randers FC er sat til salgDen kronjyske superligaklub havde i sidste sæson et underskud på fire millioner kroner og søger investorer.
Superliga-klubben Randers FC præsenterer et underskud og er derfor blevet sat til salg.
24.
okt.
2019 kl.
20.
12Læs opRanders FC har torsdag præsenteret et underskud på 4,1 millioner kroner for sidste sæson.
I forbindelse med fremlæggelsen af regnskabet oplyser bestyrelsesformand Svend Lynge Jørgensen, at superligaklubben er til salg.
- Vi er parate til at sælge Randers FC helt eller delvist og er i gang med at finde en køber, siger formanden til klubbens hjemmeside.
Fakta om Randers FCGrundlagt: 2003Hjemmebane: BioNutria Park, 10300 tilskuereCheftræner: Thomas ThomasbergBedste placering i Superligaen: Nummer tre i 2013Pokalvinder: Én gang i 2006Den kronjyske fodboldklub havde i sidste sæson en omsætning på 60,2 millioner kroner.
Egenkapitalen lyder på 27 millioner kroner efter det seneste underskud.
Svend Lynge Jørgensen fortæller dog, at Randers havde mulighed for helt at undgå et regnskab med minus på bundlinjen.
- Vi kunne have fremvist mindst et nulresultat, hvis vi havde accepteret et efter vores mening for lavt bud på en af vores bedste spillere, men det gjorde vi ikke, da vi vurderede, at det ville koste for meget på resultaterne på banen, siger formanden.
/ritzau/FacebookTwitterKopier link




https://www.dr.dk/sporten/fodbold/europaleague/minut-minut-fc-koebenhavn-spiller-uafgjort-i-kiev






https://www.dr.dk/nyheder/regionale/bornholm/glaede-i-oestersoeen-ny-faerge-giver-flere-turister-og-faerre-fyldte

BornholmGlæde i Østersøen: Ny færge giver flere turister og færre fyldte brækposerBornholmere, passagerforening og turistorganisation glæder sig over meldingen om en ny færge til og fra Bornholm.
Åge Munk fra Muleby nord for Rønne mener, at det er tiltrængt med en ny færge fra og til Bornholm.
Den nuværende færge kan nemlig ikke klare mosten, når det blæser for meget, mener han.
 DR Bornholm)Af Morten Søgård Volff24.
okt.
2019 kl.
18.
20Læs opDer er stor glæde blandt bornholmerne over udsigten til en ny hurtigfærge mellem Bornholm og Sverige.
Tidligere i dag kunne Molslinjen, som står bag Bornholmslinjen, sammen med transportminister Benny Engelbrecht (S) løfte sløret for planerne om en ny hurtigfærge, som skal give både bornholmere og besøgende en mere rolig sejlads i fremtiden.
En hurtigfærge, som bliver den største af sin slags i verden.
Læs også:Efter kritik: Verdens største hurtigfærge til BornholmBornholmslinjens nuværende færger er blevet kritiseret af flere for at vippe for meget, når Østersøens bølger bliver for høje.
Men den nye færge skulle kunne tage kampen op mod bølgerne, lyder det fra Molslinjen, som forventer, at det større skib og dets påmonterede stabilisatorer kan være mere rolig og stabil, når havet viser sig fra sin værste side.
Derfor glæder det da også Erik Stenby fra Rønne, at der nu er blevet bestilt en ny færge på søvejen til Bornholm.
Erik Stenby fra Rønne hilser den kommende færge velkommen.
Han mener, at de nuværende færger vipper alt for meget.
 DR Bornholm)- Det lyder som en god forbedring, for der er plads til at få noget mere roligt, siger bornholmeren, der ikke er været tilfreds med de færger, som sejler til Bornholm i dag.
For den nuværende hurtigfærge Express 1 ligger bare helt anderledes på det åbne hav, i forhold til de færger, som sejlede til Bornholm, inden Molslinjen overtog sejladsen sidste år, lyder det fra rønneboen.
- Jeg synes, at den nye færge har nogle helt andre bevægelser i forhold til de tidligere færger, vi har haft.
Jeg har ikke selv været syg under sejladsen, men skibet bevæger sig bare mere end de færger, der var der før, siger han.
Åge Munk fra Muleby har heller ikke haft de bedste erfaringer med den nuværende færge.
For bare 14 dage siden sejlede han selv med Express 1, hvor turen langt fra var rolig.
- Vinden lå på en styrke på 15 meter i sekundet den dag, og det var en rigtig, rigtig grim oplevelse, så det vi har nu er simpelthen ikke godt nok, siger Åge Munk.
Passagerforening: ’Fantastisk nyhed’Formanden for Bornholms Passagerforening Ann Hartl tager også imod den nye færge med åbne arme.
Hun og de øvrige medlemmer af øens passagerforening har nemlig længe kæmpet for at få en mere stabil færge, som ikke får passagerne til at gribe brækposerne, når bølgerne kaster sig mod skroget på de nuværende færger.
- Det er en fantastisk nyhed.
Vi havde selv vurderet, at det ville være svært at levere et nyt skib til Bornholm, så det lyder rigtig godt, og det kan vi kun være tilfredse med, siger Ann Hartl.
Og det er ikke kun meldingen om en ny færge, som får smilet frem hos formanden.
For rederiet har meldt ud, at det agter at installere en såkaldt t-foil stabilisator ombord på den nuværende hurtigfærge Express 1, og derudover vil rederiet undersøge, om det også giver mening at installere en tilsvarende stabilisator ombord på rederiets anden hurtigfærge Max.
- Det viser, at Molslinjens ledelse holder sit ord.
De sagde jo, at hvis man kunne forbedre komforten, så ville de installere stabilisatoren, så det skal de have tak for, siger Ann Hartl.
1.
600 passagerer på én gangDen nye færge vil ikke kun betyde en mere stabil og nænsom tur over Østersøen, men den vil også understøtte turisternes stigende interesse for Bornholm.
Sådan lyder vurderingen fra øens turistorganisation Destination Bornholm.
De nuværende hurtigfærger kan tage henholdsvis 1.
400 og knap 900 passagerer, mens den nye færge vil kunne medbringe helt op til 1.
600 passagerer på en overfart.
Og det betyder mere plads til dem, som har deres daglige gang på Bornholm, og dem som besøger øen, siger Destination Bornholms direktør, Pernille Kofod Lydolph.
- Antallet af besøgende her på Bornholm er vokset, og vi er nu nået til et punkt, hvor kapaciteten er blevet en klapfaktor, og der skal være plads til turister, bornholmere og gods, og det tror jeg, vi får plads til nu med den færge, siger direktøren.
For det kan knibe med at få plads til alle på de nuværende færger i højsæsonen.
- Vi bliver udfordret i dag på højtiderne og sommermånederne, hvor der er rigtig mange, som skal den ene og den anden vej, og jeg tror, at det vil glide langt nemmere med den nye færge, siger Pernille Kofod Lydolph.
FacebookTwitterKopier linkEmner:Benny Engelbrecht (politiker)|Bornholm|Molslinjen|Socialdemokraterne|Rederier




https://www.dr.dk/nyheder/udland/sagen-fra-essex-staar-ikke-alene-tusinder-af-mennesker-smugles-til-england-i

UdlandSagen fra Essex står ikke alene: Tusinder af mennesker smugles til England i lastbilerHver dag ankommer migranter ulovligt til Storbritannien.
Øget kontrol fører til, at migranter er villige til at tage større risici, siger seniorforsker.
De britiske politikere langer ud efter kyniske menneskesmuglere, efter 39 døde kinesere er fundet i en lastbilscontainer i Essex.
Af Sean Coogan24.
okt.
2019 kl.
20.
34Læs opEngland blev i går rystet af en tragisk sag, hvor 39 lig blev fundet i en lastbilscontainer i Essex nordøst for London.
De britiske politikere har været hurtige til at fordømme afstumpede menneskesmuglere, mens det i dag kom frem, at de 39 dødsofre alle var kinesere.
Politiet står nu over for en stor opgave med at komme til bunds i sagen og har ifølge The Guardian iværksat en parallel efterforskning.
Den handler om, hvorvidt organiserede kriminelle grupper, som menes at stå bag en stigning i menneskesmugling i England, spillede en rolle i den tragiske sag fra Essex.
Læs også:Efter fund af 39 lig i container: 'Det er rædselsvækkende'Så sent som i går eftermiddag stoppede politiet i Kent i det sydøstlige England en lastbil, som havde ni personer ombord.
Efter at være blevet undersøgt af beredskabstjenesten, blev de overdraget til immigrationsmyndighederne.
Og de er måske ikke de eneste, der krydsede ulovligt ind i England i løbet af dagen i går.
Det er faktisk en daglig hændelse.
Tusinder tager turen over KanalenDer er stadig uklarhed om den verserende sag fra Essex, hvor politiet har sagt, at det kan tage lang tid at identificere ofrene.
Containeren menes at være kommet fra Belgien, og her lyder meldingen fra politiet, at der stadig er flere spørgsmål end svar i forhold til containerens rute ind i landet.
Skulle der være tale om menneskesmugling, så er det langt fra nyt, at personer stuves ind i containere og fragtes over Den Engelske Kanal.
På kortet ses nogle af havnebyerne, der forbinder England med resten af Europa.
I sagen fra Essex menes containeren at være blevet sejlet fra Zeebrugge til Purfleet nær London.
1 / 2På kortet ses nogle af havnebyerne, der forbinder England med resten af Europa.
1 / 2I sagen fra Essex menes containeren at være blevet sejlet fra Zeebrugge til Purfleet nær London.
2 / 2Men sagen fra Essex er ifølge The Guardian den værste af sin slags siden år 2000, hvor 58 kinesere blev fundet i en container i havnebyen Dover.
Nationaliteter på migranterTusinder af migranter blev sidste år opdaget af franske, belgiske og britiske grænsemyndigheder, inden de nåede Storbritannien.
De fleste kom fra:1: Eritrea2: Irak3: Afghanistan4: Iran5: Albanien6: Sudan7: Vietnam8: Pakistan9: Syrien10: EtiopienKilde: The Times på baggrund af tal fra National Crime AgencyIfølge BBC var der - før i går - registreret fem dødsfald blandt migranter, der er fundet i lastbiler i Storbritannien siden 2014, hvor FN er begyndte at føre statistik på området.
Herunder i 2014 i Essex, hvor en afghaner blev fundet død i en container.
De 34 andre i containeren overlevede.
Ifølge den engelske avis The Times opdagede de britiske myndigheder sidste år 8.
000 migranter skjult i lastbiler.
Det svarer til 22 om dagen.
Derudover blev 35.
000 opdaget ved grænsetjek i Frankrig og Belgien, hvor der er færgeforbindelser til England.
Hvor mange, der havde succes med deres færd over Kanalen, vides ikke.
Forsøgene på at komme til England foregår dog ikke kun gemt i lastbiler.
Sidste år kunne BBC berette, at flere end 100 migranter, som påstod at være iranere, henover en periode på tre uger havde forsøgt at krydse Den Engelske Kanal i små både.
En færd, som myndighederne sammenlignede med at forsøge at krydse en motorvej i myldretiden til fods.
Større risici for migranterSagen fra Essex kommer ikke bag på Sine Plambech, som er seniorforsker ved Dansk Institut for Internationale Studier, DIIS, med ekspertise inden for blandt andet migration og menneskesmugling.
- For en migrationsforsker er det ikke overraskende, for jo sværere det bliver at komme til Storbritannien og resten af Europa, desto farligere er det for migranterne, siger hun.
Hun peger på, at den øgede kontrol ved blandt andet franske Calais betyder, at flere migranter tager alternative ruter og finder sig i værre forhold, såsom at være låst inde i containere i lang tid ad gangen.
Læs også:Macron efter besøg i Calais: 'Junglen' vender ikke tilbage- Det fortæller noget om, at vi lever i en verden, hvor folk er villige til at tage en stor risiko i håb om at forandre deres liv, også selvom prisen kan være høj, og de ved, hvor farligt det er, siger seniorforskeren.
Tusinder af lastbiler krydser hver dag Den Engelske Kanal.
Myndighederne har derfor en stor opgave med at sikre, at der ikke smugles mennesker ombord.
At der er tale om kinesere er heller ikke overraskende, siger Sine Plambech.
- Der har altid være arbejdsmigration fra Kina til Europa, og Europa bliver stadig set som et sted, hvor man kan tjene penge, siger hun.
Hun fortæller, at der er en logisk forklaring på, at migranter tager en ekstra risiko ved at forsøge at komme til Storbritannien i stedet for at slå sig ned, så snart de når Europa.
- Bare fordi man er nået til Europa, betyder det ikke, at man har adgang til arbejde, siger Sine Plambech.
Hun fortæller, at migranter, som vælger at tage til Storbritannien, ofte har en konkret plan om, hvad de skal arbejde med, mens andre ligefrem har en form for kontrakt med en lyssky arbejdsgiver.
- Så de rejser ikke ud helt i blinde, siger Sine Plambech, der tilføjer, at nogle migranter faktisk er bundet af at skulle arbejde et bestemt sted i destinationslandet for at betale deres gæld for turen af.
Tidligere advarslerDen tragiske sag fra Essex er på forsiden af en lang række britiske aviser i dag.
"Hvorfor blev advarslerne ignoreret?
", lyder det i Daily Mail, som henviser til, at britiske ministre for tre år siden blev advaret om menneskesmugling ved havnen i Purfleet i Essex, hvor containeren med de 39 mennesker menes at være ankommet fra Belgien natten til onsdag.
Ifølge avisen pegede National Crime Agency - den britiske pendant til Rigspolitiet i Danmark - på, at menneskesmuglere i stigende grad valgte havnen nær London.
Også nyhedsbureauet AP peger på, at myndighederne har advaret de britiske ministre om, at hollandske og belgiske havne i højere grad tages i brug af menneskesmuglere på grund af øget sikkerhed på ruten mellem Calais og Dover.
Avisen The Herald peger på, at der er frygt for, at flere kan dø, fordi menneskesmuglere slår til "uge efter uge".
Den franske havneby Calais har længe været i fokus i forhold til udfordringen med migranter, som forsøger at komme til England.
Læs også:DR i Calais: Immigranter forsøger at nå England igen og igen og igenByen kom særligt i fokus i forbindelse med flygtningekrisen i 2015, hvor tusinder af migranter dannede en flygtningelejr, og der dagligt var migranter, der forsøgte at komme ind i lastbiler - eller at storme Eurotunellen, der fører til England.
Derfor blev sikkerheden styrket ved Calais.
Men det er ikke kun i Frankrig og Belgien, at migranter forsøger at komme videre til Storbritannien.
DR Nyheder kunne tidligere på året berette, at der alene i løbet af årets tre første måneder var 54 albanere, som blev taget på fersk gerning på havnen i Esbjerg, efter at de har forsøgt at komme illegalt til England.
FacebookTwitterKopier linkEmner:England|Flygtninge og asylansøgere|Storbritannien|Menneskesmugling|The Guardian




https://www.dr.dk/nyheder/politik/greenpeace-tror-pa-stop-dansk-jagt-pa-olie-i-nordsoen

PolitikGreenpeace tror på stop for dansk jagt på olie i NordsøenMiljøorganisationen er tilfreds med, at effekten på klima er et væsentligt kriterium i beslutning om Nordsøen.
24.
okt.
2019 kl.
22.
00Læs opGreenpeace håber og tror på, at S-regeringen kommer til at sætte en stopper for yderligere dansk udvinding af olie og gas i Nordsøen.
Det siger miljøorganisationens klimapolitiske leder, Jens Mattias Clausen.
Han overværede torsdag samrådet i Folketingets Energi-, Forsynings- og Klimaudvalg.
Her blev den udbudsrunde af udvindingen i Nordsøen debatteret.
- Dan Jørgensen (S, klima-, energi- og forsyningsminister, red.
) gjorde det gældende i samrådet, at også klimaeffekten af at droppe udbudsrunden bliver en helt afgørende del af den beslutning, der skal tages.
- Og al den videnskabelige analyse, jeg har set, peger ret entydigt på, at der er en klar klimaeffekt (ved at stoppe udvindingen, red.
), siger Jens Mattias Clausen.
Dan Jørgensen (S) udstedte ingen garantier om hverken det ene eller det andet under samrådet.
Han pegede på, at regeringen er i gang med at få foretaget en analyse, der skal pege på fordele og ulemper ved at stoppe eller fortsætte udvindingen af olie og gas i Nordsøen.
Ud over klimaeffekterne er de økonomiske aspekter væsentlige for regeringen.
For eksempel hvor mange indtægter Danmark vil komme til at miste ved at stoppe udvindingen, og hvad det betyder for danske arbejdspladser.
Sidste år fik Danmark otte milliarder kroner i statskassen for udvindingen i Nordsøen.
Men eksperter peger på, at beløbet kommer til at falde meget de kommende år.
- Det gør for så vidt beslutningen noget lettere, synes jeg, siger Jens Mattias Clausen.
- Rent politisk forstår jeg godt, at det vil gøre det lettere, at det økonomisk overhovedet ikke har samme effekt, som det havde engang, siger Greenpeace-lederen.
I Folketinget var kun Enhedslisten og Alternativet imod at lave den ottende udbudsrunde, som kan betyde, at der kan udvindes olie og gas i Nordsøen frem til 2055.
I september meddelte De Radikale og SF imidlertid, at de ikke mere støtter den ottende udbudsrunde.
Den syvende udbudsrunde betyder, at der kan udvindes olie og gas i Nordsøen frem til 2052.
Greenpeace ønsker, at udvindingen skal udfases tidligere.
/ritzau/FacebookTwitterKopier link




https://www.dr.dk/nyheder/udland/norsk-ambulancekaprer-varetaegtsfaengsles-i-fire-uger

UdlandNorsk ambulancekaprer varetægtsfængsles i fire ugerManden, der er sigtet for at kapre en ambulance og køre ind i flere folk, er varetægtsfængslet i fire uger.
En 32-årig mand kaprede tirsdag en ambulance i Oslo.
Her bliver han anholdt.
24.
okt.
2019 kl.
19.
26Læs opDen 32-årige mand, der tirsdag kaprede en ambulance i Oslo og påkørte flere personer, er torsdag blevet varetægtsfængslet i fire uger.
Det har byretten i Olso besluttet, skriver det norske nyhedsbureau NTB.
Manden må ikke modtage breve eller besøg i de fire uger.
Han er sigtet for drabsforsøg, for at bære våben og for opbevaring af narkotika.
En 25-årig kvinde er i samme sag sigtet for at bære våben og medvirke til opbevaringen af narkotika.
Flere personer - blandt andet et tvillingpar i en barnevogn - blev tirsdag påkørt af en ambulance, der var stjålet i Oslo.
En 25-årige kvinde blev observeret ved en væltet bil i Oslo, og en mand, som blev pågrebet for at have kapret ambulancen, blev også set komme gående fra samme bil.
Ikke terrorrelateretOnsdag afhørte det norske politi manden, der er sigtet for at kapre ambulancen.
Politiet mener, at han med ambulancen forsøgte at køre tilfældige folk ned.
Hans forsvarer fortæller, at hans klient ikke havde til hensigt at skade nogen, skrev den norske avis VG onsdag.
- Hans eneste formål var ikke at blive pågrebet, sagde forsvareren ifølge NTB.
Onsdag skrev norsk politi på Twitter, at der ikke umiddelbart er mistanke om, at sagen skal have relation til terror.
- Politiet er tidligt i efterforskningen, og vi arbejder blandt andet med at afhøre vidner, sikre videoer og andre tekniske spor, skrev politiet.
/ritzau/NTBFacebookTwitterKopier linkEmner:Kriminalitet|Oslo|Twitter|Bortførelser




https://www.dr.dk/nyheder/politik/klimaminister-vil-afvente-analyse-om-olieudvinding-i-nordsoen

PolitikKlimaminister vil afvente analyse om olieudvinding i NordsøenDan Jørgensen mener, at det i øjeblikket er umuligt at sige, om den ottende udbudsrunde skal fortsætte.
Klima-, energi- og forsyningsminister Dan Jørgensen (S) vil afvente en analyse om olie og gasudvinding.
24.
okt.
2019 kl.
18.
43Læs opDet er endnu for tidligt at sige, om den ottende udbudsrunde til udvinding af olie og gas i Nordsøen skal fortsætte.
Det siger klima-, energi- og forsyningsminister Dan Jørgensen (S) torsdag i et samråd i Folketingets Klima-, Energi- og Forsyningsudvalg.
- Det kræver nemlig en meget fyldestgørende analyse, som i øjeblikket pågår i regeringen, siger han.
Dan Jørgensen peger på, at der endnu er ubesvarede spørgsmål om de miljømæssige og økonomiske påvirkninger af en ottende udbudsrunde.
For eksempel hvor mange penge den danske stat kommer til at gå glip af, hvis man vælger at stoppe udvindingen af olie og gas i Nordsøen, og hvad det betyder for antallet af arbejdspladser.
- Det kan jeg på nuværende tidspunkt ikke svare fyldestgørende på.
Jeg vil faktisk påstå, at det tror jeg ikke, at nogen på nuværende tidspunkt kan svare fyldestgørende på, siger ministeren.
Staten fik sidste år otte milliarder kroner i indtægter fra Nordsøen, men blandt andre de økonomiske vismænd peger på, at indtægterne vil falde meget i de kommende år.
Enhedslisten og Alternativet har indkaldt til samrådet.
De to partier er meget kritiske over for den ottende udbudsrunde, som de i sin tid som de eneste partier i Folketinget var imod.
- Vi skal sige nej til at lede efter ny olie og nej til at binde de kommende generationer til sort energi, siger klimaordfører Mai Villadsen (EL).
- Det skylder vi de tusindvis af mennesker, der gjorde valget (folketingsvalget 5.
juni i år, red.
) til et klimavalg.
I september meddelte SF og De Radikale, at de heller ikke kan støtte den ottende udbudsrunde, og således er alle S-regeringens støttepartier imod den.
Udvinding frem til 2055Alternativets klimaordfører, Rasmus Nordqvist, vil gerne vide, hvornår regeringen har afsluttet analysen, så en beslutning om den ottende udbudsrunde kan blive truffet.
- Så hurtigt som muligt, svarer Dan Jørgensen uden at kunne komme det nærmere.
Klimaministeren siger, at området er komplekst, og at analysen er nødvendig for at komme til bunds i, hvad der skal ske med udbudsrunden.
- Indtil det er afsluttet, så har jeg ikke flere kommentarer om den ottende udbudsrunde eller andre eventuelle senere udbudsrunder, siger han.
Energistyrelsen indkaldte sidste år ansøgninger fra olieselskaber, der måtte have interesse i at efterforske og udvinde olie og gas i den danske del af Nordsøen.
Ved ansøgningsfristens udløb tidligere i år havde fire selskaber afleveret i alt fem ansøgninger.
Der er i øjeblikket 20 gældende tilladelser til at udvinde, oplyser Dan Jørgensen.
Udbudsrunden bliver af nogle - herunder miljøorganisationer - anset som kontroversiel ikke mindst på grund af de mulige miljømæssige påvirkninger.
Hvis den ottende udbudsrunde ender med at blive gennemført, kan det betyde, at der skal udvindes olie og gas i Nordsøen frem til 2055.
Den seneste udbudsrunde giver tilladelse til potentielt at udvinde olie og gas frem til 2052.
/ritzau/FacebookTwitterKopier linkEmner:Dan Jørgensen (politiker)|Enhedslisten|Mai Villadsen (politiker)|Socialdemokraterne|Olie- og gasselskaber




https://www.dr.dk/sporten/haandbold/herrelandsholdet/landsholdets-forsvarsspecialist-til-scanning-det-oedelaegger

HerrelandsholdetLandsholdets forsvarsspecialist til scanning: 'Det ødelægger sindssygt meget, hvis han er ude'Forsvarsspecialisten Henrik Mølgaard blev skadet i torsdagens Golden League-kamp og er kørt til skanning.
Danmarks Henrik Møllgaard Jensen (21) ømmer sig efter et sammenstød med en af de franske spillere under herrehåndboldkampen i Golden League mellem Danmark og Frankrig i Ceres Arena torsdag den 24.
oktober 2019.
.
 Af Frederik Palle24.
okt.
2019 kl.
23.
19Læs opEndnu en skade ramte torsdag aften det danske herrelandshold i håndbold.
Henrik Møllgaard måtte forlade banen mod slutningen af første halvleg i Golden League-kampen mod Frankrig, hvor han tog sig til foden.
Den danske forsvarsspecialist er torsdag aften kørt til skanning, siger landstræner Nikolaj Jacobsen.
Henrik MøllgaardFødt den 2.
januar 1985 (34 år)Spiller for Aalborg HåndboldHar vundet OL i 2016 og VM i 2019 med landsholdetHar også spillet for KIF Kolding, Skjern Håndbold, Lekhwiya og PSG- Det ødelægger sindssygt meget, hvis Henrik er ude.
Jeg skulle bruge denne her samling til at se, hvem der fungerer sammen med Henrik, siger han.
I forvejen er det danske hold hårdt ramt i netop midterforsvaret, hvor både René Toft Hansen, Henrik Toft Hansen og Simon Hald i øjeblikket sidder ude med skader.
- Så det er mildest talt pisseirriterende, hvis Henrik også er ude nu, for så ryger der rigtig meget af det forsvarsspil, som vi gerne vil arbejde med.
Men sådan er vilkårene, og der er heldigvis noget tid endnu til EM.
- Men jeg vil være rigtig ked af, hvis Henrik er ude, for så sætter det os i hvert fald lidt tilbage i forhold til det, vi gerne ville, siger landstræneren.
Danmark tabte Golden League-kampen torsdag til Frankrig og skal lørdag møde Norge i en kamp om tredjepladsen i turneringen.
/ritzau/FacebookTwitterKopier link




https://www.dr.dk/musik/hitkonge-eller-bare-super-kikset-nu-hyldes-rapperen-pitbull-med-stor-musikpris

MusikHitkonge eller bare super kikset?
Nu hyldes rapperen Pitbull med stor musikprisDen succesfulde rapper bliver tildelt særlig ærespris for sit sangskrivertalent.
© (c) Getty imagesAf Jakob Friis Thorø Lund24.
okt.
2019 kl.
18.
32Læs opHan kalder sig selv Mr.
World Wide, udbryder på vanlig vis 'Dalé!
' i sine sange, og så står han bag hits som 'Hotel Room Service', 'I Know You Want Me' og 'Fireball'.
Om PitbullHedder oprindeligt Armando Christian Pérez og er født den 15.
januar 1981Opvokset i Miami, hvor han startede sin karriere som 21-årigHar over 20 millioner månedelige streams på Spotify og haft 44 sange på Billboard hot 100Udgivet 11 album i løbet af sin karriere.
Hvis du ikke allerede har gættet det, så er det selvfølgelig hitmageren og Miami-rapperen Pitbull, der er tale om.
Nu hyldes den populære latinorapper for sit bidrag til musikbranchen, når han torsdag modtager den prestigefyldte 'Icon Award' ved den årlige prisuddeling La Musa Awards, der blandt andet hylder og hædrer musikere og sangskrivere med latinorødder.
Prisen tildeles af Latin Songwriters Hall of Fame, og prisoverrækkelsen foregår - meget passende - i Pitbulls hjemby, Miami.
Du kan høre 'Fireball' her, mens du læser videre:Pitbull - FireballDen kiksede pitbullDet er dog ikke hvilken som helst latinorapper, som La Musa Awards i år vælger at hylde.
For trods et utal af priser og verdenshits under bæltet, så er den cubansk-amerikanske rapper, der i virkeligheden hedder Armando Christian Pérez, i årevis blevet kritiseret for at være både for kikset og useriøs.
Han er jo i bedste fald en dårlig udgave af Rene Dif fra Aqua.
Han er den her rapper, der bare kommer ind og råber 'wupti wup'.
Mads Gundersen, radiovært- Han er ofte blevet blevet kaldt en decideret dårlig rapper og sangskriver, blandt andet fordi hans tekster er så simple.
Kig bare på nummeret 'Hey Baby'.
Her lyder omkvædet bare:'Oh baby-baby, la la la la'.
Det er meget typisk for Pitbulls sangskrivning, siger radiovært på P3 og P7 Mix Mads Gundersen.
Tidligere har det amerikanske mandemagasin GQ kåret Pitbull som den niendeværste rapper nogensinde.
- Han er jo i bedste fald en dårlig udgave af Rene Dif fra Aqua.
Han er den her rapper, der bare kommer ind og råber 'wupti wup' og så skrider igen.
Men kritikken går ikke kun på Pitbulls musikalske evner.
Han har også skullet lægge øre til meget for sit karakteristiske udseende og skøre catchprashes som 'Mr.
World Wide' og 'Mr.
305'- Pitbull er den her lidt kiksede mand i det hvide jakkesæt, der lidt ligner en fra en anden tidslomme, men som så pludseligt er dukket op.
For det andet kan et Pitbull-nummer heller ikke starte før, at han har råbt sit navn tre gange i begyndelsen.
Han gør altid opmærksom på sig selv, fortæller Mads Gundersen.
Pitbull optræder stort set altid i jakkesæt og solbriller.
 Getty images)Hård opvækst formede hamMen på trods af den hårde kritik, så er Pitbull i dag en af vor tids mest succesfulde hitmagere, og det er i dag de færreste, der ikke kender til Pitbull eller kan synge med på et par af hans festhits.
Bag kunstnernavnet og det - i nogles øjne - grinagtige ydre gemmer der sig dog en mere alvorlig historie, der langt fra handler om fest og glade dage.
Den handler om rapperens hårde opvækst i Miami.
3 fede Pitbull-hitsRadiovært Mads Gundersen giver her sit bud på de bedste sange af Pitbull:- 'Give Me Everything' med Ne-Yo er et kæmpehit.
Det jo nok, fordi Pitbull ikke selv er så meget med på det.
Omkvædet er mega stærkt.
Den har en ret pumpende produktion og er jo bare soundtracket til en hver vellykket gymnasiefest.
- Usher-samarbejdet 'Dj Got Us Fallin' In Love' kan også nævnes.
Det er jo et dårligt Usher-nummer, men et godt Pitbull-nummer.
Usher giver afkald på sin egen integritet, men han løfter nummeret til et acceptabelt niveau.
- Så er der 'Timber' med Kesha.
Her løber det bare af sporet for Pitbull.
Han blander alle stilarter.
Latin, EDM, samba, Miami-rap og country, mens Kesha bidrager med en lidt jodlende vokal.
Det er virkelig et nummer, som jeg hader, men som jeg husker.
- I min ungdom var jeg lidt af en rod.
Jeg gav aldrig op, når der var slåskamp i gaden.
Og jeg slås stadig som en pitbull, når det gælder min karriere.
Da jeg startede som rapper, gjorde de sorte rappere grin med mig, fordi jeg rappede på spansk, og fordi jeg var hvid og havde blå øjne.
Men jeg bed mig fast i musikken som en pitbull, har han tidligere fortalt til Ekstra Bladet.
Og man må sige, at Pitbull er lykkes med at bide sig fast i folks bevidsthed.
For siden han trådte ind i musikbranchen som 21-årig, har han udgivet ikke mindre end 11 album og kastet et hav at hitsingler af sig.
Mads Gundersen tror, at rapperen er blevet så populær, fordi han modsat andre i genren ikke rapper om dyre biler, bling og blær, men tilgengæld formår at skabe en fest med sin musik.
- Pitbulls numre er sådan nogle, der sætter sig fast i hjernen, efter du har hørt dem til en fest.
Han har jo lavet alles soundtracks til deres ungdomstur til Lloret De Mar eller Sunny Beach.
- Og så har han formået ikke at over-bruge sig selv.
Et typisk Pitbull-nummer består jo af så lidt Pitbull som overhovedet muligt, men af så mange features og gæster som overhovedet muligt.
Samtidig er han jo snedig, for uanset hvilken kunstner, der er med på nummeret, så får han næsten altid sit eget navn til at stå som hovedkunstneren - mens de andre så i virkeligheden tager det seje træk og synger det catchy omkvæd, siger Mads Gundersen.
Du kan lytte til hittet 'I Know You Want Me (Calle Ocho)' lige herPitbull - I Know You Want Me (Calle Ocho)Og den strategi synes at have fungeret for Pitbull.
Han har haft hele 44 sange på Billboard Top 100-listen, hvor to af dem er gået nummer ét, og han har samarbejdet med prominente navne som Ne-Yo, T-Pain, Chris Brown, Christina Aguilera, Jennifer Lopez, Usher og Robin Thicke.
Han gør det så basalt som at rappe 1-2-3-4-uno-dos-tres-cuatro.
Den er kvart i macarena - og det fungerer.
Mads Gundersen, radioværtSuccesen har også betydet, at Pitbull i flere år har optrådt på Forbes liste over de 20 mest indtjenende rappere.
En del af pengene har hitmageren doneret til velgørenhed, og da orkanen Maria i 2017 ramte USA's østkyst og Caribien, brugte han sit privatfly til at fragte kræftramte patienter fra Puerto Rico til fastlandet.
Netop hans rødder i det latinamerikanske miljø, engagement for lokalområdet og det spanske sprog har styrket Pitbulls popularitet verden over.
- Fordi han har latinobaggrund, men er fra Miami, så er han populær i hele den sydlige del af USA, mens Sydamerika også anerkender ham.
Og Pitbulls latin-rytmer har også fanget europæernes ører.
Alt, hvad han laver, bider du på, hvis du er i et spansktalende land, og det tager du så med hjem til Danmark eller andre lande, fortæller Mads Gundersen.
- For os lyder det måske lidt eksotisk, fordi han jo rapper en del på spansk.
Men i virkeligheden så gør han det bare så basalt som at rappe 1-2-3-4-uno-dos-tres-cuatro.
Den er kvart i macarena - og det fungerer.
Festen er snart ovreManglende musikalske evner eller ej, så har Pitbull altså formået at bide sig fast i toppen af hitlisterne.
Og skulle man stadigvæk være i den mindste tvivl om rapperens stjernestatus, så skal man blot tage en tur forbi Hollywoods 'Walk of Fame'.
Her fik Pitbull nemlig tildelt en flise i 2016.
I 2014 var Pitbull blandt andet med til at lave den officielle fodbold VM-sang i Brasilien 'We Are One'.
Den årelange succes kastede en flise af sig på Hollywoods Walk of Fame i 2016.
Men hvor længe kan den skaldede raplegende så leve videre på kombinationen af fest, farver og latinrap?
Nok ikke så længe endnu.
For skal man tro Mads Gundersen, er Pitbulls tider som hitkonge snart forbi.
- Jeg tror, tiden er ved at rinde ud for ham.
Han kan jo sagtens stadig spille på klubber og leve godt af det, men den æra, hvor du ikke kunne gå i byen uden at høre Pitbull tre-fire gange i løbet af aftenen, er gudskelov ved at være slut.
- Jeg tror, han har overlevet sig selv, men at hans tid er ved at være forbi.
Giv hittet 'Hotel Room Service' et lyt her:Pitbull - Hotel Room ServiceFacebookTwitterKopier linkEmner:Christina Aguilera (musiker)|Jennifer Lopez (musiker)|Ekstra Bladet|Miami|Pop og rock




https://www.dr.dk/nyheder/indland/ekspert-eu-mangler-muskler-til-bekaempe-sanktionsbrud

Sagen om Dan-BunkeringSe temaIndlandEkspert: EU mangler muskler til at bekæmpe sanktionsbrudSag om brændstof til Syrien viser behov for indsatsgruppe i EU, vurderer sanktionsekspert.
Sanktionsekspert Ian Stewart fra King's College London.
Af Mathias Friis, Astrid Fischer, Line Gertsen og Morten Frandsen24.
okt.
2019 kl.
19.
43Læs opEU bør etablere en særlig enhed, der har til opgave at holde øje med, om EU’s sanktioner bliver overholdt.
Det mener den internationale sanktionsekspert Ian Stewart fra King’s College London, som er specialiseret i sanktionsovertrædelser i det maritime miljø.
DR har i dag afsløret, at EU’s udenrigschef ventede næsten to år med at tage formel kontakt til medlemslande, selvom hun fik rapporter om, at skibe i strid med EU’s sanktioner smuglede jetbrændstof til russiske kampfly i Syrien fra EU-lande.
Læs også:EU’s udenrigschef trækkes ind i sag om jetbrændstof til SyrienOg sagen udstiller ifølge Ian Stewart, at der ikke er nogen i EU-systemet, der har til opgave at holde øje med sanktionsovertrædelser.
- Hvis jeg var ansvarlig og fik den slags oplysninger, så ville jeg samle medlemslandene med det samme og spørge: Hvad er det, der sker her?
Jeg ville slå i bordet for at sikre mig, at vi fik styr på situationen.
Men ud fra de oplysninger, I har fået fra EU, ser det ikke ud til at være sket, siger han.
Når der ikke er nogen, der holder øje med, om sanktionerne bliver overholdt, så er de ikke særlig effektive.
Og det underminerer virkelig EU’s politik på det her områdeIan Stewart, ekspert i sanktioner, King's College LondonUnderminerer egen politikIan Stewart forsker blandt andet i, hvad man kan gøre for effektivt at håndhæve sanktioner.
Og forskeren ser et stort problem med den måde, EU’s sanktioner fungerer i dag.
- Formålet med sanktionerne er at fremme EU’s forsvars- og sikkerhedspolitik.
Det er meningen, de skal gøre verden til at bedre sted.
Men når der ikke er nogen, der holder øje med, om de bliver overholdt, så er de ikke særlig effektive.
Og det underminerer virkelig EU’s politik på det her område, siger han.
Ifølge Ian Stewart er problemet, at EU ikke har nogen enhed som undersøger, om der sker brud på sanktioner og giver medlemsstater besked, hvis den opdager mistænkelige forhold.
Det er der i FN, som har vedtaget sanktioner mod Nordkorea.
Men altså ikke EU, som blandt andet også har sanktioner mod Syrien.
Sanktioner der blandt andet gør det ulovligt for europæiske virksomheder at sælge eller levere jetbrændstof til brug i Syrien.
- Der findes allerede avancerede computersystemer derude, som kan behandle store mængder af data.
De kan for eksempel spore skibe og identificere, når de slår deres lokationssendere fra for at mørklægge sejladser, siger Ian Stewart.
- Spørgsmålet er: Hvem tager ansvar for at overvåge det?
Der er nødt til at være en enhed, der har mandatet, økonomien og medarbejderne til det.
Og det er der ikke i øjeblikket.
Sanktionseksperten pointerer, at det også vil have en præventiv effekt, hvis flere virksomheder bliver stillet til ansvar.
Menneskelige konsekvenserHerhjemme har Bagmandspolitiet sigtet den fynske virksomhed Dan-Bunkering for i perioden 2015-2017 at have solgt eller leveret jetbrændstof til Syrien eller til brug i Syrien i strid med EU’s sanktioner.
Det er sket efter DR’s afsløringer i sagen.
Læs også:OVERBLIK Sagen om Dan-Bunkering og jetbrændstof til SyrienOg at leverancerne kan være fortsat gennem så lang tid, viser ifølge sanktionseksperten, hvorfor der er behov for at stramme op.
- Den her sag er et eksempel på, hvordan manglen på overvågning kan betyde, at sanktionsbrud får lov til at fortsætte.
Og det har konsekvenser i den virkelige verden – som for eksempel jetbrændstof, der ender i kampfly, som bomber civile mål.
Dan-Bunkering er ikke tiltalt i sagen og afviser brud på EU’s sanktioner.
FacebookTwitterKopier linkEmner:Dan-Bunkering|EU|Syrien|EU-forhold|London




https://www.dr.dk/nyheder/indland/laes-svarene-tv-laegens-raad-til-paaroerende-til-psykisk-syge-lyt-og-vaer-til-stede






https://www.dr.dk/nyheder/udland/den-thailandske-konges-afskedigelser-er-omgaerdet-af-mystik

UdlandDen thailandske konges afskedigelser er omgærdet af mystikSeks embedsmænd, elskerinden, og en bodyguard er alle indenfor en uge blevet fyret af kongen.
Den thailandske konge har endnu engang været i mediernes søgelys efter seks embedsmænd er blevet fyret.
Af Catharina Maria Skov Lassen24.
okt.
2019 kl.
21.
21Læs opMange kender måske Thailand for de lækre bountystrande og en imødekommende befolkning, men bag kongepaladsets mure tegner sig en anden virkelighed.
Et slør af mystik lægger sig om det thailandske kongehus, hvor otte højtstående medarbejdere er blevet afskediget indenfor den sidste uge med beskyldninger om illoyalitet og onde handlinger.
Der er tale om seks embedsmænd, kongens elskerinde og en bodyguard.
Men informationerne omkring fyringerne er få og ensporede, fordi kommunikationen kun kommer et sted fra - nemlig kongehuset.
- Det er svært at vide, hvorfor fyringerne har fundet sted.
Enten er det en magtdemonstration, utilregnelighed eller begge dele, siger Mikkel Toft Jørgensen, som er forfatter til Politikens 'Turen går til Thailand', i P1 morgen.
Op til kroningen af Maha Vajiralongkorn tilbage i 2016 var markeder og butikker fyldt med billeder af den dengang 65-årige kronprins.
Medierne i Thailand viderebringer kun, hvad kongen vil have viderebragt, fortæller han.
- Jeg kalder det "det thailandske bedrag".
I Thailand er de faktisk rigtig dygtige til at styre al mediedækning omkring kongen på grund af censur.
Den thailandske konge, Maha Vajiralongkorn, har været konge siden 2016, efter hans far, kong Bhumibol, døde.
Den nye konge blev dog først officielt kronet i maj i år.
Forfulgt af skandalerIndenfor landets grænser optræder majestæten på store plakater med emblemer og kongeligt antræk på mange gader og stræder.
© ScanpixHvem er Maha VajiralongkornMaha Vajiralongkorn er 64 år.
Kongen har været gift fire gange.
Hans længste ægteskab varede fra 1979 til 1993, og det var med kusinen, prinsesse Soamsawali Kitiyakara.
De fik en datter sammen.
Dog boede kongen det meste af tiden med skuespillerinden Yuvadhida Polpraserth, som han fik fem børn med og senere blev gift med.
Under hans tredje ægteskab med Srirasmi Suwadee udnævnte han sin hund Foo Foo til general.
Efter sin seneste skilsmisse i 2014 blev adskillige af ekskonens familiemedlemmer fængslet.
Han har været general i den kongelig hær og har flere militære titler i både flyvevåbnet og flåden.
Desuden kan han flyve både militærfly og helikopter.
Kongen blev officielt kronet tidligere på året efter sin afdøde far.
Kilde: DROg kongens royale status er ikke til at betvivle i den thailandske befolkning - I hvert fald ikke udadtil.
Under overfladen har kongen været ramt af en række skandaler i den kuriøse afdeling.
Da et billede af Vajiralongkorn med tatoveringer op og ned ad både arme og ryg iført mavebluse og med den dengang uofficielle elsker ved hans side ramte verdenspressen, var der ramaskrig verden rundt.
Den thailandske regering forsøgte at gemme beviserne bag mure af censur.
Og det er ikke den eneste gang, kongen har stiftet bekendtskab med den kulørte presse.
- For tre måneder siden skruede kongen tiden 100 år tilbage til en tid med flerkoneri, og han fik officielt kone nummer to, fortæller Mikkel Toft JørgensenEt billede af en kvinde, som knæler på gulvet foran kongen og dronningens fødder og modtager helligt vand for at blive ophøjet til officiel elskerinde, har medført, at kongen er blevet kritiseret for at have en tilgang til monarki, der minder om enevælden.
Og det var den elskerinde, som for to dage siden fik frataget alle titler, fordi hun efter kongens udsagn var "illoyal overfor kongen".
Vajiralongkorn har stor indflydelse i Thailand.
De sidste 70 år har Thailand reelt været styret af militæret og en konge.
Den thailandske konge, Maha Vajiralongkorn, og hans ægtefælle, Suthida Vajiralongkorn, blev gift tilbage i maj.
Ceremonien var meget omtalt på grund af det ritual, dronning skulle gennemføre, hvor hun knælede på gulvet ved kongens fødder.
(Foto: Handout .
© Scanpix)Censureret virkelighedThailændere lever i et land, hvor censuren præger både medier og den enkelte.
Der er ulovligt i Thailand at poste kritik om kongehuset på sociale medier.
Flere hundrede hjemmesider er blevet blokeret.
En thailænder er blevet fængslet i 35 år for at have skrevet ti kritiske Facebook-opslag, fortæller Mikkel Toft Jørgensen.
- Jeg skal ikke sige noget negativt om den thailandske konge.
Der eksisterer en lov om majestætsfornærmelse, og derfor er jeg også underlagt en vis form for censur.
Tilbage i 2010 beordrede de thailandske myndigheder, at landets tv-stationer kun må sende programmer, der er godkendt af regeringen.
Ved kong Bhumibol Adulyadejs død gik landet i sorg i et år, og der måtte ikke festes i en måned.
Kongen var elsket af befolkningen på trods af, at han ikke kæmpede imod i forbindelse med at millitæret har overtaget magten i landet flere gange.
Store sko at udfyldeVajiralongkorns vej til toppen har været meget broget og fyldt med alt fra sin tredje kones involvering i en korruptionsskandale til en video af selvsamme kone kun iført en g-streng, imens hun spiste lagkage af hundeskålen til hundens fødselsdag.
Kongen er langt fra lige så populær som sin far.
Faktisk har flere meningsmålinger vist, at han er direkte upopulær, hvilket nogle mener er den egentlige årsag til, at han ikke overtog tronen med det samme, da hans far døde.
- Uofficielt bliver Vajiralongkorn opfattet som utilregnelig.
Han minder ikke om sin far, og derfor er der ikke den samme agtelse og respekt, der var for den tidligere konge, siger Mikkel Toft Jørgensen.
Den tidligere konge, Bhumibol, blev 88 år gammel, og da han døde tilbage i 2016, sørgede befolkningen i et år.
Mange mennesker udtrykte deres sorg ved at bære sort tøj og bryde ud i gråd i store forsamlinger.
Trods den seneste tids omtale tror Mikkel Toft Jørgensen ikke, at den nuværende konges opførsel indtil videre kommer til at have store konsekvenser.
- Hvis det her fortsætter over tid, hvilket noget tyder på, at det gør, så vil diplomater selvfølgelig gribe ind, men indtil videre får kongehuset lov til at gøre, som det vil.
FacebookTwitterKopier linkEmner:Thailand|Royalt|Ytringsfrihed|Facebook|DR P1




https://www.dr.dk/sporten/badminton/axelsen-kaemper-sig-videre-dansk-herredouble-ligeledes-kvartfinaleklar-efter-gyser

BadmintonAxelsen kæmper sig videre - dansk herredouble ligeledes kvartfinaleklar efter gyserViktor Axelsen er klar til kvartfinalen i French Open efter en sejr i tre sæt over japaner.
Viktor Axelsen fik kæmpet sig videre til kvartfinalen i French Open.
24.
okt.
2019 kl.
17.
43Læs opDet gik op og ned for Viktor Axelsen, da den danske badmintonstjerne torsdag bookede en plads i kvartfinalen i French Open.
Heldigvis for Axelsen gik det mest op, da japanske Kanta Tsuneyama blev besejret i tre sæt med cifrene 21-9, 11-21, 21-15.
I kvartfinalen fredag skal Axelsen møde Ng Ka Long Angus fra Hongkong, der torsdag noget overraskende sendte verdensranglistens nummer to, Chou Tien Chen, ud.
Axelsen kom flyvende ud til kampen mod Kanta Tsuneyama.
Fra stillingen 2-2 trak den tidligere verdensmester fra, og sættet blev vundet i overbevisende stil.
I andet sæt blev det hele vendt på hovedet.
Axelsen kom slet ikke i gang, og så skulle der et tredje sæt til for at afgøre kampen.
Det var modsat de første to mere jævnbyrdigt.
Danskeren havde et lille overtag og kunne gå til den indlagte pause foran 11-9.
Det lykkedes ikke Tsuneyama at komme tættere på, og så spillede Axelsen sig videre uden for alvor at være truet, da det gjaldt.
Kort efter spillede fjerdeseedede Anders Antonsen sig også videre i Paris med en sejr over japaneren Kenta Nishimoto.
Danmarks højest rangerede herresingle vandt en tæt kamp med 21-19, 21-18 og står i kvartfinalen over for Jonatan Christie fra Indonesien.
De to spillere har mødt hinanden to gange tidligere og hver vundet en kamp.
Begge hidtidige møder fandt sted i år.
Antonsen og Axelsen var tæt på at få følgeskab af Hans-Kristian Vittinghus, der var to bolde fra at slå den japanske verdensetter Kento Momota.
Vittinghus tabte med 17-21, 21-19, 21-4 til den suveræne japaner, der tydeligvis var slidt.
Foran med 19-16 i andet sæt skulle danskeren blot vinde de to næste bolde, men det formåede han ikke.
I stedet fik Momota hanket op i sig selv.
Japaneren vandt fem bolde i træk og tog andet sæt, inden han uden det store besvær kørte tredje sæt hjem.
Kim Astrup og Anders Skaarup Rasmussen hentede en flot sejr torsdag eftermiddag.
Tidligere torsdag spillede herredoublen med Kim Astrup og Anders Skaarup sig i kvartfinalen efter en sand gyser.
Det danske par måtte ud i tre sæt mod malaysiske Aaron Chia og Soh Wooi Yik, hvoraf det sidste blev vundet 23-21.
Undervejs var Astrup og Skaarup ellers bagud både 8-14 og 13-16, inden de efter et flot comeback fik spillet sig videre.
Knap så godt gik det for Line Kjærsfeldt, der ikke kunne stille meget op mod indiske Saina Nehwal, der vandt 21-10, 21-11 over danskeren.
Dermed røg den sidste danske damesingle ud af turneringen.
Heller ikke herredoublen med Mathias Boe og Mads Conrad-Petersen formåede at spille sig videre.
French Open rangerer ligesom sidste uges Denmark Open på næsthøjeste niveau på World Touren som Super 750-turnering.
Den franske turnering har en samlet præmiepulje på lidt over fem millioner kroner.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Mads Conrad-Petersen (badmintonspiller)|Badminton|Hong Kong|Indonesien




https://www.dr.dk/nyheder/indland/fra-eftersoegt-til-anholdt-paa-timer-i-holland-genkender-systemet-13-millioner

IndlandFra eftersøgt til anholdt på to timer: I Holland genkender systemet 1,3 millioner ansigterPolitiet i Holland har gode erfaringer med software, der kan genkende ansigter.
I Holland har man gode erfaringer med teknologi, der kan genkende ansigter.
Københavns Politi ønsker at få de samme muligheder.
Af Mads Korsager Nielsen24.
okt.
2019 kl.
16.
54Læs opOverfald, røverier, børneporno og voldelige demonstrationer.
Det er blot nogle af de forbrydelser, som politiet i Holland bruger ansigtsgenkendelse til at opklare.
Læs også:Københavns Politi vil have adgang til ansigtsgenkendelseDet fortæller John Riemen, der er ekspert i fysiologiske kendetegn hos hollandsk politi.
Her har efterforskerne siden december 2016 haft mulighed for at benytte ansigtsgenkendelse som et redskab i værktøjskassen.
- Jeg synes, det er effektivt.
I mange af sagerne er der ingen spor overhovedet, bortset fra billeder eller videoovervågning.
Ingen kender de mistænkte, ingen har set episoden.
Der har programmet tit hjulpet os videre til en opklaret sag, siger John Riemen.
Politi: En stor fordel i DanmarkHerhjemme mener Københavns Politi, at et lignende redskab vil være "en stor fordel" i efterforskningen.
Det siger chefpolitiinspektør Jørgen Bergen Skov til Berlingske i dag.
I samme omgang slår han fast, at det i første omgang er op til politikerne.
Chefpolitiinspektør Jørgen Bergen Skov fra Københavns Politi siger torsdag til Berlingske, at teknologi til ansigtsgenkendelse vil være en fordel for politiet.
I Holland indeholder databasen billedprofiler på 1,3 millioner personer, der kan søges frem.
Det forklarer John Riemen fra politiets Center for Biometri uden for Haag.
Ansigtsgenkendelsen er ikke direkte forbundet til overvågningskameraer.
I stedet sender politiets efterforskere billeder, filer eller videoer ind til centrets specialister, der kører det igennem systemet.
Databasen indeholder 2,2 millioner billeder af personer, der har været i politiets varetægt for forbrydelser, der kan udløse mere end fire års fængsel.
Systemet finder frem til en række matchende profiler, der sendes videre til først en særligt trænet politimand og dernæst to uafhængige eksperter i ansigts-kendetegn.
To uafhængige eksperter vurderer resultatEksperterne sorterer herefter hvert match i fire kategorier alt efter, hvor stærkt det er.
Hele pakken sendes derefter tilbage efterforskerne, der har konkrete navne på mistænkte at arbejde videre med.
- Det er ikke et retsteknisk bevis som et fingeraftryk.
Men det giver noget konkret at arbejde videre med for efterforskerne, forklarer John Riemen.
- Vi havde en sag i sidste uge, hvor vi efter to timer kunne sende konkrete profiler tilbage til efterforskerne.
Selve søgningen tager kun få sekunder.
Det, der tager tid, er alt det andet.
Værktøjet har vist sig særligt effektivt ved tyverier af kreditkort, hvor politiet kun har overvågningsbilleder af gerningsmændene fra hæveautomaten af gå efter.
John Riemen ser også et stort potentiale i sager med børneporno, hvor der kan optræde både ukendte ofre og gerningsmænd.
- Vi har også haft en meget alvorlig forbrydelse, hvor det centrale vidne i sagen blev fundet ved hjælp af ansigtsgenkendelse.
Jeg kender til en række sager, hvor vores teknologi blev gennembruddet, siger John Riemen, ekspert i fysiologiske kendetegn.
Politiet i Holland oplyser, at softwaren er en hyldevare, der også benyttes af amerikanske grænsemyndigheder.
Blandt andet derfor udvikles og opdateres den løbende.
FacebookTwitterKopier linkEmner:Holland|Kriminalitet|Københavns Politi|Politi|Berlingske Media




https://www.dr.dk/sporten/fodbold/europaleague/fck-i-ukraine-tomme-saeder-og-gammel-ven-venter-i-kiev

Europa LeagueFCK i Ukraine: Tomme sæder og gammel ven venter i KievFC Københavns Rasmus Falk tror på på mulighederne for point i Europa League-mødet med Dynamo Kiev i aften.
Rasmus Falk og Benjamin Verbic står ansigt til ansigt, når FC København torsdag aften møder Dynamo Kiev.
Af Andreas Kraul24.
okt.
2019 kl.
16.
13Læs opDet er en af fodboldens historiske katedraler, FC København torsdag aften betræder i fodboldens Europa League.
Olimpiyskiy hedder Dynamo Kievs hjemmebane nu, men ’Det Olympiske Stadion’ har under navne som ’Det Røde Stadion’ og ’Republikkens Stadion’ dannet ramme om store fodboldkampe siden 1923 og dermed oplevet både Sovjetunionens fødsel samt fald tilsat en verdenskrig og et par revolutioner undervejs.
Kapaciteten er i dag lige under 70.
000 tilskuere og har været fyldt ud til EM-finalen i 2012 mellem Spanien og Italien (4-0), mens Real Madrid så sent som i 2018 vandt finalen i Champions League med 3-1 over Liverpool på Olimpiyskiys græstæppe.
Det olympiske stadion i Ukraine dannede rammen om Champions League-finalen mellem Real Madrid og Liverpool i 2018.
 Real Madrid endte med at løfte trofæet.
 Der var blevet sat en kæmpe is-skulptur op foran stadion inden lodtrækningen til EM i 2012.
 Finalen blev spillet på Olympiysiy, hvor Spanien besejrede Italien.
1 / 4Det olympiske stadion i Ukraine dannede rammen om Champions League-finalen mellem Real Madrid og Liverpool i 2018.
1 / 4Real Madrid endte med at løfte trofæet.
2 / 4Der var blevet sat en kæmpe is-skulptur op foran stadion inden lodtrækningen til EM i 2012.
3 / 4Finalen blev spillet på Olympiysiy, hvor Spanien besejrede Italien.
4 / 4Nu er det så FC Københavns danske mestre, der skal optræde på det store stadion.
- Det er en flot kulisse.
Der er godt nok løbebane, hvilket er lidt ærgerligt, men ellers er det et stort og imponerende stadion, siger FCK-spilleren Rasmus Falk, der dog sammen med holdkammeraterne ikke skal forvente det helt store tryk fra tilskuerpladserne.
Tværtimod bliver der sandsynligvis langt flere tomme pladser end fyldte.
Fine muligheder trods god ukrainsk formDynamo Kiev har i øjeblikket ikke samme styrke eller status som i storhedstiden i 1970’erne, 80’er og 90’erne, og de seneste hjemmekampe både i Europa League og den ukrainske turnering er blevet spillet for omkring 16.
000 tilskuere.
Altså kun cirka en fjerdedel af kapaciteten.
Derfor kan det alligevel godt blive svært nok for københavnerne.
Kiev er det topseedede hold i gruppe B, og i deres seneste otte kampe er det blevet syv sejre, en uafgjort, nul nederlag og en målscorer på 17-0.
Dynamo Kiev tiltrækker ikke så mange tilskuere, som holdet gjorde engang.
 Men de fanatiske fans formår alligevel at skabe en intens stemning.
 Så FC København kan godt forvente en svær udebanekamp.
1 / 3Dynamo Kiev tiltrækker ikke så mange tilskuere, som holdet gjorde engang.
1 / 3Men de fanatiske fans formår alligevel at skabe en intens stemning.
2 / 3Så FC København kan godt forvente en svær udebanekamp.
3 / 3Statistikken snyder dog lidt, eftersom det gamle storhold som følge af en dårlig sæsonstart alligevel er 10 point efter rivalerne Shakhtar Donetsk i den hjemlige liga og som følge deraf har skiftet træner fra Alyaksandr Khatskevith til klublegenden Oleksiy Mykhaylychenko.
Dynamo Kievs tidligere møder med danske klubber2014, Europa League:AaB - Dynamo Kiev 3-0Dynamo Kiev - AaB 2-01999, Champions League-kvalifikationAaB - Dynamo Kiev 1-2Dynamo Kiev - AaB 2-21997, Champions League-kvalifikationBrøndby - Dynamo Kiev 2-4Dynamo Kiev - Brøndby 0-11995, Champions League-kvalifikationDynamo Kiev - AaB 1-0AaB - Dynamo Kiev 1-31994, Champions League-kvalifikationSilkeborg - Dynamo Kiev 0-0Dynamo Kiev - Silkeborg 3-11991, Champions League-kvalifikationDynamo Kiev - Brøndby 1-1Brøndby - Dynamo Kiev 0-11973, Uefa CupDynamo Kiev - B1903 1-0B1903 - Dynamo Kiev 1-2Rasmus Falk bedømmer da også mulighederne for danske point i Kiev som værende gode:- Vi har en stor tro på egne evner til at spille de her udekampe i Europa.
I alle de sæsoner, jeg har været en del af FC København, har vi altid formået at skabe en lige kamp næsten uanset, hvor vi har været.
- Det er faktisk kun mod Atletico Madrid (i februar 2018, red.
), især i hjemmekampen, jeg fornemmede, at vi ikke kunne være med.
Så vi går på banen med selvtillid, siger midtbanespilleren, der selv kommer med friske ben efter i øjeblikket at afsone to karantænedage i Superligaen.
Møde med gammel kendingUd over mødet med en tidligere storklub og det store stadion bliver kampen i Kiev også et gensyn for flere i FCK-lejren med slovenske Benjamin Verbic, der i perioden fra 2015 til 2017 spillede 99 kampe og scorede 22 mål for københavnerne.
Og i øvrigt var med til at vinde to gange The Double i dansk fodbold.
Han optræder nu for Dynamo Kiev:- Det bliver hyggeligt at se ’Benji’ igen.
Jeg er en af dem, der spillede sammen med ham, og han var en dygtig spiller og en sjov fyr i omklædningsrummet.
- Han kom til os som dribler med ret meget temperament, men han udviklede sig også til en virkelig god relationsspiller, og når han brugte temperamentet positivt, var han fantastisk.
Ham skal vi helt sikkert passe på, lyder det fra Rasmus Falk.
Benjamin Verbic var med til at vinde det danske mesterskab med FC København i 2017.
Nu skal han møde sin gamle klub i Europa League.
 Rasmus Falk har store roser tilovers for sin tidligere holdkammerat.
 Her ses de i kamp sammen mod Porto i Champions League-gruppespillet tilbage i 2016.
1 / 3Benjamin Verbic var med til at vinde det danske mesterskab med FC København i 2017.
Nu skal han møde sin gamle klub i Europa League.
1 / 3Rasmus Falk har store roser tilovers for sin tidligere holdkammerat.
2 / 3Her ses de i kamp sammen mod Porto i Champions League-gruppespillet tilbage i 2016.
3 / 3Dynamo Kiev råder også over danske Mikkel Duelund, men han har siden skiftet fra FC Midtjylland været slemt plaget af skader og har slet ikke spillet i denne sæson.
FC København og Dynamo Kiev deler inden kampen i Ukraine førstepladsen i gruppe B med hver fire point efter to kampe, mens de to resterende hold, FC Lugano og svenske Malmø FF, har hver et enkelt.
Opgøret i Europa League mellem Dynamo Kiev og FC København bliver spillet klokken 21.
00 dansk tid og kan følges direkte i LIGA på P3.
På tv sendes kampen på 6’eren.
FacebookTwitterKopier linkEmner:FC København|Kijev|Europa League|Fodbold|Mikkel Duelund (fodboldspiller)




https://www.dr.dk/nyheder/indland/fire-maend-i-stor-svindelsag-losladt-efter-745-dage-bag-tremmer

Skatte- og momssvindelsagSe temaIndlandFire mænd i stor svindelsag løsladt efter 745 dage bag tremmerI "Operation Greed" er langvarig varetægtsfængsling nu overstået.
I "Operation Greed" er langvarig varetægtsfængsling nu overstået.
24.
okt.
2019 kl.
16.
02Læs opFire mænd er torsdag eftermiddag blevet løsladt efter mere end to års varetægtsfængsling i en historisk stor sag om svindel.
Det er anklagemyndigheden og politiet, der har truffet beslutningen i sagen, som kaldes "Operation Greed".
Den handler om hvidvask for 530 millioner kroner og unddragelse af 297 millioner kroner.
De fire var blandt de anholdte, da politiet i en stor aktion slog til 9.
oktober 2017.
Lige siden har de opholdt sig i celler.
Gang på gang har forsvarerne bedt dommere om løsladelse, men er blevet afvist.
Forsvarer: Det er på tideDet er meget usædvanligt med en så langvarig varetægtsfængsling i en sag om økonomisk kriminalitet.
- Det er på tide, siger en af forsvarerne, advokat Jakob Lund Poulsen.
- Det burde være sket for længe siden, siger han.
Hans kollega Betina Hald Engmark finder beslutningen glædelig.
Men samtidig finder hun det yderst bekymrende for retstilstanden, hvis så langvarige frihedsberøvelser inden dom bliver normen, siger hun.
En domsmandsret er i gang med at behandle sagen og tage stilling til beviserne.
Efterhånden har der siden december sidste år været afviklet mere end 60 retsmøder.
I retslokalet i Glostrup er der stor glæde på tilhørerpladserne fra cirka 12 familiemedlemmer, der er mødt frem.
Tre af de fire må dog deponere deres pas.
Den fjerde har ikke et.
'Personlige og menneskelige forhold'Da klokken er 15.
10 annoncerer specialanklager Maria Cingari under retsmødet, at der vil ske løsladelse.
Det skyldes blandt andet, at der ellers ville være udsigt til varetægtsfængslinger i tre år, inden der er afsagt dom.
- Jeg vil godt pointere, at baggrunden for, at anklagemyndigheden og politiet er indstillet på at løslade, ikke er, at beviserne er svækket.
- Baggrunden er det langvarige forløb i sagen, og som tidsplanen ser ud nu, bliver vi måske færdige om et år, siger Maria Cingari.
Hun mener, at der egentlig fortsat er grund til at holde mændene varetægtsfængslet.
Der er nemlig stadig risiko for, at de på fri fod vil kunne påvirke andre eller fjerne beviser, mener specialanklageren.
Hun begrunder løsladelserne i "personlige og menneskelige forhold".
Derimod mener advokat Jakob Lund Poulsen, at det i lang tid har stået klart, at de fire ikke vil kunne ødelægge beviser.
Alle fire er danskpakistanereTo af mændene er brødre på 46 og 28 år.
Den ene har blandt andet drevet hotel på Vesterbro i København og i Brøndby.
Familien har ejet en stribe ejendomme.
De to andre løsladte er henholdsvis 46 og 49 år.
Alle fire er danskpakistanere, og anklageren nævner netop risikoen for flugt til Pakistan for at undgå en kommende straf, som en begrundelse for at de skal deponere passene.
Også en femte mand i sagen, der er iraker, er løsladt.
Men de blåskjortede fængselsfunktionærer fører ham tilbage til cellen.
Han skal afsone en tidligere dom på fængsel i tre år og seks måneder.
/ritzau/FacebookTwitterKopier linkEmner:Anklagemyndigheden|Kriminalitet|Retsvæsen|København|Brøndby




https://www.dr.dk/nyheder/indland/radikale-vil-have-dab-udbuddet-til-gaa-om

MedieforhandlingerSe temaIndlandRadikale vil have DAB-udbuddet til at gå omMedieordfører Jens Rohde mener, at kandidaterne blev vurderet på forkerte vilkår.
Jens Rohde vil have medieudbuddet om den nye DAB-kanal til at gå om.
Af Flemming Brandt og Malthe Sommerand24.
okt.
2019 kl.
19.
38 | opdateret 24.
okt.
2019 kl.
22.
23Læs opRadikale Venstre vil have omgjort udbuddet, der tirsdag endte med, at Radio- og TV-nævnet gav den nye DAB-sendetilladelse til Loud og dermed lukkede Radio24syv.
Medieordfører Jens Rohde mener, at udbuddet ikke er foregået på lige vilkår, siger han til TV 2 og til Berlingske.
Han uddyber over for DR Nyheder:- Vi må som minumum kræve, at de beslutninger, der træffes, sker på et lige og fair konkurrencegrundlag.
Og det er åbentlyst ikke sket her, siger Jens Rohde og fortsætter:- Den ene økonomi er blevet vurderet ud fra, om den er landsdækkende, den anden økonomi er blevet vurderet ud fra, at den ikke er landsdækkende.
Han peger på, at Radio24Syv er landsdækkende, mens der er områder af landet, som Loud ikke når ud til, og det mener Jens Rohde har betydning for økonomien.
- Det skal foregå på lige vilkår.
Det er ikke sådan, at en station kan være lidt landsdækkende og halvt gravid, men en anden skal være helt gravid og bære de fulde omkostninger ved at sende landsdækkende radio, siger Jens Rohde.
Økonomien var afgørendeDet kom som noget af en overraskelse, da Radio- og TV-nævnet tirsdag valgte at pege på den nye kanal Loud, som vinder af udbuddet.
Det kom efterfølgende frem, at Radio24syv primært tabte udbuddet om at drive DAB-radio, fordi kanalen scorede lavest på kriterium om størrelsen af tilskuddet.
Radio- og TV-nævnetHer er medlemmerne, der afgjorde DAB-udbuddet:1.
Formand: Caroline Heide-Jørgensen, juraprofessor, Københavns Universitet.
2.
Anne Kristine Axelsson, koncerndirektør ATP.
3.
Kirsten Drotner, professor i medievidenskab, Syddansk Universitet4.
Mark Lorenzen, professor, Institut for Innovation og Organisationsøkonomi, Copenhagen Business School.
5.
Per Jauert, lektor i medievidenskab Aarhus Universitet.
6.
Merethe Eckhardt, udviklingsdirektør ved Domstolsstyrelsen.
7.
Peter C.
Madsen, revisor.
Formand i TV Syd Fonden og medlem af TV Syds repræsentantskab.
Udpeget af Samarbejdsforum for Danske Lytter- og Seerorganisationer.
De seks første medlemmer er udpeget af kulturministeren - i det her tilfælde tidligere kulturminister Mette Bock (LA).
Det syvende medlem er udpeget af Samarbejdsforum for Danske Lytter- og Seerorganisationer.
Kilde: RitzauAnsøgningerne blev vurderet ud fra tre kriterier, som hver især har en vægt på en skala fra 1 til 8.
De tre kriterier var størrelsen af det samlede tilskud, der maksimalt kunne være 280 millioner kroner, samt kvaliten og realismen i ansøgningerne.
Når det gjaldt økonomien, faldt Radio24syv igennem og fik kun 1 point, fordi man var gået efter det fulde tilskud på 280 millioner kroner.
- Vi har som politikere fundet nogle penge altså 280 millioner kroner, som vi mener, der skal laves radio for.
Det er jo ikke op til Radio- og tv-nævnet, om det vejer positivt med en million fra eller til.
Vi har truffet en beslutning, om der skal bruges de her penge på en ny radio-kanal, siger Jens Rohde.
Den tredje ansøger DK4 Radio fik 8 point med det laveste bud på 256,25 millioner kroner.
Radio Loud har fået 7 point med et bud på 260,8 millioner kroner.
Moderat opbakning fra røde partierJacob Mark, medieordfører, SF, fortæller til DR Nyheder, han ligeledes har undret sig over afgørelsen fra Radio- tv-nævnet.
- Det, der særligt undrer mig, er, at nævnet lægger så meget vægt økonomien, og at det skulle tælle ned, at Radio 24Syv har søgt om det beløb, der er blevet givet til at drive den nye DAB-kanal, siger han og fortsætter:- Jeg har tænkt mig at spørge ministeren ind til afgørelsen, men jeg har svært ved at se, at man kan lade udbuddet gå om.
Især når man tænker på de mennesker fra Radio Loud, der har vundet udbuddet og regner med, at de skal til at lave radio til april.
Medieordfører og politisk ordfører for Socialdemokratiet, Jesper Petersen, skriver følgende i en sms til DR Nyheder:- Radio- og TV-nævnet har truffet afgørelse om, hvem der skulle vinde udbuddet.
Nu bliver der rejst nogle spørgsmål om baggrunden for deres afgørelse, og dem må nævnet jo så svare på og redegøre for.
Enhedslistens medieordfører Søren Søndergaard siger til TV2, at partiet vil forlange en redegørelse fra Radio- og TV-nævnet og fra kulturministeriet om deres overvejelser, og om reglerne er overholdt, men at man ikke vil kræve at udbuddet skal gå om.
Til Ritzau oplyser Slots- og Kulturstyrelsen, at det ikke er muligt at klage over Radio- og tv-nævnets afgørelser.
Kvalitet og realismeNår de gjaldt de to andre kriterier, kvalitet og realisme, fik Radio 24Syv og Loud identiske karakterer, nemlig 7 og 6.
Loud fik en samlet score på 6,65, Radio24syv fik 5,10 og DK4 Radio fik 4,65.
Loud er et samarbejde mellem ni regionale radiostationer og kulturinstitutioner som Nationalmuseet, Roskilde Festival, Vega, Mungo Park og Enigma.
Målgruppen er unge i alderen 15-32 år, og den nye radiostation forventes at sende fra 1.
april 2020.
Artiklen er opdateret med kommentar fra Jens Rohde (R), Jesper Petersen (S) og Jacob Mark (F).
FacebookTwitterKopier linkEmner:Jens Rohde (politiker)|Slots- og Kulturstyrelsen|TV 2 (tv-kanal)|Økonomi|Roskilde




https://www.dr.dk/nyheder/penge/efter-it-koks-og-urealistiske-tidsplaner-danskernes-gaeld-stiger-til-123-milliarder

Skat i kriseSe temaPengeEfter it-koks og 'urealistiske tidsplaner': Danskernes gæld stiger til 123 milliarderVoksende milliardgæld er stadig ikke tøjlet, lyder det i nyt notat.
- Det står klart, at styringen af de store it-udviklingsprojekter har været for ringe, siger siger skatteminister Morten Bødskov (S) i en evaluering af skattevæsenets it-problemer.
Af Alexander Hecklen24.
okt.
2019 kl.
16.
28Læs opSkattevæsenet har ikke haft held til få sat prop i det voksende hul i statskassen.
Den samlede gæld og restancer blev ved udgangen af 2018 opgjort til 118 milliarder kroner.
Læs også:Mens gældskaos bare vokser: Skatteminister udskyder nyt inddrivelsessystemMen i et nyt notat om status på gældsområdet bekræfter Skatteministeriet, at danskernes gæld til det offentlige nu er vokset med knap fem milliarder kroner.
- Den samlede gæld til det offentlige udgjorde knap 123 milliarder kroner medio 2019, lyder det i notatet.
It-system er udfordretDen massive gæld er opstået, efter det hedengangne Skat måtte kaste håndklædet i ringen i forhold til det kuldsejlede automatiske inddrivelsessystem, EFI.
Men det nye it-system, PSRM, som skattevæsenet efter planen i år skulle bruge til at få sat prop i det voksende hul i pengekassen, har store problemer med at koble sig op på andre myndigheder og bliver nu yderligere forsinket.
Hvad er PSRM?
Public Sector Revenue Management (PSRM) er et automatisk inddrivelsessystem.
Det skal afløse det kuldsejlede EFI-system, som blev lukket ned i efteråret 2015.
Det skete på grund af en række alvorlige fejl og ulovlig inddrivelse af gæld.
PSRM var planlagt til skulle kunne inddrive gæld og andre restancer i 2019.
Men kun 80 ud af cirka 800 offentlige instanser, som mangler pengene, er koblet op til systemet, som det er nu.
Kilde: Rigsrevisionen, SkatteministerietBøder, afgifter og andre krav om betalinger samler derfor lige nu støv hos stat, kommuner og offentlige virksomheder.
Kun 80 ud af cirka 800 offentlige instanser, som mangler pengene, er helt eller delvist koblet op til systemet, som det er nu.
- Der udestår en stor opgave, idet hovedparten af de op mod 800 offentlige kreditorer tidligst forventes tilkoblet i 2021, lyder vurderingen i Skatteministeriets it-eftersyn.
Blev advaret af vagthundI begyndelsen af i år meldte tidligere skatteminister Karsten Lauritzen (V) ud, at det danske it-firma Netcompany havde afleveret den sidste del af det nye automatiske gældssystem, og at det ville sikre inddrivelsen af den nye gæld, der opbygges i 2019.
Rigsrevisionen har dog flere gange advaret om, at planerne for at få det nye it-system klar til at inddrive den massive gæld har været alt for optimistiske.
Det bekræftes nu af Skatteministeriets it-eftersyn, der blandt andet fastslår, at "flere af tidsplaner er urealistiske og må rykkkes".
- Det står klart, at styringen af de store it-udviklingsprojekter har været for ringe.
Der er brug for strammere styring og stærkere kontrol af it-området, siger skatteminister Morten Bødskov (S) i evalueringen.
Skatteministre gennem tiden•Kristian Jensen (V) 2004 - 2010•Troels Lund Poulsen (V) 2010-2011•Peter Christensen (V) 2011-2011•Thor Möger Pedersen (SF) 2011-2012•Holger K.
Nielsen (SF) 2012-2013•Jonas Dahl (SF) 2013-2014•Morten Østergaard (R) 2014-2014•Benny Engelbrecht (S) 2014-2015•Karsten Lauritzen (V) 2015-2019•Morten Bødskov (S) 2019-FacebookTwitterKopier linkEmner:Benny Engelbrecht (politiker)|Holger K.
Nielsen (politiker)|Socialdemokraterne|Socialistisk Folkeparti|Økonomi




https://www.dr.dk/nyheder/indland/dramatisk-foerstedag-i-retten-fem-vigtige-ting-fra-svindelsagens-dag-1

Millionsvindel i SocialstyrelsenSe temaIndlandDramatisk førstedag i retten: Fem vigtige ting fra svindelsagens dag 1Britta Nielsen erkendte bedrageri, men blev kørt væk i ambulance ved dagens retsmøde.
Af Louise Dalsgaard24.
okt.
2019 kl.
17.
30Læs op65-årige Britta Nielsen skulle have givet sin version i den meget omtalte sag om millionsvindel.
Retslokalet i Københavns Byret var fyldt med både journalister, tilhørere og en række forsvarsadvokater.
Men først satte en juridisk diskussion og senere et ildebefindende en stopper for det.
Vi har samlet fem vigtige pointer fra dag ét, som bliver centrale for den videre sag.
1Britta Nielsen kørt væk i ambulanceDet var en halv time ved dagens retsmøde, der stjal allermest fokus i dag.
Kort efter frokostpausen og midt i, at anklageren præsenterede en række tekniske beviser, lænede Britta Nielsen sig ind mod sin forsvarer og fortalte, at hun var blevet svimmel.
- Min klient har hjerteproblemer og har under sin varetægtsfængsling også været indlagt, sagde Nima Nabipour kort.
Bagefter bad dommeren om en pause, og en ambulance blev tilkaldt.
Britta Nielsen kunne selv gå ud af retslokalet, støttet af en medarbejder fra Kriminalforsorgen.
Men hun kom aldrig tilbage.
Efter 30 minutter blev hun kørt væk i ambulancen.
Britta Nielsen skulle ellers for første gang offentligt have givet sin version af sagen, men den må retten vente med, ind til hun er på højkant igen.
Hør dagens podcast efter første retsmøde her:Brittas bedrag: Britta Nielsen erkender svindel - retsdag 12Delvis tilståelse: 'Hun har taget penge' Tiltalt: 65-årige Britta Nielsen er sagens absolutte hovedperson.
Hun er tiltalt for at have bedraget sin arbejdsplads gennem 25 år og for at have stjålet knap 117 millioner kroner.
Anklager: Kia Reumert fra Københavns Politi har haft mange profilerede sager.
Blandt andet tunge sager om hashhandel på Christiania.
Anklager: Lisbeth Louise Jørgensen er også anklager i sagen.
Hun har i mange år arbejdet som anklager hos Bagmandspolitiet (SØIK) med sager om økonomisk kriminalitet.
Forsvarer: Nima Nabipour har været forsvarer for Britta Nielsen, siden hun sidste efterår blev internationalt efterlyst og senere anholdt i Sydafrika.
Han har ikke udtalt sig om sin klients stillingtagen.
Døtrene: Samina Hayat og Jamilla Hayat er begge sigtet for groft hæleri ved at have modtaget store beløb fra deres mor.
De nægter sig begge skyldige og har ikke været anholdt i sagen.
Sønnen: Jimmy Hayat er den ældste af Britta Nielsens børn.
Han er sigtet for at have modtaget et millionudbytte af den formodede svindel.
Han sidder i dag varetægtsfængslet i sagen.
1 / 6Tiltalt: 65-årige Britta Nielsen er sagens absolutte hovedperson.
Hun er tiltalt for at have bedraget sin arbejdsplads gennem 25 år og for at have stjålet knap 117 millioner kroner.
1 / 6Anklager: Kia Reumert fra Københavns Politi har haft mange profilerede sager.
Blandt andet tunge sager om hashhandel på Christiania.
2 / 6Anklager: Lisbeth Louise Jørgensen er også anklager i sagen.
Hun har i mange år arbejdet som anklager hos Bagmandspolitiet (SØIK) med sager om økonomisk kriminalitet.
3 / 6Forsvarer: Nima Nabipour har været forsvarer for Britta Nielsen, siden hun sidste efterår blev internationalt efterlyst og senere anholdt i Sydafrika.
Han har ikke udtalt sig om sin klients stillingtagen.
4 / 6Døtrene: Samina Hayat og Jamilla Hayat er begge sigtet for groft hæleri ved at have modtaget store beløb fra deres mor.
De nægter sig begge skyldige og har ikke været anholdt i sagen.
5 / 6Sønnen: Jimmy Hayat er den ældste af Britta Nielsens børn.
Han er sigtet for at have modtaget et millionudbytte af den formodede svindel.
Han sidder i dag varetægtsfængslet i sagen.
6 / 6Dog nåede Britta Nielsen at være til stede ved første halvdel af dagens retsmøde.
Hun ankom til den stopfylde retssal sammen med sin søn Jimmy Hayat, der også er varetægtsfængslet i sagen, fordi han er sigtet for groft hæleri.
Her bekræftede hun med et kort og lavmælt "ja", hvem hun var, inden hun iført sort blazer og sorte bukser satte sig på rettens midterste stol, da anklageskriftet mod hende blev læst op.
Hendes hår er i dag hvidt og krøllet og ikke længere farvet helt mørkt, som da hun blev stillet for en dommer kort efter anholdelsen i Sydafrika sidste år.
- Min klient erkender, at der er foretaget transaktioner fra Socialstyrelsen til egne konti, lød det fra forsvarer Nima Nabipour.
Ifølge forsvarsadvokaten kan Britta Nielsen dog ikke erkende, at der er taget penge i hele 1993-2018, som der står i anklageskriftet.
Samtidig nægter hun sig skyldig i en transaktion fra 2016, hvor hun har ført 3,7 millioner tilbage til Socialstyrelsen efter uberettiget at have overført dem til sig selv.
3Fiktive projekter og tilskud til egne kontiBritta Nielsens forsvarer Nima Nabipour forlader byretten.
Som i alle andre retssager gik førstedagen også med en præsentation af sagens beviser og efterforskning.
Det var noget teknisk gennemgang, hvor anklager Lisbeth Louise Jørgensen nøje viste, hvordan:•Britta Nielsen har oprettet falske projekter med sit eget kontonummer og givet dem tilskudskroner.
Som eksempel på det nævnte anklageren, at Britta Nielsen for eksempel lavede et fiktivt projekt med navnet "Hjælp til selvhjælp" og et andet med navnet "HSU v/Markou.
"Det sidstnævnte fik udbetalt hundredtusindvis af tilskudskroner, selvom det altså ifølge anklagemyndigheden slet ikke fandtes.
Nogle af overførslerne er meget gamle, fordi sagen går helt tilbage til 1993.
Derfor er der kontoudtog og dokumenter, som politiet ikke har kunnet få fat i.
•Britta Nielsen har givet flere kommuner færre tilskudskroner end tilsagt og i stedet overført beløb til sig selv.
Nadia Samina Hayat (t.
v.
) og Karina Jamilla Hayat (t.
h.
) har i et interview fortalt, at de har modtaget penge til heste og en bil fra deres mor, Britta Nielsen.
(© Kanal 5/Discovery Networks Danmark)Det gælder for eksempel ifølge anklageren Københavns Kommune, som i 2011 skulle have 40,7 millioner kroner udbetalt, men kun fik 38,1 millioner.
Altså 2,6 millioner for lidt.
Det var for eksempel også en vaks bogholder hos Roskilde Kommune, der opdagede sagen.
Kommunen havde nemlig fået for lidt udbetalt.
•Britta Nielsen har oprettet 'tillægstilskud' til projekter, men i stedet udbetalt de ekstra tilskud til sine egne kontonumre.
Det her er sager, hvor der har været udbetalt et tilskud til en reel tilskudsmodtager.
Her har Britta Nielsen så i sagen oprettet yderligere tilskud og så indtastet sit eget kontonummer som tilskudsmodtager.
I et eksempel, som anklageren viste, havde Britta Nielsen på den måde fået 1,7 millioner kroner.
Britta Nielsens forsvarer sagde efter anklagerens præsentation, at han mener, at sagen kun bør handle om, hvordan det her bedrageri har kunnet lade sig gøre:- Hvad der efterfølgende sker med de penge, bør vi ikke komme ind på i den her sag.
For det har ikke relevans for skyldsspørgsmålet for min klient, sagde Nima Nabipour.
Her refererer han til, at Britta Nielsens tre børn er sigtet for at have modtaget store pengebeløb, som ifølge politiet stammer fra svindlen.
4Legede revisor og tilbagebetalte millionerMange af det formodede svindelpenge blev brugt på ejendomme, rejser og safariture - for eksempel til Sydafrika - hvor Britta Nielsen havde bolig.
Én transaktion nægter Britta Nielsen.
Der er tale om en overførsel på godt 3,7 millioner kroner i 2016, som hun faktisk lavede til sit eget firma med navnet Stutteri Hayat.
Den 20.
januar 2016 skriver Britta Nielsen ifølge anklageren, at hun ved en fejl har fået overført de mange penge, og at hun gerne vil vide, hvordan de hurtigst muligt kan tilbagebetales.
- Jeg er på ferie i Sydafrika.
Kan du hjælpe mig, så det sker straks, skriver Britta Nielsen og giver banken besked på, at der skal stå "projektudbetalingen til Stutteri Hayat var en fejludbetaling.
"Derfor bliver pengene faktisk returneret til Socialstyrelsen.
Til gengæld har Britta Nielsen i dag erkendt, at hun i 2014 underskriver sig som revisor fra firmaet PwC på en blanket.
Anklageren viste i dag udbetalingsblanketten.
Det er et dokument, som tilskudsmodtagere skal udfylde med deres oplysninger.
I nogle tilfælde vedlægges den blanket udbetalingen.
Blanketten viste Britta Nielsens kontonummer med en underskrift, der skulle forestille at tilhøre revisor Peter Dahl.
Men han kender intet til den, fortalte anklageren.
Samtidig viste anklageren en e-mail fra Britta Nielsen til en kollega med blanketten vedhæftet.
Her skriver Britta Nielsen:"Min fejl, at jeg ikke fik lagt blanketten ud.
Sorry ☹ Skal aldrig ske igen.
Mvh/Britta"5Vidner kan måske droppesSagen behandles i Københavns Byret frem til slutningen af november.
Der er egentlig afsat ni dage til behandling af selve retssagen, hvor der også er indkaldt en række vidner til at give forklaring.
Om den tidsplan fortsat kommer til at holde er uvist, da anklagemyndigheden måske kan droppe nogle af de indkaldte vidner og noget dokumentation af for eksempel overførsler fra tilskudsadministrationen til Britta Nielsens konti.
I dag kom det frem, at en af Britta Nielsens kolleger skal vidne.
Det samme skal en overordnet i Socialstyrelsen.
Næste retsmøde i sagen er i morgen.
Men lige nu er det også uvist, om det overhovedet kan afholdes.
For det første er det uvist, om Britta Nielsen deltager, og for det andet skal en juridisk diskussion om en paragraf i straffeloven og nogle dokumenter på plads, før retssagen kan komme videre.
Britta Nielsens forsvarer mangler nemlig et dokument vedrørende den udleveringsaftale, der blev lavet, da den 65-årige tiltalte blev anholdt i Sydafrika og sat på et fly til Danmark.
Nima Nabipour mener, at dokumentet og udleveringsaftalen har stor relevans for sagen og for Britta Nielsen.
FacebookTwitterKopier linkEmner:Retsvæsen|Socialstyrelsen|Kriminalitet|Sydafrika|Britta Troelsgaard Nielsen (embedsmand)




https://www.dr.dk/nyheder/regionale/nordjylland/professor-overrasket-over-holdning-til-muslimske-indvandrere-hvor-dybt

NordjyllandProfessor overrasket over holdning til muslimske indvandrere: 'Hvor dybt mener folk det her?
'Op mod hver fjerde vil sende muslimske indvandrere ud af landet, viser undersøgelse.
En undersøgelse lavet af Mandag Morgen stiller spørgsmålstegn ved vælgernes holdning til muslimske indvandreres ret til at være her i landet.
Af Klaus Videbæk og Niels Krogh Søndergaard24.
okt.
2019 kl.
17.
42Læs opResultaterne af en undersøgelse lavet af Ugebrevet Mandag Morgen er de seneste dage blevet diskuteret flittigt på de sociale medier.
I undersøgelsen, der handler om danskernes bekymring for indvandring, svarer 28 procent af de adspurgte, at de er helt eller delvist enige i, at muslimske indvandrere bør sendes ud af landet.
Dermed læner de sig tæt op ad holdninger hos kontroversielle politikere som Rasmus Paludan fra Stram Kurs.
Om undersøgelsenI en undersøgelse lavet af Mandag Morgen i samarbejde med Jørgen Goul Andersen og YouGov erklærer 17,1 procent sig helt enige og 10,9 procent sig delvist enige i, at 'muslimske indvandrere bør sendes ud af landet'.
Det svarer til godt hver fjerde af de adspurgte.
Derudover erklærer 32 procent sig helt uenige i udsagnet, mens 13,3 procent fortæller, at de er delvist uenige.
Endeligt svarer 26,7 procent hverken/eller og ved ikke.
5.
900 vælgere har svaret på rundspørgen, der også viser, at færre ønsker nye vidtgående stramninger af udlændingepolitikken.
Kilde: Mandag MorgenDet er opsigtsvækkende, mener flere debattører og også professor ved Aalborg Universitet Jørgen Goul Andersen, der har været med til at lave målingen i samarbejde med Mandag Morgen.
- Jeg blev noget overrasket, for det var egentlig et spørgsmål designet til at se, hvor meget forskel der nu var mellem de folk, der stemte på Stram Kurs, Nye Borgerlige og Dansk Folkeparti, og så viste det sig pludselig, at det var en langt større del af befolkningen, der erklærede sig enige i det.
- Og det er jo egentlig så langt ude, at det er lige på kanten af religionsfriheden og så videre.
Så jeg blev noget overrasket.
Det må jeg nok sige, fortsætter han.
Ikke konsekvent holdningMere præcist erklærer 17,1 procent sig helt enige i, at muslimske indvandrere bør sendes ud af landet, mens 10,9 procent erklærer sig delvist enige.
Spørgsmålet er, hvad man skal lægge i resultaterne.
- Det er så det næste.
For hvor dybt mener folk det her?
spørger Jørgen Goul Andersen og giver sin egen vurdering:- Ved dem, der svarer helt enig - der kan vi også se på de andre svar, de giver, at de har meget negative og vidtgående holdninger de fleste af dem.
Men de, der er delvist enige, er faktisk mere moderate, og det er ikke engang halvdelen af dem, der ønsker stramninger af udlændingepolitikken, så måske er der et eller andet, der er løbet lidt af med dem, siger han.
Debat og religion spiller en rolleHvis man også skal give et bud på, hvorfor de adspurgte svarer, som de gør, så kan det hænge sammen med den ophedede debat omkring hjemsendelse af flygtninge, som der har været på det seneste, mener Jørgen Goul Andersen.
Det kan måske afspejle, at debatten har være lidt skinger til tider.
Jørgen Goul Andersen, professor, Aalborg Universitet- Det kan måske afspejle, at debatten har være lidt skinger til tider, og så har der måske ud af alt det udkrystalliseret sig et negativt billede af islam.
Derudover har vi det generelt svært med religion, hvis det kommer til at fylde for meget, lyder det fra professoren.
- Danskerne har det ikke så godt med religion i det hele taget, hvis den skal tages for alvorligt.
Heller ikke Kristendemokraterne kunne, selvom de fik en meget charmerende formand, trænge igennem muren (og få stemmer nok til at komme i Folketinget, red.
), siger han.
Ifrah tager gerne dialogenEn af dem, det hele handler om, er Ifrah Abdi Ali fra Aalborg.
Hun er muslim og har boet i Danmark i 25 år.
Hun er ikke overrasket over undersøgelsens resultat.
- Det kommer ikke rigtig bag på mig, når hver fjerde (tidligere, red.
) har stemt på Dansk Folkeparti, fortæller hun.
Til hverdag mærker hun ikke, at en betragtelig del af danskerne tilsyneladende gerne vil sende hende og andre muslimer ud af landet.
Det er mest i forbindelse med valgene, siger hun.
Ifrah Abdi Ali arbejder til daglig som socialrådgiver.
(© PRIVATFOTO)Derfor mener Ifrah Abdi Ali, at resultatet kan hænge sammen med politikernes måde at omtale muslimer på.
- Jo mere man gør os til nogen, der vil ødelægge landet, jo flere stemmer får de, siger Ifrah Abdi Ali, der i øvrigt hilser undersøgelsen velkommen og også gerne tager debatten i forhold til, om hun har ret til at være her i landet eller ej.
- Jeg er flygtet én gang, jeg gider ikke flygte igen.
Så jeg prøver at komme i dialog med de mennesker, jeg møder, og at tage snakken der, hvor jeg kan.
Problemet bliver jo ikke mindre, det bliver bare større, siger hun.
DF: Ikke alle skal sendes hjemHeller ikke nordjysk medlem af regionsrådet for Dansk Folkeparti Erik Høgh Sørensen er overrasket over resultatet.
- Det svarer meget godt til de holdninger, jeg møder.
Nemlig at folk er dødtrætte af islam og i nogle tilfælde klynkende indvandrere, som ikke rigtig vil bidrage, men kræver mere og mere, siger han.
Selvfølgelig skal velintegrerede indvandrere ikke gå og frygte for, at de bliver sendt hjem.
Erik Høgh Sørensen (DF), Region NordjyllandErik Høgh Sørensen mener dog ikke personligt, at alle muslimer skal sendes ud af landet.
- Selvfølgelig skal velintegrerede indvandrere ikke gå og frygte for, at de bliver sendt hjem.
Vi skal først og fremmest have sendt de grove kriminelle hjem med deres familier.
For det er jo egentlig dem, der skaber problemerne.
Hverdagen kan give et andet svarJørgen Goul Andersen tvivler da også på, at alle de personer, der har erklæret sig enige i, at muslimske indvandrere skal sendes ud af landet, faktisk er villige til at sende alle muslimer ud.
- Hvis man spørger dem, hvordan de har det med de muslimer, de møder i dagligdagen, så er svaret givetvis noget helt andet, siger han.
Jørgen Goul Andersen mener desuden, at målingen giver anledning til at undersøge holdningen til muslimske indvandrere endnu mere.
I et interview med Mandag Morgen giver han svar på de mere tekniske dele af undersøgelsen og de spørgsmål, der er stillet.
FacebookTwitterKopier linkEmner:Dansk Folkeparti|Ugebrevet Mandag Morgen|Befolkning|Jylland|Rasmus Paludan (advokat)




https://www.dr.dk/sporten/cykling/dansk-cykelchef-stopper-i-det-nye-aar

CyklingDansk cykelchef stopper i det nye årJens-Erik Majlund, direktør i Danmarks Cykle Union, stopper 31.
januar.
Afløseren er endnu ikke fundet.
Jens-Erik Majlund stopper som direktør for DCU.
24.
okt.
2019 kl.
14.
23Læs opDanmarks Cykle Union (DCU) skal inden så længe have en ny direktør.
Jens-Erik Majlund, der siden januar 2017 har været at finde på ledelsesgangen i DCU, stopper nemlig 31.
januar 2020.
Det skriver DCU i en pressemeddelelse.
Majlund stopper for at blive en del af ledelsen i Agria Dyreforsikring.
- Vi er dybt taknemmelige for den indsats, Jens-Erik har leveret siden begyndelsen af 2017.
Han har været med til at skrive et enestående positivt kapitel i DCU's historie, siger DCU-formand Henrik Jess Jensen i pressemeddelelsen.
Glad for oplevelserneHovedpersonen selv har da også kun gode ting at sige om tiden hos DCU.
- Det har været fantastisk at være en del af dansk cykelsport - ikke kun på det elitesportslige plan, men også i de mange klubber rundt om i landet, siger Jens-Erik Majlund.
Læs også:Danmarks Cykle Union ansætter elitechef- Jeg har oplevet en helt utrolig arbejdsindsats og glæde hos de mange frivillige, og det, at medlemmerne og bestyrelsen har stået sammen for at bringe DCU tilbage på rette vej, er noget, alle skal være stolte af.
DCU's bestyrelse vil nu indlede jagten på Jens-Erik Majlunds efterfølger, lyder det.
/ritzau/FacebookTwitterKopier link




https://www.dr.dk/nyheder/udland/francos-store-flyttedag-afdoed-diktator-flyttet-fra-heltegrav-44-aar-efter-sin-doed

UdlandFrancos store flyttedag: Afdød diktator flyttet fra heltegrav 44 år efter sin dødEfter flere års stridigheder er den afdøde diktator Fransisco Franco i dag blevet flyttet til en civil kirkegård.
Slægtninge til den afdøde diktator Fransisco Franco bærer hans kiste fra mausloæet, hvor han har ligget de siden sin død for 44 år siden, til en rustvogn tidligere i dag.
Af Maya Nissen24.
okt.
2019 kl.
15.
37Læs opSpaniens afdøde diktator Francisco Francos jordiske rester er netop nu ved at blive flyttet fra De Faldnes Dal 50 kilometer vest for hovedstaden Madrid.
Franco har siden sin død i 1975 været begravet i et mausolæum i De Faldnes Dal, hvor mange af ofrene for den spanske borgerkrig også ligger begravet.
Hvem var Franco?
General Franco herskede over Spanien i 36 år og ledte den fascistiske Falangen-milits i den spanske borgerkrig.
Borgerkrigen kostede mellem 1936-39 flere hundredtusinder mennesker livet.
Præcis hvor mange, der døde, vides ikke.
Efter borgerkrigen sluttede i 1939, blev det almindeligt med tvangsarbejde, fængslinger og henrettelser af Francos politiske modstandere.
De senere år er det kommet frem, at Francos regime i storstilet omfang stjal børn fra spanske familier gennem årtier.
I alt 3.
000 sager om ulovlige spædbørnsadoptioner er kommet frem, men en undersøgelsesdommer nåede i 2008 frem til, at der kan være 30.
000 tilfælde.
Franco bevarede magten frem til sin død i 1975, hvorefter Spanien fik sin nuværende forfatning.
Flere hundredtusinde mennesker mistede livet i borgerkrigen fra 1936 til 1939.
Den spanske regering har længe ønsket at flytte Francos grav.
Oprindeligt skulle det være sket 10.
juni, men Francos familie appellerede flytningen til højesteret, der i sidste måned besluttede at afvise familiens ønske:- Det er en stor sejr for demokratiet.
Vi lukker nu endeligt et mørkt kapitel i vores historie, sagde Spaniens premierminister, Pedro Sanchez, efter højesterets afgørelse.
Læs også:44 år efter sin død: Nu bliver Francos grav flyttetEfter at være blevet båret ud af det ekstravagante mausolæum, hvor Franco blev stedt til hvile for 44 år siden, blev hans kiste kørt til en helikopter, som fløj kisten til en kirkegård nær Madrid, hvor diktatoren skal ligge fremover.
På kirkegården ligger også Francos hustru, Carmen Polo, begravet.
Da helikopteren ankom, blev den mødt af omkring 500 Franco-støtter, der råbte hyldester til den afdøde diktator og fornærmelser til den siddende, socialistiske premierminister, Pedro Sanchez.
Generalsekretær fra premierministerens kontor, Felix Bolanos (t.
v.
), Spaniens justitsminister, Dolores Delgado (i midten) og præsidentens undersekretær, Antonio Hidalgi Lopez (t.
h.
) var regeringens repræsentanter ved flytningen af Franco fra De Faldnes Dal i dag.
 Kisten blev båret ud efter en omstændig proces med at fjerne den tonstunge sten, der var sat i indgangen til diktatorens gravkammer.
 Det er slægtninge til den afdøde diktator, der bærer kisten ud af det prægtige mausolæum, hvor han blev stedt til hvile for 44 år siden.
 Den afdøde diktators kiste blev først båret til en rustvogn, som kørte den til en helikopter kort derfra.
 Kistebærerne placerer kisten i den helikopter, som skal flyve Fransisco Francos jordiske rester til Mingorrrubio kirkegården.
(Foto: J.
J.
GUILLEN / POOL © Scanpix) Helikopteren letter fra De Faldnes Dal.
 Den spanske militærhelikopter, som er typen Super Puma, forlader De Faldnes Dal mausolæet og sætter kursen mod den kirkegård, cirka 20 kilometer væk, hvor den afdøde diktator skal tilbringe resten af evigheden.
 Nysgerrige spaniere på plads på en bakketop i nærheden af De Faldnes Dal.
 Også demonstranter var på plads - her ses Franco-støtter med et banner med ordene 'estado dictatorial' - diktaturstat - udenfor de Faldnes Dal tidligere i dag.
1 / 9Generalsekretær fra premierministerens kontor, Felix Bolanos (t.
v.
), Spaniens justitsminister, Dolores Delgado (i midten) og præsidentens undersekretær, Antonio Hidalgi Lopez (t.
h.
) var regeringens repræsentanter ved flytningen af Franco fra De Faldnes Dal i dag.
1 / 9Kisten blev båret ud efter en omstændig proces med at fjerne den tonstunge sten, der var sat i indgangen til diktatorens gravkammer.
2 / 9Det er slægtninge til den afdøde diktator, der bærer kisten ud af det prægtige mausolæum, hvor han blev stedt til hvile for 44 år siden.
3 / 9Den afdøde diktators kiste blev først båret til en rustvogn, som kørte den til en helikopter kort derfra.
4 / 9Kistebærerne placerer kisten i den helikopter, som skal flyve Fransisco Francos jordiske rester til Mingorrrubio kirkegården.
(Foto: J.
J.
GUILLEN / POOL © Scanpix)5 / 9Helikopteren letter fra De Faldnes Dal.
6 / 9Den spanske militærhelikopter, som er typen Super Puma, forlader De Faldnes Dal mausolæet og sætter kursen mod den kirkegård, cirka 20 kilometer væk, hvor den afdøde diktator skal tilbringe resten af evigheden.
7 / 9Nysgerrige spaniere på plads på en bakketop i nærheden af De Faldnes Dal.
8 / 9Også demonstranter var på plads - her ses Franco-støtter med et banner med ordene 'estado dictatorial' - diktaturstat - udenfor de Faldnes Dal tidligere i dag.
9 / 9Selvom flytningen nu er ført ud i livet, er den noget, der stadig deler den spanske befolkning.
Det fortæller DR’s Europa-korrespondent, Anna Gaarslev.
- Der er selvfølgelig dem, der siger "herregud, kan det ikke være ligegyldigt, hvor en afdød diktator ligger.
" Men der er også dem, der er voldsomt krænkede over det, der sker i dag.
- Så er der dem, der siger, at det ikke hører hjemme i et moderne demokrati, at en diktator, der har hundredtusindvis af liv på samvittigheden, er begravet som en helt, siger hun.
Her kan du se helikopteren forlade De Faldnes Dal:FacebookTwitterKopier linkEmner:Pedro Sánchez (politiker)|Spanien|Madrid|Højesteret|Francisco Franco (politiker)




https://www.dr.dk/nyheder/indland/fortsat-mange-trafikdraebte-unge-maend-deres-hjerner-er-sat-anderledes-sammen

IndlandFortsat for mange trafikdræbte unge mænd: Deres hjerner er sat anderledes sammenUnge mænd har simpelthen en lavere erkendelse af dødsrisikoen ved at køre bil, lyder det fra Vejdirektoratet.
Modelfoto.
Unge mænd har simpelthen en lavere erkendelse af dødsrisikoen ved at køre bil, lyder det fra Vejdirektoratet.
Af Jakob Lyders Tarpgaard24.
okt.
2019 kl.
19.
30Læs opEgentlig er Marianne Foldberg Steffensen glad.
Som chef for trafiksikkerhed i Vejdirektoratet kan hun på ulykkesstatistikken for 2018 se, at antallet af trafikdræbte i alderen 18-24 år er det laveste i over 10 år.
Sidste år blev 17 i den aldersgruppe dræbt i trafikken.
- Det er sådan set en kurve, der er knækket, siger hun.
Alligevel vil hun gerne tale videre om de 18-24-årige.
Og ikke mindst mændene.
For på trods af det faldende drabstal, er unge trafikanter fortsat overrepræsenteret i ulykkesstatistikken.
Læs også:Store forskelle i trafiksikkerheden: På Fyn kæmper de med spiritus, mens cyklisterne lever livet farligt i KøbenhavnUnge mænd er mere risikovilligeUnge og især unge mænd har en anden opfattelse af deres risikovillighed og deres udødelighed.
Marianne Foldberg Steffensen, VejdirektoratetI årsrapporten står der, at "der var en overvægt af tilskadekomne i alderen fra 15 til 24 år, som udgjorde 22 procent af det samlede antal dræbte og tilskadekomne i 2018.
Også i forhold til befolkningsandelen var antallet af unge, der blev dræbt eller kom til skade i trafikken, højt.
"- Unge og især unge mænd har en anden opfattelse af deres risikovillighed og deres udødelighed, som gør, at de tager flere chancer, og de kører for hurtigt.
Og det er et fokuspunkt, der er værd at tage alvorligt i trafiksikkerhedsarbejdet, siger Marianne Foldberg Steffensen.
Uddannelsesniveau ses i statistikkenNår det kommer til ulykkesstatistik og kønsforskelle, ved Vejdirektoratet ret meget.
I 2016 udkom undersøgelsen "Kønsforskelle i trafikulykker", hvor man blandt andet kan se, at uddannelsesniveau kan ses direkte i ulykkesstatistikken.
- Statistikken viser tydeligt uddannelsesvalget eller manglende valg af uddannelse i forhold til sandsynligheden for at havne i ulykkesstatistikken, siger Marianne Foldberg Steffensen.
De unge mænd er bare sat sammen på en anden måde rent hjernemæssigt.
Marianne Foldberg Steffensen, VejdirektoratetKigger man i statistikken, ser man, at mænd med grundskolen, et svendebrev eller en kort videregående uddannelse som den højeste uddannelse i langt højere grad er involveret i trafikulykker end for eksempel mænd med en studentereksamen eller en lang videregående uddannelse.
- De unge mænd er bare sat sammen på en anden måde rent hjernemæssigt.
Det her med, at man kan dø af det, er sværere for dem at tro på end for en mand på 45 år, siger Marianne Foldberg Steffensen.
Trafikkampagner og meget mereNår det kommer til en løsning på at få unge og især unge mænd til ikke længere at være overrepræsenteret i ulykkesstatistikken, er der ikke en enkel snuptagsløsning, siger Marianne Foldberg Steffensen.
- Udfordringen er, at de personer, der kører chancebetonet, også generelt ser stort på andre regler i samfundet.
Så selvfølgelig skal de rammes med trafikkampagner, og der kan vi nå rigtigt langt.
Men der er sådan en allround-indsats, som skal løftes mod den gruppe af mennesker, der ikke føler, at regler har noget med dem at gøre, afslutter hun.
FacebookTwitterKopier linkEmner:Vejdirektoratet|Ulykker|Uddannelse|Vejtrafik|Trafik




https://www.dr.dk/nyheder/vejret/blaesende-start-paa-weekenden-vindstoed-af-stormstyrke-paa-vej

VejretBlæsende start på weekenden: Vindstød af stormstyrke på vejNatten til lørdag passerer et lavtryk, som kan føre kraftige vindstød med sig.
Vinden forventes at give en stormende kuling med vindstød af stormstyrke.
Af Nina Bendixen24.
okt.
2019 kl.
15.
56Læs opHold på hat og andre løsdele, for i weekenden viser efteråret muskler.
Det gør den med mulige vindstød af stormstyrke ved den jyske vestkyst natten mellem fredag og lørdag.
Det skriver DMI.
dk i en risikomelding her til eftermiddag.
Natten til lørdag kan der komme vindstød af stormstyrke i Vest- og Nordjylland.
(© (c) DR)Efteråret er blæsevejrets årstid, så det er ikke overraskende.
Typisk ligger Danmark i efterårssæsonen som smørklat mellem varm og kold luft og vil derfor oftere rammes af blæsten mellem trykkene.
Og det er også tilfældet op til weekenden.
Lørdagens hurtigløberLavtrykket er det, vi kalder en "hurtigløber", så blæsevejret vil ikke dvæle ved os hele weekenden.
Men i tidsrummet mellem klokken 23 fredag aften og klokken 5 lørdag morgen kan man ved Vestkysten nå op på hård kuling fra sydvest med vindstød af stormstyrke.
Læs også:Kraftigt blæsevejr på vej mod DanmarkDet er stadig usikkert, præcis hvor kraftigt lavtrykket bliver, og hvilken bane det tager.
Det mest sandsynlige er, at Danmark slipper med kraftig blæst, men tingene skal kun ændre sig lidt, førend vi har en storm.
Du kan følge vejrets udvikling på DMI.
dk.
FacebookTwitterKopier linkEmner:Vejret|Danmarks Meteorologiske Institut|Jylland




https://www.dr.dk/nyheder/kultur/film/jennifer-lopez-springer-ud-som-luksus-stripper-i-ny-film-en-strittende-og

FilmlandSe temaAf Filmanmelder og vært på FilmlandPer Juul CarlsenFilm og serierJennifer Lopez springer ud som luksus-stripper i ny film: 'En strittende og stikkende oplevelse''Hustlers' er kvindernes film - og giver et forfriskende tidsbillede af USA, mener anmelder.
Jennifer Lopez (th.
), der ikke ligefrem er en darling blandt filmanmeldere, får nu masser af ros for sin hovedrolle i 'Hustlers' - også fra Per Juul Carlsen.
(© SF film)24.
okt.
2019 kl.
15.
03Læs op- Hele USA er en stripklub.
Nogle danser, andre betaler for at se på det, konkluderer Ramona, en luksusstripper, til sidst.
Det billede på De forenede Stater giver god mening, når man har set 'Hustlers' og hørt den mere eller mindre sandfærdige beretning om en håndfuld strippere, der snørede penge ud af Wall Streets spekulanter.
'Hustlers'Instruktør: Lorene ScafariaMedvirkende: Jennifer Lopez, Constance Wu, Cardi BPremiere: 24.
oktoberOg få situationer indrammer USA så rent som scenen, hvor Jennifer Lopez, iklædt så godt som ingenting, vrider sin sagnomspundne, velformede bagdel, mens hun bader begærligt i den regn af pengesedler, som en hujende hob af jakkesætklædte mænd kaster ind over hende.
Man kan selvfølgelig også illustrere USA på andre måder, med smilende millionærer ved en pool med udsigt over Los Angeles eller med fattige mennesker i en trailerpark et sted i midtvesten.
Men scenen med Lopez, dollarsedlerne og den struttende røv tegner et klart billede af et USA styret af penge, lyst, begær, magt, frås, grådighed og sex.
'Love Don't Cost A Thing', sang Jennifer Lopez i 00'erne.
I sin nye film, 'Hustlers', vælter hun sig til gengæld i penge.
Med en veltrænet og modelleret krop, der ser ud som om, den knap har rundet de 30, ligner 50-årige Lopez en amerikansk drøm om evig ungdom.
Det er intet, der ikke kan købes for penge og intet, der ikke vil købes for penge.
Sopranos møder Sex and the CityDet er den slags øjebliksbilleder af USA, instruktøren Martin Scorsese har skabt så uforglemmeligt i film som 'Taxi Driver', 'Casino', 'King of Comedy' og 'The Wolf of Wall Street'.
Nu er det bare nye tider.
Kvindernes historier er ved at erobre deres plads i amerikansk film.
Og instruktøren bag 'Hustlers' hedder ikke Martin Scorsese, men Lorene Scafaria.
Hun har snuppet en artikel fra New York Magazine og omsat den til en fortælling om de kvinder, der har smidt klunset i baggrunden af tonsvis af amerikanske film om mænd.
Resultatet er landet et sted midt mellem gangster-eposet 'The Sopranos' og venindeserien 'Sex and the City'.
Læs også:Eks-stripper truer med at sagsøge ny Jennifer Lopez-film: 'Hun arbejder ikke gratis, hvorfor skal jeg?
'Til tider er 'Hustlers' en fortættet thriller om kvinder, der lokker penge ud af lyssky mænd, til andre tider er det en festglad venindefilm, som svælger i at finde fællesskaber og powershoppe for de penge, der er franarret succesdrengene på børsen.
'Hustlers' er klart bedst, når den er en gangsterfilm – ikke fordi der nødvendigvis er noget i vejen med, at veninder køber pelse, smykker og tasker for surt franarrede penge, men 'Hustlers' har en tendens til at gå i stå i de scener.
Og så underminerer powerindkøbene det, der fungerer som undskyldning for, at stripperne overtræder loven; at de franarrer børsmæglerne de penge, som de slap ustraffet fra at stjæle op til finanskrisen i 2008.
Jennifer Lopez sammen med Constance Wu (tv.
).
Constance Wu har medvirket i serier som 'Fresh Off the Boat' og 'Eastsiders' og var tidligere i år nomineret til en Golden Globe for sin hovedrolle i sidste års hitfilm 'Crazy Rich Asians'.
(© Motion Picture Artwork © 2019 STX Financing)- De betaler deres blowjobs med penge fra brandmændenes pensionsfond, som Jennifer Lopez' Ramona så poetisk udtrykker det.
Siden hen køber Ramona, Destiny, Elizabeth og Mercedes tasker for brandmændenes penge, kan man sige.
.
.
Det er til gengæld også en af de få slagsider i en film, som har stort held med at vende 100 års amerikanske filmtankegang på hovedet.
Det er så afgjort kvindernes film.
Et forfriskende tidsbillede på USAScafaria ser ikke nogen grund til at nedgøre hvervet som stripper.
Tværtimod.
Hun glorificerer det heller ikke, men viser stor respekt, især i en scene, hvor Lopez' erfarne Ramona underviser Constance Wus Destiny i de forskellige teknikker på stripperstangen.
Det fremstår ikke som en kvinde, der viser, hvordan man sælger sin krop, men som en smuk og atletisk kvinde, der viser sin styrke – og når man så tilmed bruger det talent til at narre penge fra dumme svin, hvem kan så klage?
Det er der sikkert mange, der kan.
Uanset at 'Hustlers' er en politisk korrekt film, der aer tidsånden i amerikansk film med hårene, er det også en strittende og stikkende størrelse.
Heldigvis.
Dens heltinder vil måske nok bare have smør på brødet og penge nok til at tage sig af børn og bedstemødre, men de bryder også loven, de ødsler med andres penge og udsætter deres ofre for livsfare.
Hvad skal man stille op med det som tilskuer?
Tjoh, det er også tidsbillede på USA.
Og et forfriskende et.
Læs også:Dansk komedie rammer plet med en type, vi alle kender: 'Det er edderpineme hyleskægt!
'FacebookTwitterKopier linkEmner:Jennifer Lopez (musiker)|Martin Scorsese (filminstruktør)|USA|Socialdemokraterne|Los Angeles




https://www.dr.dk/nyheder/udland/doede-i-lastbil-i-england-var-kinesere

UdlandDøde i lastbil i England var kineserePolitiet fortsætter med at afhøre chaufføren, som er mistænkt for drab.
Politiet kører lastbilen væk fra det industriområde, hvor de 39 lig blev fundet.
Af Jakob Busk Olsen24.
okt.
2019 kl.
12.
53Læs opDe 39 personer, som natten til onsdag blev fundet døde i en lastbilcontainer i England, var alle kinesere.
Det oplyser britisk politi, skriver Reuters.
Lastbilens 25-årige nordirske chauffør er anholdt i sagen og bliver afhørt af politiet, som har sigtet ham for drab.
Containeren havde kun været kort tid i Storbritannien.
Containeren var ankommet til Purfleet nær London fra den belgiske by Zeebrugge samme nat, da de 39 personer blev fundet døde.
De omkomne er 31 mænd og otte kvinder.
Belgien går ind i sagenPolitiet i Nordirland har ransaget to adresser i Nordirland, som kan kobles til den 25-årige chauffør.
Det britiske svar på Rigspolitiet bistår med efterforskningen, skriver BBC.
Myndighederne i Belgien, hvor containeren kom fra, har også indledt en efterforskning.
De foreløbige oplysninger viser, at containeren ankom til Zeebrugge klokken 14:29 tirsdag, oplyser den belgiske statsanklager ifølge The Guardian.
Sagen fra Essex er ifølge The Guardian den værste af sin slags siden år 2000, da 58 kinesere blev fundet i en container i havnebyen Dover.
FacebookTwitterKopier linkEmner:Belgien|Nordirland|Storbritannien|The Guardian|BBC




https://www.dr.dk/nyheder/indland/britta-nielsen-fik-det-daarligt-under-retsmoede-koert-vaek-med-ambulance

Millionsvindel i SocialstyrelsenSe temaIndlandBritta Nielsen fik det dårligt under retsmøde:  Kørt væk med ambulance Den svindeltiltalte Britta Nielsen er kørt væk uden udrykning.
Af Emil Søndergård Ingvorsen og Christian Nordkap (interview)24.
okt.
2019 kl.
13.
17 | opdateret 24.
okt.
2019 kl.
13.
52Læs opDen svindeltiltalte Britta Nielsen fik det i dag dårligt under den første retsdag i sagen mod hende, og retsmødet blev afbrudt.
Der blev tilkaldt en ambulance via 112, og den blev kørt væk med Britta Nielsen uden udrykning.
Britta Nielsen blev dårlig, fem minutter efter sagen var blevet genoptaget efter frokostpausen, og mens anklageren var i gang med at præsentere en række fiktive tilskudssager.
Herefter blev der anmodet om en pause, hvilket i første omgang lød på ti minutter.
Den svindeltiltalte blev efterfølgende ført ud af retssalen.
Hun kunne selv gå ud, men måtte støtte sig op af en medarbejder fra Kriminalforsorgen.
Læs også:Britta Nielsen erkender en række anklager om millionsvindelKlokken 13.
50 blev tilhørerne blevet bedt om at gå tilbage til retssalen.
Hverken Britta Nielsen eller hendes søn var til stede.
Knap ti minutter senere fortsatte retsmødet.
Det sker efter aftale med anklagerne og forsvareren, oplyser retsformand Vivi Sønderskov Møller til Ritzau.
Retsformanden fortalte ikke yderligere om Britta Nielsens tilstand.
Hendes advokat, Nima Nabipour, forklarede forinden, at Britta Nielsen tidligere har haft hjerteproblemer, mens hun har været varetægtsfængslet.
Hjerteproblemerne har ført til, at hun har været indlagt.
Vidne: Hun virkede roligPeter Hoffmann, der har overværet retsmødet i dag, så Britta Nielsen få det dårligt.
Det skete kort efter frokostpausen og kom som en overraskelse, fortæller han.
- Hun virkede rolig og klar, men lige pludselig oplevede vi, at en af fængselsbetjentene blev tilkaldt, og så får vi at vide, at hun har fået et ildebefindende og bliver hjulpet ud af retssalen, siger han.
- Kort efter fik vi at vide, at vi skulle forlade retssalen.
Det virkede temmelig dramatisk.
Det må man sige, fortæller Peter Hoffmann.
Hør ham fortælle om situationen herFacebookTwitterKopier linkEmner:Retsvæsen|Kriminalforsorgen|Økonomisk kriminalitet|Sygdomme og lidelser|Britta Troelsgaard Nielsen (embedsmand)




https://www.dr.dk/nyheder/regionale/bornholm/efter-kritik-verdens-stoerste-hurtigfaerge-til-bornholm

BornholmEfter kritik: Verdens største hurtigfærge til BornholmBornholm får en ny hurtigfærge, som indsættes i løbet af foråret 2022.
Hurtigfærgen Express 1, der sejler mellem Rønne og Ystad, skal erstattes af verdens største hurtigfærge i fremtiden.
Det sker efter kritik af komforten ombord på de to hurtigfærger, der betjener bornholmerruten.
Morten Søgård Volff24.
okt.
2019 kl.
11.
07Læs opBornholm får en ny hurtigfærge, som indsættes i løbet af foråret 2022.
Den nye hurtigfærge bliver den hurtigste færge i verden med størst kapacitet til biler og passagerer.
Det kom frem på et pressemøde i dag i Transportministeriet.
Den nye færge kommer i kølvandet af en stor kritik af de nuværende hurtigfærger, som i dag fragter passager til og fra Bornholm.
Kritik, som især rettes mod færgernes sødygtighed, der efterlader passagerne med søsyge ved høj bølgegang.
Den nye færge får to passagerdæk med plads til 1.
600 passagerer, og vogndækket kan rumme op til 450 biler.
Hermed øges færgekapaciteten med cirka 14 procent, hvilket løser nogle af de kapacitetsproblemer, Bornholm har oplevet den seneste højsæson.
Læs også:Minister: Hurtigfærger til Bornholm skal udstyres med søsyge-stabilisator- Den nye færge vil være en miljømæssig forbedring, og den vil være bedre end Express 1 (den nuværende hurtigfærge mellem Rønne og Ystad, red.
) på komfort og en bedre manøvredygtighed i havnebassinerne, siger transportminister Benny Engelbrecht (S).
Bornholmslinjens hurtigfærger mellem Bornholm og Sverige har været kritiseret af blandt andet øens borgmester Winni Grosbøll (S) for at vippe for meget, når de sejler over Østersøen.
Hun har sammen med øens to folketingsmedlemmer - Peter Juel Jensen fra Venstre og nuværende miljøminister Lea Wermelin (S) rejst kritikken i blandt andet Bornholms Trafikkontaktråd.
- Jeg er rigtig, rigtig glad, fordi vi har en kæmpe udfordring med komforten med den nuværende sejlads, vi vil rigtig gerne give bornholmerne og øens gæster en god oplevelse, når de sejler, siger borgmesteren.
En mere komfortabel færgeI starten af sidste måned kom rådgivningsvirksomheden Force Technology med resultatet af en undersøgelse om komforten ombord på Bornholmslinjens hurtigfærger.
Her fremgik det, at installationen af en såkaldt t-foil stabilisator ville reducere kvalme og andre ubehag under overfarten med 20 til 30 procent.
Under dagens pressemøde i Transportministeriet lovede Molslinjen, som driver Bornholmslinjen, at der vil blive monteret en t-foil på en af de to hurtigfærger, der sejler fra og til Bornholm.
Og den nye færge kommer heller ikke til at gå ned på stabilisatorer, lyder meldingen fra Molslinjens øverste chef.
- Det er et noget længere og noget bredere skib, som er monteret med to stabilisatorer.
Det betyder, at vi markant løfter komforten i forhold til nogle af de skibe, som tidligere har betjent færgeruten til Bornholm, siger Molslinjens direktør, Carsten Jensen.
Molslinjen og Transportministeriet meldte også ud i dag, at færgekontrakten mellem staten og rederiet forlænges med to år, så kontrakten udløber i 2030.
FacebookTwitterKopier linkEmner:Benny Engelbrecht (politiker)|Bornholm|Lea Wermelin (politiker)|Molslinjen|Rederier




https://www.dr.dk/nyheder/kultur/boeger/band-loes-helvede-du-faar-det-bedre-af-det-mener-forfatter

BøgerBand løs, for helvede!
Du får det bedre af det, mener forfatterForfatterne bag ny bog vil gøre op med bandeords-hysteri.
- Vi skal ikke være så bange for bandeord, og vi skal holde op med at blande os i, om andre bander, mener forfatterne bag bogen 'Den store bandebog'.
(© Grafik: Oliver Zeppo/DR)Af Christian Mejdahl24.
okt.
2019 kl.
13.
00Læs opFuck, fandeme, for pokker.
Der er røvmange måder at bande på.
Og selvom det oftest er pisseupassende at benytte sig af alverdens bandeord, så mener forfatterne til en ny bog, at vi ikke skal være så skidebange for at svovle noget mere.
Nanna Kalinka Bjerke er til daglig kommunikationsrådgiver i sit eget firma.
Hun har tidligere været radiovært på Radio24syv og bestyrelsesmedlem i DR.
Nanna Kalinka Bjerke står sammen med Lars Thorstensen bag 'Den store bandebog', der udkommer i dag, torsdag, og hun mener, at der kan være noget kraftfuldt over at sværge på livet løs.
- Vi skal ikke være så bange for bandeord, og vi skal holde op med at blande os i, om andre bander.
Det gør hverken folk til dårligere eller mere ubegavede mennesker, hvis de bander.
Bandeord tilbyder os et ekstra krydderi i sproget, som gør det mere varieret og blomstrende.
- Så vil nogen sige, at det er fordi, vi mangler andre ord, og det er måske også rigtigt.
Men i mangel af bedre giver bandeord os en mulighed for at præcisere sproget, hvis vi vil understrege, hvor glade, forskrækkede, vrede eller lignende vi er, siger Nanna Kalinka Bjerke.
Danskernes yndlingsbandeordSgu 50%Fanden 30%Fuck 27%Pis 18%Shit 18%Lort 14%Helvede 13%Pokker 12%Skid 10%Satan 10%1009 repræsentativt udvalgte danskere kunne markere op til tre bandeord, de bruger hyppigt.
Kilde: YouGov for SøndagsavisenSammen med sin medforfatter slår hun også et slag for de fysiologiske fordele, der faktisk er ved at bande godt og grundigt igennem.
- I det øjeblik, man kan komme af med og udtrykke store følelser gennem sproget, får man det bedre.
Hvis du siger "dit fucking røvhul" i vrede, er du mindre tilbøjelig til at slå den person, du råber efter, fordi du får en forløsning for din vrede gennem bandeordene, siger hun.
Ifølge Nanna Kalinka Bjerke er der heller ingen bandeord, der er for grove.
Men hun understreger, det er vigtigt, at man i den forbindelse kender forskel på bandeord og skældsord.
- Bandeord er i grunden ikke særligt alvorlige.
Noget kan være 'fucking nederen' eller 'fandens godt'.
Men skældsord er noget helt andet og meget mere personligt rettede.
'Curlingforældre', 'luder' og 'perker' er eksempler på skældsord, fordi de jo ikke positivt ment, siger hun.
Sprogforsker: Du kan godt bande for megetNanna Kalinka Bjerkes opfordring til at begynde at bande noget mere giver umiddelbart god mening.
I hvert fald hvis man spørger sprogforsker Michael Ejstrup.
Ifølge ham tjener bandeord nemlig et højere formål, fordi de skaber en fælles forståelse for den verden, vi bevæger os i.
'Den store bandebog' bliver beskrevet som en blanding af kaffebordsbog, familiebog, læsebog, kunstbog og bladrebog, der tager på rundtur i den danske bande- og skældsordshistorie.
(© Gads Forlag)- Vi har som mennesker brug for at understrege det, vi vil fokusere mest på frem for det, vi vil fokusere mindre på.
Det skaber orden i verden og fællesskab.
Det er jo grundlæggende det, sproget er til for.
Og bandeord er med til at understrege, om noget er vigtigt eller ej, siger han.
Jeg vil anbefale, at man reserverer bandeordene til situationer, hvor de er gode og anvendelige.
Michael Ejstrup, sprogforskerMen inden du begynder at kaste om dig med de udskældte bandeord, så skal du ifølge Michael Ejstrup være opmærksom på, at man godt kan overgøre brugen af bandeord.
- Som med mange andre ting kan det blive en simpel vane at bande.
Ligesom hvis du for eksempel skriver alt med fed skrift i en kogebog - så bliver intet af det jo fremhævet som vigtigt.
Så jeg vil anbefale, at man reserverer bandeordene til situationer, hvor de er gode og anvendelige.
- Ellers kan man risikere at få et øgenavn som kraftedeme-Laila, som var en kollega, jeg engang havde, der altid sagde kraftedeme.
Sprogforskeren tilslutter sig også Nanna Kalinka Bjerkes udsagn om, at man ikke bliver et dummere eller dårligere menneske af at bande meget.
- Der er bestemte former for sprogbrug, som hører til bestemte former for miljøer, og der findes miljøer, hvor man både bander mere og mindre end gennemsnittet.
Men det er en myte, at der skulle være sammenhæng mellem brugen af bandeord og socialklasse, lyder det fra Michael Ejstrup.
Læs også:Sofie på 24 tegner sex og satire: 'Det kommer fra et vredt, mørkt, koldt, klamt sted inde i mig'FacebookTwitterKopier linkEmner:Nanna Kalinka Bjerke (erhvervsleder)|Sprog|Litteratur




https://www.dr.dk/nyheder/indland/politiet-sigter-mand-kaste-kanonslag-mod-ridende-pige-paa-tre-aar

IndlandPolitiet sigter mand for at kaste kanonslag mod ridende pige på tre årPigen faldt af hesten og var nær blevet trampet på, lyder det fra politiet.
Af Emil Søndergård Ingvorsen24.
okt.
2019 kl.
12.
18Læs opMidt- og Vestsjællands Politi har sigtet en 21-årig mand for at kaste kanonslag mod en hest, hvor der sad en treårig pige.
Det skriver politiet i en pressemeddelelse.
Episoden skete onsdag, og anmeldelsen lød på, at en bilist havde kastet kanonslag mod hesten på Rengevej i Stevns Kommune.
Hesten blev så forskrækket, at den kastede den treårige pige af.
Pigen var nærved blevet trampet på efterfølgende, ligesom hun var blevet trukket flere meter efter hesten.
Senere på dagen fik politiet en lignende anmeldelse, da en 12-årig pige sammen med en veninde havde luftet en hund – også på Stevns – og her havde en lignende bilist kastet kanonslag mod hunden og pigerne.
Efterforsker om andre skal sigtesSammen dag fik politiet et gennembrud i sagen, men efterforsker stadig om der kan kobles andre personer til episoderne.
- Borgerne har hjulpet politiet med flere henvendelser i sagen, og det har ført til, at politiet har fundet frem til en 21-årig mand fra Fakse, der er bruger af den beskrevne bil, og som i bilen havde genstande, der sandsynliggjorde, at han stod bag kast med kanonslag, skriver politiet.
Over for DR Nyheder fortæller, at han havde en kasse i sin bil, 'som kan have indeholdt kanonslag'.
De fortæller ligeledes, at den 21-årige blev løsladt efter endt afhøring.
Han er ikke kendt af politiet i forvejen og nægter sig skyldig.
Da manden har bragt den ridende pige i fare, er han blevet sigtet for straffelovens §252 om at forvolde fare for liv eller førlighed for især pigen på tre år, der red på en hest.
FacebookTwitterKopier linkEmner:Midt- og Vestsjællands Politi|Sjælland|Fyrværkeri|Kriminalitet|Stevns Kommune




https://www.dr.dk/nyheder/udland/republikanere-stormer-sikret-omraade-og-bremser-rigsretshoering-i-usa

Mulig rigsretssag mod Donald TrumpSe temaUdlandRepublikanere stormer sikret område og bremser rigsretshøring i USAProtesten kommer, efter præsident Trump har opfordret partifæller til at kæmpe.
Republikaneren Mark Meadows taler med pressen uden for et sikret område, hvor der foregår høringer i rigsretsprocessen mod præsident Trump.
Af Jakob Busk Olsen24.
okt.
2019 kl.
11.
25Læs op- Luk os ind, luk os ind!
Omkring 25 republikanske medlemmer af Kongressen stormede onsdag et sikret område i det amerikanske parlament.
Her skulle et udvalg i Repræsentanternes Hus netop til at begynde en lukket høring i rigsretsprocessen mod præsident Donald Trump.
De republikanske demonstranter nægtede at forlade det rum, hvor høringen skulle foregå.
Den måtte derfor udskydes i fire timer.
Republikanerne råbte anklager om, at Demokraterne, der leder høringerne, gennemfører processen i det skjulte.
Amerikanske medier beskriver scenerne i Kongressen som "kaotiske".
- Det er en Sovjet-agtig proces, sagde Steve Scalise, som er nummer to i Republikanernes hierarki i Repræsentanternes Hus og som gik forrest i protesten.
- Det burde ikke være tilladt i USA.
Alle medlemmer af Kongressen burde have adgang til rummet.
Pressen burde have adgang til rummet, sagde han.
Midt under protesten sørgede de republikanske demonstranter for, at der blev leveret pizza til de journalister, som dækkede sagen.
Ukraine-ekspert indkaldtHøringen i efterretningsudvalget i Repræsentanternes Hus handlede om præsident Trumps mulige magtmisbrug i forhold til Ukraine.
Trump er mistænkt for at have forsøgt at presse Ukraines præsident, Volodymyr Zelenskyj, til at lave en undersøgelse af tidligere vicepræsident Joe Biden og hans søn Hunter Biden.
Udvalget, der har både demokrater og republikanere som medlemmer, havde via stævning indkaldt Laura Cooper.
Hun arbejder i det amerikanske forsvarsministerium og har ansvar for sager med forbindelse til Ukraine og Rusland.
Laura Cooper ankommer til høringen.
Laura Coopers forklaring fandt sted dagen efter, at USA's ambassadør i Ukraine, William Taylor, gav sin udlægning af sagen under en lukket høring i Kongressen.
Ambassadørens forklaring var særdeles skadelig for Trump.
Han bekræftede nemlig, at præsidenten krævede en undersøgelse af Joe Biden som modydelse for blandt andet økonomisk støtte til Ukraines militær.
Trump afviser, at hans Ukraine-politik har været styret af "noget-for-noget".
Høringen med Laura Cooper - da den endelig kom i gang - var af mere teknisk karakter, skriver New York Times.
Hvad er en rigsretssag i USA?
Bliv klogere på det i videoen her.
Trump kalder til kampPræsident Trump bad tirsdag sine partifæller om at "blive hårdere og kæmpe" mod rigsretsprocessen.
Den republikanske aktion mod rigsretshøringerne var dog skrap kost selv for Trumps mest trofaste støtter i partiet.
- Det er ikke måden at gøre det på, sagde den republikanske senator Lindsey Graham for eksempel i en umiddelbar reaktion på protesten, som han kaldte "skør".
Lindsey Graham trak senere i land i land på Twitter, hvor han udtrykte forståelse for den frustration, der kom til udtryk i aktionen.
De republikanske demonstranter holder pressemøde i forbindelse med deres aktion i går.
En anden republikansk senator, John Thune, sagde i går, at det billede, som foreløbig tegner sig af Trumps handlinger i Ukraine-sagen, "ikke er godt".
John Thune understregede dog, at det er svært at drage hårde konklusioner, når hele processen foregår bag lukkede døre.
Hvis et flertal i Repræsentanternes Hus, hvor Demokraterne har flertal, beslutter sig for at stille præsidenten for en rigsret, er det Senatet, der kommer til at fungere som domstol.
Her har Republikanerne solidt flertal, og derfor ser det umiddelbart svært ud for de demokrater, som arbejder på at få Trump afsat.
To tredjedele af senatorerne skal stemme for, før præsidenten kan kendes skyldig ved en rigsret.
Rigsretssager i USA•Den amerikanske forfatning siger, at man kan blive stillet for en rigsretssag og fjernet fra sin post, hvis man bliver dømt for "forræderi, bestikkelse eller andre alvorlige forbrydelser og forseelser.
"•Det amerikanske underhus, Repræsentanternes Hus, er det eneste organ, som har magt til at stille en person for en rigsret.
Det foregår ved simpelt flertal - 218 stemmer ud af i alt 435.
•Stemmer et flertal for, overgår sagen til overhuset, Senatet, der fungerer som domstol.
•Under rigsretssagen fungerer retsudvalget i Repræsentanternes Hus som en slags anklager, Senatet som nævningeting og præsidenten for Højesteret som dommer.
•Efter rigsretssagen stemmer Senatets medlemmer - det kræver to-tredjedels flertal - mindst 67 stemmer - hvis den tiltalte skal kendes skyldig og fjernes fra sin post.
•Det tager normalt månedsvis at gennemføre en rigsretssag i USA.
FacebookTwitterKopier linkEmner:Donald Trump (politiker)|Repræsentanternes Hus|Ukraine|USA|Embedsmisbrug




https://www.dr.dk/nyheder/viden/kroppen/resistente-bakterier-er-mere-end-fordoblet-i-europa-de-sidste-20-aar

KroppenResistente bakterier er mere end fordoblet i Europa de sidste 20 årHvor lande som Grækenland og Italien har flest resistente bakterier, er Danmark klassens duks.
Her ses et billede af mavekatar forsaget af bakterien Heliobacter pylori, der siden 1998 har udviklet større og større resistens mod den medicin, vi bruger til at behandle den.
(© Patho / Wikimedia Commons)Af Jeppe Kyhne Knudsen24.
okt.
2019 kl.
19.
36Læs opDe senere år har vi hørt meget om MRSA-bakterien.
Den bliver sværere at behandle, fordi den er resistent over for vores antibiotika.
Men MRSA er ikke den eneste bakterie, vi får mere besvær med.
Nye tal viser nemlig, at bakterien Heliobacter pylori, der kan føre til mavesår og mavecancer, også udvikler resistens i højere og højere grad.
Faktisk er der registreret en dobbelt så stor forekomst af resistens hos bakterien i dag i forhold til for 20 år siden.
Forekomst af resistens fordelt på landeSyd- og Østeuropa topper, når det kommer til forekomsten af resistente H.
pylori-bakterier.
I hele 36,9 procent af prøverne i Syditalien findes der resistente bakterier, hvorimod det i Danmark kun findes i fem procent.
Syditalien: 36.
9Kroatien: 34.
6Grækenland: 30.
0Polen: 28.
5Bulgarien: 26.
9Irland: 25.
6Østrig: 23.
5Frankrig: 22.
5Tyskland: 22.
2Portugal: 20.
0Belgien: 17.
4Spanien: 17.
1Slovenien: 16.
0Litauen: 13.
0Holland: 9.
2Norge: 8.
9Letland: 6.
8Danmark: 5.
0Tallene blev i går fremlagt af den franske professor Francis Magraud fra University of Bordeaux på konferencen “UEG Week” i Barcelona.
Konferencen er den største indenfor mave-tarm-forskning i verden.
Men ifølge Hans Jørn Kolmos, der er professor i klinisk mikrobiologi på Syddansk Universitet, overrasker tallene ikke.
- Når vi ser, at stigningen er særligt stor i Sydeuropa, afspejler det meget godt, hvordan vi forholder os forskelligt til brugen af antibiotika heroppe nordpå set i forhold til landene mod syd, siger han.
Lemfældige med medicinenNår det går bedre med at bekæmpe resistensen heroppe i nordeuropa, skyldes det ifølge Hans Jørn Kolmos, at vi simpelthen udskriver mindre antibiotika.
- Man har et lidt mere løst forhold til at udskrive medicin i Sydeuropa.
De bruger mere bredspektret antibiotika (en type antibiotika, der slår mange forskellige typer bakterier ned), end vi gør i Danmark.
- Men det betyder ikke, at vi danskere er dårligere til at behandle.
Vi bruger bare mere tid på at stille en diagnose, inden vi behandler, hvor sydeuropæiske læger måske har en tendens til at udskrive lidt mere på skrømt, siger han.
Og faktisk er det ikke kun antibiotika brugt til at behandle lige præcis H.
pylori, der kan føre til, at bakterien udvikler resistens.
Al brug af antibiotika påvirker H.
pylori, som mere end halvdelen af Jordens befolkning har i mave-tarm-kanalen, forklarer Hans Jørn Kolmos.
- Når du bliver behandlet for en urinvejsinfektion eller halsbetændelse med bredspektret antibiotika, har det også en påvirkning på H.
pylori.
Bakterien bliver nemlig også udsat for medicinen, selvom det gives for at behandle andre infektioner, siger han.
Særligt en type antibiotika bonner udDer findes en masse forskellige slags antibiotika, som bruges til at behandle infektioner i dag.
Det er dog særligt ét af præparaterne, som de nye tal viser, at H.
pylori-bakterien danner resistens mod.
Nemlig det præparat, der hedder clarithromycin.
Præparatet kan bruges til blandt andet at behandle klamydia og lungebetændelse.
Og når lægerne behandler for de to sygdomme, kan det altså føre til øget resistens hos H.
pylori.
Om bakterien H.
pyloriHelicobacter pylori eller H.
pylori er en bakterie, der inficerer slimhinden i menneskets mave.
Knap 20 % af voksne danskere har bakterien i maven, men den er i sig selv ikke farlig.
Men tilsat stress, stort alkoholforbrug og rygning kan den udvikle sig til mavekatar og mavesår og i de værste tilfælde kræft i maven.
Hvordan vi får bakterien, ved vi faktisk ikke.
Men det ser ud til, at børn bliver smittet, når de kommer i kravlealderen – og især hvis hygiejnen er dårlig.
Kilde: Hans Jørn Kolmos, professor i klinisk mikrobiologi på Syddansk Universitet.
Også præparaterne levofloxacin og metronidazol har bakterien vist større resistens for, viser de nye tal.
Dog ses ikke en ligeså voldsom stigning.
Svenskerne er endnu bedreSelvom Danmark kommer ind på en flot førsteplads i undersøgelsen, er svenskerne faktisk endnu bedre til at bekæmpe bakterieresistens, fortæller Hans Jørn Kolmos.
- Svenskerne har gjort et stort målrettet arbejde med at nedbringe brugen af antibiotika til behandling af mennesker.
De er ikke med i denne undersøgelse, men de er generelt foran os.
- Engang var Danmark duksen, men svenskerne har overhalet os.
De fører en endnu mere fornuftig antibiotika-politik, siger han.
FacebookTwitterKopier linkEmner:Medicin|Sygdomme og lidelser|Syddansk Universitet|Barcelona|Grækenland




https://www.dr.dk/nyheder/indland/far-mor-og-skizofreni-vi-har-de-samme-maal-som-alle-andre-vi-har-bare-en-lidt

Syg i hovedet?
Se temaIndlandFar, mor og skizofreni?
'Vi har de samme mål som alle andre.
Vi har bare en lidt længere vej derhen'Jannik og Louise er kærester, har begge skizofreni og drømmer om at stifte en familie.
Skrevet af Thea Deleuran Müller24.
okt.
2019 kl.
19.
00Læs opSelvom Jannik og Louise begge søger at nå så tæt på det normale som muligt, kæmper de begge med hver sin skizofreni-diagnose.
De to mødte hinanden i et behandlingsforløb for personer, der har skizofreni, og de har været et par lige siden.
Hvad er skizofreni?
Skizofreni er en sindssygdom, hvor personen blandt andet mister evnen til at skelne mellem sig selv og personens omgivelser.
Sygdommen viser sig ofte, når man er mellem 15 og 30 år.
I Danmark lever cirka 40.
000 med skizofreni, og sygdommen kan optræde forskelligt fra person til person, ligesom der er forskellige former for skizofreni.
Personer med skizofreni kan for eksempel opleve at høre stemmer, der enten taler til en eller om en, eller man kan have en oplevelse af at se ting, der ikke er der.
Paranoid skizofreni domineres af hallucinationer og vrangforestillinger.
Skizofreni behandles med medicin og psykologisk behandling.
Flere end hver femte med skizofreni kan faktisk blive fri for sygdommen med tiden.
Kilde: sundhed.
dk og PsykiatrifondenLouises diagnose havde fået hende frem til den konklusion, at hun ikke skulle have børn, men der fik Jannik hende på andre tanker.
Men hvordan er det at leve i et forhold med en psykisk sygdom som fast følgesvend?
Her får du Jannik og Louises historie.
Fortalt med deres egne ord.
Louise Hansen, 29 år: 'Jeg mærker og ser ting, der ikke er der'Jeg har paranoid skizofreni.
Det lyder meget voldsomt, når jeg siger det, men det føles slet ikke så voldsomt.
Folk passer mere på mig, men jeg har også fået meget respekt for, at jeg står op hver dag.
At jeg kæmper videre, og jeg ikke har taget mit eget liv for længe siden for at sige det lige ud.
Der er ikke nogen af os, der kan køre på 100 procent hele tiden.
Omvendt er det sådan, at hvis der er noget, jeg har sat mig for, at jeg skal, er det det, jeg skal.
For eksempel vil jeg gerne kunne ride tre gange om ugen.
Ridning er en indikator for, hvor godt jeg har det.
Desto mere jeg rider, desto bedre har jeg det.
Jeg har faste dage, hvor jeg tager ud og rider min hest.
Det er mit fristed.
Det er der, jeg føler mig allermest normal, til stede og i live.
Det er, når jeg sidder på den hest, og der er jeg lige så god som alle andre.
Min sygdom betyder ikke noget derude.
Når man rider, er man meget i kroppen og ikke særlig meget i hovedet.
Du er nødt til at fokusere på, hvad du gør med din krop, og så er der ikke plads til de tanker, der ellers fylder rigtig meget.
Da jeg var teenager, begyndte jeg at få det svært.
Det faldt mig meget unaturligt at være sammen med andre mennesker.
Jeg kunne ikke følge med i samtalerne, fordi det hele kørte rundt i hovedet på mig.
Jeg kunne ikke være til stede i det sociale.
Min første diagnose fik jeg, da jeg var 20 år.
Hvis jeg kommer ud i stressede situationer, bliver jeg psykotisk.
Jeg begynder at mærke og se ting, der ikke er der.
Jeg kan en, måske to ting ad gangen.
Jeg skal sove en lur på et eller andet tidspunkt hver dag, for ellers kommer jeg ikke igennem dagen.
Når man er syg, er det hele bare nederen, og når man har det godt, vil man gerne være så normal som muligt, men det kan jeg bare ikke rigtig.
Både Jannik og jeg har dage, hvor der ikke er noget, der hænger sammen.
Hvor jeg er psykotisk eller sover hele dagen.
Jannik har hele dage, hvor han er trist og ked af det og ingen gejst har.
Louise: Vores mål er, at vi godt kan få vores egen familie, selvom vi har de her udfordringer.
Det skal ikke være nogen hindring for, at vi kan få et så normalt liv som muligt.
Jannik: Men det giver også nogle delmål, som at du får færre indlæggelser og ikke bliver psykotisk.
Louise: Vi har jo de samme mål som alle andre mennesker.
Vi har bare en lidt hårdere vej derhen end andre.
Jeg håber, jeg ikke får flere psykotiske udbrud.
Det kunne være rart at slippe for det.
Er der noget særligt ved parforholdet, når begge har en psykisk sygdom?
Jannik: Det kan godt være rigtig udfordrende nogle gange.
Louise: Det kan være rigtig svært.
Jannik: Nu har Louise kontakt til psykiatrien, og der taler vi meget om at skelne mellem at være kærester og vores sygepasser.
Det er rigtig vigtigt at finde en grænse.
Louise: Hvis jeg bliver psykotisk, er det ikke Jannik, der skal passe på mig.
Det er nogle professionelle, der skal det.
Han skal være min kæreste og ikke min sygepasser.
Den grænse skal vi holde ret stramt.
Er det godt, at I begge to har en psykisk sygdom i forholdet?
Louise: Der er mere forståelse for det at have en dårlig dag.
Man skal ikke forklare, hvad det indebærer.
Man har bare en dårlig dag, og så bliver det bedre i morgen, og mere lægger vi ikke i det.
Jannik, 31 år: 'Louise har personlighedstræk, jeg misunder'I min familie har vi har altid lidt joket med, at jeg har været meget doven.
Da min diagnose skulle stilles talte jeg med min læge og psykiater om, at jeg altid har været meget træt og har haft svært ved at finde energi.
Lige nu har jeg simpel skizofreni, som jeg fik for omkring tre år siden.
Hvis jeg ikke kommer ordentlig i gang med dagen om morgenen, kommer jeg aldrig rigtig i gang, men det er som om, at det forsvinder lidt, når Louise har brug for min støtte.
Hvad er simpel skizofreni?
Hvis du har simpel skizofreni, har du ikke vrangforestillinger, og du bliver heller ikke psykotisk.
Symptomerne på simpel skizofreni er især en svigtende evne til at klare omgivelsernes krav og forventninger til én.
Simpel skizofreni er en sjælden form for skizofreni, og hvis diagnosen skal stilles, skal symptomerne have været til stede i mindst et år - uden at der på noget tidspunkt har været psykotiske symptomer som eksempelvis hallucinationer eller vrangforestillinger.
Kilde: PsykitatrifondenDet svære ved at være i et forhold, når man er psykisk syg, er de udfordringer, der kommer, når den ene har en dårlig periode.
Louise har en tendens til at gøre skade på sig selv, slå sig selv i hovedet, når hendes hoved ikke rigtig fungerer, og derfor bliver hun nogle gange indlagt.
Vi havde nogle feriedage sammen, hvor vi blev revet lidt med af stemningen, og hun endte derfor med at blive psykotisk og reagerede meget udadtil.
Hun blev faktisk indlagt på den lukkede.
Louise er indlagt i en uge, og imens bliver Jannik indkaldt til samtale på Hillerød Erhvervsskole.
Jeg har brug for at komme ud og lave noget, for at jeg har det godt.
Jeg håber, at jeg ved at blive elektriker kan komme tættere på normalen.
Som elektriker lyder det til, at der er gode muligheder for et job, også selvom jeg skal have det på nedsat tid.
Det kan muligvis blive nøglen, der passer godt ind i mit liv.
Jeg er meget bekymret for, at det ikke kan lade sig gøre at tage uddannelsen.
At jeg ikke kan slå til, fordi jeg har den her sygdom.
Jeg har følt nogle gange, at intet har givet mening for mig, og at jeg skulle kæmpe for meget for ting, jeg føler var nemme.
Som jeg tænkte var nemme, men som jeg stadig ikke kunne håndtere.
Den nemmeste måde at komme over det på er ved at tage sit eget liv.
Har du spørgsmål om psykiske sygdomme og lidelser?
Hvis du sidder med spørgsmål om psykiske sygdomme eller psykiske lidelser, sidder læge og vært Peter Qvortrup Geisling klar ved tasterne i TÆT PÅ klokken 21.
30 i aften.
Du kan stille ham dit spørgsmål allerede nu ved at klikke her.
DR har også fulgt Jannik og Louise i programmet 'Kampen for et bedre liv', som du kan se i aften på DR 1 klokken 21.
00 eller allerede nu på DR TV.
Men jeg synes, at uddannelsen virker rigtig spændende, og jeg tror godt, jeg kan klare det.
Det er også vigtigt, at jeg føler, at det er noget, jeg kan overkomme.
Det kan godt være lidt svært ikke at føle, at jeg har svigtet Louise lidt, når hun bliver indlagt.
Når de ting, vi prøver, ikke virker, er det svært.
Der er folk, der er efter hende, folk der vil styre hende eller gøre hende ondt.
Louise: Jeg har bare haft et par gange, hvor jeg føler, jeg har haft folk, der er efter mig og siger, jeg skal gøre ting.
Hvis ikke jeg gør det, så kommer de efter mig og gør onde ting ved mig.
Det er sådan nogle tanker, jeg får.
Skizofreni gør os ikke til dårlige forældreJannik: Jeg vil gerne fri til Louise, fordi hun er dejlig og livsglad og har en masse personlighedstræk, som jeg misunder.
Louise: Jeg vidste godt, at du havde ringen, men så tænkte jeg, at der gik lang tid, før jeg så noget til den igen, men nu skal vi giftes.
Skal to psykiatriske diagnoser stå i vejen for at få børn?
Louise: Nej, det synes jeg ikke.
Jeg tror ikke, vi bliver dårlige forældre af den grund.
Nu har vi begge to skizofreni, og det er en arvelig lidelse, så vi vil være meget opmærksomme på, om vores barn nu trives og være opmærksomme på de signaler, der kan dukke op.
Hvis du har lyst til at høre og se mere fra Jannik og Louises hverdag, så kan du se programmet 'Kampen for et bedre liv' klokken 21.
00 i aften eller allerede nu på DR TV ved at klikke her.
FacebookTwitterKopier linkEmner:Psykiske lidelser|Sygdomme og lidelser|Hillerød




https://www.dr.dk/nyheder/politik/skatteminister-boligejerne-skal-nok-faa-de-skattelettelser-de-var-lovet

PolitikSkatteminister: Boligejerne skal nok få de skattelettelser, de var lovet Ekstra milliarder fra de udskudte boligskatter skal ende hos boligejerne.
Den tidligere VLAK-regering havde sat penge af til skattelettelser for boligejerne fra 2021.
De er udskudt tre år, og luner nu pludselig i statskassen.
Af Line Jenvall, Amanda Holmen og Morten Henriksen24.
okt.
2019 kl.
14.
56Læs opNok er skattelettelserne blevet udskudt, men boligejerne vil stadig få pengene fra deres lovede skatterabat at se.
Det skriver skatteminister Morten Bødskov (S) i et skriftligt citat til DR Nyheder, efter han i går meddelte, at det er nødvendigt at skubbe de ventede nye boligskatteregler til 2024.
- Det er regeringens holdning, at de penge, der kommer ind som følge af udskydelsen, skal tilbage til boligejerne.
Den konkrete model ser vi på i forhandlingerne, lyder det fra ministeren.
Læs også:Nye skatteregler for boliger udskydes i tre årDet er omkring en million boligejere, som må vente tre år mere på deres skattelettelse fra den tidligere VLAK-regerings boligreform, efter regeringen har udskudt nye boligskatteregler til 2024 og ikke 2021 som planlagt.
Det sparer staten for tre milliarder om året - i alt ni milliarder kroner over de tre år, fordi boligejerne skal betale mere i skat, end der var lagt op til med den tidligere aftale.
Presset af aftalepartierneEfter pressemødet i går var skatteministeren dog knap så afklaret.
Adsprugt om pengene skulle blive i statskassen eller føres tilbage til boligejerne, svarede han:- Det er et spørgsmål, som vi drøfter ved forligskredsbordet nu.
Derfor er det jo en del af den samlede diskussion om økonomien, der er i årene 2021, 2022 og 2023.
Og det vakte bekymring hos Venstres skatteordfører, Louise Schack-Elholm, at regeringen ikke så det som en selvfølgelighed, at boligejerne skulle have de penge, de var stillet i udsigt.
Læs også:Oppositionen føler sig holdt for nar af minister: 'Vi fik at vide, at alt kørte som planlagt'- Sådan som jeg kan se det, har regeringen ikke tænkt sig at føre pengene tilbage til boligejerne.
Det er meningen, at det skal ned i den store kasse, er min fornemmelse, siger hun.
Også Dansk Folkepartis skatteordfører, Dennis Flydtkjær, holdt på, at pengene tilhørte boligejerne.
- Vi skal have fundet ud af en model, hvor vi sørger for, at det er de samme penge, der bliver i borgernes lommer.
- Vi skal jo ikke opleve, at staten kan tjene ni milliarder på, at man internt i staten har it-problemer.
Det er altså ikke borgenes skyld, siger han.
Ingen anden vejAftalen om et nyt system for boligskat, der også rummede skattelettelserne, er blevet til i et forlig mellem den tidligere borgerlige regering, Dansk Folkeparti, De Radikale og Socialdemokratiet.
Det betyder også, at S-regeringen ikke bare kan bruge de ekstra penge, uden at de andre forligspartier er med på den.
Men stemningen var ikke til at tage fejl af hos Det Konservative Folkeparti eller regeringens nuværende støtteparti, De Radikale:- Selvfølgelig er det noget af det, som vi vil stå ret hårdt på.
Boligejerne skal have deres penge.
Det er det, de har krav på ifølge den aftale, vi har lavet, sagde skatteordfører Kathrine Olldag tidligere i dag.
Formanden for De Konservative, Søren Pape Poulsen, var ikke mindre stålfast:- Hvis man har aftalt, at der skal være en skattelettelse på tre milliarder kroner om året, så skal den aftale selvfølgelig holdes.
Og det betyder, at boligejerne skal kompenseres de i alt ni milliarder kroner, sagde han og slog det fast:- Det er ikke til debat.
Udtaleleserne faldt først på eftermiddagen.
Klokken 14.
03 tikkede mailen fra Skatteministeriet ind hos DR Nyheder.
FacebookTwitterKopier linkEmner:Dennis Flydtkjær (politiker)|Kathrine Olldag (politiker)|Socialdemokraterne|Bolig|Det Konservative Folkeparti




https://www.dr.dk/nyheder/indland/sagen-er-meget-relevant-brittas-soen-i-dag-sidder-han-med-i-retten

Millionsvindel i SocialstyrelsenSe temaIndland'Sagen er meget relevant for Brittas søn': I dag sidder han med i rettenTil formiddag blev beviserne mod Britta Nielsen præsenteret.
Hun erkender bedrageri.
Jimmy Hayat ses her i retten i Sydafrika, inden han blev udleveret til Danmark.
Af Louise Dalsgaard24.
okt.
2019 kl.
12.
48Læs opDa 65-årige Britta Nielsen ankom til retssal 60 i Københavns Byret her til morgen, var hun tæt flankeret af sin søn Jimmy Hayat.
Han følger sagen mod sin mor sammen med sin forsvarer, Jan Schneider.
Jimmy Hayat er nemlig sigtet for groft bedrageri.
Politiet mener nemlig, at han har modtaget millionbeløb fra sin mor, der stammer fra svindeludbyttet.
- Meget af det, der kommer frem i dag, kan også have betydning for hans sag, og derfor er det selvfølgelig relevant, at han er her, siger Jan Schneider.
Jimmy Hayat fulgte under anklagerens præsentation af svindelsagen med på en pc-skærm, hvor han kunne se Excel-ark med overførsler fra Socialstyrelsen til Britta Nielsens konti.
- Han har det okay med at være her i dag.
Han har fået lov til at hilse på sin mor og snakke lidt her til morgen, og det har han været glad for, siger Jan Schneider, der fortæller, at Jimmy Hayat også kan blive inkaldt som vidne senere.
Ligesom Britta Nielsen blev Jimmy Hayat sidste efterår anholdt i Sydafrika, hvor han boede og uddannede sig til kok.
Han har lige siden siddet varetægtsfængslet i sagen.
I dag var han i retten kortklippet med skæg og iført sort skjorte og en pullover.
Også Britta Nielsens døtre er sigtet for groft hæleri.
De har ikke været anholdt og var heller ikke med i retten i dag.
Det var til gengæld de to døtres forsvarere.
Læs også:Britta Nielsen erkender en række anklager om millionsvindelTeknisk gennemgang af beviserI en propfyldt retssal gennemgik anklager Lisbeth Louise Jørgensen her til formiddag sagens beviser.
Det var en meget teknisk gennemgang, hvor hun viste en række eksempler på overførsler fra Socialstyrelsens sagssystemer, som Britta Nielsen har lavet til sig selv.
Lisbeth Louise Jørgensen fortalte, at mistanken mod 65-årige Britta Nielsen opstod i august 2018, da en medarbejder i Roskilde Kommune slog alarm.
Han mente, at de havde fået for lidt udbetalt i tilskud.
- Der er tale om en historisk lang gerningsperiode, og der er forskel på karakteren af det materiale, vi har kunnet tilvejebringe, sagde Lisbeth Louise Jørgensen.
Det betyder, at der for eksempel mangler bankkontoudskrifter fra Danske Bank fra før 1997, fordi de simpelthen er blevet slettet.
Anklageren viste også konkrete eksempler på, hvordan en medarbejder med initialerne 'BNIE' oprettede projekter til tilskud i Socialstyrelsens sagsbehandlingssystem for derefter at udbetale penge til sine egne kontonumre.
Hun fremlagde også udvalgte fiktive foreninger, som Britta Nielsen brugte - blandt andet foreningen 'Hjælp til selvhjælp' og et projekt med navnet 'HSU v/Markou'.
Det er planen, at Britta Nielsen skal begynde sin forklaring i eftermiddag.
Det er uvist, hvornår der falder dom i sagen.
FacebookTwitterKopier linkEmner:Socialstyrelsen|Kriminalitet|Retsvæsen|Britta Troelsgaard Nielsen (embedsmand)|Sydafrika




https://www.dr.dk/nyheder/udland/trump-bliver-gjort-til-grin-efter-geografisk-svipser

UdlandTrump bliver gjort til grin efter geografisk svipserI en tale nævnte Donald Trump, at han var i færd med at bygge en mur i Colorado, der ikke ligger ved grænsen.
USA's præsident, Donald Trump, holdt tale om amerikanske energikilder ved en konference i byen Pittsburgh i USA.
)24.
okt.
2019 kl.
10.
32Læs opUSA's præsident, Donald Trump, bliver gjort til grin af en guvernør efter en fejlagtig bemærkning om amerikansk geografi.
Under en tale om amerikansk energi i byen Pittsburgh natten til torsdag dansk tid nævnte USA's præsident den lovede mur ved grænsen til Mexico.
- Vi bygger en mur ved New Mexicos (amerikansk stat, der grænser op til Mexico, red.
) grænse, og vi bygger en i Colorado, sagde han ifølge det amerikanske medie Denver Post.
Efterfølgende har flere hurtigt været ude og pointere, at staten Colorado ikke ligger ved grænsen til Mexico, men nord for New Mexico.
Basal geografiBlandt dem er Colorados demokratiske guvernør, Jared Polis, der på Twitter driller Trump.
- Nå, men det her er akavet.
Colorado grænser ikke op til Mexico.
- Det er godt, at Colorado nu kan tilbyde gratis heldagsundervisning i børnehaveklasser, så vores børn kan lære basal geografi, skriver Polis på Twitter.
I talen sagde Trump videre, at muren også vil strække sig ind i staten Texas, der grænser op mod Mexico, men ikke ind i staten Kansas.
- Det bliver en smuk og stor mur, der virkelig virker.
Man vil ikke kunne komme over den, og man vil ikke kunne komme under den, siger han.
Hjælp med tuschDen demokratiske senator Patrick Leahy har på Twitter delt et billede af et kort over USA's stater.
På billedet er bogstaverne "New" i staten New Mexico blevet overstreget, så det ligner, at Mexico rent faktisk grænser op til Colorado.
Overstregningen er en reference til sagen med tilnavnet "sharpie-gate", hvor Trump også blev hånet på det sociale medier.
I september havde Trump skrevet på Twitter, at orkanen Dorian ville ramme staten Alabama.
Det afkræftede USA's meteorologiske instituts (NSW) lokale afdeling i Alabama hurtigt.
Men i en efterfølgende orientering fra Det Ovale Værelse, der blev sendt på direkte tv, fremviste Trump et officielt vejrkort, hvor nogen havde forlænget Dorians bane med en sprittusch, så den så ud til at ramme Alabama.
/ritzau/FacebookTwitterKopier linkEmner:Donald Trump (politiker)|Twitter|USA|Mexico|Kwintet Kansas




https://www.dr.dk/nyheder/indland/store-forskelle-i-trafiksikkerheden-paa-fyn-kaemper-de-med-spiritus-mens-koebenhavn

IndlandStore forskelle i trafiksikkerheden: På Fyn kæmper de med spiritus, mens København har mange cykelulykkerDer er store forskelle på de udfordringer, som politikredsene har med hensyn til trafiksikkerhed.
Der er store forskelle på de udfordringer, som politikredsene har med hensyn til trafiksikkerhed.
Af Jakob Lyders Tarpgaard24.
okt.
2019 kl.
12.
17Læs opI Fyns politikreds var 19 procent af personskadeulykkerne sidste år relateret til spiritus.
På landsplan var tallet i 2018 11 procent.
Samtidig havde Nordjyllands politikreds langt flere ulykker med personskade per indbygger i år end på landsplan.
Det fremgår af Vejdirektoratets 2018-årsrapport for ulykker i trafikken fordelt på politikredse.
- Det er en af grundene til, at vi laver den her rapport.
Nemlig at folk, der arbejder med trafiksikkerhed, ikke skal vælge den samme løsning for alle kommuner eller politikredse, siger Marianne Foldberg Steffensen, der er chef for trafiksikkerhed i Vejdirektoratet.
Læs også:KORT Her bliver flest dræbt og kommer til skade i trafikkenKend din politikredsDet er ikke én bestemt trafiksikkerhedsløsning, der passer til hele landet.
Marianne Foldberg Steffensen, VejdirektoratetHun fremhæver Københavns politikreds som et andet eksempel.
Her skete der i 2018 en stor stigning i antallet af alvorlige uheld med cyklister.
Noget som flere jyske politikredse ikke har oplevet.
- Det er rigtigt vigtigt at kende sin politikreds og sin kommunes udfordringer, sådan at Københavns Kommune for eksempel kigger på cykelulykker, mens landkommuner skal kigge på deres landeveje, siger Marianne Foldberg Steffensen.
- Det er ikke én bestemt trafiksikkerhedsløsning, der passer til hele landet.
Og det er så sikkert at færdes i trafikken i Danmark, at det kræver specifikke, målrettede lokale indsatser, hvis vi skal have fjernet de sidste ulykker, fortsætter hun.
Stigning i cykelulykkerEn statistik, som Marianne Foldberg Steffensen som nævnt har bidt mærke i, er stigningen i antal dræbte og tilskadekomne cyklister.
I 2018 var der på landsplan 921 mod 793 i 2017, en stigning på 16 procent.
- Vi ved, at der er færre personer, der cykler.
Så det er ikke bare fordi, at der er blevet flere cyklister, siger hun.
Tallene bekymrer direktør i Cyklistforbundet Klaus Bondam.
- Hvis der er noget, der afholder folk fra at sende deres børn og unge afsted på en cykel, så er det, hvis der er en begrundet utryghed og risiko for, at de bliver dræbt eller kommer til skade, siger han.
Bondam: Invester i cykelsikkerhedMarianne Foldberg Steffensen fra Vejdirektoratet fortæller, at der i årevis har været et fokus på at forbedre sikkerheden i biler og for bilisterne.
- Men nu har vi brug for at skifte fokus for at forbedre sikkerheden for de bløde trafikanter, siger hun.
Vores drømmescenarie er selvfølgelig, at kommuner og stat tænker tryghed omkring infrastrukturen for cyklister, hver gang man anlægger en vej til biler.
Klaus Bondam, CyklistforbundetKlaus Bondam er enig.
- I København er cyklisterne vant til separate cykelstier, farvede cykelstier, cykelbroer og den slags.
Men mange andre steder er der ofte bare malet en streg på asfalten mellem lastbiler og cyklister, siger han.
- Vores drømmescenarie er selvfølgelig, at kommuner og stat tænker tryghed omkring infrastrukturen for cyklister, hver gang man anlægger en vej til biler, fortsætter han.
Samtidig mener han, at der oftere bør tænkes trafiksikkerhed for cyklister ind i vejkryds.
- Det kan være særlige lys eller særlige baner for cyklister.
Men hvis kommuner skal kunne alt det her, kræver det selvfølgelig, at de får penge til det, siger han.
Vejdirektoratet: Kontakt osMarianne Foldberg Steffensen fortæller, at der i dag findes masser af generel viden om trafiksikkerhed, som kommunerne kan benytte sig af.
Og i dag ved både politi og kommuner ifølge hende rigtigt meget om trafiksikkerhed.
- Og der er også viden at hente hos Vejdirektoratet, hvis man gerne vil forebygge, siger hun.
Langt de fleste trafikulykker sker i øvrigt på grund af uopmærksomhed, for høj hastighed eller spiritus, oplyser hun.
FacebookTwitterKopier linkEmner:Klaus Bondam (politiker)|Vejdirektoratet|Cykeltrafik|København|Biltrafik




https://www.dr.dk/nyheder/politik/danske-fremmedkrigere-kan-nu-faa-frataget-passet-uden-rettergang

PolitikDanske fremmedkrigere kan nu få frataget passet uden rettergangHastelov om fratagelse af statsborgerskabet er nu vedtaget i Folketinget.
Regeringens udlændinge- og integrationsminister Mattias Tesfaye (S) havde opbakning fra venstre og Inger Støjberg til loven om at kunne fratage danske fremmedkrigere deres statsborgerskab.
24.
okt.
2019 kl.
10.
57Læs opEn omstridt hastelov om fratagelse af statsborgerskabet fra danske fremmedkrigere er vedtaget af et flertal i Folketinget.
Loven skal primært ramme danske fremmedkrigere, som kæmper for den militante bevægelse Islamisk Stat i Syrien og Irak.
Med vedtagelsen bliver det dermed muligt for udlændinge- og integrationsminister Mattias Tesfaye (S) at fratage danske fremmedkrigere deres statsborgerskab.
Endda uden rettergang.
Som loven først blev foreslået af S-regeringen, ville en fremmedkriger have fire uger til at klage over frakendelsen af sit danske pas.
Det er fra flere sider blandt andet blevet kritiseret, at fremmedkrigerne vil få besked via e-boks om fratagelsen af statsborgerskabet.
Altså måske mens de befinder sig i en konfliktzone i Mellemøsten.
Læs også:Regeringen vil hastebehandle lov, der fjerner statsborgerskab for fremmedkrigereMuligt at få dispensationDer bliver dog nu mulighed for få dispensation, hvis der er en god grund til, at personen ikke har sendt sin klage inden for fristen på fire uger.
- Det bliver sådan, at hvis ikke selv man kan gøre det, så vil man få mulighed for at overskride den fire ugers frist, og det vil i sidste ende være en dommer, der kan afgøre, om man selv kan gøre for, at man ikke svarede inden for tidsfristen, sagde Tesfaye onsdag til DR Nyheder.
Under førstebehandlingen af lovforslaget onsdag kom det frem, at der er et flertal for at lade lovændringen ledsage af en såkaldt solnedgangsklausul.
Det betyder, at der er en udløbsdato, og det vil sige, at loven skal vedtages igen inden sommeren 2021.
- Vi har fremsat et lovforslag uden en solnedgangsklausul.
Men vi har fået en masse høringssvar fra organisationer, der mente, at det kunne være en god idé, sagde Tesfaye onsdag til Ritzau.
- Derfor tænkte jeg at indarbejde klausulen, så flest mulige kan bakke op om lovforslaget.
Det betyder, at vi inden udgangen af næste folketingsperiode, altså inden sommeren 2021, skal genbekræfte loven.
- Og der vil vi også være i en situation, hvor vi kan vurdere, hvordan loven har fungeret.
Måske vil der være behov for at justere lidt, sagde Tesfaye.
/ritzau/FacebookTwitterKopier linkEmner:Islamisk Stat|Mattias Tesfaye (politiker)|Folketinget|Mellemøsten|Irak




https://www.dr.dk/nyheder/politik/oppositionen-foeler-sig-holdt-nar-af-minister-vi-fik-vide-alt-koerte-som-planlagt

Skat i kriseSe temaPolitikOppositionen føler sig holdt for nar af minister: 'Vi fik at vide, at alt kørte som planlagt'Partier bag boligforliget raser over skatteminister Morten Bødskov.
Skatteminister Morten Bødskov fortalte på et pressemøde i går, at de nye regler for ejendomsskat først kan træde i kraft tre år senere end planlagt - i 2024.
Af Line Jenvall24.
okt.
2019 kl.
13.
05Læs op- Han har simpelthen forholdt os oplysninger.
Det er skatteminister Morten Bødskovs (S) udskydelse af de nye regler for boligskat, der får Dansk Folkepartis skatteordfører, Dennis Flydtkjær, op i det røde felt.
Sammen med de andre borgerlige partier og De Radikale, som også er med i aftalen om blandt andet et nyt system for ejendomsvurderinger, har han nemlig løbende holdt møder med ministeren.
Så sent som den 10.
september var forligskredsen samlet.
- Jeg og andre spurgte, om man kunne få en status, og hvordan det så ud med tidsplanen.
Vi fik et klart svar fra ministeren og hans embedsværk om, at der ikke var nogle forsinkelser i udsigt.
Læs også:Nye skatteregler for boliger udskydes i tre årFik brev allerede i augustDe Radikales skatteordfører, Kathrine Olldag, var også med til mødet.
- Jeg husker det som en gennemgang af, hvor langt vi var med de forskellige processer, og ikke at der var nogle væsentlige udskydelser på det tidspunkt.
Du fik ikke nogle signaler fra skatteministeren om, at han havde tænkt sig at udskyde boligskattesystemet?
- Nej, det fik vi ikke noget at vide om på det møde.
Det er at holde os forligspartier for nar, når man ikke fortæller om de udfordringer, man godt er klar over er opstået.
Troels Lund Poulsen, Finansordfører for VenstreHun pointerer, dog, at hun selv har haft sine bange anelser.
Venstres Troels Lund Poulsen, der også deltog i mødet, kan bekræfte, at ministeren ellers blev spurgt til de nye regler for boligskat og de planer, der var for udrulning.
- Der fik vi at vide, at det kørte efter planen, siger han.
Derfor blev også han meget utilfreds, da skatteminister Morten Bødskov på et pressemøde i går forklarede, at det var et brev fra Statens It-råd, som havde overbevist ham om, at det var nødvendigt at udskyde det nye system.
Det lå på hans bord, da han kom tilbage efter sommerferie med ordlyden:"Rådet vurderer, at det absolut ikke er realistisk at have it-elementerne klar, så boligskattereglerne kan træde i kraft i 2021," oplyste han på pressemødet.
Men det var længe inden, at forligskredsen var samlet og drøftede sagen.
Den 10.
september vidste ministeren udmærket i hvilken retning, det bar, mener mødedeltagerne.
'Dybt kritisabelt'- Det er at holde os forligspartier for nar, når man ikke fortæller om de udfordringer, man godt er klar over er opstået, siger Troels Lund Poulsen.
Det er dybt kritisabelt, lyder det fra DF.
Han kan have haft alle mulige årsager og grunde til ikke at fremlægge det for os på det tidspunkt.
Kathrine Olldag, skatteordfører for de Radikale- Ministeren burde helt klart have givet os den her oplysning, når han tilbage i august får at vide, at der stort set ikke er nogle chancer for, at man kan overholde den her tidsplan og få systemet færdigt til den dato, man har lovet, siger Dennis Flydtkjær.
- Endnu værre bliver det, når man så faktisk sidder overfor os politikere, der direkte spørger, om man kan holde tidsplanen, og vi får at vide, at tidsplanen bliver overholdt, fortsætter han.
De Radikales skatteordfører, Kathrine Olldag, ser dog med mildere øjne på skatteministerens håndtering af sagen.
- Han kan have haft alle mulige årsager og grunde til ikke at fremlægge det for os på det tidspunkt.
Han er i hvert flad blevet rådet til ikke at gøre det, men jeg har stadig nok tillid til skatteministeren, siger hun.
I en mail til DR Nyheder lyder forklaringen fra skatteministeren således:- Brevet fra Statens IT-råd blev modtaget i slutningen af august, og deres vurdering indgik som ét element blandt flere i regeringens tryktest af den IT-løsning, der skal understøtte de nye boligskatteregler.
Den samlede vurdering var med andre ord ikke på plads på det tidspunkt.
FacebookTwitterKopier linkEmner:Dennis Flydtkjær (politiker)|Kathrine Olldag (politiker)|Radikale Venstre|Dansk Folkeparti|Skattepolitik




https://www.dr.dk/nyheder/indland/britta-nielsens-tidligere-kollega-ingen-mistaenkte-der-var-noget-galt

Millionsvindel i SocialstyrelsenSe temaIndlandBritta Nielsens tidligere kollega: Ingen mistænkte, at der var noget galtDet værste er, at hun ikke tænker over, at pengene gik fra de svageste, siger hun.
Gunvør Munch har tidligere arbejdet sammen med Britta Nielsen i Socialministeriet.
Af Mathilde Bugge24.
okt.
2019 kl.
10.
59Læs opGunvør Munch er i dag mødt op i Københavns Byret til straffesagen mod den tidligere medarbejder i Socialstyrelsen Britta Nielsen.
Hun er tiltalt for omfattende bedrageri, embedsmisbrug og dokumentfalsk.
Gunvør Munch håber at høre en forklaring fra Britta Nielsen selv i dag.
- Jeg tænkte, at det kunne være interessant at høre, hvad hun siger om det nu.
Hun har fulgt svindelsagen nøje, fordi hun har arbejdet som kollega med Britta Nielsen i Socialministeriet.
Tiltalen mod Britta NielsenIfølge anklageskriftet har Britta Nielsen i perioden 1997 til 2018 uberettiget overført tilskudsmidler til sig selv 298 gange.
Hun har ifølge politiet indtastet sine kontonumre i it-sagsbehandlingssystemerne i stedet for kontonumre til de projekter, der egentlig skulle have tilskudmidler.
På den måde stjal hun ifølge tiltalen over 115 millioner kroner.
Samtidig mener anklagemyndigheden, at hun i perioden 1993 til 2002 benyttede sig af lignende metoder og på den måde skaffede sig 1,75 millioner kroner.
Britta Nielsen er derudover tiltalt for dokumentfalsk.
I tiltalen lyder det, at hun i oktober 2014 sender en udbetalingsblanket til en medarbejder i Socialministeriet, hvor det fremgår, at en revisor fra firmaet PwC har skrevet under.
Men underskriften var ifølge anklagemyndigheden falsk.
Derudover er Britta Nielsen også tiltalt for embedsmisbrug.
Kilde: AnklageskriftetDerfor har Gunvør Munch undret sig meget over, at det har været muligt at svindle med offentlige midler i så mange år.
Anklagemyndigheden mener, at den 65-årige Britta Nielsen har svindlet sig til næsten 117 millioner kroner fra sin tidligere arbejdsplads og sat dem direkte ind på sine egne konti.
Den tidligere kollega tror, at det kunne ske, fordi hun arbejdede alene på sit kontor.
- Jeg arbejdede i et andet kontor, end hun gjorde.
Hun sad jo alene, siger hun, inden retssagen går i gang.
Men selvom hun havde sit eget kontor, var de alligevel mange, der samarbejdede med Britta Nielsen.
Men igen fattede mistanke om noget.
- Jeg synes jo, det er utroligt, at det har kunnet lade sig gøre i så mange år, for vi var mange, der samarbejdede med hende omkring de puljer, hun sad med.
- Alligevel var der ikke nogen, der tænkte, at der var noget galt, siger hun.
Derfor synes Gunvør Munch, at det er interessant at høre, hvad Britta Nielsen selv har at sige.
- Det kan jo være, at hun siger noget, vi ikke ved.
Britta Nielsens tidligere kollega fortæller, at pengene skulle være gået til samfundets mest udsatte grupper.
Skulle hjælpe hjemløse og handicappedeGunvør Munch mener, at sagen kunne være undgået, hvis de havde været flere, der skulle se ansøgningerne til puljemidlerne igennem, så Britta Nielsen ikke sad alene med den opgave.
- Når hun har kunnet sidde alene med det og sende de ansøgninger og bevillinger ud, uden andre havde set på det, så var der ikke andre, der kunne kontrollere det, siger hun.
For Gunvør Munch er det værste, at de penge, der skulle hjælpe de mest udsatte borgergrupper, aldrig nåede frem.
- Det var en af de gode puljer til netop at kunne hjælpe hjemløse, handicappede og andre, der virkelig havde brug for pengene.
Det, synes jeg næsten, er det værste.
At hun har kunnet gøre det uden at tænke over, at de penge, som hun tog, i virkeligheden gik fra de svageste, siger hun.
Så det håber Gunvør Munch især, at Britta Nielsen vil komme ind på under retssagen i dag.
Gunvør Munch stoppede selv i Socialministeriet for flere år siden, oplyser hun.
FacebookTwitterKopier linkEmner:Social- og Integrationsministeriet|Socialministeriet|Økonomisk kriminalitet|Kriminalitet|Britta Troelsgaard Nielsen (embedsmand)




https://www.dr.dk/sporten/fodbold/ny-undersoegelse-viser-hovedstoed-kan-give-demens

FodboldNy undersøgelse viser: Hovedstød kan give demensEn ny stor undersøgelse giver fodboldspillere tre og en halv gange større risiko for at udvikle demens.
Hovedstød kan være farlige for hovedet, viser en ny undersøgelse.
Af Frederik Palle og Niklas Brandt Pedersen24.
okt.
2019 kl.
10.
07Læs opDet er næsten umuligt at spille fodbold uden at sætte hovedet på bolden.
Men din hjerne vil egentlig sætte mest pris på, at du lod helt være.
Forskere har nemlig undersøgt, hvor meget de små gentagende hovedstød fra bolden skader hjernen, og resultaterne taler sit tydelige sprog.
Et nyt stort studie fra Glasgow University har nemlig undersøgt hjernerne på 7.
676 tidligere professionelle herrefodboldspillere i perioden mellem 1900 og 1976 og sammenlignet dem med 23.
000 mænd uden for grønsværen.
Undersøgelsen viser, at fodboldspillerne havde tre og en halv gange så stor risiko for at udvikle demens som resten af befolkningen.
Resultaterne overrasker ikke Jakob Christensen, overlæge ved Neurologisk Afdeling på Aarhus Universitetshospital.
Hovedskader er et tilbagevendende problem i NFL.
Spillere bliver testet med det samme, hvis de har det mindste tegn på hjernerystelse, og de får ikke lov til at komme på banen igen, før en læge har sagt god for, at de ikke har hjernerystelse.
På billedet er Pittsburgh Steelers' Mason Rudolph efter han slog hovedet alvorligt for en lille måneds tid siden.
(Foto: Philip G.
Pavely © Scanpix)- Det bekræfter jo mistanken om, at hovedskader og især gentagende hovedskader kan være forbundet med skader på nervesystemet, og det kan jo vise sig som for eksempel demens, siger Jakob Christensen.
Hjernerystelser også i fokusMens sammenhængen mellem fodbold og demens er et forholdsvis nyt fokusområde, har hjernerystelser længe været monitoreret.
Hos IFAB, der er fodboldens regelsættere, havde man møde onsdag for muligvis at vedtage nogle regler, som skal være med til at beskytte fodboldspillere fra at få hovedskader.
Her har det blandt andet været på tale, at spillere kan blive skiftet ud i ti minutter for at blive undersøgt for hjernerystelse og dernæst blive skiftet ind igen, hvis spilleren består testen.
Men regelændringerne er blevet udsat.
I stedet har man nedsat en ekspertgruppe, som skal kigge nærmere på problemet, skriver IFAB på hjemmesiden.
- I betragtning af den komplekse situation med at vurdere og behandle hjernerystelser på forskellige niveauer af spillet, har medlemmerne anbefalet, at en ekspertgruppe skal fokusere på dette emne i de kommende måneder, lyder det fra dem.
FacebookTwitterKopier linkEmner:Fodbold|Sygdomme og lidelser|Demens|Aarhus Universitetshospital|Glasgow




https://www.dr.dk/nyheder/politik/danmark-sender-militaert-bidrag-til-fn-mission-i-mali

PolitikDanmark sender militært bidrag til FN-mission i MaliEt bredt flertal i Folketinget stemmer ja til dansk militært bidrag i Mali og andre dele af Sahel-regionen.
Udenrigsminister Jeppe Kofod (S) og regeringen har fået politisk opbakning til militært bidrag.
(Arkivfoto) 24.
okt.
2019 kl.
10.
33Læs opTorsdag stemte et bredt flertal i Folketinget for et dansk militært bidrag til Mali.
Det drejer sig blandt andet om et transportflybidrag og et personelbidrag til FN's fredsbevarende mission Minusma i Mali.
Desuden stilles der et dansk militært bidrag til rådighed for den franskledede militære indsats i Sahel-regionen.
Den kaldes Operation Barkhane.
Bidraget består blandt andet af to transporthelikoptere.
De indsættes i Burkina Faso, Mali, Mauretanien, Niger og Tchad.
Læs også:Fire spørgsmål til Afrika-korrespondent: Danske soldater bliver en del af hård operation i AfrikaKofod: Risiko for terror mod vestlige målDet er ikke første gang, at Danmark bidrager militært til området.
Det har Danmark gjort i en årrække efterhånden.
- Jeg synes, det er rigtig vigtigt og godt at se, at der er bred enighed om behovet for fortsat samtænkt dansk engagement i hele Sahel-regionen, sagde udenrigsminister Jeppe Kofod (S) under førstebehandlingen i sidste måned.
- Hvis man nu tager truslen fra terrorister i Mali og Sahel-regionen mod Europa og Vesten, kan jeg oplyse, at Forsvarets Efterretningstjeneste vurderer, at det på kort til mellemlang sigt er meget sandsynligt, at militære ekstremister vil planlægge angreb mod vestlige mål og planlægge bortførelser af vesterlændinge i regionen.
Primært Mali, Burkina Faso og Niger.
- Radikalisering og terrorisme vinder i stigende grad frem i regionen.
Og udgør dermed også en trussel mod den lokale befolkning og de internationale indsatser, som jævnligt udsættes for angreb.
- Regionen er arnested for både terrorisme og irregulær migration, tilføjede Kofod.
Alle Folketingets partier pånær Nye Borgerlige bakker op om FN-missionen.
Nye Borgerlige og Enhedslisten er imod det danske bidrag til Operation Barkhane.
- Vi er yderst skeptiske over for, at danske styrker indsættes i krige og konflikter, som ikke har direkte relevans for Danmarks sikkerhed, sagde Nye Borgerliges forsvars- og udenrigsordfører, Peter Seier Christensen, under førstebehandlingen.
/ritzau/FacebookTwitterKopier linkEmner:Jeppe Kofod (politiker)|Socialdemokraterne|Mali|Folketinget|Militær




https://www.dr.dk/nyheder/penge/har-du-minutter-fem-firmaer-politianmeldt-ulovligt-telefonsalg

PengeHar du to minutter?
Fem firmaer politianmeldt for ulovligt telefonsalgTilbud om internet og strøm var ulovligt telefonsalg, lyder det i anmeldelse.
Fem virksomheder får nu en politianmeldelse på nakken.
Af Alexander Hecklen24.
okt.
2019 kl.
09.
20 | opdateret 24.
okt.
2019 kl.
09.
47Læs opNår selskaber ringer med et nyt tilbud om strøm eller internet, er der ikke altid tale om lovligt salg.
Om ForbrugerombudsmandenForbrugerombudsmanden fører tilsyn med, at virksomheder overholder:Markedsføringsloven, e-handelsloven, tobaksreklameloven, lov om juridisk rådgivning, samt med en række forbrugerbeskyttende regler i betalingstjenesteloven og lov om tjenesteydelser i det indre marked.
Forbrugerombudsmanden politianmelder nu fem firmaer for at ringe til forbrugere uden at have fået samtykke.
De fem firmaer er Natur-Energi, Blue Energy, Smartresponse, Velkommen og Bravour.
nu.
- Ulovligt telefonsalg er desværre et udbredt problem i Danmark.
Vi har i år modtaget flere klager end nogensinde før, siger forbrugerombudsmand Christina Toftegaard Nielsen.
Har sagt ja til at betaleFlere af selskaberne har allerede accepteret at betale bøder i sagerne.
Blue Energy har accepteret at betale 200.
000 kroner i bøde.
Smartresponse har accepteret en bøde på 150.
000 kroner, mens selskabet Natur-Energi betaler 125.
000 kroner, og Gul Strøm betaler 100.
000 kroner.
Det siger lovenEfter forbrugeraftalens § 4, stk.
1, er det ulovligt for erhvervsdrivende at kontakte forbrugere telefonisk eller personligt med henblik på afsætning af varer eller tjenesteydelser, medmindre forbrugeren forudgående har anmodet den erhvervsdrivende herom.
Et samtykke til telefoniske henvendelser skal være en udtrykkelig og utvetydig anmodning om at blive ringet op.
Kilde: ForbrugerombudsmandenIfølge forbrugerombudsmand Christina Toftegaard Nielsen har selskaberne ringet til forbrugere med tilbud om strøm eller internet - eller hjulpet til med det, uden at de i forvejen har spurgt om lov.
Og det er ulovligt, lyder det fra forbrugermyndigheden.
- Det er virksomhedens ansvar at sikre, at forbrugerne har givet samtykke til at blive kontaktet, før virksomheden ringer dem op.
Hvis ikke virksomheden kan dokumentere et gyldigt samtykke, så er opringningen strafbar, siger Christina Toftegaard Nielsen.
Flere firmaer politianmeldtSiden begyndelsen af i år har Forbrugerombudsmanden politianmeldt i alt 21 virksomheder for enten at have ringet ulovligt op til forbrugere eller for at have medvirket til ulovligt salg.
- Sagerne mod 13 af virksomhederne er afsluttet med bøder på cirka 2,5 millioner kroner samlet set.
Jeg forventer, at der vil komme flere politianmeldelser, siger Christina Toftegaard Nielsen.
Det er de fem anmeldt for•Energiselskabet Natur-Energi A/S: Politianmeldelsen vedrører ét eller flere opkald til 14 forbrugere.
Natur-Energi har accepteret at betale en bøde på 125.
000 kroner.
•Blue Energy A/S: Politianmeldelsen vedrører ét eller flere opkald til 23 forbrugere.
Blue Energy har accepteret at betale en bøde på 200.
000 kroner.
•Velkommen A/S: Politianmeldelsen vedrører ét eller flere opkald til 41 forbrugere.
•Smartresponse A/S: Politianmeldt for som henholdsvis leadvirksomhed og leadmægler at have medvirket til uanmodede telefoniske henvendelser foretaget af Natur-Energi og Gul Strøm.
Smartresponse solgte urigtige oplysninger om 19 forbrugere til hhv.
Natur-Energi (10) og Gul Strøm (9).
Smartresponse har accepteret en bøde på 150.
000 kroner for sin deltagelse i begge sager.
•Gul Strøm ApS: Er tidligere politianmeldt for ét eller flere opkald til 11 forbrugere.
Virksomheden har nu accepteret at betale en bøde på 100.
000 kroner.
•Bravour.
nu ApS: Politianmeldt for medvirken til flere af opkaldene fra Velkommen og Blue Energy ved at have foretaget de uanmodede telefoniske henvendelser på vegne af virksomhederne.
•Kilde: ForbrugerombudsmandenFacebookTwitterKopier linkEmner:Christina Toftegaard Nielsen (jurist)|Natur-Energi|Forbrug|Gul Strøm|Erhverv




https://www.dr.dk/musik/international-stjernerapper-og-danske-darlings-klar-til-tinderbox

MusikInternational stjernerapper og danske darlings klar til TinderboxPost Malone og Lukas Graham er blandt navnene på næste års Tinderbox.
Post Malone spillede i et udsolgt Royal Arena i foråret Af Ellen Kirstine Jensen24.
okt.
2019 kl.
11.
55Læs opDen fynske festival Tinderbox har netop annonceret de første navne på næste års festivalplakat.
Og hvis du er til ansigtstatoveringer og poppede rapsange, kan du godt begynde at glæde dig.
Et af de navne, der er klar til at fyre op under festen i det fynske, er nemlig den amerikanske rapper Post Malone, der sidst gæstede dansk festivaljord i 2018, da han optrådte på Smukfest.
Den 24-årige rapper har domineret både danske og udenlandske hitlister, siden han i 2015 debuterede med sangen 'White Iverson'.
Hør gennembrudshittet her, mens du læser videre:Post Malone - White IversonDerudover er der lagt i ovnen til den helt store fællessang, når danske Lukas Graham gæster Tusindårsskoven efter et travlt 2019.
Også sangeren Lenny Kravitz er annonceret som et af sommerens hovednavne.
Om Tinderbox:Tinderbox blev afholdt første gang i 2015.
Festivalen finder sted i Tusindårsskoven i Odense.
Festivalen løber af stablen fra 25.
til 27.
Juni 2020.
I 2019 havde festivalen omkring 45.
000 gæster.
Yderligere seks navne på plakatenTinderbox har derudover løftet sløret for yderligere seks navne, der skal optræde på næste års festival.
Ét af dem er den svenske popstjerne Zara Larsson, der er kendt for hits som 'Ain't My Fault' og 'Ruin My Life'.
Og det bliver ikke første gang, at den unge hitmager besøger Tusindårsskoven.
I sommer varmede hun nemlig op for den engelske megastjerne Ed Sheeran, da han spillede to udsolgte koncerter samme sted.
Festivalgæsterne kan også glæde sig til at se Folkeklubben, Jonah Blacksmith, Oliver Heldens, Nonsens og Toby Green, når de næste år lægger vejen forbi Odense.
Tinderbox løber af stablen fra d.
25.
-27.
Juni 2020.
21-årige Zara Larsson er også klar til at fyre op under den fynske festivalfest.
FacebookTwitterKopier linkEmner:Lukas Graham (musiker)|Post Malone (musiker)|Tinderbox|Odense|Pop og rock




https://www.dr.dk/nyheder/udland/39-lig-fundet-i-container-politiet-ransager-ejendomme-med-tilknytning-til-anholdt

Udland39 lig fundet i container: Politiet ransager ejendomme med tilknytning til anholdt chaufførEn 25-årig mand fra Nordirland er stadig anholdt i grufuld sag fra England.
Ligene af 39 personer blev fundet i denne lastbil.
Af Emil Søndergård Ingvorsen24.
okt.
2019 kl.
08.
35Læs opEn 25-årig mand fra Nordirland er stadig anholdt i en grufuld sag, der har rystet Storbritannien.
Natten til i går blev ligene af i alt 39 personer fundet i en lastbilcontainer i byen Grays nær London.
Vi har ingen idé om, hvor lang tid containeren har befundet sig i Belgien.
Der kan være tale om timer eller dage, vi ved det ikke.
Eric Van Duyse, Belgiens anklagemyndighed.
Samme dag anholdt politiet en mand, der var chauffør på den bulgarsk-indregistrerede lastbil.
Han er stadig anholdt - mistænkt for drab - og bliver afhørt på stationen i Essex, skriver BBC.
Læs også:Efter fund af 39 lig i container: 'Det er rædselsvækkende'Samtidig har politiet i Nordirland ransaget to adresser, som kan kobles til den 25-årige, og ifølge mediet bistår National Crime Agency - det britiske pendant til Rigspolitiet i Danmark - med efterforskningen.
De skal hjælpe med at identificere, hvilke organiserede kriminelle grupper der kan have spillet en rolle i sagen.
Formentlig ankommet fra BelgienContaineren havde kun været kort tid i Storbritannien.
Det er politiets teori, at containeren var ankommet til Purfleet nær London fra den belgiske by Zeebrugge samme nat, hvor de 39 personer - som man mener er migranter - blev fundet døde.
Derfor er de belgiske myndigheder også gået ind i sagen, bekræfter landets anklagemyndighed over for BBC.
- Vi har ingen idé om, hvor lang tid containeren har befundet sig i Belgien.
Der kan være tale om timer eller dage, vi ved det ikke, siger talsmand Eric Van Duyse.
De 39 personer er endnu ikke identificeret.
Det kan tage lang tid, lød det fra det lokale politi i går.
- Dette bliver en lang og kompleks efterforskning, og vi fortsætter med at arbejde med lokale samarbejdspartnere og internationale myndigheder for at indsamle vigtige efterretninger og identificere de mennesker, som desværre har mistet livet, lød det i en pressemeddelelse i går.
Den britiske premierminister, Boris Johnson, har også kommenteret ligfundet.
FacebookTwitterKopier linkEmner:Boris Johnson (politiker)|Storbritannien|Belgien|Anklagemyndigheden|BBC




https://www.dr.dk/nyheder/udland/efter-opsigtsvaekkende-afvisning-macron-finder-ny-kommissaerkandidat

UdlandEfter opsigtsvækkende afvisning: Macron finder ny kommissærkandidatThierry Breton skal først godkendes af Europa-Parlamentet, før han kan træde til.
Den franske præsident, Emmanuel Macron, har indstillet Thierry Breton til posten som ny EU-kommissær.
Af Per Bang Thomsen - Bruxelles24.
okt.
2019 kl.
08.
46Læs opDet bliver Thierry Breton, der i dag står i spidsen for it-virksomheden Atos, som skal være det franske islæt i den kommende Europa-Kommission.
Frankrigs præsident, Emmanuel Macron, har i dag indstillet den 64-årige forretningsmand til posten som landets næste EU-kommissær.
Det oplyser en talsmand for præsidenten ifølge nyhedsbureauet ReutersHvad laver Europa-Kommissionen?
Det er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Hvis Thierry Breton, som tidligere har været Frankrigs finansminister, bliver endeligt godkendt, får han ansvaret for EU’s indre marked.
- Han er en handlingens mand, der ved alt om de industrielle spørgsmål, og som – selvom han kender institutionerne i Bruxelles – ikke vil have en bureaukratisk tilgang til de europæiske emner.
Det er noget, der har været vigtigt for præsident, oplyser talsmanden.
Afvisning mødte vredeThierry Breton er dog ikke den første kommissærkandidat, som den franske præsident har spillet på banen.
For to uger siden valgte Europa-Parlamentet, der skal godkende hele det nye hold af kommissærer, nemlig at afvise Frankrigs første bud, Sylvie Goulard.
En af årsagerne var, at hun var blevet bedt om at betale godt 335.
000 kroner tilbage til Europa-Parlamentet.
Hun havde uretmæssigt brugt pengene til at lønne assistenter for, og sagen bliver nu undersøgt af EU’s antisvindelenhed, Olaf.
Læs også:Fransk kommissærkandidat afvist af Europa-ParlamentetDen beslutning blev mødt med hovedrysten og vrede fra præsident Macron, der blandt andet mente, at Sylvie Goulard var blevet offer for et politisk spil mellem Europa-Parlamentets store grupper – den kristenkonservative EPP-gruppe, den socialdemokratiske S&D-gruppe og den liberale Renew Europe, som Emmanuel Macron selv er en del af.
- Handlede det om bitterhed?
Smålighed?
Så længe, jeg ikke forstår det, kan jeg ikke kommentere yderligere, sagde han efterfølgende.
Den franske præsident, Emmanuel Macron, var ikke begejstret, da hans første kommissærkandidat blev afvist.
Skal først godkendesMen nu har Emmanuel Macron nomineret Thierry Breton, der siden 2009 har været administrerende direktør for den franske it-virksomhed.
Hvad er en høring?
Europa-Parlamentet skal godkende den nye Europa-Kommission, før den kan træde til.
Alle kommissærkandidaterne skal igennem høringer, hvor de skal svare på spørgsmål fra parlamentarikerne.
Det er ikke usædvanligt, at en eller flere kommissærer må skiftes ud undervejs, hvis der er modstand.
Når Europa-Parlamentet har godkendt kommissionen, skal EU’s stats- og regeringschefer også sige god for den.
Først der kan den gå i gang med arbejdet.
Selvom Thierry Breton var finansminister under den konservative præsident Jacques Chirac, har han støttet Emmanuel Macrons socialliberale politiske projekt, La République en marche, i flere år.
Han skal dog først igennem en høring i Europa-Parlamentet og dernæst godkendes af europaparlamentarikerne, før han kan indtage posten.
Den socialdemokratiske europaparlamentariker Christel Schaldemose er medlem af indre marked-udvalget, og hun bliver en af dem, der skal udspørge Thierry Breton og efterfølgende stemme om ham.
Hun skriver på Twitter, at nomineringen er både "interessant og overraskende".
Den nye Europa-Kommission skulle være gået i gang med at arbejde den 1.
november i år.
Men da både Sylvie Goulard og to andre kommissærkandidater – henholdsvis den rumænske og den ungarske – blev afvist, måtte man udskyde tidsplanen og forlænge den nuværende kommission.
Det er uvist, hvornår den nye Europa-Kommission træder til, men meldingerne går på, at det bliver den 1.
december.
Den radikale Margrethe Vestager står til at blive både konkurrencekommissær og ledende næstformand med ansvaret for EU's digitale udvikling i den nye kommission.
FacebookTwitterKopier linkEmner:Christel Schaldemose (politiker)|Emmanuel Macron (politiker)|Europa-Kommissionen|Frankrig|EU-forhold




https://www.dr.dk/mitliv/benjamin-leander-spillede-sit-bryllupsbudget-op-foer-han-blev-millionaer-paa-odds

Mit LivBenjamin Leander spillede sit bryllupsbudget op, før han blev millionær på oddsDen 31-årige fodbold- og spilekspert fraråder alle at forsøge at leve af at satse penge.
Af Anna Sol Jørgensen24.
okt.
2019 kl.
10.
27Læs op- Jeg har altid været dårlig til at stoppe på toppen.
Jeg har siddet med 250.
000 kroner, jeg har vundet på rouletter og black jack og så tabt det hele igen.
Det er også det, der sker for Benjamin Leander, da han smider 900.
000 kroner væk.
Han ligger en morgen med jetlag, kort efter at han er kommet til Australien for at besøge sin daværende kærestes søster.
Der er en landskamp i gang, og han logger ind på en spilkonto, han har på nettet.
Her står omkring 10.
000 kroner, som han har sat ind på kontoen i tidernes morgen.
Benjamin LeanderBenjamin Leander er 31 år.
Født og opvokset i Hellerup.
Student fra Virum Gymnasium årgang 2007.
Har været fodbolddommer i 1.
division og Superligaen.
Arbejder i dag som fodbold-statistiker, er vært og redaktør på podcasten Mediano og giver odds-tips hos SpilXperten.
Stiftede bekendtskab med Center for Ludomani første gang, da han gik i gymnasiet.
Kalder sig selv kontrolleret ludoman.
- Jeg får placeret nogle væddemål og spillet på nogle hjørnespark i tre fodboldkampe med ret høje odds, fortæller Benjamin Leander.
De høje odds betyder, at bookmakere har vurderet, at der er lille sandsynlighed for et bestemt udfald af hjørnesparkene.
Men de høje odds betyder også, at Benjamin Leander får pengene mange gange igen, hvis han faktisk vinder væddemålet.
Og det gør han.
- Jeg går fra at have omkring 10.
000 kroner på kontoen, da jeg starter spillene, til at der står 495.
000 kroner, da de kampe er slut.
Det er voldsomt, siger han.
Her havde mange nok valgt at stoppe spillet.
Trække pengene ud og gemme dem til udbetaling til en lejlighed.
Købe en bil.
Eller arbejde mindre.
Men ikke Benjamin Leander.
- Det er jo det, der sker med ludomani.
Du vil have mere og mere og mere, og til sidst går det galt.
Det er groft sagt også det, der sker med den spilkonto, siger Benjamin Leander.
To gevinster på en million på under et årBenjamin Leander er i dag 31 år og er far til tre-årige Samuel.
Da han var yngre, ville han være verdens bedste målmand i fodbold.
Det spolerede Peter Schmeichel for ham, da han fik en søn ved navn Kasper.
I stedet ville Benjamin Leander så være en af verdens bedste fodbolddommere.
I en årrække frem til for et par år siden var han dommer i 1.
division og Superligaen herhjemme.
I dag arbejder han som fodboldstatistiker og stiller sin viden til rådighed til tips på spil.
Og så er han "pragmatisk ludoman", som han selv kalder det.
Forrige lørdag vandt han en million kroner på en Tips 13.
Det er anden gang på under et år, han har trukket et så stort beløb ud af Danske Spil.
Han sidder på en café på Østerbro.
Hans tøj udstråler ikke rigmand.
Men der står Balenciaga på hans sneakers.
Sådan et par koster rask væk 4.
000 kroner.
I næste uge sidder han på et fem-stjernet hotel på Mallorca.
Med hans egne ord skal der ikke mangle noget på den ferie.
Der er intet ved Benjamin Leander, der umiddelbart udstråler ludoman.
Han passer i hvert fald ikke ind i den klassiske fortælling om en ludoman, der har spillet sig ud i en social deroute, ud af hus og hjem og skubbet familie og venner fra sig.
Men han er ludoman.
Kontrolleret eller pragmatisk, men ludoman.
Og kontrollen er først kommet efter flere vanvidsspil, hvor han kunne have mistet andet end penge.
Spiller 900.
000 kroner væk på et par timerDa Benjamin Leander har vundet 495.
000 kroner på et par landskampe, er han 26 år.
Han fortsætter med det, han selv kalder for disciplineret spil, og formuen bliver næsten fordoblet, så der står 900.
000 kroner på kontoen.
- De penge står på kontoen, indtil den dag der er VM-finale i dart, fortæller han.
Kampen står mellem Phil Taylor og Gary Anderson.
Det bedste skud, du kan lave i dart, er det, der hedder en triple tyve.
Det vil sige, at alle spillerens tre pile rammer i et af de røde felter på dartskiven, og sådan en tur vil kaste 180 point af sig.
- Jeg har fulgt godt med i løbet af turneringen, så jeg er egentlig ret godt informeret.
Jeg tænker, at de ikke kommer til at lave ret mange 180'ere i den her finale, og det spiller jeg på.
Men de starter som lyn og torden med et hav af 180'ere, fortæller Benjamin Leander.
Alle ludomani-klokker bimler.
Da klokken slår lidt over 12, er min spilkonto tom.
Benjamin LeanderBenjamin Leander har brugt 15.
000 kroner på sit spil på kampen.
Men da han ser, at han er ved at tabe, begynder han at sætte penge på kampen, mens den er i gang.
Det er det, der hedder live-betting.
- Jeg ender med at tabe en halv million kroner undervejs.
Og bagefter tænker jeg, at de skal vindes tilbage.
Der var noget kvindebasket i USA, som jeg intet kender til.
Intet.
Men det ene hold fører stort, og jeg sætter 75.
000 kroner på, at de vinder.
Benjamin Leander sætter også penge på andre kampe i sportsgrene, han nærmest ikke aner noget om.
- Det er dårlige væddemål uden værdi og med så store indsatser, at alle ludomani-klokker bimler.
Da klokken slår lidt over 12, er min spilkonto tom.
Register Over Frivilligt Udelukkede SpillereRofus er Spillemyndighedens Register Over Frivilligt Udelukkede Spillere.
Du melder dig selv til registret med Nemid og bestemmer, hvor lang tid du vil være i det.
Det kan være i alt fra 24 timer til helt permanent.
Så længe du er registreret, er du udelukket fra alle onlinespil med indsats og alle fysiske kasinoer i Danmark, og du kan ikke fortryde.
I 2018 rundede Rofus 17.
355 registrerede brugere.
Det er en stigning på 35 procent i forhold til udgangen af 2017.
76 procent af de registrerede er mænd.
Du kan melde dig ind her.
Kilde: SpillemyndighedenPå få timer er det lykkedes den unge mand at kaste lige knap en millioner kroner ud af vinduet.
- Det er penge på en skærm.
Så jeg har ikke tabt virkelige penge, tænker jeg.
Men jeg kunne have trukket penge ud undervejs og brugt dem på en lejlighed eller en drømmerejse.
Der er bare ikke nogen af de tanker, der slår til, når man som ludoman bare sidder og har penge på en skærm foran sig.
Ikke det værste tabBenjamin Leander har været sammen med sin kæreste et par år, da han spiller de 900.
000 kroner op.
Han har fundet en ro med hende og med sig selv, og han ved, det er kvinden, han vil være sammen med resten af sit liv.
De to bliver forlovet, og de skal giftes i sommeren 2015.
Benjamin Leander får udbetalt et sted mellem 15.
000 og 20.
000 kroner om måneden på sit arbejde som fodbolddommer og fodbold-statistiker på BT.
Et par uger inden brylluppet har jeg sådan en dag, hvor jeg bare.
.
.
Det hele tilter.
Fuldstændig ukontrolleret.
Benjamin LeanderHans kæreste tjener fint som fuldmægtig.
De mangler ikke penge, og Benjamins spil forsøder tilværelsen, så de kan bruge weekenderne i alle Europas storbyer.
Men han har stadig ikke styr på sine spil og taber ind i mellem store summer.
I månederne op til brylluppet begynder spillene at tære på Benjamin Leander.
- Der går jeg med en fornemmelse af, at det ikke er sjovt.
Og der skal en del til, før jeg har det sådan.
Jeg skylder penge.
Ikke til ubehagelige typer, men jeg spiller på nettet, hvor man kan spille kredit.
Han har kviklån, og han skylder en bookmaker i Asien 100.
000 kroner.
- Selv hvis jeg vinder en kvart million kroner, vil jeg ikke være i nul.
Jeg vil ikke have betalt min kassekredit, jeg vil ikke have betalt mit kviklån, og jeg vil ikke have betalt min gæld.
Både balancen på bankkonto og spillekonti er nede op til brylluppet.
- Et par uger inden brylluppet har jeg sådan en dag, hvor jeg bare.
.
.
Det hele tilter.
Fuldstændig ukontrolleret, siger Benjamin Leander.
Benjamin Leanders forældre har overført penge til at betale for mad og drikke til festen.
De penge står på hans egen konto.
Det her indrammer rimelig godt, hvor fucking langt ude, man kan være, når man kan gå så langt, at man siger 'fuck mit bryllup'.
Benjamin LeanderHan spiller først for 1.
000 kroner fra madbudgettet.
Så låner han 2.
000 fra det, så 4.
000 kroner.
Han ender med at sætte de sidste 2.
000 kroner fra bryllupskontoen på, at tennisspilleren Serena Williams vinder et første set med 6-1.
Det er et fuldstændig håbløst spil, og Benjamin Leander taber de sidste penge.
- Det her indrammer rimelig godt, hvor fucking langt ude, man kan være, når man kan gå så langt, at man siger "fuck mit bryllup".
- Du spurgte, hvordan jeg havde det med at tabe 900.
000 kroner.
Det var en øv-følelse, men det er ikke sådan "fuck, fuck, fuck, fuck".
Sådan har jeg det til gengæld på det her tidspunkt, fordi jeg har brugt bryllupsbudgettet.
Der er ingenting tilbage.
Det var så skamfuld en følelse at stå der.
Lige i det øjeblik var jeg bare den største taber.
Og hvad tænker en taber?
Vil du høre mere om ludomani?
Hvis du gerne vil høre mere om at være afhængig af spil, kan du lytte til podcast-serien 'Dan Rachlin og ludomanien' ved at klikke her.
Serien handler om Dan Rachlin, der elsker at gamble om penge, og derfor opsøger han for første gang professionel hjælp for at blive klogere på, om hans gambling måske er ved at udvikle sig til ludomani.
For taberen Benjamin Leander er tanken, at han skal have det løst.
Ved at spille mere og genvinde det tabte.
Han opsøger en bekendt for at få ham til at låne ham penge.
Han får ikke pengene, men han bliver reddet.
Han bliver reddet af sin ven, der siger, at han skal have hjælp.
Han bliver reddet af sin far, da han ringer og siger, hvad der er sket, og at han har fucket det helt op.
- Det føltes så fucking sløjt.
Det er indbegrebet af tillidsbrud.
Det værste, jeg ved, er at skuffe andre.
Men som ludoman får du bare sådan en klap, der går ned, og du tænker først bagefter.
Benjamin Leanders far beder ham ikke om at stoppe med at spille.
Han overfører i stedet de tabte penge til den kommende brud, som får styr på maden og det hele.
Og hun får styr på Benjamin Leanders spil.
Reddet af konens budget og strukturDa Benjamin Leander fortæller sin kommende kone, at det hele er væk, har han ikke fortalt alt.
Der er stadig to åbne spil på det kommende VM i dart for nationer.
Han har sat 21.
000 kroner på 21 forskellige væddemål.
- Jeg vågner dagen inden vores bryllup.
Jeg har vundet 600.
000 kroner på de væddemål.
Jeg siger til hende, at jeg har vundet, men at jeg aldrig nogensinde vil stå i den her situation igen, og om hun vil overtage min økonomi.
Det vil hun gerne.
Benjamin Leander får en administrator i sin kone.
Hun lader ham have 10.
000 kroner om måneden, han kan bruge, som han vil.
Vil han spille for mere, skal han fortælle det til hende, og han skal argumentere for hvert spil.
Samtidig melder Benjamin Leander sig ind i Rofus (Register Over Frivilligt Udelukkede Spillere hos Spillemyndigheden).
Det gør, at han ikke længere kan spille på nettet.
Og det bliver Benjamin Leanders vendepunkt.
- Det er her, at mit spil for første gang nogensinde begynder at blive struktureret og lagt i budget.
Et ordentligt budget.
Og derfra går det kun en vej.
- Mod stjernerne, siger Benjamin Leander og peger op mod loftet.
Lille Samuel kommer også til verden, og sønnen er i høj grad skyld i, at Benjamin Leander holder sig til et stramt spilbudget, hvor han har afvejet, hvor meget han kan tåle at tabe.
- Der er også en lille dreng, der ikke skal leve med en far, der fucker det op og kommer sent hjem, fordi han tabt 900.
000 kroner.
Og som ikke kan betale for det ene og det andet.
Spiller med en djævel på skulderenI dag er Benjamin Leander ikke længere gift med den kvinde, der overtog hans økonomi, men bruddet har ifølge ham selv ikke noget med ludomanien eller økonomien at gøre.
De sidste par år har han selv styret sin økonomi og sit spil, og han spiller udelukkende på fodbold og på dart.
Han spiller ikke på store ligaer som Premier League og Champions League, som de fleste andre fritids-odds'ere.
Han nørder sydafrikanske klubber og ligaer, og han sidder og oversætter fodboldnyheder fra indonesisk for at kunne vide mere end bookmakerne.
Det er hele tiden med djævlen på skulderen.
Den siger, at jeg er god til det her.
Men grænsen til fattigdom og social deroute er så papirstynd.
Benjamin LeanderDet er en fuldtidsbeskæftigelse i sig selv.
For ellers er den kontrollerede ludomani ikke den forretning, Benjamin Leander betegner som en "rigtig god sideindtægt".
Begrebet kontrolleret eller pragmatisk ludoman er Benjamin Leanders eget.
Han meldte sig ud af Rofus i 2017, da han "var helt sikker på, at han kunne styre det".
- Den der kontrollerede ludoman ligger simpelthen i, at jeg kan mærke i kroppen og i mit hoved, at jeg stadig har det i mig.
Og der skal ikke meget mere end en times manglende selvkontrol til, før jeg kan tabe en kvart million, hvis det er det.
- Det er hele tiden med djævlen på skulderen.
Den siger, at jeg er god til det her.
Men grænsen til fattigdom og social deroute er så papirstynd.
© ColourBoxStigning i betting-reklamerHvem bliver første målscorer?
Og hvor mange hjørnespark bliver der?
Antallet af reklamer om betting per døgn er næsten tredoblet siden 2012.
Samtidig vælger stadig flere at give sig selv spillekarantæne.
Læs mere her.
Benjamin Leander har en lille gul seddel med, der har ligget foran ham under hele interviewet.
Der står de pointer, han gerne vil have med.
Han skal blandt andet huske at rose sin eks-kone.
Men der står intet om at anbefale andre at forsøge at leve af spil.
Tværtimod.
Han vil faktisk ikke råde andre til det - også selvom han selv giver andre tips til odds.
Du ved, hvor hårdt man kan ramme bunden, og hvor få der laver overskud på det her.
Hvordan har du det med, at du rådgiver andre i odds?
- Det er sådan lidt cigaretpakke-agtigt at sige "spil nu ansvarligt".
Men det er jo det, jeg gerne vil med interviews som det her.
Det er ikke for at sige "se, hvor godt det er gået mig".
Det er for at fortælle en historie om, hvor galt det kan gå.
Men kan du ikke frygte, at når du netop rådgivet om det og giver tips til odds, så kan du også være med til at skubbe nogen ud over kanten?
- Både og.
.
.
Jeg prøver så godt, som jeg overhovedet kan at sige, at det er én ud af 100, det går godt for.
- Det er typisk betting-entusiaster, der vil have inspiration.
Og det vigtige er jo, at det bare er inspiration, en prognose.
Hele afhængighedscyklussen er selvfølgelig til stede, men jeg bilder mig også ind, at vi lever i et land, hvor folk kan træffe deres egne beslutninger, og at der ikke er nogen, der tvinger dem til at spille mere, end de har råd til.
Eller at de i sidste instans spiller sig fra hus og hjem.
FacebookTwitterKopier linkEmner:Peter Schmeichel (fodboldspiller)|Serena Williams (tennisspiller)|Afhængighedslidelser|Danske Spil|Storbritannien




https://www.dr.dk/sporten/fodbold/fifa-fordobler-investering-i-kvindefodbold

FodboldFifa fordobler investering i kvindefodboldFifa har afsat yderligere 500 millioner dollar til at fremme kvindefodbold i løbet af de næste fire år.
Landsholdsanfører Pernille Harder og de øvrige kvindelige fodboldspillere verden over får en udstrakt hånd af Fifa.
24.
okt.
2019 kl.
07.
55Læs opDet Internationale Fodboldforbund (Fifa) har i de senere år postet store beløb i en satsning på at udvikle fodbold på kvindesiden, og nu skal en ny økonomisk bevilling sætte endnu mere skub i fremgangen.
I en periode på de næste fire år vil Fifa investere en milliard dollar, hvilket svarer til over 6,7 milliarder kroner, i kvindefodbold.
Det er et dobbelt så stor beløb som først planlagt.
Det siger Fifas præsident, Gianni Infantino, efter et møde i forbundets magtfulde organ Fifa Council i Shanghai.
Kvindefodbold er en voksende succes, og det vil Fifa-præsident, Gianni Infantino, lukrere på.
- Vi har besluttet at putte 500 millioner dollar oven i de 500 millioner dollar, vi allerede har budgetteret med, siger Infantino til den fremmødte presse.
Fremgangen på kvindesiden kan blandt andet ses i seertallene fra dette års VM-slutrunde i Frankrig.
I gennemsnit havde hver VM-kamp 17,3 millioner seere verden over, hvilket er mere end en fordobling i forhold til VM i 2013 i Canada, hvor 8,4 millioner seere i gennemsnit så med.
/ritzau/FacebookTwitterKopier linkEmner:FIFA|Fodbold|Økonomi|Gianni Infantino (idrætsleder)|Canada




https://www.dr.dk/nyheder/indland/nu-skal-tyrkiet-have-voksenskaeldud-i-nato

Tyrkisk offensiv i SyrienSe temaIndlandNu skal Tyrkiet have voksenskældud i NatoStemningen risikerer at blive trykket, når forsvarsalliancens ministre torsdag aften spiser middag i Bruxelles.
Situationen i Syrien er på dagsordenen, når Nato-landenes forsvarsministre mødes torsdag og fredag.
Af Mads Korsager Nielsen24.
okt.
2019 kl.
08.
31Læs opAt der bliver nok at tale om, når Natos 29 medlemslande mødes til forsvarsministermøde i dag og i morgen, synes hævet over enhver tvivl.
Eksperten: Nato bør takke TyrkietDanmark og de øvrige Nato-lande burde takke Rusland og Tyrkiet, der nu tilsyneladende har skabt fred i Syrien.
- De burde være taknemmelige for, at Rusland og Tyrkiet nu har løst det problem, som Danmark og de øvrige Nato-medlemmer ikke havde lyst til at sende soldater ned til, siger professor Peter Viggo Jakobsen fra Forsvarsakademiet og Syddansk Universitet.
- Selv om det ser mystisk ud, at vesten ikke er en del af løsningen, så har de løst et problem for os.
Indtil 2014 var det ikke så sjældent, at Rusland og Nato-landene samarbejdede om fredsoperationer.
- Det er en ydmygelse for Europa, at vi nu står helt uden for indflydelse, efter USA trak sig ud af Syrien.
Det har ført til selvransagelse, og det er nok derfor, at Tyskland foreslår at opstille en styrke, som jeg har svært ved at se bliver til noget.
Det kræver, at Tyskland og Frankrig går forrest, og det har gang på gang vist sig at have lange udsigter.
Militært har Europa isenkrammet til det, men det kniber med viljen, siger Peter Viggo Jakobsen.
Mens bestikket klirrer i Bruxelles, kan russiske soldater være i færd med at patruljere side om side med tropper fra Nato-landet Tyrkiet i det krigsplagede nordøstlige Syrien.
Læs også:USA ophæver økonomiske sanktioner mod TyrkietBlandt andet derfor risikerer stemningen at blive en anelse trykket i aften aften.
Her spiser Nato-alliancens forsvarsministre nemlig arbejdsmiddag sammen efter den første dags drøftelser.
- Dagsordenen er i den tungere ende i forhold til, hvad den plejer at være, konstaterer forsvarsminister Trine Bramsen (S), der rejser afsted med et gult kort - eller voksenskældud, om man vil - til sin tyrkiske kollega, Hulusi Akar.
Tyrkiet er for tiden den slemme dreng i Nato-klassen.
Først på grund af indkøbet af et russisk luftforsvarssystem, der tidligere på året kastede grus i maskineriet mellem Tyrkiet, USA og Nato.
Senest på grund af det militære fremstød mod kurdiske områder i det nordøstlige Syrien, der siden den 9.
oktober har sendt tusindvis af civile på flugt fra bomberne.
Tirsdag kom det frem, at Rusland og Tyrkiet sammen har indgået en samarbejdsaftale om at patruljere de krigsplagede områder.
Med assistance fra syriske grænsevagter.
Herunder kan du se, hvad forsvarsminister Trine Bramsen har at sige om mødet i aften.
Forsvarsminister Trine Bramsen (S), hvad er dit budskab til din tyrkiske kollega?
Forsvarsminister Trine Bramsen (S) deltager torsdag og fredag i Nato-ministermøde.
- Vi kommer til at understrege, at kamphandlingerne ikke skal genoptages.
Jeg er meget bekymret for de civile konsekvenser, hvor der er både dræbte og fordrevne samt beskyldninger om overgreb.
Det er vigtigt at sende et signal om, at det må stoppe.
Hvad er din holdning til den aftale, som Rusland har indgået med Tyrkiet om Syrien?
Tyrkiets præsident Erdogan (tv) og Vladimir Putin, Rusland, blev tirsdag enige om en aftale, der skal skabe fred i det sydøstlige Syrien.
- Jeg har set, at der er lavet en russisk-tyrkisk aftale om det nordøstlige Syrien og der er ingen tvivl om, at jeg ikke er tryg ved, at russiske og syriske regime-styrker forventes at skulle spille en stor rolle i grænseområdet.
Når det er sagt, så skal vi holde fokus på, at kamphandlingerne og overgrebene på civile stopper.
Er Nato bedre tjent med at smide Tyrkiet ud af alliancen?
Dele af et russiskproduceret luftforsvarssystem ankommer til Tyrkiet.
Våbenhandlen skabte tidligere på året splid mellem Tyrkiet og Nato-partneren USA.
- Nej, jeg mener klart, at det vil være en overreaktion.
Tyrkiet har plads i Nato og er en vigtig allieret.
Derfor mener jeg også, at det først og fremmest handler om at finde løsninger og selvfølgelig signalere klart til Tyrkiet, at der er spilleregler, når man er en del af et fællesskab.
Men at begynde at udstede røde kort vil være en overreaktion.
Skal det forstås på den måde, at Tyrkiet skal have en advarsel?
Tyrkiets forsvarsminister Hulusi Akar kan forvente at få en 'markering' fra sin danske kollega under Natos forsvarsministermøde i denne uge.
- Det vil være en fejl ikke at markere, at der selvfølgelig er rammer for, hvordan man kan agere inden for Nato.
At vi selvfølgelig ser med bekymring på de overgreb, der har været på civile.
Det skal markeres.
Men derfra og til at ekskludere Tyrkiet fra Nato er langt.
Det vil have endnu mere vidtrækkende konsekvenser for freden og sikkerheden.
Tyskland vil måske sende tropper til Syrien.
Skal Danmark bidrage til den indsats?
Tysklands forsvarsminister Annegret Kramp-Karrenbauer har foreslået, at europæiske styrker skal stå for en sikkerhedszone i Syrien.
- Jeg går til mødet og til min tyske kollega med ørerne åbne og ønsker at drøfte, hvad der ligger i de tyske meldinger, for der er ingen tvivl om, at vi fortsat har en udfordring i Syrien.
Jeg ser frem til at høre mere om det tyske forslag på Nato-mødet og tage tingene i den rigtige rækkefølge.
Derfra må vi se, om der eventuelt er initiativer, vi skal bidrage til, og i hvilken ramme det skal være.
FacebookTwitterKopier linkEmner:NATO|Socialdemokraterne|Trine Bramsen (politiker)|Tyrkiet|Militær




https://www.dr.dk/nyheder/udland/thailands-konge-fyrer-seks-embedsmaend-i-skandalos-uge

UdlandThailands konge fyrer seks embedsmænd i skandaløs ugeSeks embedsmænd har ifølge Thailands konge udført 'onde handlinger' og forbrudt sig mod etisk regelsæt.
Fem personer, heriblandt Thailands premierminister og hærchef, gør honnør i retning af et billede af Thailands konge, Maha Vajiralongkorn.
(Arkivfoto) 24.
okt.
2019 kl.
06.
03Læs opThailands konge, Maha Vajiralongkorn, har fyret seks højtstående royale embedsmænd.
Det skyldes embedsmændenes 'onde handlinger', oplyser kongehuset onsdag.
Dermed fortsætter en uge med usædvanligt mange intriger og skandaler i kongehuset.
Udviklingen følges med undren og stor interesse i befolkningen.
Meldingen kommer, blot dage efter at kongen fratog sin nyligt udnævnte særlige ledsagerske alle titler og militære ordner.
Det skete, fordi den særlige ledsagerske, Sineenat Wongvajirapakdi, havde været 'illoyal' og rivaliseret med dronning Suthida.
Har udnyttet deres positioner til egen vindingDe seks fyrede embedsmænd tæller blandt andet en sygeplejerske ved soveværelsesvagttjenesten og en dyrlæge.
Det meddeler Royal Thai Government Gazette, der fungerer som regeringens talerør.
- De har på alvorlig vis forbrudt sig mod det disciplinære og etiske regelsæt og igennem onde handlinger udnyttet deres officielle positioner til egen eller andre personers vinding, skriver avisen.
Den kongelige familie i Thailand er beskyttet af en berygtet lov om ærekrænkelse.
Den gør det nærmest umuligt at kigge kongefamilien efter i sømmene eller at debattere den.
Konges popularitet halterVajiralongkorn har været Thailands konge siden 2016.
Men han blev officielt først kronet i maj i år.
Det blev han som den tiende monark i Chakridynastiet.
Hans far, kong Bhumibol Adulyadej, døde i 2016 og var en samlende figur i landet, hvor han fik 70 år på tronen.
Den nye konge har langtfra samme popularitet, som hans far havde.
Få dage før sin kroning giftede kong Vajiralongkorn sig med sin personlige livvagt, den 41-årige Suthida Tidjai.
Hun fik titlen dronning Suthida.
Suthida var tidligere stewardesse i Thai Airways.
/ritzau/AFPFacebookTwitterKopier linkEmner:Thailand|Royalt|Offentlig forvaltning|Thai Airways




https://www.dr.dk/nyheder/indland/britta-nielsen-erkender-en-raekke-anklager-om-millionsvindel

Millionsvindel i SocialstyrelsenSe temaIndlandBritta Nielsen erkender en række anklager om millionsvindelIfølge forsvarer Nima Nabipour nægter hun dog enkelte transaktioner.
Britta Nielsens forsvarer, Nima Nabipour, ankommer til Byretten i den store svindelsag hvor Britta Nielsen er tiltalt for at have stjålet 117 millioner kroner fra de offentlige kasser.
Af Louise Dalsgaard24.
okt.
2019 kl.
09.
38Læs opSvindeltiltalte Britta Nielsen erkender at have stjålet millioner fra sin arbejdsplads.
Sådan lød det fra Britta Nielsens advokat, Nima Nabipour, da retssagen mod Britta Nielsen i dag begyndte.
- Min klient erkender, at der er foretaget transaktioner fra Socialstyrelsen til egne konti, lød det fra Nima Nabipour.
Ifølge advokaten kan hans klient dog ikke erkende, at der er taget penge i så lang en periode fra 1993-2018, som der står i anklageskriftet, ligesom hun ikke erkender enkelte transaktioner.
Tiltalen mod Britta NielsenIfølge anklageskriftet har Britta Nielsen i perioden 1997 til 2018 uberettiget overført tilskudsmidler til sig selv 298 gange.
Hun har ifølge politiet indtastet sine kontonumre i it-sagsbehandlingssystemerne i stedet for kontonumre til de projekter, der egentlig skulle have tilskudmidler.
På den måde stjal hun ifølge tiltalen over 115 millioner kroner.
Samtidig mener anklagemyndigheden, at hun i perioden 1993 til 2002 benyttede sig af lignende metoder og på den måde skaffede sig 1,75 millioner kroner.
Britta Nielsen er derudover tiltalt for dokumentfalsk.
I tiltalen lyder det, at hun i oktober 2014 sender en udbetalingsblanket til en medarbejder i Socialministeriet, hvor det fremgår, at en revisor fra firmaet PwC har skrevet under.
Men underskriften var ifølge anklagemyndigheden falsk.
Derudover er Britta Nielsen også tiltalt for embedsmisbrug.
Kilde: AnklageskriftetDer er dermed tale om en delvis tilståelse.
Britta Nielsen erkender samtidig, at hun har skrevet under på et dokument, hvor hun lod som om, hun var revisor fra firmaet PwC.
Lavmælt Britta Nielsen65-årige Britta Nielsen ankom kort før retsmødets start sammen med sin søn Jimmy Hayat, der også er varetægtsfængslet i sagen.
Her bekræftede hun med et kort "ja", hvem hun er, inden hun iført sort blazer og sorte bukser satte sig på rettens midterste stol, da anklageskriftet mod hende blev læst op.
Hendes hår er i dag hvidt og ikke længere farvet mørket, som da hun blev stillet for en dommer kort efter anholdelsen i Sydafrika sidste år.
Alle tilhørerpladser var fyldt i retssal 60 i Københavns Byret, hvor sagen gik i gang klokken 09.
30.
Britta Nielsens tre voksne børn og en svigersøn er sigtet i sagen for groft hæleri.
Politiet mener, at de har modtaget store pengebeløb, som stammer fra morens svindeludbytte.
Børnenes advokater var derfor også til stede i retten i dag.
Det samme var også sønnen, som skal overvære dagens retsmøde.
Senere i dag skal Britta Nielsen afgive forklaring.
Det var sådan her, at Britta Nielsen så ud, da hun i november sidste år blev anholdt i Sydafrika og senere varetægtsfængslet i Danmark.
Ni dage afsat til retssagDer er egentlig afsat ni dage til behandling af selve retssagen, hvor der også er indkaldt en række vidner til at give forklaring.
Om den tidsplan fortsat kommer til at holde er uvist, da anklagemyndigheden måske kan droppe dokumentation af for eksempel overførsler fra tilskudsadministrationen til Britta Nielsens konti.
Derudover er det ikke sikkert, at alle indkaldte vidner behøver at afgive forklaring.
Her på første retsdag skal anklagemyndigheden forelægge sagen.
Det betyder at præsentere sagens bevismateriale og fortælle, hvornår mistanken opstod, og hvordan efterforskningen er foregået.
I dette retslokale i Københavns Byret kommer svindelsagen til at køre flere af dagene.
Retssagen er planlagt til at køre over ni dage.
 De første dage kommer Britta Nielsen til at afgive forklaring.
Det sker ved denne plads.
1 / 3I dette retslokale i Københavns Byret kommer svindelsagen til at køre flere af dagene.
1 / 3Retssagen er planlagt til at køre over ni dage.
2 / 3De første dage kommer Britta Nielsen til at afgive forklaring.
Det sker ved denne plads.
3 / 3FacebookTwitterKopier linkEmner:Anklagemyndigheden|Kriminalitet|Retsvæsen|Sydafrika|Britta Troelsgaard Nielsen (embedsmand)




https://www.dr.dk/nyheder/indland/klassens-duks-vejdirektoratet-bliver-faerdig-foer-tid-og-afleverer-milliarder

Indland'Klassens duks': Vejdirektoratet bliver færdig før tid og afleverer milliarder tilbage til statenMens de fleste anlægsprojekter overskrider budget og tidsplan, gør Vejdirektoratet det modsatte.
Vejdirektoratet bruger en database over ting, der er gået galt i tidligere projekter, så de ikke laver samme fejl igen.
Af Agnes Dalhoff Pedersen og Anna Elisabeth Østergaard Hjortdal24.
okt.
2019 kl.
07.
34Læs opTi milliarder kroner.
Så store summer sendte Vejdirektoratet tilbage til staten sidste år.
Nu er de igen i arbejdstøjet.
Klar til næste kæmpe projekt.
Iført sikkerhedssko og refleksvest viser anlægsdirektør i Vejdirektoratet Erik Stoklund Larsen rundt på byggepladsen til Storstrømsbroen.
Storstrømsbroen skal forbinde Sjælland og Falster via Masnedø.
Broen bliver Danmarks tredjestørste bro og forventes færdig i 2022.
Byggeriet er Danmarks tredjestørste anlægsprojekt nogensinde.
Anlægsprojekter af den størrelse har tradition for både at blive forsinkede og overskride budgettet, men i det her tilfælde er der grund til optimisme.
Vejdirektoratets top femDisse projekter blev 40-49 procent billigere end forventet:Udbygning af E45, Nørresundby - BouetSunds omfartsvejEsbjerg HavnLimfjordsforbindelseGrenåvejKilde: Vejdirektoratets afsluttede anlægsprojekter i 2018Vejdirektoratet er blevet duksen i 'anlægsklassen', fordi langt de fleste af dets projekter bliver billigere og hurtigere færdig end forventet.
- Vi har prøvet det før.
Vi har en organisation, der ved, hvad den skal, så den agerer nogenlunde ensartet fra projekt til projekt, og det er helt klart vores force, siger Erik Stoklund Larsen.
- Vi er gearede til at håndtere den her slags projekter.
Vant til forsinkede byggeprojekterDen netop åbnede Cityring i København sprængte både budgettet og blev mere end et halvt år forsinket.
Aarhus Letbane bliver mere end én milliard kroner dyrere end planlagt, og i Odense er letbanen foreløbig otte måneder forsinket.
Forskning viser, at ni ud ti store anlægsprojekter i ind- og udland går over budget.
Læs også:Virksomheder, der byggede Cityringen, glemte at betale 51 millioner i skatIfølge Christian Bjørnskov, der er professor i økonomi ved Aarhus Universitet, handler det om, at man underbudgetterer fra starten for at få projekterne godkendt.
- Mange projekter ville ikke blive sat i gang til den korrekte pris.
Bagefter ved alle, at budgetterne skrider.
Det har de allerede regnet med, at de vil gøre.
Det er en måde at få projekterne til at se kunstigt attraktive ud, siger han.
Letbanen i Aarhus endte med at overskride budgettet så meget, at der nu skal spares millioner på bybusserne.
Men det kan de umiddelbart ikke genkende i Dansk Byggeri, som har bygge- og anlægsentreprenørerne som medlemmer.
Har du løsningen?
Hvis du har et bud på, hvordan vi kan løse problemet - så send en mail til publicservice@dr.
dk.
P1 Public Service er DR's konstruktive radioprogram, som dykker ned i, hvordan vi kan løse danske udfordringer.
- Det er ikke vores erfaring, at der sker systematisk underbudgettering, siger advokat og afdelingsleder ved Dansk Byggeri, Louise Dahl Jensen.
Hun efterlyser et mere gennemarbejdet udbudsmateriale og mere realistiske tidsplaner fra bygherrernes side, så entreprenørerne ikke behøver at bryde budget og deadlines senere i processen.
- Vi mangler dialogen om kvalitet, fremfor at det altid skal være hurtigt og billigt, siger Louise Dahl Jensen.
Database med fejl gør (måske) hele forskellenVejdirektoratet mener selv, at det har opskriften på, hvad der fungerer.
Det arbejder systematisk med at trække på dets erfaring.
Det har en database med tidligere projekter - herunder hvad der gik galt, og hvordan problemerne blev løst.
Den database kiggede vejdirektoratet i, før det skulle i gang med Storstrømsbroen.
- Vi har bygget en Storebæltsbro og en Vestbro, som jo egentlig ligner den her en lille smule - blot meget større.
Vi søgte også prisinformationer i hele verden og fik sat en pris, vi troede på, da vi skulle lave et overslag på det her, siger anlægsdirektør i Vejdirektoratet, Erik Stoklund Larsen.
Vejdirektoratets eget bud på succesen1Dygtige og erfarne medarbejdere: Mange af Vejdirektoratets medarbejdere har både en særlig faglighed eksempelvis inden for beton eller brobyggeri, og de er samtidig dygtige projektledere.
2Prissætning og budget: Byggeri af veje har givet meget viden om, hvad det kræver at lave store anlægsprojekter.
Vejdirektoratet har en kæmpe database over tidligere projekter, som viser, hvad de har kostet, og hvad der er gået over budget.
3Damage control: Hver gang noget går galt i et anlægsprojekt, bliver det registreret i en database over problemer, og hvordan man løser dem.
Kilde: VejdirektoratetIfølge professor i økonomi Christian Bjørnlund er databaserne helt essentielle, fordi Vejdirektoratet får en klar idé om, hvad ting egentlig koster, og på den måde kan man forhindre, at både direktoratet selv og dets entreprenører underbudgetterer.
- Helt fra starten ved alle, at Vejdirektoratet er omhyggelige omkring de her ting.
Det betyder også, at deres entreprenører vil byde ind med det korrekte budget og ikke et fiktivt budget, siger han.
Vejdirektoratet lægger lige nu ti procent oven i den pris, som databasen giver.
Anlægsdirektøren mener ikke, at det vil være et problem, hvis de i fremtiden skærer procenterne af.
FacebookTwitterKopier linkEmner:Vejdirektoratet|Bygge- og anlægsvirksomhed|Dansk Byggeri|København|Christian Bjørnskov (professor)




https://www.dr.dk/nyheder/indland/kobenhavns-politi-vil-have-adgang-til-ansigtsgenkendelse

IndlandKøbenhavns Politi vil have adgang til ansigtsgenkendelseVenstre og DF støtter politiets ønske om ansigtsgenkendelse, mens regeringen afviser, at det er nødvendigt.
Regeringen mener ikke umiddelbart, at det er tid til at indføre brugen af ansigtsgenkendelse.
24.
okt.
2019 kl.
06.
53Læs opDet skal i fremtiden være muligt for politiet at bruge ansigtsgenkendelse, når de overvåger borgerne via videokameraer.
I hvert fald hvis det står til Københavns Politis chefpolitiinspektør, Jørgen Bergen Skov.
Det fortæller han i et interview med Berlingske.
Han mener, at det vil være en kæmpe fordel for politiet.
- Hvordan det skal foregå er i første omgang en politisk drøftelse, men ingen må være i tvivl om, at det efterforskningsmæssigt vil være en stor fordel, siger Jørgen Bergen Skov til Berlingske.
Han forklarer, at det især vil hjælpe, når politiet leder efter personer, som har begået en terrorhandling.
Hvis politiet får adgang til software, kan programmet nemlig lede efter den mistænkte for politiet.
Venstre og DF støtter idéenPå Christiansborg er oppositionen positiv ved forslaget.
Venstres retsordfører, Inger Støjberg, mener, at det kan være et udmærket redskab, når det eksempelvis handler om bandekonflikt.
Dansk Folkeparti støtter også idéen og mener, at man kan vinde uvurderlig tid med redskabet.
Regeringen og dens støttepartier vil dog ikke imødekomme Københavns Politis ønske.
Justitsminister Nick Hækkerup (S) har ikke ønsket at kommentere sagen over for Berlingske.
Han henviser til partiets retsordfører, der ikke ser teknologien som nødvendig lige nu.
- Jeg kan godt forstå, at politiet ønsker at bruge ansigtsgenkendelse, men umiddelbart har vi ikke nogen planer om at tillade ansigtsgenkendelse, siger retsordfører Jeppe Bruus (S) til Berlingske.
Flere lande bruger teknologienAnsigtsgenkendelse bliver et mere og mere udbredt redskab blandt stater i hele verden - også i Europa.
I Storbritannien bruger politiet ansigtsgenkendelse på fodboldstadioner til at finde ballademagere under kampene.
Kina har ved demonstrationerne i Hongkong benyttet teknologien til at registrere demonstranter.
Den samme teknologi har landet ifølge Berlingske solgt til blandt andre Armenien, Singapore og Tyskland.
/ritzau/FacebookTwitterKopier linkEmner:Inger Støjberg (politiker)|Socialdemokraterne|Berlingske Media|Storbritannien|Teknologi




https://www.dr.dk/nyheder/kultur/film/aarets-oscar-favorit-renee-zellweger-er-fabelagtig-i-sin-store-comeback-film

FilmlandSe temaAf Filmanmelder og vært på FilmlandPer Juul CarlsenFilm og serierÅrets Oscar-favorit?
Renée Zellweger er fabelagtig i sin store comeback-filmZellwegers portræt af Judy Garland i 'Judy' har allerede skabt masser af Oscar-hype.
DR's anmelder er også begejstret.
Skuespilleren Renée Zellweger er allerede blevet spået som Oscar-favorit for sit portræt af Judy Garland.
(© David Hindley/Scanbox)24.
okt.
2019 kl.
06.
32Læs opJeg ved ikke, hvad du kigger efter, når du ser en biografisk film, men jeg ser efter et helt menneske, et helt liv.
Det betyder overhovedet ikke, at jeg skal se en kendis blive født og vokse op og opleve det der store familietraume, som skaber en kreativ gnist, eller se den første forelskelse og skilsmissen og alle nedturene og opturene og hele baduljen.
Overhovedet ikke.
'Judy'Instruktør: Rupert GooldMedvirkende: Renée Zellweger, Rufus Sewell, Jessie BuckleyPremiere: 24.
oktoberNogle biopics er ikke til at holde ud, fordi de vil have det hele med – som om de var et opslag i et leksikon – og så ender de med at skøjte rundt og aldrig finde ind til det poetiske øjeblik, hvor man får en fornemmelse af at lære et fremmed menneske, endda en stjerne, at kende.
Når jeg ser en biografisk film, ser jeg efter det samme, tror jeg, som du leder efter, når du er på din første date.
Jeg leder efter nøglen til et menneske.
Renée Zellweger har titelrollen som Judy Garland.
Du kender hende måske bedst fra rollen som Bridget Jones, som kastede tre film af sig.
(© David Hindley/Scanbox)Jeg ved godt, at der findes meget mere derinde, af både det smukke og det grimme, men det er sådan, vi mennesker opfatter hinanden, som om man skal bruge en nøgle, der åbner det hele.
Og hvad mere end en nøgle kan man forvente at få af en film, der skal koge et helt liv ned til to timer?
De sidste momenter af storhed'Judy', portrættet af filmstjernen Judy Garland, kunne sagtens have svælget i de store paradokser i hendes karriere – at hun blev lanceret som den uskyldsrene all american- sangfugl, ligesom i gennembrudsfilmen 'Troldmanden fra Oz', men led af store psykiske problemer og et alkoholmisbrug uden for rampelyset.
Men filmen, der bygger på et broadwaystykke af Peter Quilter, går meget mere underspillet til værks.
Den lader sit røntgenblik falde på Garlands sidste momenter af storhed, i de dage i 1969 da hun gav en række koncerter i London, blot seks måneder inden hun døde af for stor en dosis sovepiller.
Karrieren i USA var løbet sur i for meget utilregnelighed, formuen var forsvundet, bolig og hjem var der ikke noget af, og hun var ikke i stand til at tage sig af sine to yngste børn, Lorna og Joey.
Instruktøren Rupert Goold, der er kunstnerisk leder på The Almeida Theatre, har gjort karriere inden for teater, film og tv-serier.
'Judy' er hans kun anden biograffilm.
(© David Hindley/Scanbox)I stedet lod hun ungerne blive hos eks-ægtemanden og rejste til London.
Det gik ikke kun godt.
Det bruger instruktøren Rupert Goold til at vise et skrøbeligt menneske, der kæmper med sit 47-årige livs op- og nedture.
Hun savner sine børn, hun savner at være en mor, men hun elsker at stå på en scene, hun elsker at optræde.
Som at sidde i salen i '69Undervejs hopper Goold tilbage til Garlands teenageår og produceren Louis B.
Mayer, der vred den unge piges psyke helt af led for at gøre hende til en stjerne.
Formmæssigt er det ikke ligefrem elegante hop, men det giver os en klar fornemmelse af, hvorfor Garland knap hænger sammen som menneske.
Og det lægger en dramatisk tone under koncerterne i London.
Synger hun så vidunderligt, som kun hun kan i aften?
Eller knækker hun sammen og skændes med publikum igen…?
I en af filmens bedste scener tøffer hun hjem med et par ærkefans, et homoseksuelt par, der forguder hende og er grædefærdige over at spise hende af med en mislykket omelet.
I en knap så vellykket scene skændes hun med koncertgæster, der af uforklarlige grunde har valgt at betale en formue for at svine hende til i det øjeblik, hun træder ind på scenen.
Og sådan kommer vi hele vejen rundt i registret med Judy Garland.
Og vi er næsten bare én blandt publikum i salen i London i 1969.
Renée Zellweger fungerer fabelagtigt som rejsefører i rollen som Garland med hængende skuldre, sjoskende gangart og mund og øjne, der skiftevis dratter sammen i depression eller trutter op i glæde.
Portrætfilmen om Garland trasker ikke rundt i noget, den vil slet ikke have det hele med – vi får kun serveret små lunser af Garlands liv og kan nemt stykke det hele sammen til et menneske, der levede i det håb, hun selv formulerede i evigtgrønnerten 'Over the Rainbow'.
'Judy' føles lige præcis som det, jeg spejder efter i biografiske film, et helt menneske.
Og sikken et…(© HBO Nordic)Læs også:Ny dansk storfilm overrasker: Det umulige lykkes overbevisende godtFacebookTwitterKopier linkEmner:Renée Zellweger (skuespiller)|London|Socialdemokraterne|USA




https://www.dr.dk/nyheder/penge/antallet-af-politianmeldte-webbutikker-er-eksploderet

PengeAntallet af politianmeldte webbutikker er eksploderetSnart er der gang i både Black Friday og julehandel.
Men i 150.
000 netbutikker kan tilbuddene være fup.
Tilsyneladende gode tilbud på mærkevaresko.
Men siden her er fup.
Af Jesper Knudsen24.
okt.
2019 kl.
06.
00Læs opBåde Black Friday og julehandlen nærmer sig.
Det betyder, at der snart er fuld fart på dankortet.
Også på nettet.
Men i år er der grund til at være særlig vågen, inden du trykker ‘køb’.
For risikoen for at sende penge til en fupmager er vokset markant.
E-mærket har netop politianmeldt intet mindre end 150.
000 webbutikker, som den danske certificeringsordning mener prøver at snyde forbrugerne.
To ud af tre af siderne markedsfører sig på dansk eller tilbyder at handle i danske kroner.
Fælles for siderne er, at de alle sammen er registreret på udenlandske domæner, som ender på blandt andet com eller net.
- Danskerne handler mere og mere på udenlandske hjemmesider og tænker derfor mindre på, om webbutikken er dansk, lyder vurderingen fra Toke Mølgaard, kommunikationschef hos e-mærket.
Til sammenligning anmeldte e-mærket sidste år kun 10.
000 tilsvarende sider.
Svindlere sidder i udlandetEn vigtig forklaring på den store stigning er ifølge Toke Mølgaard, at e-mærket selv har haft øgede ressourcer.
Kortlægningen af de falske internetbutikker er sket med nye og bedre søgemaskiner.
Men han mener også, at det er et udtryk for vækst i it-kriminaliteten.
- IT-kriminalitet er et stort område, der vokser i hele verden.
Det er et område, hvor svindlerne nemt og hurtigt kan få fat i data, de kan veksle til penge.
Sådan spotter du en fupbutik på nettetHer er e-mærkets råd til, hvordan du undgår at blive snydt.
Tjek ’Om os’-sidenFupsider ligner næsten rigtige webshops, men bagmændene har sjældent tid til at skrive gode historier om deres fupbutikker.
Så hvis ”Om os”-siden ikke findes eller har mange underlige sprogfejl, er det sandsynligvis en fupbutik.
Meget billige mærkevarerDe fleste fupbutikker reklamerer med kæmpe besparelser på kendte mærkevarer.
Det kan være et par sneakers, der normalt koster 1.
200 kr.
, men i fupbutikken koster under 400 kroner.
Husk altid på, at lyder noget for godt til at være sandt, så er det det nok også.
SprogfejlStørstedelen af fupbutikkerne får oversat al tekst af en computer.
Derfor er fupbutikker fulde af sprogfejl og sjove formuleringer.
Underlige webadresserTjek altid, om webadressen passer til det, webshoppen sælger.
Mange fupbutikker har overtaget en gammel webadresse, som slet ikke har noget med varerne at gøre.
Kilde: E-mærketDen store udfordring er, ifølge Toke Mølgaard, at svindlerne bag de falske webshops formentlig alle sidder i udlandet.
- For det komplicerer politiets efterforskning, og resultatet er, at der kan gå rigtig lang tid, før de her sider bliver sat ud af spil, fortæller han.
Alligevel er han optimist, når det handler om politianmeldelsen af det rekordstore antal webbutikker.
- Vores mål med den her indsats er at få sat de her svindlere ud af spil.
Og her har vi brug for politiets hjælp.
Så vi håber, at de her sider vil blive lukket ned og bagmændene retsforfulgt.
Sendes videre til EuropolDet er bagmandspolitiets særlige enhed for cyberkriminalitet, som nu har modtaget de mange politianmeldte sider fra e-mærket.
Specialanklager Dorte Frandsen ønsker endnu ikke at kommentere det store antal anmeldte sider konkret, da hun ikke har haft mulighed for at se det fulde materiale.
- Jeg har bedt e-mærket om at uddybe deres anmeldelse, forklarer hun.
Men allerede sidste år modtog hun og bagmandspolitiet anmeldelse om 10.
000 lignende udenlandske webbutikker fra e-mærket.
Og når det handler om udenlandske sider, sendes sagerne typisk videre til det europæiske politisamarbejde Europol.
- Det vil formentlig være udgangspunktet, at vi sender det videre til Europol, lyder vurderingen også i år.
Få bagmænd bag fupbutikkerSelv om antallet af fupbutikker kan tælles i tusinder, mener Dorte Frandsen, at det er ganske få organisationer, der står bag.
- Det ser ud som om, de muligvis stammer fra en eller få organisationer, som så oversvømmer det europæiske marked med sådan nogle fupbutikker, vurderer hun.
Hun opfordrer samtidig forbrugerne til at være opmærksomme.
- Man risikerer at få en anden vare end den, man har bestilt.
Det er typisk kopier, man får, og ikke den ægte vare.
Men man risikerer også mere alvorlige ting som at få stjålet sine kreditkortoplysninger, som så bliver solgt videre til andre, forklarer hun.
Hendes bedste råd er altid at se efter, om det er muligt at komme i kontakt med virksomheden.
- Det første, jeg altid tjekker, er, om den hjemmeside, jeg er inde på, har en afsenderadresse.
Altså kan jeg se, at det er en fysisk virksomhed, der ligger et eller andet sted.
Hvis ikke jeg kan det, så kan det være en fupside, lyder det.
Nyt værn mod fupsiderSom et supplement til de kendte gode råd lancerer e-mærket i dag et nyt og gratis værktøj, der kan hjælpe med at undgå fupbutikker på nettet.
Der er tale om et lille program ved navn ‘Sikker Shopping’, som advarer dig, hvis du forsøger at handle i en webshop, som e-mærket mistænker for at være fup.
- Det er et forsøg på at give forbrugerne et hjælpemiddel i den tid, der går, fra sider bliver politianmeldt, til de eventuelt bliver lukket, forklarer Toke Mølgaard.
Programmet er udviklet med støtte fra Tryg Fonden.
Målet med at støtte udviklingen af ‘Sikker Shopping’ til computeren er ifølge TrygFonden også langsigtet, nemlig at begrænse it-kriminalitet på nettet, der hvor du handler.
FacebookTwitterKopier linkEmner:Kriminalitet|TrygFonden|Europol|Bagmandspolitiet|IT-kriminalitet




https://www.dr.dk/nyheder/penge/nordea-nedskriver-milliarder-og-varsler-stor-sparerunde

Den store skattelækSe temaPengeNordea nedskriver for milliarder og varsler stor sparerundeBanken nedskriver for 7,6 milliarder kroner, fremgår det af selskabets regnskab.
Nordea sætter 1,5 milliarder kroner af til fratrædelser i kvartalsregnskab, der giver et stort underskud.
Af Emil Søndergård Ingvorsen24.
okt.
2019 kl.
06.
30 | opdateret 24.
okt.
2019 kl.
07.
06Læs opNordea nedskriver for 7,6 milliarder kroner på it-systemer og udlån.
Samtidig hensætter banken 1,5 milliarder kroner til fratrædelsesordninger.
Det oplyser banken i sit regnskab for tredje kvartal, hvor Nordea præsenterer en ny forretningsplan.
I den forbindelse er værdien af it-systemet blevet vurderet lavere end tidligere.
Derfor nedskriver Nordea værdien med samlet 5,5 milliarder kroner.
Jeg er imponeret over medarbejdernes ekspertise, deres passion for at betjene vores kunder og deres fælles vilje til at forbedre vores forretningsresultater.
Koncernchef Frank Vagn NielsenDerudover har banken haft tab på udlån på 2,1 milliard kroner.
Desuden har de en udgift på 560 millioner kroner i forbindelse med salget af aktier i den baltiske forretning Luminor.
Samlet set løber det op i næsten 10 milliarder kroner.
Det giver samlet set banken et underskud på 3,1 milliard kroner.
Ingen konkrete tal på antal fyringerDen nye plan forventes samtidig at koste ansatte jobbet, men Nordea sætter ikke konkrete tal på.
Der er afsat 1,5 milliarder kroner til fratrædelser.
- Desuden forventes det, at den nye forretningsplan vil medføre en fortsat medarbejderreduktion med tilhørende fratrædelsesordninger, lyder det.
Nordeas presseafdeling oplyser til DR Nyheder, at man alene har sat penge af til fratrædelser.
Derfor kan man hverken sige noget om, hvor mange der skal siges farvel til, hvilke afdelinger og lande der bliver beskåret, eller hvornår sparerunden begynder.
Ifølge Nordea skal en ny plan sikre, at den skandinaviske storbank får et øget fokus på kunderne og ved at spare penge og foretage andre initiativer, vil man øge indtægterne.
I en kommentar til regnskabet roser koncernchef Frank Vang-Jensen medarbejderne.
- Jeg har været i Nordea siden 2017, men i min korte tid som koncernchef har jeg haft lejlighed til at møde mange flere kolleger fra forskellige områder i banken.
Jeg er imponeret over medarbejdernes ekspertise, deres passion for at betjene vores kunder og deres fælles vilje til at forbedre vores forretningsresultater, siger han.
FacebookTwitterKopier linkEmner:Nordea|Økonomi|Erhverv|Arbejdsmarked|Pengeinstitutter




https://www.dr.dk/nyheder/indland/nu-begynder-retssagen-mod-britta-nielsen-det-kommer-der-til-ske

Millionsvindel i SocialstyrelsenSe temaIndlandNu begynder retssagen mod Britta Nielsen: Det kommer der til at skeAnklagemyndigheden kræver fængsel op til 12 år for millionsvindel.
Britta Nielsen på vej i retten i Sydafrika i november 2018.
Af Louise Dalsgaard24.
okt.
2019 kl.
06.
15Læs opOffentligheden har flere gange fået et indblik i Bagmandspolitiets ellers lukkede efterforskning af sagen om millionsvindel i Socialstyrelsen.
Det er blandt andet sket, fordi sydafrikanske myndigheder har udleveret materiale om sagen til den danske presse.
Og fordi Socialministeriet i to undersøgelser har beskrevet, hvordan tilskudsmidler er forsvundet fra satspuljen og sat direkte ind på seks private konti tilhørende 65-årige Britta Nielsen.
Men hvad der konkret er sket i de mange år, hvor Britta Nielsen har arbejdet som kontorfuldmægtig i skiftende ministerier og styrelser, og hvordan hun stiller sig til tiltalen om bedrageri for et trecifret millionbeløb, ved vi endnu ikke.
Her er, hvad vi ved - og hvad der kommer til at ske under retssagen:Tiltalerne mod Britta NielsenAnklagemyndigheden har tiltalt Britta Nielsen for flere forhold.
Bedrageri af særlig grov beskaffenhed:Ifølge anklageskriftet har Britta Nielsen i perioden 1997 til 2018 uberettiget overført tilskudsmidler til sig selv 298 gange ved at have indtastet sine egne kontonumre i it-sagsbehandlingssystemerne i stedet for kontonumre til de projekter, der egentlig skulle have tilskudmidler.
På den måde stjal hun ifølge tiltalen over 115 millioner kroner.
Samtidig mener anklagemyndigheden, at hun i perioden 1993 til 2002 benyttede sig af lignende metoder og på den måde skaffede sig 1,75 millioner kroner.
Dokumentfalsk:Britta Nielsen har gjort brug af et falskt dokument, mener anklagemyndigheden.
I tiltalen lyder det, at hun i oktober 2014 sender en udbetalingsblanket til en medarbejder i Socialministeriet, hvor det fremstår, at en revisor fra firmaet PwC har skrevet under.
Men underskriften var ifølge anklagemyndigheden falsk.
Derudover er Britta Nielsen også tiltalt for embedsmisbrug.
Dansk politi har i efterforskningen samarbejdet med Sydafrikas myndigheder, og på den første retsdag vil detaljer fra den efterforskning blive offentliggjort.
Her skal anklagemyndigheden nemlig dokumentere, hvad der har ført til tiltalen mod Britta Nielsen.
Millionsvindel i SocialstyrelsenDen formodede svindelsag opstod, da en kommune i august 2018 opdagede uregelmæssigheder i udbetalinger af deres tilskud fra Socialstyrelsen.
En undersøgelse vakte mistanke om, at kontorfuldmægtig Britta Nielsen havde overført mere end 120 millioner kroner til sig selv siden 1993 og indtil 2018.
Det skal blandt andet være sket ved, at hun har indsat sine egne kontooplysninger i udbetalingssystemet samt have opfundet fiktive tilskudsmodtagere.
Hun blev efterlyst internationalt og anholdt i Sydafrika i november 2018.
I maj 2019 blev hun tiltalt i sagen.
Tiltalen går på bedrageri for knap 117 millioner kroner.
Vil sprænge strafferammenAnklagemyndigheden kan kræve op til 12 års fængsel til Britta Nielsen.
Normalt er højeste strafmulighed for bedrageri af særlig grov beskaffenhed otte år.
Hvad Britta Nielsens forsvarer, Nima Nabipour, vil gå efter, kommer først frem under retssagen, og kun hvis den 65-årige tiltalte kendes skyldig i sagen.
Læs også:I hælene på Britta Nielsen: Venner i Sydafrika åbnede helt uvidende dørene under hendes flugtVi ved nemlig endnu ikke, om Britta Nielsen vil nægte sig skyldig eller erkende hele eller dele af den tiltale, der er rejst mod hende.
- Det vil hun fortælle i retten foran dommerne, siger forsvarsadvokat Nima Nabipour.
Der er lige nu afsat ni dage til sagen, ligesom en række vidner er indkaldt til at afgive forklaring.
På første retsmøde får offentligheden at vide, hvem der er indkaldt som vidner.
Hvis Britta Nielsen skulle erkende dele af tiltalen, kan det få betydning for retssagen og vidnerne.
I dette retslokale i Københavns Byret kommer svindelsagen til at køre flere af dagene.
Retssagen er planlagt til at køre over ni dage.
 De første dage kommer Britta Nielsen til at afgive forklaring.
Det sker ved denne plads.
1 / 3I dette retslokale i Københavns Byret kommer svindelsagen til at køre flere af dagene.
1 / 3Retssagen er planlagt til at køre over ni dage.
2 / 3De første dage kommer Britta Nielsen til at afgive forklaring.
Det sker ved denne plads.
3 / 3Børnene og mistanken groft hæleriBritta Nielsens tre voksne børn - døtrene Samina Hayat og Jamilla Hayat og sønnen Jimmy Hayat - er alle sigtet for hæleri af særlig grov beskaffenhed.
De er alle tre mistænkt for at have fået overført store pengebeløb fra deres mor, som ifølge politiet har være udbytte fra svindlen.
Derfor kommer deres advokater også til at være til stede i retssal 60 i Københavns Byret, når sagen mod Britta Nielsen begynder her til formiddag.
De skal overvære sagen, som også har relevans for børnene.
Jimmy Hayat blev kort før sin mor også anholdt i Sydafrika.
De to blev udleveret samtidig til Danmark, hvor de begge blev varetægtsfængslet i sagen.
De har begge siddet fængslet lige siden - altså i knap et år.
Døtrene har ikke været anholdt.
Her kan du se indslag om Britta Nielsens 44 dage på flugt:Tre personer skal fælde domHvis der er krav om mindst fire års fængsel, kører retssager i Danmark som udgangspunkt som det, der kaldes en 'nævningesag', hvor tre juridiske dommere og seks nævninge afgør, om en tiltalt er skyldig eller ej.
Det sker dog ikke i sager om økonomisk kriminalitet, hvor en sag uanset strafferamme behandles som en såkaldt 'domsmandssag'.
Derfor er det kun én juridisk dommer og to lægdommere, der skal afgøre Britta Nielsens skæbne.
De to lægdommere er almindelige borgere.
Hvis de finder Britta Nielsen skyldig i bedrageri og dokumentfalsk, skal de også derefter fastsætte sanktionen - altså hvor mange års fængsel, hun i så fald skal have.
P3’s nyhedspodcast Den daglige dosis dykker i dag også ned i Britta-sagen og forklarer sagen i podcasten her:Britta i retten: Sådan mener anklageren hun har svindletOversigt: Sådan blev penge ifølge Socialministeriet overførtFacebookTwitterKopier linkEmner:Anklagemyndigheden|Kriminalitet|Økonomisk kriminalitet|Sydafrika|Britta Troelsgaard Nielsen (embedsmand)




https://www.dr.dk/nyheder/regionale/syd/landmand-har-fjernet-afspaerring-omstridt-vej-i-vejen-er-snart-klar-til-brug

Syd- og SønderjyllandLandmand har fjernet afspærring: Omstridt vej i Vejen er snart klar til brugVej ved Askov i Vejen Kommune kan snart igen benyttes, efter at landmand har fået fjernet halmballer og sand.
Sagen har strukket sig over flere år, efter Vejen Kommune valgte at udfære en delvis ekspropriation af Martin Lund Madsens ejendom.
24.
okt.
2019 kl.
08.
09Læs opTrafikanter kan snart igen benytte Skovgårdsvej ved Askov i Vejen Kommune.
Det oplyser landmand Martin Lund Madsen til TV Syd.
Han har fået fjernet afspærringer i form af halmballer og sand i nattens løb.
- Afspærringen er fjernet i nat og mere har jeg egentlig ikke at føje til, siger Martin Lund Madsen torsdag morgen til TV SYD, der skriver, at kommunens afspærringer dog stadig står tilbage.
Det sker, efter at landmanden onsdag meddelte, at han stopper sin årelange vejstrid med Vejen Kommune.
Det skete efter Vejdirektoratets afgørelse, som stadfæstede Vejen Kommunes ekspropriation af dele af Martin Lund Madsens marker til anlæg af en offentlig vej.
- Jeg må konstatere, at borgere i Danmark ikke har en chance mod systemet, selv ikke hvis man får medhold i Højesteret, sagde landmanden onsdag.
I oktober sidste år spærrede storbonden Martin Lund Madsen Skovgårdsvej ved Vejen.
(© (c) DR) Landmand Martin Lund Madsen varslede i flere dage bilister, at han ville spærre Skovgårdsvej.
 DR) Byretten i Esbjerg gav i 2015 Martin Lund Madsen ret i, at det var ulovligt at ekspropriere 21000 kvadratmeter af hans jord.
Den 10.
september i sidste år stadfæstede højesteret den dom og slog dermed fast, at det ikke var lovligt at etablere en ny kommunal vej på hans jord.
1 / 3I oktober sidste år spærrede storbonden Martin Lund Madsen Skovgårdsvej ved Vejen.
(© (c) DR)1 / 3Landmand Martin Lund Madsen varslede i flere dage bilister, at han ville spærre Skovgårdsvej.
 DR)2 / 3Byretten i Esbjerg gav i 2015 Martin Lund Madsen ret i, at det var ulovligt at ekspropriere 21000 kvadratmeter af hans jord.
Den 10.
september i sidste år stadfæstede højesteret den dom og slog dermed fast, at det ikke var lovligt at etablere en ny kommunal vej på hans jord.
3 / 3- Derfor vælger jeg nu at stoppe sagen, så jeg igen kan koncentrere mig om at drive mit landbrug.
Inden vejen kan åbnes for trafik, skal Vejen Kommune nu besigtige den og sikre, at den er i ordentlig stand.
- Der er en række formelle ting, der nu skal gøres.
Politiet skal også ind over, inden vi kan åbne vejen for trafik.
Vi håber, at det kan ske meget hurtigt - men der kan gå nogle dage, siger Vejens borgmester, Egon Fræhr, (V), til TV SYD.
Tidslinje - Striden om Skovgårdsvej2012• Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune og Banedanmark laver en løsning, hvor der anlægges en ny 1,4 kilometer lang vej, Skovgårdsvej, i forbindelse med en ny jernbanebro.
• Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
2015• Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kroner samt yderligere 100.
000 kroner for sagkyndig bistand under sagens behandling.
• I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
Skovgårdsvej er knap to kilometer lang og leder trafikken fra Askov uden om Vejen, når bilisterne skal til og fra motorvejen.
2017• I juni vinder Banedanmark sagen i landsretten, men Martin Lund Madsen er ikke tilfreds.
• Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
2018• I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
• Landmanden har tilbudt kommunen at købe hans ejendom, men han siger, at kommunen har afvist at forhandle med ham.
Så nu forventer han, at kommunen fjerner vejen.
• Borgmester Egon Fræhr (V) bekræfter, at man ikke ønsker at købe hele hans mark, men kun dele af grunden.
Det skyldes ifølge kommunen, at loven om ekspropriation ikke giver mulighed for at erhverve hele Martin Lund Madsens ejendom på 190 hektar.
/ritzau/FacebookTwitterKopier linkEmner:Egon Fræhr (politiker)|Vejen Kommune|Venstre|Vejen|Landbrug




https://www.dr.dk/nyheder/penge/michael-blev-snydt-paa-nettet-alarmklokkerne-ringede-allerede-mens-jeg-koebte

PengeMichael blev snydt på nettet: Alarmklokkerne ringede allerede, mens jeg købteOver 150.
000 fupbutikker lurer på nettet med gode tilbud.
Michael Hansen blev snydt af fupside, da han skulle købe sko.
Af Jesper Knudsen24.
okt.
2019 kl.
07.
00Læs opDet vrimler med webbutikker og fristende rabatter, der forsøger at få dig til at klikke køb.
Og det kan være svært at lade være, når yndlingsmærkevaren er sat ned til det halve.
Alligevel kan det være en god idé at tøve med klik-fingeren, lyder rådet fra en, der er blevet snydt.
Michael Hansen fra Nærum nord for København manglede støvler og klipklapper, da han og kæresten skulle på ferie i slutningen af maj.
Så han gik på nettet for at købe nyt.
- Jeg havde mistet nogle sko på sidste års ferie, og så havde jeg gode erfaringer med Timberland.
Så det var det, jeg gik efter, fortæller han.
Og så skulle kæresten også have et par sko med.
Så han fandt et par tilbud, der så gode ud.
- Priserne var bedre end de rigtige priser.
Men det var ikke foræringspris.
Havde det været det, var jeg nok stoppet, siger han.
Og det var tæt på, at Michael Hansen var blevet stoppet.
Han eget kort afviste nemlig at handle på siden.
Men i stedet lånte han kærestens Mastercard og betalte med det.
- Alarmklokkerne ringede allerede, mens jeg sad og købte.
Det valgte jeg så bare at overhøre, lyder det i dag.
Så dukkede der først én pakke op fra Kina og så én mere.
Michaels bestilling lød på fire par fodtøj af mærkevarekvalitet.
I stedet fik han fire dårlige kopier.
- Det stank langt væk af dårlig kvalitet.
Af billig kemi, husker han.
- Jeg bliver irritabel over, at det er muligt at snyde folk, og jeg bliver irritabel over den lave moral, siger han.
150.
000 mulige fupbutikkerWebbutikken, som snørede Michael Hansen, er langt fra den eneste med skumle motiver.
Intet mindre end 150.
000 webbutikker er nu blevet politianmeldt af e-mærket, som er den danske certificeringsordning for sikker handel på nettet.
To tredjedele af siderne markedsfører sig på dansk eller tilbyder at handle i danske kroner.
Fælles for siderne er, at de alle sammen er registreret på udenlandske domæner, som ender på blandt andet com eller net.
Mange af dem er ifølge kommunikationschef Toke Mølgaard meget professionelle.
- Det er oftest også et ret godt tilbud på nogle kendte og meget eksklusive mærkevarer, det har det også med at blødgøre folk en lille smule, forklarer han.
Sådan spotter du en fupbutik på nettetHer er e-mærkets råd til, hvordan du undgår at blive snydt.
Tjek ’Om os’-sidenFupsider ligner næsten rigtige webshops, men bagmændene har sjældent tid til at skrive gode historier om deres fupbutikker.
Så hvis ”Om os”-siden ikke findes eller har mange underlige sprogfejl, er det sandsynligvis en fupbutik.
Meget billige mærkevarerDe fleste fupbutikker reklamerer med kæmpe besparelser på kendte mærkevarer.
Det kan være et par sneakers, der normalt koster 1.
200 kr.
, men i fupbutikken koster under 400 kroner.
Husk altid på, at lyder noget for godt til at være sandt, så er det det nok også.
SprogfejlStørstedelen af fupbutikkerne får oversat al tekst af en computer.
Derfor er fupbutikker fulde af sprogfejl og sjove formuleringer.
Underlige webadresserTjek altid, om webadressen passer til det, webshoppen sælger.
Mange fupbutikker har overtaget en gammel webadresse, som slet ikke har noget med varerne at gøre.
Kilde: E-mærketBagmandspolitiet, som nu har modtaget de mange politianmeldelser, kender en del til de udenlandske fupsider.
Specialanklager Dorte Frandsen fra den særlige cybercrime-enhed opfordrer forbrugerne til at være opmærksomme.
- Det er typisk kopier, man får og ikke den ægte vare.
Men man risikerer også mere alvorlige ting som at få stjålet sine kreditkortoplysninger, som så kan blive solgt på the dark web, fortæller hun.
Læs også:Antallet af politianmeldte webbutikker er eksploderetLyt til mavefornemmelsenVed et tilfælde opdagede Michael Hansen og kæresten, at der yderligere var blevet trukket et beløb på hendes Mastercard efter købet af de kinesiske sko.
- På et tidspunkt nævnte hun for mig, at der var en eller anden transaktion på hendes Mastercard på lidt over 800 kroner – med nogen kinesiske tegn, siger han.
Nogen havde uretmæssigt trukket et ekstra beløb på kortet.
Kæresten gjorde dog indsigelse mod transaktionen hos banken og fik de 800 kroner retur.
Alligevel er Michael Hansen i dag irriteret over, at den side, som snød ham, stadig er åben og aktiv.
- Mit mål med at anmelde den var at få den lukket, så andre ikke ville falde i den fælde.
Han handler dog fortsat på nettet.
- Men nu følger jeg min mavefornemmelse.
Havde jeg fulgt den, havde jeg ikke dummet mig, forklarer han.
FacebookTwitterKopier linkEmner:København|Bagmandspolitiet|Anklagemyndigheden|Kriminalitet|Betalingsmidler




https://www.dr.dk/sporten/fodbold/kina-bliver-vaert-foerste-udgave-af-omdiskuteret-klub-vm

FodboldKina bliver vært for første udgave af omdiskuteret klub-VMI 2021 skal 24 fodboldhold kæmpe om titlen som verdens bedste klubhold i Kina.
Gianni Infantino ses her sammen med Kinas præsident, Xi Jinping, i 2017.
Torsdag har Infantino en god nyhed til de fodboldglade kinesere, for den første udgave af et revolutioneret klub-VM skal spilles i Kina.
24.
okt.
2019 kl.
08.
38Læs opDet Internationale Fodboldforbund (Fifa) har i dag præsenteret Kina som værtsland for den første udgave af et udvidet klub-VM i herrefodbold i 2021.
Det siger Fifas præsident, Gianni Infantino, efter et møde i forbundets magtfulde organ Fifa Council i Shanghai ifølge AFPTildelingen af klub-VM til Kina kan fungere som en slags prøveballon for landets ambition om at være vært for herrernes VM for landshold.
Kina er nævnt som en mulig bejler til at afholde VM i 2030.
Sidste fem års vindere af klub-VM2018: Real Madrid (Real Madrid - Al-Ain 4-1)2017: Real Madrid (Real Madrid - Gremio 1-0)2016: Real Madrid (Real Madrid - Kashima Antlers 4-2)2015: Barcelona (Barcelona - River Plate 3-0)2014: Real Madrid (Real Madrid - San Lorenzo 2-0)Det årlige klub-VM er i dag ikke speciel prestigiøst, når seks kontinentale mesterhold og et hold fra værtslandet kæmper om titlen i en miniturnering op til jul.
Med en stor ændring af turneringsformatet håber Fifa at gøre turneringen til et meget større tilløbsstykke for både fans og sponsorer.
Modstand fra EuropaFra 2021 er det planen, at hele 24 hold skal deltage i klub-VM.
Turneringen rykkes fra december til juni og juli, men til gengæld skal turneringen kun afvikles hvert fjerde år.
Turneringen har dog mødt stor modstand i Europa, før den overhovedet er kommet i gang.
Under det nuværende format deltager kun Champions League-vinderen, men det er planen, at otte af deltagerne i det udvidede klub-VM skal komme fra Europa.
Liverpool repræsenterer Europa ved klub-VM efter Champions League-finalesejren over Tottenham.
Selv om turneringen ifølge Fifa bliver meget lukrativ at deltage i, har de europæiske storklubber ikke vist interesse i at være med.
Sammenslutningen af europæiske fodboldklubber i ECA, der repræsenterer 232 klubber i Europa, har sagt, at ingen klubber fra ECA vil deltage i den nye turnering.
Blandt ECA's medlemmer finder man syv danske klubber: FC København, Esbjerg, FC Nordsjælland, OB, Brøndby, AaB og FC Midtjylland.
/ritzau/FacebookTwitterKopier linkEmner:FIFA|Fodbold|Kina|FC København|Gianni Infantino (idrætsleder)




https://www.dr.dk/nyheder/indland/eus-udenrigschef-traekkes-ind-i-sag-om-jetbraendstof-til-syrien

Sagen om Dan-BunkeringSe temaIndlandEU’s udenrigschef trækkes ind i sag om jetbrændstof til SyrienFederica Mogherini sagde hun undersøgte brændstofleverancer til bombetogter – men kan ikke dokumentere det.
EU’s udenrigschef Federica Mogherini.
Af Astrid Fischer, Mathias Friis, Morten Frandsen og Line Gertsen24.
okt.
2019 kl.
08.
10Læs opEU's top bliver nu trukket ind i sagen om den fynske virksomhed Dan-Bunkering, der er mistænkt for at have leveret jetbrændstof til Syrien i strid med EU's sanktioner.
EU's udenrigschef, Federica Mogherini, lovede nemlig for flere år siden at undersøge rapporter om, at sanktionerne blev brudt.
Men hun gjorde tilsyneladende ingenting - i hvert fald ikke noget, der kan dokumenteres.
Det viser oplysninger, DR har fået aktindsigt i.
- Når der er så alvorlig en sag, så må man tage formel kontakt fra dag ét.
Jeg kan nærmest ikke tænke på en mere alvorlig sag end den her, hvor uskyldige mennesker bliver slået ihjel af en diktator, siger Niels Fuglsang, der er medlem af Europa-Parlamentet for Socialdemokratiet.
Jeg kan nærmest ikke tænke på en mere alvorlig sag end den her, hvor uskyldige mennesker bliver slået ihjel af en diktator.
Niels Fuglsang, MEP (S)I februar 2017 lød budskabet fra udenrigschefen til Europa-Parlamentets medlemmer, at EU var i fuld gang med at få undersøgt, om europæiske lande bidrog til at forsyne russiske kampfly i Syrien med jetbrændstof.
Meldingen kom, efter at en artikel fra nyhedsbureauet Reuters få måneder forinden havde beskrevet omfattende leverancer af jetbrændstof til Syrien til støtte for den syriske præsident, Bashar Al-Assad.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Reuters afslørede, at to navngivne russiske tankskibe i strid med EU’s sanktioner smuglede jetbrændstof til Syrien via EU-landene Cypern og Grækenland, og at leverancerne spillede en nøglerolle i at opretholde russiske bombetogter i det borgerkrigsramte land.
EU havde indført et forbud mod at levere jetbrændstof til Syrien for at stoppe angreb på civilbefolkningen i Syrien.
Og Europa-Parlamentet spurgte derfor udenrigschefen, hvad Kommissionen gjorde for at få undersøgt oplysningerne.
I sit skriftlige svar til Europa-Parlamentet i februar 2017 oplyste Federica Mogherini, at EU havde drøftelser med flere medlemslande for at finde ud af, hvad der var op og ned i sagen.
Først kontakt, da DR spørgerMen ifølge oplysninger, DR har fået aktindsigt i, har EU først næsten to år senere skrevet til medlemslande og spurgt til de ulovlige leverancer.
Det skete først, da DR søgte aktindsigt i, hvad EU havde foretaget sig.
Den 6.
november 2018, to uger efter DR's første henvendelse, skrev EU til to medlemslande for at få undersøgt oplysningerne i artiklen fra Reuters.
På det tidspunkt var artiklen to år gammel.
De to lande, der bliver nævnt i artiklen, er Grækenland og Cypern.
Og de to mails er det første skriftlige spor af, at EU har handlet i sagen.
EU’s udenrigstjeneste oplyser til DR, at man forud for de to mails har haft uformelle kontakter med medlemslande både i 2017 og i 2018.
Det kan for eksempel være i form af personlige møder, oplyser udenrigstjenesten.
Men da intet er skrevet ned, og der ikke er gemt nogen lyd- eller videooptagelser, kan der ikke udleveres nogen oplysninger om kontakterne, lyder det.
DR har trods gentagne forespørgsler ikke kunnet få svar på, hvordan udenrigstjenesten kan vide, at der i to år har været uformelle kontakter, hvis der intet er skrevet ned om det.
DR har heller ikke kunnet få indsigt i, hvad der står i de mails, som udenrigstjenesten i november 2018 sendte til to medlemslande.
Parlamentariker: En alvorlig sagEuropaparlamentariker Niels Fuglsang er stærkt kritisk over for forklaringen fra udenrigschef Federica Mogherini og EU-Kommissionen, som hun er en del af.
Han mener, at Kommissionen må dokumentere det, hvis den har haft uformelle kontakter.
EU-Kommissionen og EU’s udenrigschefDet er EU-Kommissionen, der foreslår EU’s love.
Det er også EU-Kommissionen, der har ansvaret for, at der er orden i EU’s budget.
Endelig er EU-Kommissionen ”traktaternes vogter”, for det er EU-Kommissionen, der overvåger, at medlemslande og virksomheder overholder EU’s regler, og EU-Kommissionen kan give bøder til dem, der ikke gør.
EU’s udenrigschef er medlem af EU-Kommissionen.
Den officielle titel er ”EU’s høje repræsentant for udenrigspolitiske anliggender”, og indtil 1.
november 2019 er det italienske Federica Mogherini, som sidder på posten.
Kilde: EU-Kommissionen- Derfor har jeg tænkt mig at rejse den her sag og spørge EU-Kommissionen, hvad det er for uformelle kontakter, der er tale om.
For vi skal altså have klarhed på, om EU-Kommissionen har foretaget sig noget, eller om man intet har foretaget sig.
Det er jo lidt det sidste, det ligner.
Og det synes jeg er en alvorlig sag, siger Niels Fuglsang.
Folketingsmedlem Martin Lidegaard fra det Radikale Venstre var som udenrigsminister i 2014 med til at vedtage EU’s forbud mod at levere jetbrændstof til brug i Syrien.
Også han er overrasket over, at EU-Kommissionen med udenrigschef Mogherini i spidsen ikke agerede mere håndfast på rapporterne om, at forbuddet blev overtrådt.
- Det kommer fuldstændig bag på mig, hvis Kommissionen ikke er kommet efter lande, der ser ud til at overtræde sanktionerne.
Det er jo det, der er Kommissionens opgave, og hvis ikke man har gjort det, er det en kæmpe fejl.
Det er jo hele Syriens skæbne, der står på spil, siger han.
- Det giver jo ingen mening, at man sidder 28 udenrigsministre og bliver enige om at indføre de her sanktioner for at lægge en dæmper på konflikten i Syrien, og der så ingenting sker, når det kommer frem, at de ikke bliver overholdt.
Tråde til Dan-BunkeringDe nye oplysninger trækker EU’s absolutte top ind i sagen om den fynske virksomhed Dan-Bunkering, som i september blev sigtet af Statsadvokaten for Særlig Økonomisk og international Kriminalitet (SØIK) for at have solgt og leveret jetbrændstof til brug i Syrien i strid med EU’s sanktioner.
Læs også:Afsløring: Dansk milliardfirma indblandet i sag om brændstof til bombetogter i SyrienDR afslørede i april, at Dan-Bunkering har fået betaling af russisk militær for at levere jetbrændstof til to russiske tankskibe, som derefter har sejlet brændstoffet til Syrien i 2016 og 2017.
Det viser amerikanske retsdokumenter, centrale kilder og fortrolige oplysninger hos danske myndigheder.
Det er en vild historie.
Det ser ud som om, hverken EU eller den danske regering har reageret på noget, der bare skal reageres på.
Jeg mindes ikke at have prøvet noget lignende i min tid som udenrigsminister.
Martin Lidegaard (R), tidl.
udenrigsministerMen allerede i efteråret 2016 fik Danmark flere advarsler fra USA om, at Dan-Bunkering så ud til at overtræde EU’s sanktioner.
Som DR kunne fortælle i går, gav Danmark gav ikke oplysningerne videre til EU, som medlemslandene ellers er forpligtet til.
Læs også:Fortrolige oplysninger: Danmark holdt allierede i uvidenhed i sag om krigsbrændstof til Syrien- Det er en vild historie.
Det ser ud som om, hverken EU eller den danske regering har reageret på noget, der bare skal reageres på.
Jeg mindes ikke at have prøvet noget lignende i min tid som udenrigsminister, siger Martin Lidegaard.
Det er EU’s medlemslande, der har ansvaret for at håndhæve sanktionerne, mens EU-Kommissionen skal kontrollere, at det sker.
Men sagen viser, at systemet ikke fungerer godt nok, mener også lektor ved Forsvarsakademiet Peter Viggo Jakobsen.
Vi skal være bedre til at bakke op om de politikker, vi selv er med til at vedtage.
Peter Viggo Jakobsen, lektor, Forsvarsakademiet- Det er klart, at EU bør tage ved lære af det her og være mere strikse med at håndtere forpligtelserne i forhold til at føre tilsyn.
Og de skal være lidt hårdere over for de nationalstater, som ikke har styr på tingene, siger han.
Han hæfter sig ved, at Danmark heller ikke orienterede EU om sagen.
- Danmark skal altså have styr på det her, for det bliver ikke sidste gang, vi kommer til at bruge sanktionsvåbenet.
Vi skal være bedre til at bakke op om de politikker, vi selv er med til at vedtage, siger Peter Viggo Jakobsen.
Handler om værdierMedlem af Europaparlamentet Niels Fuglsang kalder både Danmarks og EU-Kommissionens indsats i sagen for ”utilstrækkelig”.
- Det er alvorligt, at Danmark og EU-Kommissionen ikke underretter hinanden og ikke underretter de andre medlemslande.
Det handler om vores værdier, og det handler om at prøve at bruge vores indflydelse til at skabe en bedre verden, siger Niels Fuglsang.
I Danmark har politiet og anklagemyndigheden fået hård kritik for manglende efterforskning af sagen om Dan-Bunkering siden første politianmeldelse i efteråret 2016.
Mogherini vil ikke kommentereGennem flere måneder har DR forsøgt at få et interview med EU’s udenrigschef, Federica Mogherini for at høre, hvad hun gjorde for at få undersøgt rapporterne om ulovlige leverancer af jetbrændstof til Syrien.
Det har hun afvist.
DR har også forsøgt at få Grækenland og Cypern til at svare på, hvad de to lande har gjort for at undersøge, om der blev smuglet jetbrændstof til russiske kampfly til Syrien via deres havne - sådan som nyhedsbureaet Reuters skrev i november 2016.
Men trods henvendelser til begge landes udenrigsministerier og deres ambassader i Danmark gennem flere uger, er det ikke lykkedes at få et svar.
Dan-Bunkering har erkendt at have leveret brændstof til de russiske tankskibe, men afviser brud på EU’s sanktioner.
Ifølge Dan-Bunkering stod der ikke på virksomhedens leveringsdokumenter, at skibene skulle til Syrien.
Bagmandspolitiet har efter DR's afsløringer sigtet Dan-Bunkering for brud på EU's Syrien-sanktioner, men virksomheden afviser sanktionsbrud og er hverken tiltalt eller dømt i sagen.
FacebookTwitterKopier linkEmner:Niels Fuglsang (politiker)|Syrien|Rusland|EU-forhold|Rederier




https://www.dr.dk/sporten/oevrig/efter-skandalekamp-og-anklager-conor-mcgregor-annoncerer-comeback

Øvrig sportEfter skandalekamp og anklager: Conor McGregor annoncerer comebackDen irske MMA-kæmper Conor McGregor gør comeback og vender tilbage til ringen i januar.
Conor Mcgregor har annonceret, at han gør comeback i UFC.
24.
okt.
2019 kl.
14.
08Læs opConor McGregor er alligevel ikke færdig som MMA-kæmper.
Torsdag meddelte den ellers pensionerede UFC-stjerne (Ultimate Fighting Championship) på et pressemøde i Moskva, at han gør comeback 18.
januar.
McGregor genoptager karrieren, efter at han i marts meddelte, at han var færdig som professionel MMA-kæmper.
Conor Mcgregor gør comeback i ringen den 18.
januar mod en endnu ukendt modstander.
Det er endnu uvist, hvem Conor McGregor skal kæmpe imod 18.
januar, men det betyder heller ikke så meget for ireren.
- Datoen er fastlagt.
Jeg er ligeglad med, hvem jeg møder, siger han ifølge BBC Sport.
Comeback i kølvandet på anklagerDen seneste gang, den rapkæftede MMA-kæmper var i aktion, var i oktober 2018, hvor han tabte til russiske Khabib Nurmagomedov i en kamp, der nok bedst huskes for det, der skete efterfølgende.
Nurmagomedov hoppede nemlig ud af ringen og angreb McGregor-lejren, efter at russeren var blevet kåret som vinder.
Fakta om Conor McgregorNavn: Conor Anthony McGregorFødselsdag: 14.
juni 1988 (31 år)Født: Crumlin, IrlandSport: Mixed Martial Arts (MMA)Højde: 172,72 centimeterØgenavn: The NotoriousKampe: 21 sejre - 4 nederlagSidste kamp: 6.
oktober 2018 - Nederlag til Khabib NurmagomedovKilde: UFCDramaet omkring Conor Mcgregor stoppede dog ikke her.
I december sidste år blev ireren anklaget for seksuelt overgreb på et hotel i Dublin.
Han blev arresteret i januar, men slap for yderligere tiltale.
Nu er den dog gal igen.
Den amerikanske avis New York Times skrev tidligere på ugen, at Mcgregor undersøges for et nyt seksuelt overgreb, men indtil videre har hans lejr afvist, at det skulle have noget på sig.
Læs også:Conor McGregor stopper MMA-karrierenMcGregor er tidligere UFC-mester i forskellige vægtklasser og har i flere år været det største navn i den barske sportsgren.
Det er ikke første gang, at Conor McGregor gør comeback efter at have indstillet karrieren.
Det skete også i april 2016, hvor han hævdede, at ville trække sig tilbage i en ung alder.
Allerede i august stillede han dog op til en kamp mod Nate Diaz i Las Vegas.
Kampen den 18.
januar bliver næppe en revanchekamp mod Khabib Nurmagomedov, men det forventes, at han vil få sin revanche på et tidspunkt.
/ritzau/FacebookTwitterKopier linkEmner:BBC|New York Times|Kampsport|Rusland|Dublin




https://www.dr.dk/nyheder/udland/von-der-leyen-storbritannien-skal-finde-en-eu-kommissaer-hvis-brexit-bliver-udskudt

Kamp om EU-topposterSe temaUdlandVon der Leyen: Storbritannien skal finde en EU-kommissær, hvis brexit bliver udskudtAlle EU-lande skal være repræsenteret i den nye Europa-Kommission, lyder det fra den kommende formand.
Premierminister Boris Johnson skal finde en politiker til Europa-Kommissionen, hvis brexit bliver udskudt.
Af Per Bang Thomsen - Bruxelles24.
okt.
2019 kl.
14.
17Læs opDen britiske regering bliver nødt til at stille med en kommissærkandidat til den nye Europa-Kommission, hvis brexit bliver udskudt til efter den 31.
oktober.
Også selvom personen i givet fald kun kommer til at sidde der i en kort periode.
Hvad laver Europa-Kommissionen?
Det er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Det er meldingen fra den kommende kommissionsformand, Ursula von der Leyen.
- Hvis der kommer en udskydelse til efter den 1.
november – og der er fortsat beslutninger, der skal tages, så det er endnu ikke sikkert – og Storbritannien derved stadigvæk er en del af EU, så vil jeg selvfølgelig bede Storbritannien om at sende en kommissær, lyder det fra Ursula von der Leyen ifølge nyhedsbureauet Reuters.
Enstemmighed for udskydelseAlle EU’s medlemslande har en plads i Europa-Kommissionen, og ifølge EU-traktaterne kan den ikke træde til, hvis ikke den er fuldtallig.
Men da Storbritannien ifølge planen skal forlade det europæiske samarbejde den 31.
oktober i år, er den britiske regering ikke blevet bedt om at stille med en kandidat.
Den nye kommission skulle ifølge den oprindelige plan være gået i gang med arbejdet den efterfølgende dag – 1.
november – og derfor var det ikke nødvendigt.
Men nu har den britiske premierminister, Boris Johnson, bedt om endnu en brexit-udsættelse til den 31.
januar næste år, og den anmodning er EU’s stats- og regeringschefer lige nu ved at tage stilling til.
Det kræver nemlig enstemmighed fra EU-lederne, hvis briterne skal have lov til at blive i EU lidt endnu.
Der er gode muligheder for en forlængelse af brexit, mener Ursula von der Leyen.
'Rigtig gode' mulighederDen danske statsminister, Mette Frederiksen (S), sagde i går, at Danmark er klar til endnu en forlængelse, ”hvis det er det, der er et ønske om og behov for”.
Den franske præsident, Emmanuel Macron, er dog mere skeptisk.
Ikke mindst i forhold til længden på en mulig udsættelse.
Fra fransk side ønsker man ikke at give Storbritannien tre måneder ekstra i unionen, men derimod en kortere forlængelse.
Hvad er en høring?
Europa-Parlamentet skal godkende den nye Europa-Kommission, før den kan træde til.
Alle kommissærkandidaterne skal igennem høringer, hvor de skal svare på spørgsmål fra parlamentarikerne.
Det er ikke usædvanligt, at en eller flere kommissærer må skiftes ud undervejs, hvis der er modstand.
Når Europa-Parlamentet har godkendt kommissionen, skal EU’s stats- og regeringschefer også sige god for den.
Først der kan den gå i gang med arbejdet.
Ifølge Ursula von der Leyen ser mulighederne for endnu en forlængelse dog ”rigtig gode ud”.
- Det andet spørgsmål, der skal løses, men som ikke er blevet helt besluttet endnu, er længden på udsættelsen, siger den kommende kommissionsformand.
Kommissionen bliver forsinketHun skulle som bekendt være trådt til den 1.
november i år, men det arbejde bliver forsinket, da der mangler at blive godkendt tre kandidater fra henholdsvis Frankrig, Rumænien og Ungarn.
Tidligere i dag meddelte den franske præsident, Emmanuel Macron, at han har valgt at indstille Thierry Breton til posten, da hans første bud, Sylvie Goulard, blev nedstemt af Europa-Parlamentet.
Ungarn har også stillet med en ny kandidat, mens Ursula von der Leyen forventer, at Rumænien vil nominere en ny politiker ”i løbet af de kommende dage”.
Det er uvist, hvornår den nye Europa-Kommission, som har danske Margrethe Vestager (R) med på holdet, kan begynde at arbejde.
FacebookTwitterKopier linkEmner:Boris Johnson (politiker)|Emmanuel Macron (politiker)|EU|Storbritannien|EU-forhold




