https://www.dr.dk/nyheder/udland/bulgarsk-journalist-er-blevet-draebt

UdlandBulgarsk journalist er blevet dræbtDet er fortsat uklart, om mordet har forbindelse til Viktoria Marinova arbejde med undersøgende journalistik.
Viktoria Marinova var ifølge The Guardian undersøgende journalist og aktuel med sit eget nyhedstalkshow 'Detector'.
Af Signe Mai Vilsbøll07.
okt.
2018 kl.
22.
41Bemærk: artiklen er mere end 30 dage gammelLæs opI går blevet liget af den 30-årige bulgarske tv-journalist, Viktoria Marinova, fundet i en park i den nordligt beliggende by Ruse.
Regional anklager i Ruse siger ifølge avisen The Guardian, at døden var forårsaget af slag mod hovedet og kvælning.
Hendes mobiltelefon, bilnøgler, briller og nogle af hendes tøj manglede på findestedet.
Viktoria Marinova var undersøgende journalist og aktuel med sit eget nyhedstalkshow 'Detector'.
Og selvom det lokale politi ikke umiddelbart mener, at mordet er forbundet med hendes arbejde, mener anklageren Georgiev Georgy, at det er en plausibel mulighed, skriver The Guardian.
Drab hver ugeOrganisationen Reporters Without Borders (RSF), der kæmper mod overgreb på journalister, anslår, at der i gennemsnit bliver dræbt en journalist om ugen.
Flest i Syrien og Mexico.
Lige nu er den saudiarabiske og systemkritiske journalist Jamal Khashoggi eftersøgt.
Han frygtes myrdet, efter at han tirsdag besøgte Saudi-Arabiens konsulat i den tyrkiske millionby Istanbul for at få ordnet dokumenter i forbindelse med sit kommende bryllup.
Jamal Khashoggi er en af de mest kendte saudiarabiske journalister, og han har skrevet for både arabiske og vestlige medier, heriblandt Washington Post.
På det seneste er han i sine artikler blevet mere og mere kritisk over for Saudi-Arabiens magtfulde kronprins, Mohammed bin Salman, på grund af en række fængslinger af aktivister i landet.
Den tyrkiske anklagemyndighed har igangsat en efterforskning af sagen.
FacebookTwitterKopier linkEmner:Saudi-Arabien|The Guardian|Mord|Washington Post|Bulgarien




https://www.dr.dk/sporten/fodbold/superliga/video-onuachu-stanger-tre-point-og-foerstepladsen-til-fc-midtjylland

SuperligaVIDEO Onuachu stanger tre point og førstepladsen til FC MidtjyllandPå mål af Paul Onuachu og Rilwan Hassan sikrede FCM sejren over Vendsyssel, da førstepladsen blev generobret.
07.
okt.
2018 kl.
22.
26Bemærk: artiklen er mere end 30 dage gammelLæs opFC Midtjylland vandt søndag 3-0 hjemme over oprykkerne fra Vendsyssel FF.
Den tårnhøje angriber Paul Onuachu bragte mestrene foran, inden gæsternes forsvarsspiller Søren Henriksen scorede i eget net kort før pausen.
Til sidst scorede tilbagevendte Rilwan Hassan til 3-0.
Læs også:VIDEO Skarpe Brøndby tager sejren i AalborgKampens resultat betyder, at FCM igen er at finde på Superligaens førsteplads, efter at FC København i nogle timer havde overtaget den placering med sejr mod Randers FC.
For Vendsyssels vedkommende betyder kampens resultat, at forspringet til Hobro på sidstepladsen er mindsket til tre point efter weekendens runde.
Læs også:VIDEO Bundproppen Hobro tager første sejr i to månederGæsterne fra Nordjylland var tæt på den første scoring, da en stor fejl fra FCM's forsvarsspiller Kian Hansen gav angriberen Seyi Adekoya chancen for at bringe Vendsyssel foran, men en fremragende redning holdt gæsterne fra fadet.
Læs også:VIDEO Suveræne FCK storsejrer over Randers29 minutter inde i opgøret scorede Paul Onuachu til 1-0, da Awer Mabil sendte en høj bold i feltet, og her var den nigerianske angriber først på bolden, da han pandede føringen i nettet.
Få minutter før pausen blev føringen udbygget efter et selvmål.
Et indkast blev sendt i feltet, hvor gæsternes forsvarsspiller Søren Henriksen fik hovedet på bolden, og han måtte se den sejle i eget net.
Læs også:VIDEO AGF kommer fra Odense med sæsonens ottende uafgjortAnden halvleg blev indledt bedst af FCM, der i flere omgange blev farlige blandt andet takket være målscorer Onuachu, men Vendsyssel-defensiven holdt stand.
Et kvarter før tid var FCM's finske midtbanestyrmand, Tim Sparv, nærgående med et skud udefra, men Nicolaj Flø i mål fik sendt bolden over mål og ud til hjørnespark.
Læs også:VIDEO Sønderjyske banker Vejle og rykker mod top-seksDen tilbagevendte midtbanespiller Rilwan Hassan afgjorde opgøret med en sen scoring til 3-0.
/ritzau/FacebookTwitterKopier linkEmner:FC Midtjylland|Kian Hansen (fodboldspiller)|Jylland|FC København|Fodbold




https://www.dr.dk/nyheder/udland/handelsstrid-med-usa-presser-kina-nu-vil-kineserne-booste-vaeksten-med-milliarder

UdlandHandelsstrid med USA presser Kina: Nu vil kineserne booste væksten med milliarderBeslutningen vil ikke løse problemerne for kineserne, vurderer chefanalytiker i Danske Bank.
Handelskonflikten mellem USA og Kina har nu stået på i flere måneder.
Og intet ser ud til, at den vil stoppe, lyder vurderingen.
Af Per Bang Thomsen07.
okt.
2018 kl.
22.
23Bemærk: artiklen er mere end 30 dage gammelLæs opVæksten i Kina er kommet under pres, efter at den amerikanske regering i de seneste måneder har indført straftold på tusindvis af kinesiske varer.
Derfor vil den kinesiske centralbank nu gøre det billigere for de kinesiske banker at låne penge ud for at sætte skub i den hjemlige vækst igen.
HANDELSKONFLIKTENHer kan du få et overblik over USA's og Kinas træk i den verserende handelskonflikt:19.
marts: Trump er utilfreds med Kinas 'uretfærdige handelspraksis' og siger, at han forbereder en told og afgifter på kinesiske varer for 60 milliarder dollar.
1.
april: Kina svarer igen med told på 128 amerikanske varekategorier.
3.
april: USA varsler yderligere told på over 1.
300 kinesiske varegrupper.
4.
april: Kina varsler yderligere told på 106 amerikanske varegrupper.
15.
juni: USA bekræfter, at man vil indføre 25 procents told på 1.
102 kinesiske varer for 50 milliarder dollar om året.
Som modsvar på de amerikanske tiltag svarer Kina igen med egne toldafgifter "dollar for dollar".
6.
juli: USA implementerer told på 25 procent på kinesiske varer til en værdi af 34 milliarder dollar.
Kina svarer igen ved at indføre told på amerikanske varer til en tilsvarende værdi.
11.
juli: USA varsler told for yderligere 200 milliarder dollar.
11.
juli: Kina siger, at landet vil svare igen med toldafgifter på amerikanske varer.
17.
september: USA bekræfter en told på ti procent på kinesiske varer for 200 milliarder dollar fra og med den 24.
september.
19.
september: Kina svarer igen med told på amerikanske varer for 60 milliarder dollar fra samme dato.
Kilder: Ritzau, The New York Times, dpa, AP og AFP.
Centralbanken har i dag varslet, at den vil lempe kravene for, hvor mange penge, bankerne skal lægge til side, når de låner penge ud.
Læs også:OVERBLIK Straftold på ris og tolietpapir - forstå handelskonflikt mellem USA og KinaDet vil ifølge nyhedsbureauet Reuters frigive omkring 713 milliarder kroner, hvoraf lidt under halvdelen kan lånes ud til privatpersoner og virksomheder.
- Den kinesiske centralbank har valgt at træde lidt på speederen og lempe pengepolitikken yderligere for at stimulere økonomien og sætte mere gang i investeringerne og forbruget, forklarer Allan von Mehren, der er chefanalytiker hos Danske Bank, og som har særligt fokus på Kina.
- Den kinesiske økonomi er kommet lidt under pres, siden handelskrigen med USA blussede op i juni.
Denne beslutning vil ikke løse problemerne for kineserne, men det sker for at sikre, at økonomien ikke bliver ramt alt for hårdt, siger han.
Pistol for pandenHandelskonflikten mellem Kina og USA brød ud i sommer, hvor den amerikanske præsident, Donald Trump besluttede sig for at indføre 25 procents told på kinesiske varer til en værdi af 220 milliarder kroner.
USA har et stort handelsunderskud over for Kina, hvilket præsidenten er stærkt utilfreds med, og straftolden var ifølge Donald Trump et forsøg på at bekæmpe det, som han betegner som ”unfair handel” og "uretfærdige handelspraksis".
Det fik kineserne til at svare igen med deres egen straftold på en række amerikanske varer, som skulle modsvare de amerikanske afgifter ”dollar for dollar”.
Læs også:USA indfører ny told på kinesiske varer - Kina svarer igenSiden da er konflikten kun spidset til.
Senest i slutningen af september, hvor præsidenten indførte straftold på omkring 6.
000 forskellige typer af varer fra Kina – svarende til omkring 1.
300 milliarder danske kroner.
Dermed er der toldsatser på næsten halvdelen af al import fra Kina, og ifølge Allan von Mehren er der intet, der på nuværende tidspunkt tyder på, at konflikten vil blive løst lige foreløbig.
- I øjeblikket prøver Donald Trump at bruge alle de våben, han har, til at lægge pres på Kina.
Der er bare ikke noget, der tyder på, at det virker.
Kineserne vil gerne forhandle, men det skal ikke ske med en pistol for panden.
Derfor skal vi nok et godt stykke ind i næste år, før parterne sætter sig ved forhandlingsbordet for at finde en løsning, siger han.
Den amerikanske præsident, Donald Trump, har flere gange udtalt, at forholdet til Kinas præsident, Xi Jinping, er godt.
En kold krig mellem USA og KinaAllan von Mehren vurderer dog ikke, at vi står på nippet til en global økonomisk recession som følge af konflikten og den pressede økonomiske vækst.
Det skyldes netop, at kineserne nu forsøger at træde lidt ekstra på speederen og få gang i andre sektorer, siger han.
- Jeg tror, at Kina vil få en rimelig blød landing.
Derudover går det for øjeblikket godt for den amerikanske økonomi som følge af de skattelettelser, Donald Trump har fået gennemført, og det har verdensøkonomien gavn af, siger han.
På den længere bane kan konflikten dog godt få negative konsekvenser for både amerikanerne og for den globale økonomi, vurderer Dansk Bank-chefanalytikeren.
- Lige nu ser man ikke rigtig effekterne i USA, fordi økonomien har medvind som følge af de store skattelettelser.
Men på sigt kan det ramme de amerikanske virksomheder, hvis eksporten til Kina falder som følge af de højere kinesiske toldsatser, siger han.
Læs også:Organisation: Dansk eksport for milliarder kan blive fanget i Trumps handelskonflikt med KinaDerudover kan man ifølge Allan von Mehren frygte, at den nuværende konflikt blot er startskuddet på det, der kan udvikle sig til ”en kold krig” mellem USA og Kina.
- Der ser ud som om, at USA er bekymret over Kina på en lang række områder.
Derfor forsøger amerikanerne på alle områder at lægge pres på kineserne og derved gøre sig mindre afhængige af dem – og dermed også forsøge at begrænse deres opstigning i verden, siger Allan von Mehren og fortsætter:- Hvis USA begynder at isolere sig mere for at gøre sig mindre afhængige af Kina - og kineserne gør det samme i forhold til USA - så kan det betyde, at verdenshandlen kommer til at gå ned.
Vi vil se, at områderne isolerer sig mere frem for at blive mere integreret, som vi har set i de seneste år, og det vil være negativt for verdensøkonomien på den længere bane.
FacebookTwitterKopier link




https://www.dr.dk/nyheder/kultur/dr-speaker-i-taarer-aaben-skaerm-undskyld

Kim Larsen er dødSe temaKulturDR-speaker i tårer for åben skærm: UndskyldTv-speakeren Stine Schwennesens stemme knækkede søndag aften foran hele Danmark efter Kim Larsen-mindekoncerten.
Af Jens Grønbech07.
okt.
2018 kl.
21.
55Bemærk: artiklen er mere end 30 dage gammelLæs op- Ja, Kim Larsen er ikke blandt os mere…Mere nåede DR-speakeren på DR1 søndag aften, Stine Schwennesen, ikke at sige, før hendes stemme knækkede over, og hun måtte undskylde over for seerne hjemme i stuerne.
- Undskyld, jeg er også lidt rørt… Intet kan erstatte ham, men vi kan mindes ham sammen, som vi lige gjorde her, fik hun fremstammet, inden hun kunne fortælle seerne om resten af aftenen på DR's kanaler.
Læs også:Omkring 35.
000 deltog til Kim Larsen-mindekoncertReaktionen, som kom lige efter, at DR Pigekoret havde afsluttet mindekoncerten for Kim Larsen med klassikeren 'Om lidt', kom bag på Stine Schwennesen selv, fortæller hun efterfølgende.
- Jeg er helt i chok over mig selv – jeg har lige grædt på landsdækkende tv, siger Stine Schwennesen og fortsætter:- Normalt kan jeg sagtens klare sådan noget, og jeg er sådan en, der altid flyder ovenpå, men det kunne jeg altså ikke her til aften.
Rørt over engagementHele ugen har man i Danmarks Radio knoklet på tværs af afdelinger for at få søndagens mindekoncert på Rådhuspladsen i København stablet på benene, ligesom man i DR Nyheder også har produceret en spritny dokumentar om Kim Larsen på rekordtid.
Og det er den arbejdsindsats, der sammen med Kim Larsens død, har rørt Stine Schwennesen, som har været speaker på DR1 siden 2011.
- Det har været så fedt at opleve det engagement, der har været i huset omkring Kim Larsen.
Og det kulminerer så med et blændende flot show her til aften.
Det hele har bare været så rørende, siger hun.
Se eller gense mindekoncerten for Kim Larsen, 'Som et strejf af en dråbe - Danmark synger farvel til Kim Larsen' her.
FacebookTwitterKopier linkEmner:DR1|København|Kim Larsen (musiker)|DR PigeKoret




https://www.dr.dk/nyheder/indland/opposition-kalder-minister-i-samraad-om-farlig-kemi-i-skum-slim-og-fodbolde

IndlandOpposition kalder minister i samråd om farlig kemi i skum, slim og fodboldeVores tålmodighed med ministeren er ved at være brugt op, siger miljøordfører Christian Rabjerg Madsen (S).
I september kunne DR's forbrugerprogram Kontant afsløre, at der er sundhedsskadelige mængder boraks i legetøjsslim, som kan købes i Danmark.
Af Signe Mai Vilsbøll07.
okt.
2018 kl.
21.
45Bemærk: artiklen er mere end 30 dage gammelLæs opSF, Socialdemokratiet, Enhedslisten, Alternativet og Radikale Venstre kalder miljø- og fødevareminister, Jakob Ellemann-Jensen (V), i samråd om giftig kemi i legetøj.
Det sker, efter at der på få måneder er fundet sundhedsskadelige stoffer i legetøj som fodbolde, squishies og legetøjsslim, der er blevet solgt i Danmark.
Miljøordfører Christian Rabjerg Madsen (S), mener, at ministeren "sidder på hænderne".
- Vores tålmodighed med ministeren og med en legetøjsbranche, der ikke kan eller vil forhindre skadelig kemi, er ved at være brugt op.
Vi skal sørge for, at børn ikke bliver syge af at lege med legetøj, lyder det fra ordføreren.
Christian Rabjerg Madsen vil have klart svar på, hvad Jakob Ellemann-Jensen har tænkt sig at gøre for at løse problemet.
- Vi har behov for langt hårdere straffe, når virksomheder gang på gang overtræder regler om skadelig kemi.
Nu vil vi have svar på, om der snart kommer bøder, bedre kontrol og også varedeklaretioner, som dem vi kender fra kosmetik og rengøringsmidler, siger han.
Farligt skum og slimI juni viste det sig, at det populære skumlegetøj legetøj 'squishies' er direkte skadelige for børn.
Her meddelte Jakob Ellemann-Jensen, at han ville undersøge muligheden for, om Miljøstyrelsens kemikalieinspektion kunne uddele bøder, når de var på kontrol.
Igen i slutningen af september kunne DR's forbrugerprogram Kontant så afsløre, at klistret, farverigt legetøjsslim til børn, overtræder de gældende reglerne for, hvad legetøj må indeholde i Danmark.
Læs også:Flere partier vil forbyde sprøjtegifte: Vi kan ikke gamble med børns livDa en række tilfældigt udvalgte slimprodukter blev sendt til analyse, viste det sig, at producenterne ikke havde rettet sig efter den tilladte grænseværdi for kemikaliet boraks, som kan skader fertiliteten hos mennesker.
To ud af fire analyserede slimprodukter overskred grænsen på 1200 mg/kg, og afsløringen kom blot tre månederSanktionsmuligheder er problemetJakob Ellemann-Jensen sagde i sidste uge til DR Nyheder, at han vil lave om på lovgivningen, der lige nu siger, at den der importerer eller sælger giftigt legetøj skal gøre det forsætligt, før vedkommende kan retsforfølges.
- Jeg er sådan set ligeglad med, om du gør det med vilje eller uagtsomt.
Du skal ikke bringe noget i handlen, der udgør en risiko for vores børn.
Det er nogle af de regler, jeg ser på, så vi får bedre mulighed for at politianmelde de, der bryder reglerne og samtidig sørger for, at de bliver straffet og bragt til ansvar, lød det fra Jakob Ellemann-Jensen.
Læs også:LISTE Her er de 12 giftige squishiesDog sagde ministeren også, at han ikke tror, det vil hjælpe, at tvinge producenterne til at oplyse, hvad deres produkter indeholder.
- Det nytter jo ikke, hvis der er noget andet i, end det de skriver.
Og hvis noget af det, de putter i, ikke er lovligt, står det nok heller ikke på listen.
Jeg tror, det er falsk tryghed, siger Jakob Ellemann-Jensen og fastholder, at det ikke er manglende kontrol, men manglende sanktionsmuligheder, der er problemet.
S: Ministeren tager for let på sagerneChristian Rabjerg Madsen er ligesom resten af oppositionspartierne uenig.
Og han synes, ministeren arbejder for langsomt.
- Jeg undrer mig over, at vi skal se sager igen og igen, uden at ministeren rent faktisk griber til hårde sanktioner eller stiller krav til virksomhederne.
Det er for let ministeren tager på de her sager, siger han.
Tilbage i juni, hvor historien om skumlegetøjet kom frem, blev miljø- og fødevareminister, Jakob Ellemann-Jensen også kaldt i samråd af oppositionen.
Læs også:Minister om giftigt slim: Det er uansvarligtDR Nyheder har her til aften forsøgt at få en kommentar fra Jakob Ellemann-Jensen.
Men det er ikke lykkedes.
FacebookTwitterKopier linkEmner:Christian Rabjerg (politiker)|Jakob Ellemann-Jensen (politiker)|Socialdemokraterne|Venstre|Sundhedsskadelige stoffer




https://www.dr.dk/nyheder/udland/sofavaelgere-saenker-rumaensk-afstemning-om-homo-aegteskaber

UdlandSofavælgere sænker rumænsk afstemning om homo-ægteskaberDe rumænske vælgere blev i stor stil hjemme, da folkeafstemning om ægteskab mellem homoseksuelle faldt til jorden.
De rumænske vælgere har i denne weekend haft mulighed for at stemme om ægteskab kun bør være mellem mand eller kvinde.
Af Jens Andersen07.
okt.
2018 kl.
21.
43Bemærk: artiklen er mere end 30 dage gammelLæs opDen såkaldte "Koalitionen for Familien" i samlede i 2016 tre millioner underskrifter i Rumænien.
Målet var at få ægteskab mellem homoseksuelle gjort forbudt via en folkeafstemning.
I denne weekend har rumænerne så haft mulighed for at tilkendegive, om de mener, at ægteskab i landets forfatning fremover skal defineres specifikt som 'mellem mand og kvinde'.
Læs også:EU-landet Rumænien stemmer om at forhindre homoseksuelle i at gifte sigLangt de fleste rumænske vælgere har dog valgt at bruge weekenden på noget andet.
Dermed får resultatet af afstemningen ingen betydning, da der kræves en valgdeltagelse på minimum 30.
De rumænske myndigheder anslår efter de første målinger, at stemmeprocenten har været lige under 19 procent.
Flere regnbueorganisationer har frem mod weekendens afstemning opfordret folk til at blive hjemme.
FacebookTwitterKopier linkEmner:Parforhold|Valg og folkeafstemninger|Homoseksualitet|Rumænien




https://www.dr.dk/nyheder/kultur/her-synger-kim-larsen-sin-sidste-sang

Kim Larsen er dødSe temaKulturHer synger Kim Larsen sin sidste sang Danmarks nationalskjald sluttede sin sidste koncert med "Som et strejf af en dråbe".
Kim Larsen siger tak for i aften, for sidste gang.
Af Tina Valentin Bitsch07.
okt.
2018 kl.
21.
40Bemærk: artiklen er mere end 30 dage gammelLæs opOpdateret:DR Nyheder havde rettigheder til klippet fra Kim Larsens sidste koncert i 24 timer.
Videoen blev derfor fjernet igen fra artiklen den 8.
oktober kl.
21.
40.
----- ---- ---- ----"Som et strejf af en dråbe,fik vi lov til at håbe,på de ting som skal komme,før end livet er omme.
"23 ord, fire linjer.
Ét simpelt budskab.
Sådan fik Kim Larsen bundet hele livet ind og sat punktum.
Sådan blev det.
Læs også:Kim Larsens 'godnatsang' fangede en hel generation: Det nummer var soundtracket til min ungdomDanmarks nationalskjald spillede sin sidste koncert foran omkring 10.
000 mennesker på Filmtorvet i Holbæk den 25.
august i år.
36 dage efter døde Kim Larsen.
Læs også:Præst vil bygge sine prædikener på Kim LarsenEn uge fuld af hyldestOver by og land har vi siden søndag i sidste uge taget afsked med spillemanden over dem alle.
Mindepladser med blomsterhav, hjertelige hilsner, papirklip, fotos, cigaretter, øl og bananer taler sit eget tydelige sprog.
Kim Larsen har sat sig i os, og der bliver han siddende.
Måske til evig tid.
Kim Larsen ved koncerten i Holbæk, der blev hans sidste.
Her til aften blev han hyldet med en mindekoncert på Rådhuspladsen i København, hvor blandt andre Michael Falch, Carl Emil Petersen og Caroline Henderson var på scenen for at synge for.
Foran stor- og tv-skærme sang publikum med på Kim Larsens klassikere.
Læs også:Folk trodsede politiets advarsel: Kim Larsens mindeoptog fortsatte- Selvom man tænkte, at han var stor og betød meget, så er det faktisk endnu større, end vi tænkte det, for det virker som om, vi er sådan lidt amputerede nu – som land.
Og det er måske at gøre det for højtravende, men sådan virker det bare.
Sådan lyder det fra Kim Larsens manager, Jørn Jeppesen, i dokumentaren "Kim Larsen - vennernes farvel", som du kan se på DR TV.
Læs også:”Ørnen” var Kim Larsens nære ven, manager og guitarist: Nu bliver der virkelig stille i mit livKim Larsen sov stille ind den 30.
september i en alder af 72 år.
Og alligevel lever han videre – som legesyge sommerfugle den allerførste sommerdag.
- Nu kan vi ikke flere, tak for i aften, lød det fra Kim Larsen.
FacebookTwitterKopier linkEmner:Carl Emil Petersen (musiker)|Caroline Henderson (musiker)|København|Pop og rock|Holbæk




https://www.dr.dk/nyheder/kultur/omkring-35000-deltog-til-kim-larsen-mindekoncert

Kim Larsen er dødSe temaKulturOmkring 35.
000 deltog til Kim Larsen-mindekoncertRådhuspladsen i København var fyldt, da der blev afholdt mindekoncert for Kim Larsen.
Kim Larsen mindes med koncerten 'Som et strejf af en dråbe - Danmark synger farvel til Kim Larsen' på Rådhuspladsen i København.
Af Silas Bay Nielsen07.
okt.
2018 kl.
21.
05Bemærk: artiklen er mere end 30 dage gammelLæs opCirka 35.
000 var søndag aften samlet på Københavns Rådhusplads, hvor der blev holdt mindekoncert for Kim Larsen.
Det vurderer arrangøren og sikkerhedsteamet umiddelbart efter, at koncerten sluttede søndag aften.
Desuden var dele af H.
C.
Andersens Boulevard og Vesterbrogade afspærret, hvor der var stillet storskærme op, så publikummer kunne overvære koncerten.
Derudover blev koncerten også vist på storskærme i Aarhus, Aalborg og Odense.
I Aarhus overværede cirka 8.
000 personer mindekoncerten på storskærm.
I Odense deltog omkring 3.
500, mens der i Aalborg var samlet 10.
000 publikummer.
Læs også:DR-speaker i tårer for åben skærm: UndskyldPublikumstallene vækker glæde hos Jan Lagermand Lundme, der er underholdningschef i DR.
- Jeg er så tilfreds.
Vi har på Rådhuspladsen, i de andre danske byer og hjemme foran skærmene været en følelses-rutsjetur igennem den sidste halvanden time, siger han.
- Vi har været igennem hele følelsesregistret.
Vi ville gerne samle danskerne og sige farvel og hylde Kim Larsen og sammen synge nogle af hans fantastiske numre, siger Jan Lagermand Lundme.
Flere musikere deltog til mindekoncertMindekoncerten begyndte med Caroline Henderson, der sang nummeret 'Som et strejf af en dråbe', og derefter fulgte flere musikere efter.
Heriblandt Magtens Korridorer, The Minds of 99 og Kwamie Liv, der spillede nogle af de største Kim Larsen-hits.
Se Kwamie Liv optræde med nummeret 'Pianomand' her.
Mindekoncerten sluttede af med DR Pigekoret, der sang 'Om lidt', mens publikummerne på Rådhuspladsen sang med.
Kim Larsen sov stille ind søndag morgen i sidste uge.
Han blev 72 år.
Artikel ændret kl.
21.
41.
Der stod tidligere i artiklen, at det var Københavns Politi, der oplyste, at der var 35.
000 publikummer til mindekoncerten.
Det er arrangøren og sikkerhedsteamet, der vurderer, at 35.
000 deltog.
FacebookTwitterKopier linkEmner:Caroline Henderson (musiker)|København|Aalborg|Magtens Korridorer|Pop og rock




https://www.dr.dk/musik/14-aarige-alfred-sang-kim-larsen-og-hele-danmark-han-var-jo-naermest-udoedelig

Kim Larsen er dødSe temaMusik14-årige Alfred sang for Kim Larsen og hele Danmark: Han var jo nærmest udødeligAlfred Kann er en blot 14-årig Kim Larsen-fan.
Søndag aften sang han for hele Danmark.
Af Rasmus Meldgaard Harboe07.
okt.
2018 kl.
21.
01Bemærk: artiklen er mere end 30 dage gammelLæs op- Det var fedt!
Søndag aften fik 14-årige Alfred Kann en propfyldt Københavns Rådhusplads til at synge med på Kim Larsen-hittet 'Joanna'.
- Jeg har det superfedt, det var mega vildt.
Det var ret surrealistisk.
Når man kommer ned, tror man lidt, at det var en drøm, fortæller Alfred Kann.
- Det gik rimelig hurtigt, men jeg nød det.
Der var mange nerver på inden, men det forsvandt lige inden, jeg skulle på.
Læs også:Tusinder samlet til mindekoncert: Han er vores allesammens Kim LarsenDet kan godt være, at Alfred Kann kun er 14 år – men han glemmer nok aldrig, hvor han var, da han hørte nyheden om, at Kim Larsen var død.
- Vi var på vej hjem fra Ærø og gik ombord på færgen.
Da vi kom ind, hang der en fladskærm, hvor der stod, at han var død.
Det var lidt et chok, for han var jo nærmest udødelig.
Min far og jeg måtte lige ud at trække lidt luft på dækket, fortæller han.
Nært forhold til LarsenTrods sin unge alder har Alfred Kann et indgående kendskab til Kim Larsen og hans musik.
Det begyndte med sangen 'Køb bananer', og siden er der kommet flere yndlingssange på listen.
- Mine venner har nok ikke et helt så nært forhold til Kim Larsen, som jeg har.
Men jeg tror, at alle har et slags forhold til ham alligevel.
Hvad kan en dreng på 14 år lære af Kim Larsen?
- Han var også sådan en, der ville fremad i stedet for at kigge tilbage.
Det tror jeg også er vigtigt.
Man skal huske at kigge frem, lære af sine fejl i stedet for at ærgre sig og fortryde noget, man har gjort.
Sådan så den unge sangstjerne ud efter sin optræden på Rådhuspladsen søndag aften.
)Drømmer om at blive skuespillerAlfred Kann er ikke helt ukendt i DR, for han har nemlig sunget i DR Spirekoret.
Da DR ringede ham op, kunne han heldigvis springe til med kort varsel og begynde at øve sig på at synge 'Joanna'.
- Den passer godt til mig.
Den handler om at slå sig fri og gerne ville med alle mulige steder hen.
Det tror jeg, alle kan relatere til.
'Tag mig med til dit drømmeland, der hvor man kan drømme'.
Det er der, den starter, så man starter altså rimelig stort, siger han.
Hvis det står til Alfred Kann selv, har vi ikke set det sidste til ham.
Går alt efter planen, skal vi nemlig se meget mere til ham på landets scener i fremtiden.
- Drømmen er helt klart at komme på Skuespillerskolen og blive skuespiller.
Jeg tror, at jeg har en fordel, fordi jeg kan synge.
Jeg vil gerne gøre begge dele.
Det har jeg ville, siden jeg var helt lille.
FacebookTwitterKopier linkEmner:Ærø|København




https://www.dr.dk/sporten/motorsport/nicki-pedersen-har-vundet-sit-sidste-verdensmesterskab

MotorsportNicki Pedersen har vundet sit sidste verdensmesterskabSøndag stod det klart, at Nicki Pedersen ikke får tildelt et wildcard til næste sæsons VM-serie.
Nicki Pedersen kommer ikke til at køre i VM-serien næste sæson.
Han har ikke fået tildelt et wildcard.
Af Michael Sten Jensen i Lyon07.
okt.
2018 kl.
21.
00Bemærk: artiklen er mere end 30 dage gammelLæs opDer kommer til at mangle noget kant, når VM-serien i speedway vender tilbage i 2019.
Nicki Pedersen, dansk speedways enfant terrible, har været med siden 2002, og det ridt har kastet tre verdensmesterskaber af sig.
Nu er det slut.
Ved sæsonens sidste grandprix lørdag i Torun lykkedes det ikke Nicki Pedersen at kvalificere sig til semifinalen, og derfor sluttede han sæsonen med en samlet 11.
plads.
Læs også:Landstræner om Nicki Pedersen: 'Mange hader ham, men han sælger sporten godt'Der bliver heller ikke delt noget VM-wildcard ud til Nicki Pedersen, meddelte VM-arrangørerne så ud søndag, og det ærgrer den 41-årige veteran, der gerne ville have givet den gas en sidste gang i VM-sammenhæng.
- Det er da vemodigt, og jeg er lidt ærgerlig over situationen, for det har været en bragende sæson med op- og nedture.
Jeg ville gerne have sluttet af med manér i grandprixet, siger Nicki Pedersen.
Tror det handler om politikNicki Pedersen er i stedet for et wildcard blevet tilbudt en reserveplads, men det kommer ikke på tale.
Billetterne er i stedet gået til Matej Zagar, Patryk Dudek, Martin Vaculig og danske Leon Madsen.
- Jeg har fået at vide, at jeg er valgt som førstereserve, men det har jeg takket nej til.
Jeg skal videre i min forretning, og jeg kan ikke stå til rådighed med to dages varsel.
Læs også:VIDEO Varm op til DM-finalen: Sådan træner du på din motorcykel- Jeg tror, der er gået politik det.
Jeg har før mistet en landsholdsplads til de unge drenge, og før eller siden skal man jo have nogle nye kørt i stilling.
Leon Madsen har gjort det rigtig godt og er blevet europamester.
Men der er to kørere med nye flag i VM-serien, og de får et wildcard på bekostning af andre.
De vil gerne have så mange forskellige flag med som muligt, siger Nicki Pedersen.
Betyder det, at du har kørt dit sidste løb?
- Jeg har nok kørt mit sidste VM-løb.
Jeg skal ikke ud og køre kvalifikationsløb for at komme ind i VM-serien, det kan jeg slet ikke forestille mig.
Jeg er stadig i høj kurs ude i ligaerne, hvor jeg driver min forretning.
Men i grandprix-serien, der er jeg færdig, lyder det fra Nicki Pedersen.
FacebookTwitterKopier link




https://www.dr.dk/nyheder/udland/interpol-meng-hongwei-har-sagt-op-som-chef-hos-os

UdlandInterpol: Meng Hongwei har sagt op som chef hos osChefen for Interpol har afleveret sin opsigelse.
Han fratræder sin stilling øjeblikkelig, siger Interpol.
(ARKIV) Foto fra juli 2017 hvor forsvundne Meng Hongwei stadig var præsident for Interpol.
07.
okt.
2018 kl.
20.
44 | opdateret 07.
okt.
2018 kl.
21.
14Bemærk: artiklen er mere end 30 dage gammelLæs opMeng Hongwei er ikke længere chef for Interpol.
Interpol siger, at Frankrig, hvor Interpols hovedkvarter ligger, har modtaget en opsigelse fra den kinesiske chef.
Han fratræder omgående.
- I dag søndag den 7.
oktober har Interpols generalsekretariat i Lyon, Frankrig, modtaget hr.
Meng Hongweis opsigelse som præsident for Interpol med omgående effekt, siger Interpol i en erklæring.
Interpol siger også, at sydkoreaneren Kim Jong Yang er udpeget til midlertidig chef.
I november vil Interpol, der er et internationalt politisamarbejde, udpege en ny chef ved et møde i Dubai.
Læs også:Kina: Interpol-chef undersøges for brud på lovenMødet finder sted fra den 18.
til den 21.
november.
Savnet siden septemberMeng Hongwei har været savnet siden slutningen af september.
Da rejste han til Kina, men han har været væk siden den 25.
september.
Denne dag kommunikerede hans kone med ham sidst, sagde hun søndag aften på et pressemøde.
Tidligere søndag lød det fra Kina, at Meng Hongwei undersøges for uspecificerede brud på loven.
Oplysningen kom fra det kommunistiske partis organ til opretholdelse af disciplin.
Mistænkes for lovbrudOrganet undersøger korruption og illoyalitet og skriver søndag aften på sin hjemmeside, at Meng Hongwei, der også er Kinas viceminister for offentlig sikkerhed, "mistænkes for brud på loven og overvåges i øjeblikket og undersøges" af Kinas nye organ til bekæmpelse af korruption.
Det hedder Den Nationale Overvågnings Kommission.
Meng Hongwei er kineser og blev valgt som chef for Interpol for to år siden.
Han har boet i Lyon med sine kone og to børn siden da.
En fransk embedsmand har fortalt, at Meng Hongwei forlod Interpols hovedkvarter i Lyon i Frankrig sidst i september og fløj til Kina.
Det er ikke helt klart, hvornår han blev meldt savnet.
Det franske indenrigsministerium siger ifølge Reuters, at det skete den 25.
september, altså den dag, hvor hans kone siger, at hun kommunikerede med ham.
Interpol skrev lørdag på sin hjemmeside, at organisationen beder Kina om et officielt svar på Meng Hongweis forsvinden.
/ritzau/ReutersFacebookTwitterKopier linkEmner:Dubai|Frankrig|Kina




https://www.dr.dk/nyheder/udland/hjemmelavede-bomber-draeber-flere-og-flere-i-afghanistan

UdlandHjemmelavede bomber dræber flere og flere i AfghanistanAntallet af civile afghanere, der dræbes af hjemmelavede bomber, stiger dramatisk.
En mand graver en grav for et af de 57 ofre, der blev dræbt ved et bombeattentat mod et registreringssted for vælgere i Kabul den 23 april.
07.
okt.
2018 kl.
20.
42Bemærk: artiklen er mere end 30 dage gammelLæs opOver 1000 civile er dræbt ved bombeattentater i Afghanistan i årets ni første måneder.
I samme periode er 2569 blevet såret.
Det siger FN's mission i Afghanistan, Unama.
Ifølge en rapport fra organisationen er 1065 civile afghanere blevet dræbt af hjemmelavede bomber fra den 1.
januar til den 30 september i år.
I samme periode er 2569 blevet såret.
Det er næsten halvdelen af alle civile ofre i krigen i denne periode.
Tallene viser også en stigning på 21 procent i antallet af ofre sammenlignet med samme periode i fjor.
Antallet af hjemmelavede bomber 46% højere end i 2017Unama har talt ofrene for det, der kaldes IED, som er hjemmelavede bomber.
Det gælder både bomber, der bruges ved selvmordsattentater, og andre bomber.
Men antallet af ofre for selvmordsbombere er i år 46 procent højere end i 2017.
Provinsen Kabul, hvor Afghanistans hovedstad af samme navn ligger, er fortsat den farligste provins for civile.
433 mennesker er dræbt af IED i årets ni første måneder i Kabul-provinsen.
Det er overvejende selvmordsangreb i tæt beboede områder, som har kostet de mange civile liv.
Især shiamuslimer angribesUnama noterer, at angreb i Kabul ser ud til at være rettet specielt mod shiamuslimer.
Læs også:Selvmordsangreb ved fredagsbøn i Afghanistan - flere omkomneI år er mange også blevet dræbt ved attentater mod moskéer, mod tilskuere til cricketkampe og mod tilskuere til brydningestævner.
Læs også:Afghanistans hjemsøgte kvinder | DRTV- Det har fået almindelige afghanere til at leve i frygt for den næste eksplosion og lægger betydelige hindringer i vejen for at leve et normalt liv, siger Unama.
/ritzau/FacebookTwitterKopier linkEmner:Afghanistan|Terrorisme|Forenede Nationer|Kabul




https://www.dr.dk/sporten/fodbold/superliga/minut-minut-onuachu-stanger-tre-point-til-fcm-mod-vendsyssel






https://www.dr.dk/sporten/fodbold/superliga/video-skarpe-broendby-tager-sejren-i-aalborg

SuperligaVIDEO Skarpe Brøndby tager sejren i AalborgSøndag kom Brøndby tilbage på vindersporet i Superligaen, da mandskabet slog AaB 3-1 på udebane.
07.
okt.
2018 kl.
20.
09Bemærk: artiklen er mere end 30 dage gammelLæs opDer var på forhånd lagt op til et hæsblæsende opgør, og her svigtede de to mandskaber bestemt ikke søndag.
Der var således godt gang i den, da Brøndby fik opmuntring og slog AaB 3-1 på udebane i SuperligaenDet var gæsternes første ligasejr i over en måned.
Det var generelt AaB, der forsøgte sig med et langt mere offensivt udtryk, og det var tydeligt, at nordjyderne havde noget at revanchere fra deres seneste ligakamp, som blev tabt til OB.
Revanchen blev dog besværliggjort umiddelbart inden pausen.
Læs også:VIDEO Rødt kort og dramatik til det sidste: Horsens slår Brøndby efter flot comebackJohan Larsson fandt topscorer Kamil Wilczek med et perfekt indlæg, og her svigtede polakken ikke.
Dermed rundede Wilczek allerede sin tiende sæsonscoring efter blot 12 kampe i denne sæson.
Brøndby indledte anden halvleg, som de sluttede de første 45 minutter, og det skete ved at score et mål.
Hany Mukthar opsnappede bolden på kanten af feltet, og tyskeren eksekverede på fornem vis, da han sparkede bolden i mål helt ude ved den ene opstander.
Det tvang hjemmeholdet fremad.
Reducering af AaBSatsningen betød, at størstedelen af spillet foregik på Brøndbys banehalvdel, men samtidig også at gæsterne fik mere plads til omstilling, og det udnyttede Brøndby.
Efter 67 minutter blev indskiftede Lasse Vigen sendt fri, og han bragte Brøndby foran 3-0 med en afslutning i kort hjørne.
Her så AaB-målmand Jacob Rinne ikke helt sagesløs ud.
Læs også:VIDEO OB jubler efter succes i Aalborg: Tager anden sejr i trækEfter 75 minutter fik AaB muligheden for at reducere på et straffespark, og her svigtede AaB-anfører Kasper Risgård ikke.
Hjemmeholdet forsøgte, men kom ikke for alvor tæt på en yderligere reducering, og det efterlod AaB uden sejr i klubbens seneste fire hjemmekampe i Superligaen.
Brøndby halede derimod ind på AaB.
Gæsterne er kun et enkelt point fra nordjyderne, der indtager ligaens tredjeplads med 18 point for 12 kampe.
/ritzau/FacebookTwitterKopier linkEmner:AaB|Brøndby|Kamil Wilczek (fodboldspiller)|Kasper Risgård (fodboldspiller)|Fodbold




https://www.dr.dk/nyheder/kultur/taarerne-trillede-raadhuspladsen-i-smuk-faellessang-til-gasolin-klassiker

Kim Larsen er dødSe temaKulturTårerne trillede: Rådhuspladsen i smuk fællessang til Gasolin-klassikerMindekoncerten for Kim Larsen blev sunget smukt i gang af Dorthe Gerlach, og publikum kunne ikke holde tårerne tilbage.
Af Jens Grønbech07.
okt.
2018 kl.
19.
56Bemærk: artiklen er mere end 30 dage gammelLæs op- This is my life, this is my time.
You show me the light and I go there.
Sådan begynder Gasolins vel nok største engelsksprogede hit, 'This Is My Life'.
Sangerinden Dorthe Gerlach havde da også knap nok sunget de første strofer af det ikoniske hit, før tårerne begyndte at løbe ned ad kinderne på flere blandt de tusindvis af fremmødte publikummer.
Se Dorthe Gerlachs rørende version af 'This Is My Life' i videoen øverst og se flere optrædener fra koncerten herunder.
Læs også:Tusinder samlet til mindekoncert: Han er vores allesammens Kim LarsenI et helt nyt arrangement sang Oh Land for i klassikeren 'Papirsklip', som har en helt særlig betydning for hende.
Caroline Henderson leverede en intim udgave af 'Som et strejf af en dråbe', nummeret som også har givet titel til søndagens mindekoncert.
Frontkvinden for The Asteroids Galaxy Tour, Mette Lindberg, indtog scenen sammen med Kira Skov i et medley af sangene 'Kloden drejer stille rundt' og 'Sirenesangen'.
FacebookTwitterKopier linkEmner:Caroline Henderson (musiker)|Gasolin|Pop og rock




https://www.dr.dk/nyheder/indland/i-nordjylland-kan-du-bestille-din-egen-betjent-med-et-klik-vi-har-vaeret-pressede

IndlandI Nordjylland kan du bestille din egen betjent med et klik: 'Vi har været pressede fra starten'På to måneder har mere end 400 borgere henvendt sig.
Vicepolitiinspektør Anders Uhrskov fra nordjyllands Politi kalder ordningen en udvidet borgerservice.
Af Signe Mai Vilsbøll07.
okt.
2018 kl.
19.
44Bemærk: artiklen er mere end 30 dage gammelLæs opFremover skal alle borgere i landet kunne bestille en betjent over nettet.
Det er et af de centrale elementer i justitsminister Søren Pape Poulsen nye udspil, der skal bringe ordensmagten tættere på befolkningen.
Og ordningen er allerede rullet ud hos Nordjyllands Politi, hvor borgere fra nordjyske byer de sidste to måneder har haft mulighed for at nå politiet med en skriftlig forespørgsel i stedet for at ringe 114.
Vicepolitiinspektør i Nordjyllands Politi, Anders Uhrskov, vurderer indtil videre ordningen som en succes.
Mere end 400 borgere har henvendt sig, fortæller han.
- Vi har været pressede fra starten, og vi har fået mange flere henvendelser end forventet.
Lige nu arbejder vi os stadig igennem, så vi sikrer, at alle får et svar fra os, lyder det.
De fleste henvendelser drejer sig ifølge Anders Uhrskov om færdselsproblematikker, og politiet i Nordjylland har allerede været på besøg med trafikmålere for at sikre, at hastighedsgrænserne overholdes.
Hvad er forskellen?
På trods af presset fra de mange henvendelser er den nordjyske vicepolitiinspektør indtil videre glad for ordningen.
Han er overbevist om, at det lokale politi kommer tættere på borgere, der i hverdagen har langt til politistationen.
- Vi yder gerne den ekstra service for at komme tættere på de konkrete problemstillinger.
Af og til kører vi i et område, og det kan jo sagtens være, at det i virkeligheden var bedre, hvis vi kørte rundt et helt andet sted, siger han og tilføjer:- Det er det, vi ønsker.
Borgerne skal komme med deres bud på, hvor trygheden skal skabes.
Men man kan jo også bare ringe til politiet?
- Ja vi tager også telefonen.
Men når man skriver, bliver henvendelsen besvaret af en betjent, der arbejder med det specifikke område.
Det er en udvidet service, så at sige, siger Anders Uhrskov.
Udenfor lands lov og retBlikkenslager Kevin Pedersen fra Sæby har endnu ikke benyttet sig af politiets nye kommunikationsplatform.
Men det er positivt, at muligheden er der, lyder det.
- Det er ingen dum idé at få politiet mere ud i de små byer.
Lige nu er der nogen i Sæby, som går rundt og maler på døre, og der kunne jeg da godt finde på at bestille en betjent til byen, som kunne se på det.
Kevin Pedersen bakkes op af pensionist Fritz Pedersen fra den lille nordjyske by Staun:- Vi bor, der er udenfor lands lov og ret, og der er mange, som ikke kender dit og mit.
Vi mangler ofte, at politiet er synlige.
Mindre positiv over for ordningen er smed Torsten Madsen fra Hjallerup.
Han er i tvivl om, hvorvidt ordningen er den rigtige løsning.
- Jeg kunne aldrig finde på at bestille en betjent.
Politiet skal gøre deres arbejde, og det blander jeg mig ikke i, siger han.
Det bekymrer også Marlene Cesteor, faglig konsulent fra Aalborg, hvis det tager ressourcer fra andre og mere vigtige opgaver.
- Det skal ikke ske på bekostning af andet, at der bliver bestilt betjent til noget irrelevant.
Ikke flere ressourcerDer bliver ifølge Søren Pape Poulsen ikke tilført ekstra ressourcer til de enkelte politikredse, når politiudspillet fremlægges i morgen.
Til DR Nyheder påpeger ministeren, at politiet allerede har fået mange ekstra ressourcer til "forskellige tiltage og uddannelse af nye betjente".
Politiforbundets formand, Claus Oxfeldt, påpeger, politiet altid vil være nødt til at prioritere henvendelser, de får ind, for at tingene kan hænge sammen.
De første to måneder med ordningen hos Nordjyllands Politi er dog indtil videre gået fint, mener vicepolitiinspektør, Anders Uhrskov.
- Vi er sikre på, vi kan håndtere det med de ressourcer vi har nu.
Det er ikke en løsning, der har flyttet opgaver fra os, understreger han.
FacebookTwitterKopier link




https://www.dr.dk/nyheder/kultur/tusinder-samlet-til-mindekoncert-han-er-vores-allesammens-kim-larsen

Kim Larsen er dødSe temaKulturTusinder samlet til mindekoncert: Han er vores allesammens Kim LarsenMassevis af danskere har trodset efterårskulden og er samlet søndag aften for at give en syngende afsked til Kim Larsen.
Rådhuspladsen i København er søndag aften fyldt godt op.
Af Rasmus Harboe Meldgaard og Søren Bygbjerg07.
okt.
2018 kl.
19.
28Bemærk: artiklen er mere end 30 dage gammelLæs op- Det betyder så meget at være her.
Den mand har betydet så meget i mit liv.
Hvis man er trist, skal man bare høre Kim Larsen, og så bliver man glad igen.
Han synger både for ung, gammel og de helt små.
Han er vores allesammens Kim Larsen, siger Susan Hansen.
Som en af de allerførste løb hun op mod scenen - 2 1/2 time, inden koncerten startede.
- Jeg ville op og stå forrest!
Følg aftenens mindekoncert på vores liveblog her.
Susan Hansen er søndag mødt til mindekoncerten med en hjemmelavet papfigur af Kim Larsen.
Der er også mange unge fans denne aften, der vil sige farvel til det musikalske ikon, der døde sidste søndag i en alder af 72.
- Vi er her for at hylde gode, gamle Kim.
Jeg er vokset op med ham, så det er rigtig hyggeligt at stå her, siger Simon Christiansen på 23 år.
- Det er det eneste rigtige.
Hvor skulle man ellers være sådan en aften?
, spørger hans ven, Anders Nygaard på 26 år.
- Man kommer altid i godt humør af Kim Larsen.
Det starter altid en fest, uanset om det er på arbejdet eller til en rigtig fest.
Husk hyggen!
Det sørger han for, mener Simon Christiansen.
Simon Christiansen og Anders Nygaard er klar til at nyde koncerten på vaskeægte Kim Larsen-maner; med en øl i hånden.
Kæresteparret Helena og Alexander har også glædet sig til en aften med fællessang på alle de kendte numre.
- Man kender jo al hans musik.
Vi så en koncert med ham for en måned siden i Fredericia, siger Alexander Walther Christiansen på 22 år.
- Det var en fantastisk koncert - vildt at se ham, især nu hvor han er gået bort.
Det er virkelig underligt, at det kun er en måned siden, siger Helena Sandöy på 20 år.
- Ja, det var tomt og lidt mærkeligt.
Han kunne ikke bare dø, han var der jo bare.
Man håbede jo lidt, at han var udødelig!
Kæresteparret Helena Sandöy og Alexander Walther Christiansen var til koncert med Kim Larsen for en måned siden.
Søndag aften er de mødt op til mindekoncerten for ham.
FacebookTwitterKopier linkEmner:Fredericia




https://www.dr.dk/sporten/fodbold/landsholdet/danske-dolberg-viser-maalform-inden-landskampe

LandsholdetDanske Dolberg viser målform inden landskampeDen danske angriber Kasper Dolberg scorede, da Ajax hjemme slog Alkmaar i Æresdivisionen.
Kasper Dolberg scorede, da Ajax søndag slog AZ med 5-0.
07.
okt.
2018 kl.
19.
08Bemærk: artiklen er mere end 30 dage gammelLæs opDen danske landsholdsangriber Kasper Dolberg synes at have fundet målformen på rette tidspunkt.
Søndag kom Kasper Dolberg således for anden weekend i træk på scoringslisten for hollandske Ajax i Æresdivisionen.
Det skete, da Ajax hjemme besejrede Alkmaar 5-0 og nåede op på 19 point på ligaens andenplads efter PSV Eindhoven.
Læs også:Højbjerg inde - Eriksen ude: Her er Danmarks trupKasper Dolberg stod for målet til 2-0 kort inde i anden halvleg.
En afslutning blev blot halvklaret af Alkmaar-keeper Marco Bizot, og bolden sprang ud til Dolberg, der sikkert scorede på riposten.
For en uge siden leverede 20-årige Dolberg sæsonens første ligascoring, da han scorede mod Fortuna Sittard.
Læs også:Dolberg og Bruun Larsen på plettenKasper Dolberg gik glip af sæsonstarten i Holland på grund af en skade, og han var heller ikke udtaget, da Danmark tidligere i september slog Wales i Nations League.
Kasper Dolberg er dog med i den danske landsholdstrup til de to kommende landskampe.
13.
oktober møder Danmark på udebane Irland i et opgør i Nations League, mens det tre dage senere gælder en testkamp i Herning mod Østrig.
/ritzau/FacebookTwitterKopier link




https://www.dr.dk/nyheder/indland/89-aarige-marie-bor-paa-et-plejehjem-der-lukker-hvor-skal-jeg-saa-hen-0

Indland89-årige Marie bor på et plejehjem, der lukker: Hvor skal jeg så hen?
Flere kommuner skal samlet set spare penge på næste års budgetter, viser ny rundspørge, som DR Nyheder har lavet.
Af Ditte Bannor Kristensen, Louise Damløv, Thøger Kirk og Diana Bengtsen07.
okt.
2018 kl.
19.
00Bemærk: artiklen er mere end 30 dage gammelLæs op- Hvor skal vi så hen?
Spørgsmålet kommer fra en fortvivlet ældre dame på 89 år, der bor på plejecenteret Havbakken i den lille by Tornby i Nordjylland.
Søster Marie bliver hun kaldt, fordi hun er tidligere nonne.
Da hun for fire år siden flyttede ind, troede hun - som de fleste andre ældre mennesker, der flytter på plejehjem - at det var sidste stop.
Sidste flytning.
Men sådan blev det ikke.
For Hjørring Kommune, hvor plejecenteret ligger, har som led i de årlige kommunale budgetforhandlinger netop besluttet, at plejecenteret skal lukke.
For kommunen skal spare 90 millioner kroner over de næste tre år.
- Jeg kan da forestille mig, at de skal finde et andet sted til mig.
Det bliver de jo nødt til, og så kan jeg risikere, at det bliver langt væk, og at jeg ikke kender nogen der, siger Søster Marie.
Og det gør dig ked af det?
- Ja det kan du tro, for vi har det så godt her.
- Flere borgere vil mærke besparelserSøster Marie og de 31 andre beboere på Havbakken er ikke de eneste danskere, der de næste år vil mærke kommunale besparelser.
For lige nu sidder politikerne i alle landets kommuner og forhandler de næste års budgetter på plads.
Og Hjørring Kommune er langt fra den eneste kommune, der skal spare penge i de nye budgetter.
DR Nyheder har i en rundspørge spurgt landets 98 kommuner, om de samlet set skal spare penge på det kommunale budget for 2019-2022.
I alt har 58 kommuner svaret på rundspørgen - og lidt over halvdelen - mere præcist 31 af dem skal samlet set spare penge.
Størstedelen af de kommuner - nemlig 24 - angiver, at de blandt andet forventer at spare på administration og ledelse.
Derudover angiver 19 af de 31, at de forventer at spare på folkeskoleområdet, mens 17 svarer, at de forventer at spare på kultur, bibliotek og folkeoplysning.
- Der er borgere, som vil opleve en ringere service, forklarer kommunalforsker ved Danmarks Medie- og Journalisthøjskole, Roger Buch.
- For det er kommunalpolitikken, vi mærker i hverdagen.
I dagsinstitutionerne, i skolerne på ældrecentrene, og når vi kører rundt på vejene, vurderer han.
Flere ældre og børn presser kommunerneHvert år skal alle kommuner udarbejde et budget.
Her skal politikerne angive de forventede udgifter for budgetåret og på den måde beslutte, hvor pengene skal bruges - og hvor der skal tages penge fra.
Politikerne forhandler budget for en tre-årig periode ad gangen - så denne gang er det frem til 2022.
- Man kigger på, hvor mange penge man har, hvordan fremtiden ser ud, og hvad det vil udløse af udgifter.
Som regel er der flere udgifter end indtægter, og ud af det kommer der et sparekatalog, forklarer Roger Buch.
Det er særligt udtalt nu, fordi den ældre del af befolkningen vokser, og behovet for ældrepleje derfor stiger, mens der også bliver født flere børn, som skal i vuggestue, børnehave og skole de kommende år, forklarer han.
Også dagtilbuddene skal spareI Hjørring har politikerne fundet nogle af de 90 millioner kroner, som kommunen skal spare, ved at lukke Havbakken.
Men det giver kun kommunen 12 millioner om året i besparelse, hvis den er fuldt indfaset i 2020.
Så det er derfor ikke kun på plejecenteret Havbakken, at borgerne i Hjørring kommune vil komme til at mærke besparelserne.
Også i daginstitutionerne vil forældrene kunne mærke, at der er færre penge.
Kommunen indfører endnu en lukkedag om året, mens åbningstiden i institutionerne også bliver kortere.
- Det bekymrer mig da i forhold til, hvordan vi kan få hverdagen til at fungere.
Det tror jeg, at mange forældre kan nikke genkendende til, siger Stine Hede, der er mor til to børn i Børnehuset Hirtshals.
På rådhuset er politikerne klar over, at besparelserne rammer borgerne hårdt, siger Per Møller (K), der er formand for Sundheds-, Ældre og Handicapudvalget.
- Det er meget, meget mærkbart.
Også at være politiker, det gør et kæmpestort indtryk på os alle sammen, fordi vi er helt inde ved borgerne.
Altså det er det, de mærker.
Det er den nære velfærd, som vi er inde og røre ved, siger han.
Selvom han er konservativ, kritiserer han regeringen for, at Hjørring og mange andre kommuner i Danmark skal spare.
- Vi er i den grad udfordret på vores kommunale selvstyre, så lige nu ved jeg ikke, om det er selvstyre eller et statsstyret apparat.
De lovgiver og fortæller os, at nu skal vi det og det i kommunerne, men jeg ser det ikke udmøntet i kommunerne.
Jeg ser ikke, at vi får pengene, så vi virkelig kan gøre noget ved det, siger Per Møller og fortsætter:- Som kommune har vi svært ved at få det til at hænge sammen.
Fra Christiansborgs side forlanger man rigtig, rigtig meget af os.
Man bestiller musikken, men man vil ikke betale for den.
Minister: Vi har sendt flere penge til kommunerneDet er økonomi- og indenrigsminister Simon Emil Ammitzbøll-Bille ikke enig i.
Han hæfter sig ved, at regeringen har brugt 1,7 milliard kroner på den kommunale velfærd.
- Det er jo forkert.
For når vi sender penge ud i kommunerne, så kommer pengene ud i kommunerne, og vi har sendt ud til kommunerne i forhold til at kunne løfte på ældreområdet, siger han.
Men kunne man ikke løfte lidt på dampen så at sige og give lidt flere penge til kommunerne, sådan så danskerne ikke oplever, at der er besparelser i stort set alle danske kommuner?
- Vi har lavet det største løft af den kommunale velfærd siden 2012, og dermed mener jeg, at vi har skabt nogle meget fornemme forudsætninger for, at kommunerne kan løse deres opgaver, siger han.
Forleden kom det også frem, at regeringen har planer om yderligere at afsætte mere end en milliard kroner ekstra til kommuner med et voksende antal ældre, og at det blandt andet vil betyde mere end 20 millioner kroner ekstra til Hjørring Kommune.
- Flere penge kræver højere skatterIfølge kommunalforsker Roger Buch har kommunerne generelt fået flere og flere penge til velfærd.
Men på trods af, at kommunernes økonomi ikke skrumper, så rækker pengene ikke i forhold til de stigende udgifter - blandt andet i forbindelse med, at der både kommer flere ældre og flere børn, forklarer han.
- Ressourcerne vokser sådan set også, for når samfundsøkonomien vokser, så øges skatteindtægterne også, men det sker ikke i et tempo, der kan følge med nogle af de ting, der vokser.
Der passer indtægter og udgifter ikke sammen, siger Roger Buch.
Hvorfor bliver der ikke bare afsat flere penge fra statskassen til kommunerne?
- Så skulle man skære et andet sted i den offentlige sektor - enten hos staten eller regionerne, eller også skulle man sætte skatten op, og det er der ikke nogen, der vil.
Skiftende regeringer gennem de seneste 10-20 år har været grundlæggende enige om, at den offentlige sektor ikke skal vokse.
Sådan lyder det også fra den siddende indenrigs- og økonomiminister, Simon Emil Ammitzbøll-Bille:- Vi har kun de penge, vi har.
Danmark har et skattetryk, hvor det er umuligt at forestille sig, at man vil få en samfundsøkonomisk gevinst ved at sætte skatterne yderligere op, så man må acceptere de økonomiske rammer, der er, og så må vi prioritere der, hvor der er mest brug for pengene, siger han.
Beboere græder og er frustreredeBeslutningen om at lukke plejecenteret Havbakken får budgettet til at hænge sammen på rådhuset i Hjørring.
Men inde i stuerne på Havbakken er Søster Marie og de andre beboere, DR Nyheder taler med, fortvivlede.
- Det bliver helt nyt.
Jeg skal vænne mig til et helt nyt liv.
Det er ikke så nemt, siger Søster Marie.
Men politikerne skal jo spare et sted, og hvis det ikke var Havbakken var det et andet sted.
- Det er rigtig nok, men så langt tænker man ikke, når man sidder i suppedasen.
Ude på gangen giver sygeplejersken Søster Marie ret i, at det kan være svært at flytte i den alder.
Gerda Mortensen er på besøg hos sin søster, der bor på plejehjemmet Havbakken, som skal lukke.
- Vi har nogle beboere, der er meget berørte af det, de græder og er frustrerede.
Man kan se uvisheden i deres øjne.
De er bange for, hvad skæbnen bliver for dem, siger hun og fortsætter:- De har troet, at det var den sidste flytning, de skulle.
Nu kommer der en flytning, som de slet ikke magter i deres alder.
Søster Maries biologiske søster er på besøg i den lille lejlighed på Havbakken.
Hun er også påvirket af, at søsteren i en alder af 89 år bliver nødt til at flytte.
- Det er en proces i sig selv at skulle forlade sit hjem igennem mange år og finde sig til rette herhenne med nye mennesker og blive så glad for det, at det føles som et hjem.
Det er jo ikke bare den her lejlighed, hun forlader.
Det er personalet, og det er vennerne, de andre beboere.
Gerda Mortensen tager sin søster i hånden.
Og det gør ondt?
- Det gør det.
FacebookTwitterKopier linkEmner:Økonomi|Roger Buch (lektor)|Simon Emil Ammitzbøll (politiker)|Hjørring Kommune|Hjørring




https://www.dr.dk/sporten/haandbold/championsleague/video-gyserafslutning-skaffer-skjern-vigtigt-point-i-champions

ChampionsleagueVIDEO Gyserafslutning skaffer Skjern vigtigt point i Champions LeagueI de fire første kampe i Champions League har Skjern vundet de tre og er godt placeret i gruppe B.
Af Frederik Palle07.
okt.
2018 kl.
18.
51Bemærk: artiklen er mere end 30 dage gammelLæs opSkjerns håndboldherrer har fået en god start i Champions League-gruppespillet og var favoritter i søndagens hjemmekamp mod HC PPD Zagreb.
Men Zagreb viste sig som en meget vanskelig modstander, og Skjern skulle bruge et mål i sidste minut fra Kasper Søndergaard for at spille 31-31.
Inden da var der masser af flotte mål og dramatiske øjeblikke.
Læs også:VIDEO Stærk halvleg skaffer BSV pligtsejr mod makedonereI første halvleg fulgtes de to hold pænt ad.
Skjern bragte sig foran 13-11, og det begyndte at ligne noget for hjemmeholdet.
Men Zagreb svarede godt igen og fik udlignet til 13-13, og det stod uafgjort 14-14 ved pausefløjtet.
I begyndelsen af anden halvleg havde Skjern det svært og kom hurtigt bagud 14-17.
Derfra var det op ad bakke for hjemmeholdet, som dog fik kontakt ved stillingen 21-21.
Læs også:VIDEO Fem af de lange fra Tranborg: Odense-back blæser bolden ind fra distancenSkjerns rutinerede fløjspiller Anders Eggert scorede tre mål i træk i den periode og gjorde det til både 22-21, 23-22 og 24-22.
For anden gang i kampen smed Skjern en føring på to mål væk, da Zagreb udnyttede flere fejl fra hjemmeholdet.
Zagreb kom også foran 25-24 med tre mål i træk, og siden blev det meget tæt og spændende i de sidste ti minutter.
Hele tiden bagefterSkjern blev ved med at halte efter kroaterne, som tre gange i træk var foran med et enkelt mål.
Emil Nielsen stod en god kamp for Skjern, og målmanden var med flere gode redninger med til at holde hjemmeholdet inde i kampen.
Læs også:VIDEO Pytlicks Odense debuterer i Champions League med nederlagThomas Mogensen udnyttede en stor blunder i Zagrebs forsvar og bragte Skjern foran med 28-27.
Zagreb udlignede endnu en gang, og kampen kunne tippe begge veje på dette tidspunkt.
Skjern kom bagud 30-31 med et minut tilbage, og et nederlag truede forude, men vestjyderne fik endnu en gang udlignet - denne gang ved backen Kasper Søndergaard.
Ved stillingen 31-31 tog Zagreb en timeout i et forsøg på at køre så meget tid af klokken som muligt og fremtvinge et sejrsmål.
Læs også:VIDEO Stærk halvleg skaffer BSV pligtsejr mod makedonereMed 22 sekunder tilbage lykkedes det dog ikke Zagreb at score, og så endte det hele med pointdeling.
Skjern rykker op på tredjepladsen og har nu fem point efter fire kampe i gruppe B.
I næste kamp om en uge skal Skjern hjemme møde Paris Saint-Germain og Mikkel Hansen.
/ritzau/FacebookTwitterKopier link




https://www.dr.dk/nyheder/udland/kina-interpol-chef-undersoeges-brud-paa-loven

UdlandKina: Interpol-chef undersøges for brud på lovenKina udtaler sig nu for første gang, om den forsvundne chef for Interpol Meng Hongwei forsvandt under en rejse i Kina i slutningen af september.
Nu udtaler Kina sig for første gang om ham.
07.
okt.
2018 kl.
18.
37Bemærk: artiklen er mere end 30 dage gammelLæs opKina siger, at chefen for Interpol, Meng Hongwei, der er meldt savnet efter et besøg i Kina, undersøges for uspecificerede brud på loven.
Det skriver AP.
Undersøges for korruptionDet er det kommunistiske partis organ til opretholdelse af disciplin, der undersøger forholdene omkring Interpol-chefen.
Organet undersøger korruption og illoyalitet.
Det skriver søndag aften på sin hjemmeside, at Meng Hongwei, der også er Kinas viceminister for offentlig sikkerhed, "mistænkes for brud på loven og overvåges i øjeblikket og undersøges" af Kinas nye organ til bekæmpelse af korruption.
Det hedder Den Nationale Overvågnings Kommission.
Læs også:Chefen for Interpol er forsvundet i KinaMeng Hongweis hustru: Vi er i fareMens meldingerne om undersøgelsen blev offentliggjort, sagde Meng Hongweis kone, Grace, på en pressekonference, at hendes mand den 25.
september havde sendt hende en kort besked:"Jeg er i fare".
Han befandt sig på det tidspunkt i Kina, og beskeden var en emoji af en kniv.
Jeg er i fareMeng Hongwei i sms til sin hustru - ifølge hustruen GraceSad med ryggen tilPå pressekonferencen i Lyon sad hun med ryggen til pressen, og hun ville ikke fotograferes.
Hun sagde, at det er af hensyn til hendes sikkerhed.
- Dette er en sag for det internationale samfund, sagde hun.
Hun fortalte, at inden han sendte illustrationen af kniven, sendte han hende en besked med ordene: "Vent på mit opkald".
- Jeg ved ikke, hvad der er sket med ham, sagde hun søndag aften.
Læs også:Philip Khokhar: Stor mystik om Interpol-chefs forsvindenInterpol beder Kina om svarMeng Hongwei er kineser og blev valgt som chef for Interpol for to år siden.
En fransk embedsmand har fortalt, at Meng Hongwei forlod Interpols hovedkvarter i Lyon i Frankrig sidst i september og fløj til Kina.
Det er ikke helt klart, hvornår han blev meldt savnet.
Det franske indenrigsministerium siger ifølge Reuters, at det skete den 25.
september.
Interpol skrev lørdag på sin hjemmeside, at organisationen beder Kina om et officielt svar på Meng Hongweis forsvinden.
/ritzau/APFacebookTwitterKopier linkEmner:Kina|Frankrig|Lyon




https://www.dr.dk/nyheder/kultur/live-tv-danmark-synger-farvel-til-kim-larsen






https://www.dr.dk/sporten/fodbold/superliga/video-suveraene-fck-storsejrer-over-randers

SuperligaVIDEO Suveræne FCK storsejrer over RandersFCK-spillerne havde først svært ved at finde kreativiteten frem, men de vandt alligevel 4-0 over Randers FC.
07.
okt.
2018 kl.
17.
58 | opdateret 07.
okt.
2018 kl.
19.
18Bemærk: artiklen er mere end 30 dage gammelLæs opDet tog noget tid at komme i gang.
Faktisk mere end en halvleg.
Men da FC København omsider fik ro på søndagens hjemmekamp mod Randers FC, blev det alligevel til en sikker sejr på 4-0 foran 14.
129 tilskuere i Telia Parken.
Dermed er FCK på førstepladsen i Superligaen med 25 point for 12 kampe, mens Randers FC indtager tiendepladsen med 14 point.
FCK mister dog førstepladsen igen senere søndag, hvis FC Midtjylland vinder hjemme over Vendsyssel FF.
FCK så i mere end halvdelen af kampen ud som et hold, der var ramt på flere parametre.
Spillerne virkede som om, at de ikke helt havde fået midtugens succesfulde tur til Frankrig og 2-1-sejren over Bordeaux i Europa League ud af kroppen.
Læs også:VIDEO Undertippede Vendsyssel slår FCK efter sensationelt comebackFCK-træner Ståle Solbakken havde ellers skiftet ud på fire pladser i startopstillingen i forhold til den kamp.
Det betød, at Jesse Joronen, Denis Vavro, Rasmus Falk og matchvinderen fra Bordeaux-kampen, Robert Skov, var med fra start mod Randers.
Samtidig var det tydeligt, at FCK savnede skadede Viktor Fischers kreativitet i en kamp på hjemmebane, hvor FCK skulle dominere og skabe spillet.
Resultatet var mangel på tempo, kreativitet og opfindsomhed, og det passede selvsagt det godt organiserede Randers FC-hold fint.
Efter 30 minutter med halve chancer til begge hold gik det alligevel galt for udeholdet.
Robert Skov, en af de FCK'ere, der forsøgte at udfordre, sendte bolden ind i panden på Dame N'Doye, som flot headede sit ottende ligamål i sæsonen i kassen.
Indskifter med skarphed1-0-målet fik dog ikke kampen til at eksplodere til hidtil ukendte højder.
Randers FC ændrede ikke nævneværdigt på sit koncept, og FCK søgte stadig efter det sprudlende offensive spil.
Randers FC indledte anden halvleg med en udmærket mulighed, efter at FCK-anfører Carlos Zeca lavede en stor pasningsfejl på egen banehalvdel.
Minuttet efter fik Randers' Benjamin Stokke en mulighed, og man fornemmede, at FCK skulle knokle sig til en god gammeldags arbejdssejr.
Sådan kom det dog ikke til at gå.
Efter 57 minutter kunne Ståle Solbakken tage det lidt mere roligt, da hans hold fordoblede føringen.
Læs også:VIDEO Randers kravler op i tabellen med sejr i bundkampVenstrebacken Nicolai Boilesen sendte et meget præcist indlæg, som Randers-målmand Patrik Carlgren akkurat ikke kunne nå, ind i straffesparksfeltet, og så headede Pieros Sotiriou hjemmeholdet på 2-0.
Nogle minutter senere fik Robert Skov udbytte af sit målsøgende spil, da han flot hamrede bolden i mål til 3-0.
Det var tredje kamp i træk, at den tidligere Silkeborg-spiller kom på måltavlen, og han blev fortjent kåret som hjemmeholdets bedste spiller.
Knap ti minutter før tid lod Robert Skov sig afløse af Kenan Kodro, som sluttede målfesten af med scoringen til 4-0.
FCK har på grund af den forestående landskampspause 14 dage til næste ligakamp, som er ude mod Vejle.
/ritzau/FacebookTwitterKopier link




https://www.dr.dk/sporten/haandbold/herreligaen/topholdet-gog-raeser-oprykkerne-fra-lemvig-over

HerreligaenTopholdet GOG ræser oprykkerne fra Lemvig overGOG slog som ventet Lemvig på udebane i herrernes bedste håndboldrække, da GOG vandt med 12 mål.
GOG's Lasse Møller topper sammen med holdkammeraterne håndboldligaen.
07.
okt.
2018 kl.
17.
57Bemærk: artiklen er mere end 30 dage gammelLæs opLemvig-Thyborøn Håndbold var næppe levnet mange chancer trods hjemmebane, da GOG var på besøg søndag.
Lemvig kunne sikre sig sæsonens blot anden sejr, men sådan gik det ikke.
GOG vandt opgøret i Vestjylland ganske overbevisende med 35-22, og dermed hentede fynboerne den tredje sejr i træk i Herre Håndbold Ligaen.
Læs også:VIDEO Stærk halvleg skaffer BSV pligtsejr mod makedonereResultatet betød, at GOG topper ligaen med en bedre målscore end Aalborg Håndbold, da begge klubber har 12 point efter syv kampe.
Efter et kvarter øgede Lars Hald til 12-8-føring, og derfra så GOG sig aldrig tilbage i et opgør, hvor Lemvig blot var foran ved stillingen 1-0.
Vestjyderne har siden oprykningen til den bedste række blot hentet en enkelt sejr i denne sæson, hvor klubben har skrabet tre point sammen efter fem nederlag.
Det rækker til en placering som tredjesidst i rækken.
/ritzau/FacebookTwitterKopier link




https://www.dr.dk/sporten/fodbold/superliga/minut-minut-broendby-tilbage-paa-sporet-med-3-1-sejr






https://www.dr.dk/nyheder/udland/trump-og-nordkoreas-kim-skal-modes-igen

Topmøde mellem Trump og KimSe temaUdlandTrump og Nordkoreas Kim skal mødes igenUSA's udenrigsminister har været i Pyongyang og taler om et godt møde med Nordkoreas leder, Kim Yong-un.
Den amerikanske udenrigsminister er i Asien.
Her mødes han med Sydkoreas præsident, Moon Jae-in, efter at Pompeo har været i Nordkorea.
07.
okt.
2018 kl.
17.
53Bemærk: artiklen er mere end 30 dage gammelLæs opUSA's udenrigsminister, Mike Pompeo, har søndag besøgt Nordkoreas leder, Kim Jong-un, i Pyongyang.
Pompeo og Kim har ifølge det sydkoreanske præsidentkontor aftalt, at Kim og USA's præsident, Donald Trump, skal mødes igen "så hurtigt som muligt", skriver Reuters.
Læs også:Mike Pompeo flyver på besøg hos Kim Jong-unDet bliver i givet fald anden gang, at de to ledere mødes.
Trump og Kim mødtes første gang i juni i Singapore.
- Pompeo havde et godt møde med formand Kim i dag i Pyongyang.
Der blev gjort fremskridt i Singapore-aftalerne.
Jeg ser frem til at se formand Kim igen i den nærmeste fremtid, skriver Trump på det sociale medie Twitter.
Singapore-aftalerne er de aftaler, som Trump og Kim underskrev i juni, da de mødtes første gang.
Læs også:Nord- og Sydkorea underskriver aftale: Vil lukke atomanlæg og afholde OL sammenDe aftalte blandt andet tiltag, der skal tage spændingerne ud af den koreanske konflikt.
Løfter om afmontering af atomvåbenKim lovede i Singapore, at Nordkorea vil demontere sit atomprogram, men USA har haft svært ved at se konkrete handlinger, der bakker Kims løfte op.
Læs også:Sydkorea tror Nordkorea har 20-60 atombomberMen søndag siger Pompeo, at hans besøg i Pyongyang, hans fjerde, er "endnu et skridt fremad" mod demontering af atomprogrammet.
Han siger også, at han har haft en "god og produktiv samtale" med Kim.
Under mødet blev de enige om at nedsætte en arbejdsgruppe, som skal drøfte processen med at demontere atomprogrammet og få et nyt topmøde mellem Trump og Kim i stand.
Forsigtig amerikansk optimismeMeldingerne fra Sydkorea lyder optimistiske efter søndagens møde, men Pompeo synes at indtage en lidt mere forsigtig holdning.
Læs også:Nordkorea afholder militærparade uden atom-missiler- Som præsident Trump siger, der er mange skridt på vejen, og i dag har vi taget et af dem.
Forholdet mellem Nordkorea og Sydkorea har været køligt i det meste af en menneskealder.
I 1950 kom det til krig, der blev standset med en våbenhvile i 1953.
Denne våbenhvile er fortsat i kraft.
Sydkorea er allieret med USA, mens Nordkorea er et stalinistisk diktatur, hvis nærmeste - og måske eneste - ven er det store naboland Kina.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Twitter|Militærudstyr




https://www.dr.dk/nyheder/indland/forbund-om-ny-plan-naerpoliti-politiet-er-intet-vaerd-uden-befolkningens-hjaelp

IndlandForbund om ny plan for nærpoliti: 'Politiet er intet værd uden befolkningens hjælp'Der er ikke udsigt til flere midler med nyt politiudspil.
Alligevel er Politiforbundets formand positiv.
Sidste år blev en mobil politistation sat op på Blågårds Plads på Nørrebro i København.
Den skulle skabe tryghed og bringe politiet tættere på borgerne.
Af Signe Mai Vilsbøll07.
okt.
2018 kl.
17.
52Bemærk: artiklen er mere end 30 dage gammelLæs opJo tættere ordensmagten er på borgerne, jo bedre er muligheden for at forhindre forbrydelser, inden de finder sted.
Sådan lyder det fra Politiforbundets formand, Claus Oxfeldt, der er overbevist om, at regeringens nye initiativer for et mere borgernært politi vil få effekt.
- Det er helt afgørende, at politiet er tæt på befolkningen.
Politiet kan være nok så mange og blive nok så dygtige, men politiet er intet værd uden befolkningens hjælp, for vi kan ikke observere alt i det danske samfund, siger formanden.
Læs også:Bestil din egen betjent med et klik: Pape klar med plan for nærpolitiHan mener, at tilliden til politiet vil blive større, hvis lokalsamfundet løbende er i dialog med betjente, de kender.
- Hvis man kender folk, har man et bedre fortrolighedsforhold.
Og folk skal have lyst til at kontakte politiet, uden at de ikke føler sig til besvær.
Så er det også nemmere at få idéer til, hvor der måske kan foregå kriminalitet, siger Claus Oxfeldt.
Mere politi i hjemmet og på gadenMed sit regeringsudspil, der har fokus på borgernært politi, vil justitsminister Søren Pape Poulsen (K) oprette en helt ny linje på politiskolen, som uddanner kommende betjente i borgerdialog og give dem andre kompetencer, der kan fungere forebyggende.
Og så skal betjentene i landets politikredse være tilgængelige for borgere, så de kan bestilles hjem med et klik på en hjemmeside.
- Tanken er, at politiet skal ud til borgeren og være til stede og give information og skabe tryghed, siger Søren Pape Poulsen til DR Nyheder.
Det kan helt konkret være, hvis folk har oplevet hasarderet kørsel i nærheden af deres hjem gennem længere tid, eller hvis en grundejerforening ønsker vejledning imod indbrud.
En central del af udspillet er også, at lokalbetjente generelt skal være mere synlige i bybilledet.
Ikke råd til ikke at prioritereI Dansk Folkeparti håber retsordfører Peter Kofod Poulsen, at udspillet betyder flere betjente og måske også genåbning af nærpolitistationer, som de seneste ti år er lukket på stribe.
- Vi håber, at mange af dem bliver rullet ud igen, siger han og understreger, at partiet støtter regeringens udspil.
Det samme gør Politiforbundets formand, Claus Oxfeldt.
Han er umiddelbart positivt stemt over for den del af ministrenes planer, han indtil videre kender til.
Men han har et men:- Tingene skal hænge sammen.
Politiet er presset og har mange opgaver, som altid skal prioriteres.
Så selvom der er gode idéer, vil der være begrænsning for, hvor meget vi kan, siger han og tilføjer, at vigtigheden af hver enkelt henvendelse stadig skal vurderes:- Det er ikke sikkert, det er noget, politiet har tid til at rykke ud til.
Søren Pape Poulsen understreger i et interview med DR Nyheder, at der ikke vil blive tilført flere ressourcer til politiet, når han fremlægger sit udspil i morgen.
FacebookTwitterKopier linkEmner:Claus Oxfeldt (fagforeningsleder)|Det Konservative Folkeparti|Peter Kofod Poulsen (politiker)|Politi|Viborg




https://www.dr.dk/nyheder/udland/israelsk-foerstefrue-paa-anklagebaenken-koebte-take-away-over-600000-kr

UdlandIsraelsk førstefrue på anklagebænken: Købte 'take-away' for over 600.
000 kr.
Misbrug af skattekroner og korruptionsanklager klæber sig til Israels premierminister Benjamin Netanyahu og førstefruen Sara.
Sara Netanyahu, den israelske premierminister Benjamin Netanyahus kone, står anklaget for misbrug af skattekroner.
Af Jens Andersen07.
okt.
2018 kl.
17.
15 | opdateret 07.
okt.
2018 kl.
17.
28Bemærk: artiklen er mere end 30 dage gammelLæs opEn spektakulær retssag mod den israelske førstefrue, Sara Netanyahu, begyndte søndag i Jerusalem.
Den israelske premierminister Benjamin Netanyahus bedre halvdel er sigtet for at have misbrugt skattekroner på take-away af den luksuriøse slags.
Det skriver flere israelske og internationale medier.
Madbestillinger fra dyre restauranter er blevet bragt til premierministerparrets embedsbolig i Jerusalem, mens der også er blevet ansat ekstra kokke og tjenere til de ulovlige måltider.
Misbruget beløber sig ifølge anklagerne til over 600.
000 kroner i perioden 2010 til 2013.
Læs også:Palæstinenser har dræbt to israelereIfølge israelsk lov, så er det tilladt at bestille mad ’udefra’, hvis der ingen kok er til stede i premierministerboligen, men i anklagen lyder det, at der netop var en kok til stede, når de mange bestillinger fra nogle af Jerusalems mest eksklusive restauranter blev bragt til Netanyahu-hjemmets dør.
Sara og Benjamin Netanyahu ved åbningen af den amerikanske ambassade i Jerusalem.
Sara Netanyahu skal have engageret ekstra tjenere til at servere nogle af de fine måltider.
Tjenerne blev registeret som ’ekstra hjælp’ eller ’rengøring’ for at skjule deres ulovlige ansættelse.
Den israelske førstefrue har erklæret sig uskyldig i anklagerne, der langtfra er de eneste, der retter sig mod familien Netanyahu.
Nok at tale om ved middagsbordetRetssagen mod Sara Netanyahu kommer alt imens, israelsk politi mener at have indsamlet nok materiale til at sigte premierminister Benjamin Netanyahu for korruption i flere sager.
Den israelske premierminister er blandt andet mistænkt for at have modtaget luksusgaver fra udenlandske forretningsfolk, mens han også skal have tilbudt en avis at stække en rival mod at få fordelagtig omtale.
Læs også:Irans hær: USA og Israel står bag angreb på paradeI den måske mest alvorlige anklage mod Benjamin Netanyahu lyder det, at den israelske premierminister i sin tid som kommunikationsminister fra 2014 til 2017 direkte involverede sig i regulativer, der var til stor fordel for mediehuset Bezeq, der til gengæld sørgede for favorabel omtale af Benjamin og Sara Netanyahu.
Benjamin Netanyahu har erklæret sig uskyldig i samtlige anklager, som premierministeren betragter som en 'heksejagt'.
FacebookTwitterKopier link




https://www.dr.dk/sporten/haandbold/championsleague/video-staerk-halvleg-skaffer-bsv-pligtsejr-mod-makedonere

ChampionsleagueVIDEO Stærk halvleg skaffer BSV pligtsejr mod makedonereBSV trak fra HC Metalurg i anden halvleg og endte med en sikker sejr på 33-25 i Champions League.
07.
okt.
2018 kl.
16.
57Bemærk: artiklen er mere end 30 dage gammelLæs opBjerringbro-Silkeborg (BSV) vidste på forhånd, at hjemmekampen i Champions League mod HC Metalurg var en kamp, som skulle vindes, hvis holdet vil spille med om en af de to pladser i gruppen, som giver avancement.
BSV havde taktikken klar.
Og den virkede.
Kør makedonerne trætte og løb dem over ende i anden halvleg.
Det gav en sikker sejr på 33-25.
Læs også:VIDEO Fem af de lange fra Tranborg: Odense-back blæser bolden ind fra distancenDermed har BSV nu seks point for fire kampe i gruppen.
Metalurg kom til Danmark med tre nederlag i tre kampe i rygsækken og en målscore på minus 21, så det lignede en overkommelig opgave for det jyske hold.
Men makedonerne viste offensiv kvalitet fra start, og da BSV-forsvaret ikke var helt afstemt i første halvleg, var Metalurg helt med i kampen.
Læs også:VIDEO Pytlicks Odense debuterer i Champions League med nederlagIsær den talentfulde kroat Halil Jaganjac på venstre back voldte BSV en del problemer.
Det var først i de sidste ti minutter inden pausen, at BSV fik opbygget en lille føring, som lød på beskedne 16-14 efter 30 minutter.
Går ned til sidstI flere af Metalurgs kampe i årets Champions League har holdet faktisk været ganske fint med i første halvleg og i starten af anden halvleg for så at gå ned både fysisk og mentalt.
Det billede havde BSV bemærket, og da uret rundede halvvejsmærket i de sidste 30 minutter, var føringen udbygget til seks mål.
Læs også:VIDEO De danske mestre får drømmestart på Champions LeagueAljosa Rezar i danskernes mål havde virkelig fået kigget makedonernes skytter ud, og rådvildheden spredte sig hos gæsterne.
- Det er på det her tidspunkt i kampene, de går kolde, lød det fra BSV-træner Peter Bredsdorff-Larsen under timeouten midtvejs.
Allerede på det tidspunkt nærmede makedonerne sig ti minutter uden scoringer, og fra bænken kom der ikke meget hjælp fra træner Danilo Brestovac.
Læs også:Ambitiøse Odense før debut i mestrenes liga: 'Det er her vi skal være'Han brokkede sig til et rødt kort og efterlod sit i forvejen slagne hold i stikken.
Udvisningerne afløste nærmest hinanden for Metalurg, og det var intet problem for BSV at cruise en sikker ottemålssejr hjem uden at bruge unødvendige kræfter.
/ritzau/FacebookTwitterKopier link




https://www.dr.dk/sporten/cykling/soeren-kragh-tager-revanche-og-vinder-paris-tours

CyklingSøren Kragh tager revanche og vinder Paris-ToursDen danske cykelrytter Søren Kragh Andersen slog til og vandt World Tour-løbet Paris-Tours søndag.
Søren Kragh Andersen vandt søndag Paris-Tours.
07.
okt.
2018 kl.
16.
49Bemærk: artiklen er mere end 30 dage gammelLæs opEfter andenpladsen i fjor slog den danske cykelrytter Søren Kragh Andersen til søndag i årets udgave af Paris-Tours.
Her var den 24-årige Sunweb-rytter alene i udbrud på de sidste kilometer, og ingen kunne røre danskeren, der kørte alene over målstregen og vandt løbet.
Han er den blot tredje dansker, som vinder den franske semiklassiker.
Rolf Sørensen i 1990 og Jakob Piil i 2002 er de to andre.
Læs også:Tempotalent er nu kun overgået af Wiggins' timerekord: ’Havde øvet mig i næsten at dø’Søren Kragh Andersen vandt med 25 sekunder ned til Quick-Step-rytteren Niki Terpstra og Benoit Cosnefroy fra AG2R, som danskeren stak af fra med ti kilometer til mål.
Dermed fik han også taget revanche i forhold til Quick-Step, hvor han i sidste års finale i løbet sad alene med to folk fra det belgiske hold og måtte se sig slået af Matteo Trentin i spurten.
- Jeg er virkelig overrasket, og jeg er meget glad, fordi det er de bedste af de bedste, der er med her.
Det er vildt, siger Søren Kragh Andersen ifølge et interview på TV2 Sport.
God medvind de første timer af løbet gjorde, at der blev kørt ekstremt hurtigt, og fra start var angrebslysten stor.
Det tidlige udbrud, som blev formet efter den hektiske start, blev hentet 44 kilometer fra mål.
Herefter kom Søren Kragh Andersen afsted sammen med Terpstra, mens Cosnefroy måtte kæmpe sig op til de to efterfølgende.
Læs også:Valgren har aldrig haft så ondt i benene: ’Havde lyst til at stå af og trække cyklen’Men danskeren kunne de to følgesvende ikke tøjle, og alsidige Søren Kragh Andersen forlod dem med ti kilometer til mål, og de fangede ham først på den anden side af målstregen.
- Man skal ikke være bange for at angribe.
Der kan godt være en fordel i at angribe, og selvfølgelig havde jeg også gode ben i sidste ende, siger den danske triumfator.
Dermed udbyggede han sit imponerende cv, som i 2018 har budt på flere store resultater.
Tidligere i sæsonen vandt Søren Kragh Andersen en etape i Schweiz Rundt, og han kørte i en uges tid i den hvide ungdomstrøje i dette års udgave af Tour de France.
/ritzau/FacebookTwitterKopier linkEmner:Søren Kragh Andersen (cykelrytter)|Frankrig|Cykelsport|Paris




https://www.dr.dk/sporten/fodbold/superliga/video-esbjergs-oprykkere-stryger-op-paa-fjerdepladsen

SuperligaVIDEO Esbjergs oprykkere stryger op på fjerdepladsenOprykkerne fra Esbjerg er at finde i top-6 efter en 2-1-sejr over AC Horsens på udebane.
07.
okt.
2018 kl.
16.
17 | opdateret 07.
okt.
2018 kl.
16.
38Bemærk: artiklen er mere end 30 dage gammelLæs opEsbjerg spillede sig søndag eftermiddag på fjerdepladsen i Superligaen.
Det skete med en 2-1-sejr på udebane over et tamt AC Horsens, der dog leverede en drømmereducering kort før slutfløjt.
Med nederlaget formåede Horsens ikke at følge op på den seneste rundes flotte sejr over Brøndby.
Resultatet betød også, at Horsens gik glip af chancen for at indtage en midlertidig tredjeplads.
I stedet må Bo Henriksens mandskab tage til takke med sjettepladsen og 16 point.
På trods af hjemmeholdets spilovertag i kampens indledning var det Esbjerg, der var farligst.
Læs også:Esbjerg og AGF spiller uafgjort i chancefattig nullertEfter et kvarter så Horsens-keeper Matej Delac ikke godt ud, da kantspilleren Adnane Tighadouini sendte et langskud afsted.
Bolden endte i nettet bag Matej Delac til 1-0-føring til Esbjerg.
Gæsterne havde særdeles godt styr på Horsens, og værterne kom tættest på, da Horsens-angriberen Kasper Junker fik sendt et forkølet hovedstød mod mål efter en halv time.
Gæsterne havde flere muligheder for at udbygge føringen i første halvleg, men Esbjerg var foran 1-0 i pausen.
Horsens forsøgte at sætte sig på spillet fra anden halvlegs begyndelse, men det var fortsat Esbjerg, der var det farligste hold.
Efter godt og vel en times spil var Esbjerg-angriberen Adrian Petre alene med keeper Matej Delac, men her reddede kroaten flot for Horsens.
Læs også:OB smadrer Horsens i sæsonens første hjemmesejrPå det efterfølgende hjørnespark fik Esbjerg tildelt et straffespark, og denne gang var Adrian Petre sikkerheden selv, og han udbyggede føringen til 2-0.
Horsens var tydeligt frustreret over kampforløbet, og med et kvarter igen kammede temperamentet over for Horsens-træner Bo Henriksen, som blev sendt på tribunen.
I løbet af de sidste ti minutter havde Esbjerg flere muligheder for at bringe sig på 3-0.
I stedet var det Horsens, der reducerede til slutresultatet i overtiden.
Det skete må smukkeste vis, da højrebacken Peter Nymann bragede bolden i mål på en helflugter.
/ritzau/FacebookTwitterKopier link




https://www.dr.dk/nyheder/udland/kina-landet-hvor-staten-kan-se-alt

UdlandKina: Landet, hvor staten kan se altDet anslås, at der om to år vil være 300 millioner overvågningskameraer i Kina.
© DR NyhederAf Philip Khokhar - Asien-korrespondent - Beijing - Kina07.
okt.
2018 kl.
16.
05Læs opJeg står foran en væg fyldt med skærme, der viser gader og veje, hvor biler, cyklister og forgængere er indrammet af smalle firkanter, mens computersystemet forsøger at finde frem til menneskers og maskiners identitet.
Skærmene på væggen beregner sandsynligheder.
Ligninger, der skal konkludere hvem folk er - og om deres opførsel er god eller skidt.
Dette er ikke fremtidens Kina.
Det er nutidens Kina, jeg har fået et glimt ind i.
For intet sted i verden er overvågning af en befolkning så tydelig som i verdens folkerigeste stat.
Her går den teknologiske udvikling det muligt for det regerende kommunistparti at holde skarpt øje med den 1,4 milliarder store befolkning på måder, der for blot få år siden virkede utænkelige.
Overvågningskameraer er en almindelig del af bybilledet mange steder i Kina.
Ansigtsgenkendelse vinder fremJeg er i byen Shenzhen i det sydlige Kina.
Området er et af Kinas rigeste og hjemsted for nogle af landets største tech-giganter, heriblandt virksomheden Huawei.
Virksomheden har indvilliget i at fremvise Safe City-programmet.
Et af overvågningssystemet vigtigste komponenter er kameraer i det offentlige rum, der er i stand til at genkende ansigter.
- Det hjælper myndighederne med at identificere personer, som de mener måske er ansvarlig for dårlige aktiviteter, forklarer Joe Kelly, der arbejder med international kommunikation for Huawei.
Se mere om programmet i videoen her:- Systemet går i gennem lang tids videooptagelser for at matche personer på optagelser med ansigter i databasen.
Når der er høj sandsynlighed for, at det er den samme person, giver systemet besked, siger Joe Kelly.
Læs også:Domstol: Snowden afslørede brud på menneskerettighederSafe City-programmet, der samkører overvågningsprogrammer med byers øvrige it-systemer, kan advare myndighederne om forsamlinger af mennesker, hvis der er trængsel i et område eller optræk til uroligheder.
Systemet gør det også nemmere at finde eftersøgte biler.
- Hvis der har været en ulykke, kan man sige,“at bilen var rød og nummerpladen indeholdt numrene 36, men jeg fik ikke alle cifrene.
” Så kan systemet gå i gennem alle videooptagelser med røde biler med nummer 36, forklarer Joe Kelly.
Safe City-systemet er solgt til en række byer i og udenfor Kina, men Huawei ønsker ikke at fortælle hvilke.
Et eksempel på Huaweis Safe City ansigtsgenkendelsesfunktioner.
Kina ønsker kontrol med befolkningenI snart syv årtier er Kina blevet ledet af kommunistpartiet.
Øverst står præsidenten Xi Jinping, der i slutningen af 2017 ændrede forfatningen, så han potentielt set kan blive på posten resten af sit liv.
Læs også:Smil!
Computerne filmer, genkender og gennemanalyserer digXi kræver absolut loyalitet, og myndighederne spreder overvågningen overalt for tiden.
Det anslås ifølge avisen The New York Times, at der vil være 300 millioner overvågningskameraer om to år.
Nu forstår jeg, at de kan overvåge mig direkte gennem mobiltelefonen, computeren og deres kameraer.
He Depu, kinesisk demokrati-forkæmperDet er dog tydeligt, at de kinesiske myndigheder ikke kun bruger ny teknologi til at bekæmpe kriminalitet, men i lige så høj grad til at holde et vågent øje med befolkningen, så den ikke udfordrer magthaverne.
Digital overvågning af systemkritikereFor nogle kinesere er statens øjne allerede en fast del af hverdagen.
En af dem er He Depu, der i flere årtier har kæmpet for demokratiske reformer i Kina.
I tyve år blev han overvåget af vagter, der fulgte ham overalt.
Nu foregår overvågningen digitalt, forklarer han, da jeg møder ham i Beijing.
He Dupe har været i myndighedernes søgelys i årtier.
 He Duepe kan se kameraerne fra vinduet i sin lejlighed.
1 / 2He Dupe har været i myndighedernes søgelys i årtier.
1 / 2He Duepe kan se kameraerne fra vinduet i sin lejlighed.
2 / 2- Nu forstår jeg, at de kan overvåge mig direkte gennem mobiltelefonen, computeren og deres kameraer, siger He Depu, og peger på kameraerne på den modsatte side af gaden, udenfor hans vinduer.
- Politibetjentene siger til mig, at kameraerne er sat op for at overvåge mig og min familie.
De kan se mig hver dag.
Jeg er så vred.
Det er så urimeligt, siger He Depu.
Karakter af statenDen primære overvågning foregår over mobiltelefoner, der fortæller myndighederne, hvor folk er, hvem de møder og hvad de mener.
Kinas største sociale medier, som Weibo og WeChat, samarbejder med staten og lader ordensmagten læse med, også i private beskeder.
I de kommende år er det også statens plan, at alle indbyggere i Kina får en karakter af myndighederne.
Sociale medier fra Vesten som Facebook, Instagram, Twitter og Snapchat er blokeret, da de nægter myndighederne adgang til den personlige indbakke.
I de kommende år er det også statens plan, at alle indbyggere i Kina får en karakter af myndighederne.
Bedømmelsen vil for eksempel afgøre om man kan få et pas, købe flybilletter eller tage et lån.
I de kommende år er det også statens plan, at alle indbyggere i Kina får en karakter af myndighederne.
Bedømmelsen vil for eksempel afgøre om man kan få et pas, købe flybilletter eller tage et lån.
Det er stadig uklart præcist, hvad der fører til ens endelige karakter, men kritik af regeringen vil utvivlsom tælle ned, når programmet for alvor bliver rullet udSådan ser SafeCitys bil-genkendelsesfunktion ud.
Huawei: Leverer kun teknologiEfter en halv times besøg i Huaweis præsentations-center, der demonstrerer Safe City-programmet begynder mit ansigt også at dukke op på skærmene og jeg bliver genkendt i forskellige af centrets systemer.
- Jeg tror, at mange mennesker i Danmark vil finde dette en smule skræmmende.
Hvad siger du til det?
spørger jeg Huaweis kommunikationsansatte Joe Kelly.
- Jeg kommer fra London.
Mine børn bor i London, hvor der har været terroranslag og -angreb i de senere år.
Vi har set det samme i Paris.
Selvfølgelig er privatliv en bekymring, men det er min families sikkerhed også, siger Joe Kelly.
Læs også:Tusinder demonstrerer mod internetovervågning i Moskva: ”Ned med zaren”Hvad vil du sige til folk, der er bekymret for overvågning?
Folk, der ikke ønsker kameraer i gaden?
- Huawei leverer teknologi.
Vi styrer den ikke.
Det er noget byer og myndigheder gør.
Vi sælger løsninger.
Hvert land har forskellig politik, love og regler.
Teknologien kan tilpasses så den passer til lokal lovgivning, siger Joe Kelly fra Huawei.
Se meget mere om Kinas overvågning af befolkningen i 21Søndag på DR1 klokken 21 i aften.
FacebookTwitterKopier link




https://www.dr.dk/sporten/fodbold/superliga/minut-minut-fc-koebenhavn-banker-randers-i-parken






https://www.dr.dk/nyheder/politik/nyt-maerkat-skal-vise-hvor-dyr-din-bof-er-klimaet

PolitikNyt mærkat skal vise, hvor dyr din bøf er for klimaetDet skal fremover være nemmere for forbrugerne at se, hvor klimabelastende de forskellige fødevarer er.
Nye mærkater skal gøre det mere synligt, at oksekød belaster klimaet mere end kylling og plantefars.
07.
okt.
2018 kl.
15.
33Bemærk: artiklen er mere end 30 dage gammelLæs opFødevarer skal mærkes med et mærkat, der viser produktets belastning på klimaet.
Det foreslår regeringen som en del af sit nye klimaudspil, der ventes i den kommende uge.
Vi ønsker, at forbrugerne får et redskab, når de står henne i supermarkedet.
Lars Christian Lilleholt, klimaminister.
- Vi ønsker, at forbrugerne får et redskab, når de står henne i supermarkedet, der kan hjælpe dem med at vurdere, hvor stor en klimabelastning, produktet har, siger klimaminister Lars Christian Lilleholt (V).
Støtter, men ikke uden forbeholdHos Landbrug & Fødevarer byder man det nye forslag velkommen.
Men den nye mærkningsordning kommer ikke uden udfordringer påpeger erhvervsorganisationen.
- Det kan være nødvendigt at holde klimaeffekten op imod, hvad næringsindholdet er i produktet.
Det kan jo være, at en flaske sodavand har en meget lav klimabelastning, men det er jo ikke et produkt, man kan leve af, siger Morten Høyer, direktør i Landbrug & Fødevarer, i en pressemeddelelse.
Læs også:Mere plast til genbrug: Gamle pålægspakker og remouladedunke bliver til nye pallerIngen let øvelseKlimaministeren erkender, at der er en række udfordringer forbundet med klimamærkningen.
Det kan jo være, at en flaske sodavand har en meget lav klimabelastning, men det er jo ikke et produkt, man kan leve afMorten Høyer, direktør i Landbrug og FødevarerDet er ifølge ministeren ikke en enkel øvelse at indføre.
Men det er vigtigt at oplyse forbrugerne, mener han.
- Jeg oplever, at der er en efterspørgsel efter noget viden, og hvordan man som enkelt forbruger kan være med til at forbedre Jordens klima, siger Lars Christian Lilleholt.
Læs også:Minister kalder ny klimarapport foruroligende læsningRegeringen vil med udgangspunkt i en frivillig klimamærkningsordning igangsætte en kampagne, der skal gøre det lettere for forbrugerne at træffe grønne valg.
Indsatsen skal blandt andet omfatte et partnerskab med dagligvarebutikker.
- Jeg vil gå i dialog med de store detailhandelskæder, slagterier og andre fødevareproducenter for at få en dialog om, hvordan vi får det her indrettet på en måde, så klimamærket kommer til at fungere, siger ministeren.
/ritzau/FacebookTwitterKopier linkEmner:Lars Christian Lilleholt (politiker)|Venstre|Landbrug & Fødevarer|Forbrug|Fødevarer




https://www.dr.dk/sporten/tennis/wozniacki-om-tennisdroemme-fantastisk-have-praesteret-det-hele

TennisWozniacki om tennisdrømme: 'Fantastisk at have præsteret det hele'Caroline Wozniacki fortalte verdenspressen om sin drøm om succes i tennisverdenen efter sejren i Beijing.
Caroline Wozniacki er stolt af alt, hvad hun har præsteret og opnået i sin karriere.
07.
okt.
2018 kl.
15.
24Bemærk: artiklen er mere end 30 dage gammelLæs opDen danske tennisstjerne Caroline Wozniacki rundede et succesfuldt jubilæum i karrieren, da hun søndag vandt sin WTA-titel nummer 30.
Det skete, da Wozniacki i finalen i China Open besejrede letten Anastasija Sevastova 6-3, 6-3.
Dermed har 28-årige Caroline Wozniacki efterhånden nået alle de drømme, hun havde som helt ung i forhold til sin tenniskarriere.
- Jeg er bare glad for at have nået 30 i dag.
Det er noget, jeg vil nyde.
Læs også:30.
trofæ i karrieren: Wozniacki vinder stor turnering i Kina- Da jeg var lille, drømte jeg om at blive professionel tennisspiller og blive nummer ét i verden.
- Efter at have været nummer ét i verden ønskede jeg at vinde en Slam (grand slam-turnering, red.
), og efter det ville jeg bare løfte trofæer.
- Det er ret fantastisk at have præsteret alt det, siger Caroline Wozniacki efter sejren.
Havde en drømHun havde inden finalen vundet de fire foregående kampe mod Sevastova, og den femte sejr ud af fem mulige var aldrig i fare.
Danskeren har været overbevisende i hele ugen i turneringen i Kina, hvor Wozniacki ikke har afgivet et sæt overhovedet.
Undervejs i turneringen sikrede Wozniacki sig også endegyldigt en plads i sæsonfinalen på WTA Touren.
Den spilles i Singapore fra 22.
oktober.
Læs også:Sprudlende Wozniacki spiller sig i finalen i KinaDerfor kunne Wozniacki sole sig i verdenspressens søgelys efter sejren, hvor hun fortsatte med at fortælle om sin barndomsdrøm om at nå tennistoppen.
- Jeg tror, jeg havde en drøm om det hele, men jeg ved faktisk ikke, hvor realistisk jeg troede, at det var, siger Wozniacki efter triumfen.
28-årige Anastasija Sevastova nøjedes blot med at konstatere, at hun var chanceløs i finalen mod Wozniacki.
- Hun (Wozniacki, red.
) gav ingen gaver.
Det var hårdt, siger Sesvastova.
/ritzau/AFPFacebookTwitterKopier link




https://www.dr.dk/nyheder/viden/teknologi/norge-og-sverige-starter-rumkaploeb-over-polarcirklen

Rumrejsen 2018Se temaTeknologiNorge og Sverige starter rumkapløb over polarcirklenRumfarten oplever en revolution i disse år, og vores skandinaviske naboer er med på bølgen.
Danmark risikerer at sakke bagud, mener DTU Space-direktør.
Norge og Sverige har indledt et rumkapløb med hver sin rumhavn, som skal sende satellitter i kredsløb om Jorden.
Af Thomas Schumann07.
okt.
2018 kl.
15.
00Bemærk: artiklen er mere end 30 dage gammelLæs op- Så, er I i konkurrence med svenskerne?
, spurgte en af tilhørerne.
Spørgsmålet hang i lokalet et øjeblik.
- Det virker som om, vi vil være i konkurrence med svenskerne, svarede Odd Roger Enaksson.
Sådan blev et skandinavisk rumkapløb skudt i gang i et anonymt konferencelokale under rumfartkonferencen International Astronautical Congress (IAC) i Bremen denne uge.
Odd Roger Enaksson havde netop forklaret, at den norske rumhavn Andøya Space Center, hvor han er administrerende direktør, vil sende satellitter i kredsløb om Jorden fra 2020.
Før han gik på, fortalte systemingeniør for Swedish Space Corporation, Christian Krokstedt, at den svenske rumhavn Esrange også vil sende en satellit i kredsløb i 2021.
- Fra vores synspunkt er de to rumhavne komplimentære.
I sidste ende vil vi gerne lave et samarbejde, indvendte Christian Krokstedt.
© Andøya Space CenterNordiske rumhavne: Andøya vs EsrangeAndøya: Etableret i 1962.
Har affyret 1200 sounding rockets til videnskabelige formål.
Laver også missil-tests for forsvaret og forskning i droner.
Fra 2020 vil de sende små satellitter i kredsløb.
Esrange: Etableret i 1966.
Har affyret 550 sounding rockets og lavet over 630 ballon-opsendelser.
Skal også bruges til at teste andre virksomheders raketmotorer.
Vil sende deres første satellit i kredsløb i 2021.
Vil konkurrere på små rakatterDe to rumhavne ligner hinanden på mange punkter: Begge blev grundlagt i 60’erne og de befinder sig over polarcirklen.
Indtil videre har de opsendt vejrballoner og affyret sounding rockets - små raketter, som flyver direkte op i rummet for bagefter at falde tilbage til Jorden.
Forskere bruger dem til at undersøge effekterne af vægtløshed og til at teste hardware til satellitter.
Og så arbejder de begge på at blive den første rumhavn i Europa, der sender en satellit i kredsløb om Jorden.
I dag findes der ingen affyringssteder i Europa, som kan sende satellitter i kredsløb.
Men det kan snart ændre sig.
Læs også:I aften sker det: Danmarks dyreste rumprojekt sendes ud i rummet- Storbritannien arbejder på en i Skotland.
Portugal arbejder på en i Azorerne.
Sverige arbejder med en i Esrange, og Norge arbejder på at etablere en i Andøya.
I dag er der nul, og hvor mange der kommer i fremtiden, bliver spændende at se, siger Odd Roger Enaksson til DR.
De to nordiske rumhavne er ikke indrettet til raketter som Falcon 9, Soyuz eller Ariane 5, der sender satellitter på størrelse med biler og busser i kredsløb: Det er små satellitter nordmændene og svenskerne vil skyde ud i rummet.
Esranges kapacitet ligger på omkring 150 kilo.
Andøya regner med, at deres kunder vil efterspørge raketter, som kan sende 150 til 350 kilo i rummet.
Men hvis det bliver nødvendigt, kan den norske rumhavn sende op til et ton i kredsløb.
Skal skyde ind over NorgeDer er imidlertid en afgørende forskel på de to skandinaviske rumhavne: Andøya ligger ved kysten ud til Norskehavet, mens der mellem Esrange og havet er over 200 kilometer land.
En del af det tilhører Norge.
- Sverige skal skyde raketterne henover Norge, og i Norge bor folk spredt udover hele landet.
Der er en forholdsvis stor by, Tromssø, som ligger i den retning, Esrange må skyde henover.
Så Sverige har en lidt vanskelig case, fortæller nordmanden Odd Roger Enaksson.
Placeringen højt mod nord er ideel til at sende satellitter i polare og sol-synkrone kredsløb.
For at opnå den slags kredsløb skal raketterne flyve med kurs mod nordpolen, og det betyder, at de svenske raketter skal flyve ind over Norge.
- Vi er i dialog med den norske regering om det med at flyve ind over befolkede områder.
I Kina er det helt normalt, og vi bruger FAAs (den amerikanske luftfartmyndighed, som også regulerer raketaffyringer, red.
) guidelines, så alle kan holde øje vores måde at gøre tingene på, siger Christian Krokstedt.
Kredsløb: Ækvatorialt, polart og sol-synkront•Satellitter, som suser rundt om Jordens ækvator, er i et ækvatorialt kredsløb.
Det drejer sig typisk om navigations-satellitter, som skal kunne sende signaler til så mange mennesker som muligt.
•Satellitter, som er i et polart kredsløb, flyver rundt om Jorden fra pol til pol.
Den type kredsløb egner sig til at lave jordobservationer, fordi Jorden roterer under satellitten.
På den måde kan satellitten fotografere hele Jordens overflade.
•Satellitter, som enten har brug for konstant sollys til deres solpaneler eller er sendt i rummet for at undersøge Jorden i dagslys, flyver i et sol-synkront kredsløb.
De udnytter, at Jordens tyngdefelt er stærkere omkring ækvator ved at flyve i et kredsløb, som hælder 98 grader i forhold til ækvator.
Derved trækker den ekstra tyngdekraft i satellitten, så den forbliver i konstant sollys.
Undgår nordmænd med dristig manøvreEsrange vil undgå at flyve henover hovederne på intetanende nordmænd ved at lade raketten ændre kurs på vej mod rummet - en såkaldt »dogleg maneuver«.
Raketternes førstetrin skal falde ned i Grønlandshavet lidt over 700 kilometer fra den norske kyst.
Men hvis de mister styringen med raketten undervejs, kan den styrte ned på norsk territorium.
Det er endnu et argument for at Andøya er den oplagte skandinaviske rumhavn, påpeger Odd Roger Enaksson.
- Vi kan nå vores kredsløb uden at lave en dogleg manøvre.
Så Andøya har en fantastisk mulighed for at blive en konkurrencedygtig rumbase med høj affyringsfrekvens, siger Odd Roger Enaksson og tilføjer:- Hvis man skal lave en korrigering under affyringen for at undgå befolkede områder eller andre ting, så mister din raket kapacitet, og det gør den dyrere.
Dalende priser har startet revolutionI disse år skyder rumhavne op verden over.
Analysevirksomheden SpaceWorks Commercial forudser, at der over de næste fem år bliver sendt op mod 2.
600 mikro - og nanosatellitter (fem til 50 kilo) i kredsløb om Jorden.
Det bliver i rumfartbranchen betegnet som en revolution.
Den er udløst af dalende priser på elektronisk udstyr som sensorer og kameraer samt en voksende ydeevne.
Kort sagt, den samme udvikling som har gjort, at stort set alle går rundt med en supercomputer i deres lomme i form af en smartphone.
Læs også:Ruslands nye rumhavn næsten klarJo lettere satellitten er, desto billigere er den også.
Selvom raketvirksomheder som SpaceX forsøger at sænke prisen, koster det stadig mellem 75.
000 og 150.
000 kroner for hvert kilo satellit, der skal sendes i kredsløb.
Derfor er der på verdensplan 34 nye rakettyper under udvikling, som udelukkende skal sende satellitter på mellem fem og 800 kilo ud i rummet.
Kristian Pedersen, direktør for DTU Space, forklarer, at der aldrig før har været så mange virksomheder, universiteter og lande, som kan bedrive rumfart.
- Det giver en helt anden dynamik, og privat kapital har fået øjnene op for rummet.
Investorer er begyndt at kaste penge efter det, fordi de regner med at kunne tjene på det, forklarer Kristian Pedersen.
På det marked er varen data fra rummet: Det kan være observations-satellitter, som holder øje med, hvornår landmænd skal vande deres afgrøder eller kommunikations-satellitter, som snakker med fly og skibe.
Danmark halter bagefterKristian Pedersen påpeger, at Danmark på grund af sin begrænsede geografi ikke er et godt sted at opføre en rumhavn.
Men vi har stadig mulighed for at ride med på bølgen.
- Vi er førende i verden inden for eksempelvis elektronik, stjernekameraer og radar til satellitter.
Der står Danmark godt, men hvor vi halter bagefter er på investeringssiden, siger Kristian Pedersen.
Danmarks største investering i rumfart sker gennem det europæiske rumagentur ESA.
Uddannelses - og forskningsministeriet spytter årligt 225 millioner kroner i ESA-kassen.
Det svarer samlet til 0,8 procent af ESAs budget.
Læs også:Ekspertudvalg: Danmark udnytter ikke sit rumpotentialeTil sammenligning bidrager Norge og Sverige årligt med henholdsvis 477 og 540 millioner kroner.
ESA-samarbejdet er skruet sådan sammen, at en del af de penge, landene bidrager med, ender med at blive geninvesteret i landenes egne industrier.
- Så hvis ikke Danmark opper den investering, er der en fare for, at vi sakker bagud.
Specielt i lyset af, at der er så mange andre aktører, som kommer på banen.
På IAC-konferencen så jeg, at Ecuador og Colombia holdt en pressekonference om, at de nu også er en rum-nation.
Så der er mange, som står på spring, hvis Danmark ikke udnytter det potentiale, vi har, fortæller Kristian Pedersen.
En af de førende rumfartvirksomheder i Danmark er GomSpace i Aalborg, som specialiserer sig i at bygge små satellitter.
Derudover findes der Terma i Lystrup, som blandt andet har leveret strømforsyning til nogle af ESAs store rumfartmissioner og Danish Aerospace Company i Odense, som laver træningsudstyr til astronauter.
Skal vi have et dansk NASA?
Kristian Pedersen tror, at det vil give den danske rumfartindustri et ekstra skub, hvis Danmark får sit eget rumfartagentur - altså en dansk udgave af NASA.
- Jeg tror, at et rumagentur vil kunne skabe fokus og drivkraft internt i det politiske system i Danmark.
Man vil kunne slå på, at rummet er et vigtigt område, med en vækstrate på fem til ti procent om året de sidste ti år.
Det kommer til at fortsætte, siger Kristian Pedersen.
Mandag den 8.
oktober afholder uddannelses - og forskningsministeriet en konference i DGI-byen i København om den danske rumstrategi, som blev indført for to år siden.
Målet med strategien er, at danske virksomheder får del i ESAs millioner, når rumagenturet udvikler rum-missioner.
Du kan høre mere om rumhavne og drømmen om at rejse ud i rummet i denne uges Digitalt på P1.
FacebookTwitterKopier link




https://www.dr.dk/sporten/golf/bjerregaard-sikrer-dansk-golftriumf-i-skotland

GolfBjerregaard sikrer dansk golftriumf i SkotlandLucas Bjerregaard vandt karrierens anden European Tour-titel med sejr i Alfred Dunhill Links Championship.
Lucas Bjerregaard vinder Alfred Dunhill Links Championship.
Af Morten Top07.
okt.
2018 kl.
14.
50 | opdateret 07.
okt.
2018 kl.
14.
55Bemærk: artiklen er mere end 30 dage gammelLæs opMed en flot afsluttende runde på sidstedagen af golfturneringen Alfred Dunhill Links Championship lykkedes det den danske golfspiller Lucas Bjerregaard at hente karrierens anden European Tour-titel.
På den legendariske St.
Andrews-bane i Skotland sluttede den 27-årige dansker på 15 slag under par, hvilket var ét slag bedre end de to englændere Tyrrell Hatton og Tommy Fleetwood.
Hans første titel kom sidste år, hvor han strøg til tops i Portugal Masters.
Dermed fortsatte han de danske jubeltakter, efter at Thomas Bjørn som kaptajn og Thorbjørn Olesen som spiller for en uge siden var med til at sikre Europa Ryder Cup-trofæet.
Læs også:Dansk golfspiller afgiver førsteplads men ligger stadig i toppenEfter en svingende runde lørdag i Skotland startede Lucas Bjerregaard finalerunden på en delt femteplads med fire slag op til førende Tyrrell Hatton.
Det lignede ikke umiddelbart, at englænderen havde tænkt sig at afgive sin førerposition.
Efter to huller i par lavede Hatton fire birdies i træk og lignede en mand med kurs mod sejren.
Bjerregaard kom også fint fra start, og med kontinuerlige birdies på scorekortet, og ikke mindst fraværet af bogeys, holdt han konstant presset på Tyrrell Hatton.
Læs også:Dansker på førstepladsen i skotsk golfturneringDa englænderen på de sidste ni huller begyndte at lave fejl, kom der bogeys.
Fire af slagsen sendte ham tilbage på par for dagen, og da Lucas Bjerregaard samtidig var oppe på seks birdies efter 17 huller, var danskeren pludselig alene i spidsen med to slag ned til de nærmeste.
Den 36.
danske sejr på European Tour lurede lige om hjørnet - og den anden danske triumf i år.
I starten af juni vandt Thorbjørn Olesen Italian Open.
Trods en bogey på sidste hul var det nok for danskeren, da Tyrell Hatton missede sit birdieputt på sidste hul.
/ritzau/FacebookTwitterKopier link




https://www.dr.dk/sporten/fodbold/landsholdsanfoerer-risikerede-sit-liv-ved-spille-fodbold-og-endte-i-danmark

FodboldLandsholdsanfører risikerede sit liv ved at spille fodbold og endte i DanmarkKhaldia Popal var anfører for det afghanske fodboldlandshold, men dødstrusler og voldtægtsforsøg tvang hende til at flygte.
I dag bor hun i Danmark og inspirerer kvinder.
Af Anders Rud07.
okt.
2018 kl.
14.
45Læs opKhalida Popal var 14 år inde i livet, da hun besluttede sig for at sætte det på spil.
På asfaltbanen i pigeskolens gård i Kabul lå den fodbold, hun få minutter inden havde sparket til med veninderne.
Nu punkteret og flænset af knive.
Mændene havde hørt deres legende stemmer og forceret skolens betonmur.
Det var foregået hurtigt og brutalt.
De stjal tasker og bøger, kastede med sten og truede med mord, hvis pigerne nogensinde spillede fodbold igen.
- De sagde, at vi burde skamme os.
At vores brødre og fædre skulle dø for at bringe skam til landet.
Forfærdelsen kan stadig høres i Khalidas stemme 17 år efter.
- Lige dér vidste jeg, at jeg gennem fodbold ville stå op imod dem, der angreb kvinder.
Jeg ville kæmpe for kvinders rettigheder.
Uanset hvad, fortæller Khalida Popal og fortsætter:- Det står hverken i nogen religion, i nogen bog eller på selve bolden, at fodbold er et mandespil.
- Men et mandsdomineret samfund og årtier med krig og Talebanbevægelsens regime havde en effekt på Afghanistan.
Samfundets norm var, at en kvinde skulle blive hjemme og være tjener.
Og jeg var i den alder, hvor jeg stillede spørgsmål til alting.
”Hvorfor er der ingen aktiviteter efter skole for os kvinder?
”, var et af dem.
Khalida klædte sig ud som dreng for at spille fodbold.
Svaret søgte hun selv.
Og i årene efter startede hun rekrutteringen af spillere.
Først med en stor kampagne på andre skoler i Kabul.
Så på sin egen skole og til sidst hjemme hos fædre til piger, der drømte om at spille.
Khalida forkyndte om fordelene ved fodbold.
At det gav selvtillid og var sundt og godt for pigerne.
En måde at se friheden og bevæge sig ud af mændenes klør.
- Nogle gange virkede det.
Andre gange blev vi kaldt prostituerede og mødt med vold.
Men vi gav ikke op.
Vi stod på vores rettigheder som kvinder.
Og hver gang, der var modstand, blev vi stærkere og mere forenet.
Henrettelser i straffesparksfeltetSmå fodboldmiljøer poppede frem, og i 2007 kom klimaks.
Efter seks års kamp og svære forhandlinger med det afghanske fodboldforbund blev kvindelandsholdet etableret.
Holdets første kamp var mod de kvindelige NATO-styrker.
Afghanistans kvindelandshold vandt 5-0, og Khalida var anfører.
I dag er hun stolt af, at de skrev historie.
At hun var med til at ”skabe revolutionen og ændre kulturen” i sit hjemland.
Men det er afsky, der vælter indover hende, da samtalen falder på fodboldkampen.
- Det var vanvittigt.
- I min barndom havde jeg set i nyhederne, at Taleban henrettede kvinder i straffesparksfeltet på et fodboldstadion.
Hvad jeg ikke vidste var, at jeg en dag ville sparke til en fodbold på det samme stadion.
Det samme sted, som kvinder var blevet skudt, husker Khalida Popal om Ghazi Stadium, der hver fredag fungerede som henrettelsesplads under Talebans regime, og nu var forvandlet til landsholdets hjemmebane.
- Vi begyndte at spille fodbold, fordi vi ville stå op imod Taleban, op imod alle de mænd, der dræbte kvinder.
Der misbrugte dem.
Vi ville sige: ”Selv om I har skudt os, selv om I har dræbt os, så vil vi rejse os igen.
- Og hver gang vi spillede som landskamp, sagde vi, at vi stod sammen for de kvinder, der var blevet skudt dér uden grund.
De kvinder, der var ofre.
Vi var nødt til at stå sammen og være forenede.
Vi var stemmen for de stemmeløse.
Khalida Popal fortæller historien med glødende øjne i et halvmørkt konferencerum i FC Nordsjælland.
Til daglig arbejder hun i fodboldklubbens kvindeafdeling.
Senere i dag skal hun besøge Center Sandholm - det første sted, der mødte hende, da hun satte fødderne i Danmark.
Men først fortæller hun, hvorfor hun forlod landsholdet i Afghanistan og endte på asylcentret i Allerød.
Fodbold med livet som indsatsTo år efter kampen på Ghazi Stadium havde Khalida Popal som den første kvinde nogensinde fået en ansættelse i det afghanske fodboldforbund.
Hun var blevet ansigtet på kvindefodbold i Afghanistan.
Og hun brugte sin stemme.
- Hver gang jeg tændte for fjernsynet, hørte jeg, at de skød kvinder.
At de slog dem.
Dagen efter fik medierne altid et opkald.
- Jeg sagde: ”Vi tager revanche.
Vi står sammen.
Ingen kan ikke stoppe os.
”Men hver gang, hun ytrede sig, svarede mændene igen med vold.
Og hver dag, når hun sagde farvel til sin mor og bevægede sig igennem Kabuls gader til fodboldtræning, var det med risikoen for at miste livet.
- Jeg blev angrebet fysisk på vej til træning.
Jeg skiftede hele tiden telefonnummer på grund af trusler.
Jeg var tæt på at blive voldtaget mange gange.
Jeg var meget heldig, at jeg overlevede.
Og så tog Khalida Popal i 2011 den beslutning, hun aldrig havde set komme.
Khalida med sin familie- Jeg følte, at min familie og jeg selv ville blive dræbt, hvis vi blev i Afghanistan.
Jeg var nødt til at flygte.
Jeg var nødt til at efterlade alt bag mig for at redde min stemme og forsvinde ud af landet- Jeg prøvede at forblive stærk og ikke vise mine følelser til de andre piger.
Jeg var bange for, at mine holdkammerater ville blive bange og svage.
At de ville stoppe med at spille fodbold.
Jeg var nødt til at vise dem, at jeg var stærk.
Lige indtil jeg sad i flyet.
Og så…Khalida lukker langsomt øjnene og ryster på hovedet.
- Og så tænkte jeg… nu forlader jeg mit land.
Det var det værste tidspunkt i mit liv.
Enden på livetAlle minderne sidder stadig i hende, da vagten åbner den elektriske port til Center Sandholm og Khalida træder ind for at genkalde tankerne fra dengang, hun ankom til Danmark.
Uden visum havde hun levet flere måneder under jorden i Indien, inden hun endte her.
En ansat på centret guider Khalida rundt mellem de gamle, gule kasernebygninger.
Meget har ændret sig siden dengang, bemærker Khalida.
Sengene er bedre, fodboldbanen er større.
Men hun har ingen problemer med at erindre de mørkeste dage i sit liv, da hun tager fat i den grå metalramme på en hængekøje i et af værelserne.
- Jeg husker det som i går.
Der var ingen elektricitet i bygningen.
Ingen lås på toiletterne.
Jeg tænkte, hvor er jeg endt?
Jeg havde ingenting at gøre her.
Da jeg startede med at spille fodbold og startede revolutionen for kvindefodbold i mit land, vidste jeg, at jeg på et tidspunkt ville betale en stor pris.
Men jeg tænkte på intet tidspunkt, at jeg skulle forlade landet og ende på et asylcenter i Danmark.
- Jeg var syg.
Jeg sad og lavede ingenting.
Jeg følte at jeg var i et bur.
At jeg havde vinger.
Men at jeg ikke kunne flyve.
Jeg følte, det var enden på livet.
Og nogle gange fortrød jeg, at jeg ikke bare var blevet dræbt i mit land én gang i stedet for at blive dræbt her hver dag.
Det er blevet tid til at traske mod fodboldbanerne.
Khalida sniger sig om bag et brunt plankeværk, åbner rygsækken, der har ledsaget hende det meste af dagen, og trækker i et grønt joggingsæt.
”AFGHANISTAN”, kan anes bag hendes lange, sorte hår.
Det er den officielle landsholdsdragt.
Khalida har fået lov til at deltage i kvindernes mandagstræning på centres asfalterede fodboldbane.
Nøjagtig som det skete, da hun som 14-årig stampede i asfalten på skolegårdens bane i Kabul, var det nemlig med fodbolden ved fødderne, hun igen tog magten over sin egen skæbne på asylcentret.
Fodbolden hjalp hende ud af sit livs største krise.
- Da jeg begyndte at spille fodbold på asylcentret, kunne jeg mærke energien, glæden, der kom tilbage ved at spille.
Jeg ville gøre mig stærk igen gennem fodbold.
Og jeg ville også gøre andre kvinder stærke.
Og det virkede.
Jeg rekrutterede et hold på asylcentret og begyndte at tænke positivt, skabe venner og gøre som jeg plejede.
Stolt af de første skridtLige siden Khalida Popal fandt tilbage til sig selv, har hun jævnligt besøgt asylcentre i Europa og animeret kvinder til at spille fodbold.
For, som hun siger:- Vil du ud af en stresset situation, så se bolden som dit problem.
Tænk på problemet og den svære situation på asylcentret.
Spark til bolden så hårdt du kan.
Så kan du få vreden ud.
Det hjælper.
Kvinderne føler sig bedre tilpas.
Det viser mig magten ved fodbold.
Udover at hjælpe kvindeafdelingen i FC Nordsjælland, rekrutterer Khalida i dag spillere til det afghanske kvindelandshold.
Og så graver hun – som i dag – jævnligt sin fortid op som taler på store fodboldkonferencer.
- Vi startede med tre-fire kvinder.
I dag spiller flere tusinde kvinder fodbold i Afghanistan.
At have taget de først skridt, vil jeg altid være stolt af.
Jeg vil tage det som min livsmission at forandre verden.
Måske er det en stor mission.
Måske vil det aldrig ske i mit liv.
Måske vil verden en dag se kvindefodbold på en anden måde og tage det mere seriøst.
Du kan se et længere tv-indslag med Khalida Popal i Fodboldmagasinet i aften.
Det er på DR1 fra klokken 21:40.
FacebookTwitterKopier linkEmner:Afghanistan|Fodbold|Flygtninge og asylansøgere|FC Nordsjælland|Center Sandholm




https://www.dr.dk/nyheder/udland/korrespondent-forsvunden-journalist-kan-foere-til-diplomatisk-strid-mellem-tyrkiet-og

Khashoggi-sagenSe temaUdlandKorrespondent: Forsvunden journalist kan føre til diplomatisk strid mellem Tyrkiet og Saudi-ArabienAnonyme tyrkiske politikilder siger, at den systemkritiske journalist blev dræbt under et besøg på Saudi-Arabiens konsulat.
Ifølge en rådgiver i den tyrkiske regering forlod Jamal Khashoggi ikke konsulatet "på normal vis".
Af Per Bang Thomsen07.
okt.
2018 kl.
14.
44Bemærk: artiklen er mere end 30 dage gammelLæs opHvad er der sket med den saudiarabiske journalist Jamal Khashoggi, der forsvandt sporløst, efter at han tirsdag besøgte Saudi-Arabiens konsulat i den tyrkiske millionby Istanbul?
Blev han rent faktisk dræbt, som anonyme kilder i det tyrkiske politi nu påstår, eller forlod han selv konsulatet, som de saudiarabiske myndigheder fastholder?
Det er spørgsmålet, der lige nu optager regeringerne i både Tyrkiet og Saudi-Arabien, og som kan risikere at skade forholdet mellem de to lande.
Læs også:Journalist frygtes dræbt på saudiarabisk konsulat i Tyrkiet- De er i forvejen uenige om en række ting, og hvis Jamal Khashoggi er blevet dræbt eller bortført her i Tyrkiet, så vil tyrkerne se det som et brud på alle regler og forlange en forklaring, siger DR’s mellemøstkorrespondent, Michael S.
Lund.
- Det her risikerer at udvikle sig til en diplomatisk krise mellem Saudi-Arabien og Tyrkiet, understreger han.
Forsvandt sporløstSagen begyndte for fem dage side, hvor den 59-årige, systemkritiske journalist, som til daglig lever i eksil fra det saudiarabiske kongedømme, besøgte sit lands konsulat i Istanbul.
Her skulle Jamal Khashoggi, der er en af de mest kendte saudiarabiske journalister, have ordnet nogle dokumenter, som han skal bruge i forbindelse med sit kommende bryllup.
Men ifølge hans forlovede, Hatice Cengiz, som ventede på ham udenfor, forlod han aldrig konsulatet igen, og siden da er han ikke blevet set.
Læs også:Saudisk journalist gik ind på konsulat i Istanbul: Er ikke set sidenDet afviser de saudiarabiske myndigheder dog blankt.
- Han er ikke indenfor, lød det tidligere på ugen fra den saudiarabiske kronprins, Mohammed bin Salman, da han blev spurgt ind til sagen i et interview med finansmediet Bloomberg.
Her understregede han samtidig, at de tyrkiske myndigheder er velkomne til at besøge og gennemsøge konsulatet, hvis de har behov for det.
- Vi har intet at skjule, understregede han.
Det var på dette saudiarabiske konsulat i Istanbul, at Jamal Khashoggi senest er blevet set.
Ingen beviser endnuMen anonyme kilder fra det tyrkiske politi har fortalt medier som BBC, nyhedsbureauet AP og avisen Washington Post, at Jamal Khashoggi blev dræbt under besøget.
Ifølge Washington Post, som Jamal Khashoggi skrev debatindlæg for, var der tale om ”et planlagt mord”, som blev udført af et 15 mand stort hold fra Saudi-Arabien.
Og Yasin Aktay, der er rådgiver for regeringspartiet, AKP, har tidligere i dag udtalt til den tyrkiske gren af CNN, CNN Turk, at Jamal Khashoggi ikke forlod konsulatet ”på normal vis”.
Han understreger samtidig over for nyhedsbureauet Reuters, at han tror, at Jamal Khashoggi blev dræbt under besøget.
Læs også:EU kræver svar: Hvorfor bliver kvindeaktivister fængslet i Saudi-Arabien?
Ifølge Michael S.
Lund er det ”nogle meget voldsomme anklager”, der kommer fra kilder i det tyrkiske politi, og de saudiarabiske myndigheder har også benægtet alle anklager.
- Politiet har endnu ikke fremlagt nogen beviser, så endnu kan vi ikke sige med sikkerhed, hvad der er sket.
Men noget er der hændt ham, siger Michael S.
Lund og fortsætter:- Vi ved, at han var nervøs for at besøge konsulatet i tirsdags og bad sin forlovede vente på ham uden for.
Hun så ham aldrig igen, og nu har han altså været forsvundet i fem døgn.
Til bunds i sagenLige nu bliver der også spekuleret i, hvad der kan være årsag til hans påståede forsvinden.
Jamal Khashoggi er en af de mest kendte saudiarabiske journalister, og han har skrevet for både arabiske og vestlige medier, heriblandt Washington Post.
- På det seneste er han blevet mere og mere kritisk over for Saudi-Arabiens magtfulde kronprins, Mohammed bin Salman, på grund af en række fængslinger af aktivister i landet.
Derfor har han i et år levet i selvvalgt eksil, og derfor frygtede han at blive arresteret, hvis han vendte hjem til Saudi-Arabien, fortæller Michael S.
Lund.
Den tyrkiske anklagemyndighed har igangsat en efterforskning af sagen, og en talsmand fra den tyrkiske præsident Erdogans regering har oplyst, at myndighederne har sat sig for at finde frem til journalisten.
Den tyrkiske præsident har her til eftermiddag udtalt, at det er trist, at den saudiarabiske journalist er forsvundet i Tyrkiet.
Recep Erdogan siger ifølge nyhedsbureauet Reuters, at han nu venter på at se resultaterne af myndighedernes efterforskning af sagen.
Men han understreger, at han fortsat har "positive forventninger" til Jamal Khashoggis tilstand.
Jamal Khashoggis støtter har samlet sig foran det saudiarabiske konsulat i Istanbul.
FacebookTwitterKopier linkEmner:Recep Tayyip Erdoğan (politiker)|Saudi-Arabien|Tyrkiet|Washington Post|Udenrigspolitik




https://www.dr.dk/musik/kim-larsens-godnatsang-fangede-en-hel-generation-det-nummer-var-soundtracket-til-min-ungdom

Kim Larsen er dødSe temaMusikKim Larsens 'godnatsang' fangede en hel generation: Det nummer var soundtracket til min ungdomGasolin-nummeret 'Som et strejf af en dråbe' har en helt særlig betydning for mange danskere.
Af Christian Ellegaard07.
okt.
2018 kl.
14.
30Læs op23 ord.
4 sætninger.
Mere skulle der ikke til for at skabe lydtæppet til ungdommen for en hel generation af danskere.
Kim Larsen og resten Gasolin' stod i over 20 år for at putte den danske ungdom i seng søndag efter søndag med nummeret 'Som et strejf af en dråbe'.
I 1973 blev sangen nemlig udvalgt som farvel-melodi på DRs ungdomsflade 'P4 i P1', der blev sendt i radioen hver søndag aften.
Læs også:Kom og syng med: Her bliver Kim Larsen-mindekoncerten vist på storskærmDermed blev 'Som et strejf af en dråbe' fast inventar i mange unges liv, hvor den hver søndag rundede ugen af, for de tusindevis af unge der hver uge lyttede med.
I dag har sangen en helt særlig betydning for rigtig mange danskere, og søndagens store mindekoncert på Rådhuspladsen er da også opkaldt efter netop den sang.
Men hvad er det, der gør 'Som et strejf som en dråbe' så unik?
Lyt til nummeret her, mens du læser videre.
GasolinSom et strejf af en dråbe'Godnatsang' blev skrevet på bestillingDet blot 1 minut og 18 sekunder lange nummer så dagens lys i 1973.
Gasolin', et af datidens allermest populære rockbands, var blevet bedt om at skrive en række jingles og vignetter, som Danmarks Radio kunne bruge i deres nye ungdomsflade i radioen.
P4 i P1'P4 på P1' var DRs ungdomflade på radio fra 1973 og frem til 1997.
Programfladen blev sendt hver søndag aften og blev kaldt 'søndag aften for de unge'.
Det var blandt andet her, de unge kunne høre programmer som 'Tværs' og 'Det Elektriske Barometer'.
Gasolin-nummeret 'Som et strejf af en dråbe' fungerede som programfladens 'godnatsang' fra 1973 og frem til 1994.
- Nogle af dem forsvandt ret hurtigt, og andre blev hængende, men 'Som et strejf af en dråbe' blev hængende til allersidst, fortalte gruppens guitarist, Franz Beckerlee, til Fyens Stiftstidende tilbage i 2003.
Nummeret er samtidigt et af de få Gasolin'-numre, hvor frontmanden Kim Larsen udover at stå for vokalen også sad bag tangenterne på sangens klaverstykke – og det var da også Larsen, der fik idéen til nummeret.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
- Vi stod i øvelokalet og havde arbejdet med de andre små kendingsmelodier.
Så blev Kim Larsen pludselig tom i blikket, og så citerede han teksten, som den er.
Bare sådan lige ud i luften, og den købte vi lige med det samme.
Jeg har ham mistænkt for, at han havde lavet den i forvejen og bare spillede rollen, som om lynet slog ned i ham, har Franz Beckerlee tidligere fortalt.
Da sangen blev skrevet til radioen, blev den aldrig udgivet på et af Gasolin's studiealbums, men er sidenhen blevet udgivet på en række af gruppens opsamlingsalbums.
Her ses Gasolin i 1982, hvor de for en stund blev gendannet.
Som et strejf af en dråbe, fik vi lov til at håbe, på de ting, som skal komme, før end livet er omme.
'Som et strejf af en dråbe' af Gasolin'Sangen blev en ledestjerneMed ikoniske programmer som den radiofoniske brevkasse 'Tværs' og senere musikprogrammet 'Det Elektriske Barometer' var 'P4 i P1' nærmest en religion for mange unge radiolyttere op gennem 70'erne og 80'erne.
Og derfor fik 'Som et strejf af en dråbe' som godnatsang en helt særlig betydning for dem, der lyttede med.
Ungdommens godnatsangeHer er de sange, der har ageret radiofoniskgodnatsang for ungdommen gennem årene:1973 - 1994: Gasolin - 'Som et strejf af en dråbe'1994 - 2009: Sort Sol - 'Når solen stikker af'2009 - 2017: Kashmir - 'Splittet til atomer'- Den sang har jo været et soundtrack for en hel generation, siger Claus Christensen, chefredaktør på Filmagasinet Ekko og trofast lytter af 'P4 i P1'.
Ifølge Christensen ramte nummeret direkte ned i en tidsalder og de tanker og følelser, som fyldte for ham og mange andre unge i de år.
Sangen blev en ledestjerne, som kunne give en trøst og forhåbning, men også minde en om, at livet er kortvarigt.
Claus Christensen- For mig blev nummeret en kontrast til det pæne parcelhuskvarter i Hundige, jeg voksede op i.
Det fik en dreng som mig til at rette blikket væk fra kvarterets trygge stisystemer og kigge op mod det store himmelhav over mig.
- Den symboliserede en følelse af håb og drømme, og gav mig fornemmelsen af, at der var en anden verden derude udenfor ligusterhækkene, som var fuld af muligheder og drømme, fortæller han og fortsætter;- Sangen blev en ledestjerne, som kunne give én trøst og forhåbning, men også minde én om, at livet er kortvarigt.
Den mindede mig om at gå efter mine drømmene, og ikke altid vælge det sikre.
Trine Bryld var med til at starte radioprogrammet 'Tværs' i 1972, og var sad bag mikrofonen i i alt 36 år.
Soundtrack til søndagenMens nummeret blev brugt som afrundingsmelodi i 'P4 på P1' i mange år, er sangen for andre særligt synonymt med det legendariske radioprogram 'Det Elektriske Barometer', der, som en del af ungdomsfladen, så dagens lys i 1986.
GasolinGasolin' bestod af Wili Jønsson, Franz Beckerlee, Bjørn Uglebjerg – som senere blev erstattet af Søren Berlev – og Kim Larsen.
Gruppen blev dannet i 1969 og opløst i 1978.
Bandet blev dog gendannet for en kort periode i 1982 – 1983.
Gasolin' nåede at udsende i alt 13 LP’er, og udgav sange på både dansk og engelsk.
Blandt gruppens største hits er 'Kvinde Min', 'This Is My Life' og 'Rabalderstræde'.
Programmet, som præsenterede lytterne for det nyeste musik fra ind- og udland, blev i mange år altid sluttet af med 'Som et strejf af en dråbe'.
- Jeg forbinder den nærmest mere med ’Det Elektriske Barometer’ end jeg forbinder den med Kim Larsen og Gasolin'.
Det var soundtracket til min søndag aften i flere år, siger radiovært Anders Bøtter, som i mange år lyttede fast til programmet.
I dag er det 45 år gamle nummer stadig ét af de Gasolin'-numre, den rock-elskende radiovært finder allersmukkest.
- I modsætning til mange af Gasolin's andre sange, som var meget store og larmende, så er den her sang meget simpel i sit udtryk, siger han.
- Det er dér, hvor jeg synes, Gasolin' er allermest interessante.
Når de skræller tingene helt ned og bare leverer de her sindssygt smukke melodier, siger Anders Bøtter og nævner sangen 'This Is My Life' som et andet godt eksempel på de mere simple sider af Gasolin'.
Gasolin blev dannet i 1969 og spillede sammen frem til 1978.
Samlede en hel generationRadiovært og musikjournalist Carsten Holm var også fast lytter af 'P4 i P1' og 'Det Elektriske Barometer', og for ham vækker 'Som et strejf af en dråbe' nogle helt særlige følelser.
Når man hørte de første spæde toner fra klaveret, så vidste man, at ugen var omme og søndagen skulle rundes af.
Carsten Holm- Når man hørte de første spæde toner fra klaveret, så vidste man, at ugen var omme og søndagen skulle rundes af.
Sangen og dens melankolske udtryk gav én et pusterum, hvor man kunne trække vejret og reflektere en lille smule i det halvandet minut, den nu varede, siger han.
Både 'Tværs' og 'Det Elektriske Barometer' er blandt nogle af de mest elskede og ikoniske programmer fra DRs store radioarkiv.
Programmerne formåede i en tid uden internet og sociale medier at samle unge på tværs af landet, og gav dem en helt særlig følelse af samhørighed.
Læs også:Historien om et hit: Kim Larsen skrev 'Pianomand' til afdød ven- I de sidste par dage, har vi jo hørt talrige gange, hvordan Kim Larsen og hans musik har været en del af mange danskeres liv og historie, og det er ’Som et strejf af en dråbe’ endnu et godt eksempel på.
Den formåede ligesom at samle os lyttere, siger Carsten Holm.
'Som et strejf af en dråbe' fungerede som programmets 'godnatsang' fra 1986 og helt frem til 1994.
Siden hen har sange fra Sort Sol og rockgruppen Kashmir blandt andre stået for, at runde programmet af.
DR PigeKoret har også sunget 'Som et strejf af en dråbe'.
Hør deres smukke udgave her.
Dr PigeKoretSom et strejf af en dråbeFacebookTwitterKopier linkEmner:Gasolin|DR P1|Pop og rock|Kim Larsen (musiker)|Hundige




https://www.dr.dk/sporten/fodbold/superliga/video-bundproppen-hobro-tager-foerste-sejr-i-maaneder

SuperligaVIDEO Bundproppen Hobro tager første sejr i to månederSuperligaens bundhold fra Hobro vandt søndag for første gang siden august, da holdet slog FC Nordsjælland 3-2.
07.
okt.
2018 kl.
14.
06 | opdateret 07.
okt.
2018 kl.
15.
20Bemærk: artiklen er mere end 30 dage gammelLæs opHobro IK hentede sæsonens blot anden sejr, da FC Nordsjælland blev besejret 3-2 på hjemmebane i Hobro i søndagens første superligakamp.
Hjemmeholdet måtte slide gevaldigt for at sikre den første sejr siden 11.
august.
To gange udlignede FC Nordsjælland en Hobro-føring, men Julian Kristoffersens sene træffer kunne gæsterne ikke svare tilbage på.
De to hold kom jævnbyrdigt fra start, og ingen af holdene formåede at skabe nævneværdige chancer.
Opgørets første chance tilfaldt hjemmeholdet i kampens 27.
minut, da Hobro-angriber Julian Kristoffersen kom først på et indlæg, men bolden sneg sig lige forbi stolpen.
Der skulle dog ikke gå meget mere tid, før Hobro fik bragt sig i front.
Julian Kristoffersen spillede angrebskollega Quincy Antipas fri, og han kunne snildt sende bolden i mål til stillingen 1-0.
Læs også:FCM storsejrer over kriseramte HobroHjemmepublikummets glæde var dog kortvarig, da FC Nordsjællands midtbanespiller Mikkel Rygaard kort tid efter på fornemmeste vis sendte et frispark direkte i mål uden chance for Hobro-målmand Jesper Rask.
Efter en sløj start kom begge hold nu frem til chancer.
Den næste tilfaldt gæsterne, da FCN-angriberen Godsway Donyoh flugtede bolden snert forbi hjemmeholdets mål.
I stedet kunne gæsterne kort tid efter blot se på, da Quincy Antipas igen kom fri foran Nicolai Larsens mål, og endnu en gang sendte angriberen kynisk bolden i mål til pausestillingen 2-1.
Læs også:VIDEO Rødt kort og fem mål: FC Nordsjælland sparker sig ind i top seksFC Nordsjælland kom klart bedst ud fra pausen, og gæsterne kom også frem til et par chancer.
Helt farligt blev det dog ikke, og hjemmeholdet fik stille og roligt kontrol over kampen.
Derfor var det et hårdt slag for bundholdet, da FC Nordsjælland igen udlignede.
Med et kvarter igen hamrede gæsternes Karlo Bartolec bolden i mål fra højre side af feltet.
Det fik Hobro længere frem i en jagt på sejren.
Seks minutter efter udligningen kom Julian Kristoffersen højest på et indlæg og headede bolden i mål, så Hobro atter var foran.
Trods et FC Nordsjælland-pres for en tredje udligning kunne Allan Kuhns Hobro-mandskab juble til sidst.
/ritzau/FacebookTwitterKopier link




https://www.dr.dk/sporten/fodbold/superliga/minut-minut-klassemaal-af-horsens-ikke-nok-mod-esbjerg






https://www.dr.dk/nyheder/regionale/hovedstadsomraadet/boligoekonom-om-flere-huse-paa-tvang-hovedstadskommuner

KøbenhavnBoligøkonom om flere huse på tvang: Hovedstadskommuner inddriver gældNår regningerne ikke er betalt, risikerer huset at ryge på tvangsauktion.
Det sker oftere i hovedstaden end tidligere.
Især august og september var hård for Region Hovedstaden.
I juli måned blev der registeret 23 tilfælde, men det tal voksede de efterfølgende måneder til 45 og 39 tilfælde.
Af Nikolaj Krogh Bonde og Kamilla Mærsk07.
okt.
2018 kl.
12.
56Bemærk: artiklen er mere end 30 dage gammelLæs opRudekuverter er altid kedelige at få ind ad brevsprækken.
Men det har markant flere hovedstadsborgere med gæld til kommunen fået i løbet af de sidste tre månederFor ifølge tal fra Danmarks Statistik var der i løbet af det seneste kvartal en stor stigning i antallet af bekendtgjorte tvangsauktioner sammenlignet med det forrige kvartal.
Læs også:Salget af ejerlejligheder i flere vestegnskommuner er steget - og faldet i KøbenhavnOg ifølge Lise Nytoft Bergmann, der er boligøkonom ved Nordea, så er det et udtryk for, at hovedstadskommunerne er i gang med at inddrive gæld:- Kommunerne har nogle ret store udeståender hos nogle af borgerne, og dem vil de altså gerne have tilbage igen.
Derfor bruger de det her våben om at melde, at boligejerne får en tvangsauktion, hvis de ikke betaler, siger hun.
Samlet set er tallet steget fra 65 tvangsauktioner i andet kvartal til 105 i tredje kvartal i Region Hovedstaden.
Men ifølge Lise Nytoft Bergmann får vi ikke 105 tvangsauktioner at se:- Det tror jeg ikke, for når man får at vide, at ens ejendom ryger på tvang, så virker det lidt som en knibetang.
Så en del boligejere, der skylder et beløb, vil typisk finde en løsning, inden datoen for tvangsauktionen, forklarer hun.
Historisk lavt niveauMen selvom antallet af de mange tvangsauktioner kan lyde voldsomt, så påpeger Curt Liliegren, der er direktør for Boligøkonomisk Videncenter, at tallet er historisk lavt:- Det er et udtryk for, at det går bedre på ejendomsmarkedet helt generelt.
Og det er også derfor, at antallet af tvangsauktioner er særligt lavt, når vi kommer ind i hovedstadsområdet.
For det er der, vi har opsvinget på boligmarkedet, forklarer Curt Liliegren.
Selvom opsvinget findes i hovedstaden, så er det Region Nordjylland, der nu indtager førstepladsen, når det kommer til færrest tvangsauktioner.
Og det på trods af, at de også har oplevet en stigning på 25 procent i tredje kvartal.
Region Sjælland topper listenI landets tre øvrige regioner er tallet faldende, men Region Sjælland er fortsat den landsdel med flest tvangsauktioner.
- Region Sjælland var også det område, der blev hårdt ramt i perioden 2007 til 2012, hvor vi havde en del tvangsauktioner i Danmark, fortæller Curt Liliegren.
- Der er også stadig en del områder i Region Sjælland, hvor vi ikke er helt ude af krisen endnu.
Priserne er ikke helt kommet op igen, og det er derfor naturligt, at vi stadig ser nogle tvangsauktioner der.
Hvis du er én af de borgere i Region Hovedstaden, der har fået en rudekuvert med bekendtgørelse om tvangsauktion indeni, så skal du opsøge din bank, forklarer Lise Nytoft Bergmann, boligøkonom i Nordea:- Man skal huske på, at boligpriserne er steget en del i hovedstadsområdet de seneste år.
Hvis boligejerne går i banken, så kan man i langt de fleste tilfælde låne det beløb, man skylder, siger hun.
Det er især enfamiliehuse, ejerlejligheder og sommerhuse, der ryger på tvangsauktion.
FacebookTwitterKopier linkEmner:Fogedretten|Lise Nytoft Bergmann (økonom)|Region Sjælland|Bolig|Sjælland




https://www.dr.dk/nyheder/regionale/syd/praest-vil-bygge-sine-praedikener-paa-kim-larsen

Syd- og SønderjyllandPræst vil bygge sine prædikener på Kim LarsenKim Larsen finder nu vej ind i gudstjenesten.
Kim Larsens sangtekster og temaer bliver en del af gudstjenesterne i to sønderjyske kirker.
Af Lars Paaske og Ulrik Bang-Mørch07.
okt.
2018 kl.
12.
54Bemærk: artiklen er mere end 30 dage gammelLæs opKim Larsen har været på alles læber den seneste uge.
I dag kommer menighederne i både Skrydstrup Kirke og Bevtoft Kirke i Sønderjylland også til at høre om Kim Larsen.
Sognepræst Peter Glistrup vil nemlig bruge Kim Larsen som tema til sine prædikener i de to kirker.
- Jeg vil tale om den kunstner, han har været, og det menneske han har været.
Og så vil jeg tage det som en indfaldsvinkel til den kristne tro og dagens evangelietekst, siger Peter Glistrup og forklarer videre:- Kim Larsen er jo en person, der har givet utrolig meget og har betydet meget for mig selv og en masse andre mennesker.
Det er vigtigt, at kirkens budskab sættes i forbindelse med det, som vi er optaget af som mennesker.
Det skal ikke være sådan, at når man kommer i kirke, at så handler det om noget fra en helt anden planet, mener Peter Glistrup.
Kim Larsen kommer til at fylde en hel del i dag i kirken hos sognepræst Peter Glistrup.
)Teksterne er så vedkommendePræsten siger, at hans prædiken i dag blandt andet skal handle om det menneske, Kim Larsen var.
- Han har jo givet en række interviews omkring sit eget forhold til kirken og kristendommen og givet interviews om sine tanker om livets mening og livets store spørgsmål.
- I min prædiken vil jeg lægge vægt på det, han har udtrykt i sine sangtekster, hvor mange af sangene tager store og vigtige emner op.
Jeg tror, at han har haft det image, at han var en slags provokatør, men samtidig har han beskæftiget sig med det at være menneske.
Det er derfor, hans tekster er så vedkommende, siger han.
Læs også:25.
000-30.
000 hylder Kim Larsen: Politiet opfordrer folk til at holde sig væk fra optogAktuelle emner hører hjemme i kirkenPræsten Peter Glistrup siger, at man som kirke skal turde at gribe fat i det, der netop nu sker i samfundet.
For på den måde bliver det også mere attaktivt at komme til gudstjeneste.
- Hvis vi som kirke tør tage fat i aktuelle temaer og det, der rører sig i tiden, så bliver det også mere attraktivt at gå i kirke.
Det er dejligt, når mennesker kommer i kirken og er med til gudstjenesten og tager del i fællesskabet og derigennem tager livtag med livets store spørgsmål, forklarer Peter Glistrup.
Læs også:'Strisserne kom, før vi ventede dem': Danskerne sagde farvel med fakler og fadølFacebookTwitterKopier link




https://www.dr.dk/nyheder/kultur/tusindvis-af-mennesker-forventes-kim-larsen-mindekoncert-spaerrer-det-centrale

Kim Larsen er dødSe temaKulturTusindvis af mennesker forventes: Kim Larsen-mindekoncert spærrer det centrale KøbenhavnKøbenhavn er forberedt til et stort rykind, når DR i aften inviterer danskerne til at synge farvel til Kim Larsen på Rådhuspladsen.
Forberedelserne til mindekoncerten har været i gang på Rådhuspladsen i København siden i torsdags.
Af Søren Bygbjerg07.
okt.
2018 kl.
12.
35Bemærk: artiklen er mere end 30 dage gammelLæs opSiden lørdag aften har hjertet af København været spærret af.
Hovedstadens mest trafikkerede gade, H.
C.
Andersens Boulevard, omkring Rådhuspladsen.
Og det samme er Vesterbrogade fra Tivoli og ned til pladsen.
Midt på gaderne er der sat storskærme og højttalere op.
Og på selve Rådhuspladsen troner nu en stor scene.
Læs også:Fællessang og rabalder: Sådan bliver mindekoncerten for Kim Larsen i aftenAlt sammen for at geare til det store rykind af mennesker, man forventer til DR’s mindekoncert for Kim Larsen, der finder sted fra kl.
19.
30 til 21 i aften.
- Det er svært at sige noget om, hvor mange der kommer.
Men jeg håber, der kommer rigtig, rigtig mange.
Fordi vi vil gerne byde velkommen til, at folk kommer ind og oplever denne historiske aften med så mange gode kunstnere på programmet, siger DR’s underholdningschef Jan Lagermand Lundme til Radioavisen.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
Lundme og produktionsfolkene fra Nordisk Film Tv og DR har siden sidste søndag, hvor nationalskjalden Kim Larsen afgik ved døden, arbejdet i døgndrift for at stable en mindekoncert på benene.
Og søndag formiddag startede lydprøverne på scenen.
På denne scene vil en perlerække af danske kunstnere søndag aften hylde Kim Larsen.
I alt 14 danske kunstnere vil lægge op til fællessang af nogle af Larsens bedste numre.
- Det har været ret svært at vælge sangene, for der er mange gode.
Men vi har været inde at kigge bl.
a.
på P4’s afstemning, på Spotify og forskellige lister.
Og ud fra dem har vi sammensat programmet sammen med de kunstnere, der skal optræde.
For de skal jo også helst have et forhold til de numre, de skal spille.
Så jeg kan garantere, at det er de store, skønne, dejlige Kim Larsen-numre, vi kommer til at lytte til i aften, siger Jan Lagermand Lundme.
Hvis man ikke kan komme ind på Rådhuspladsen i København, så kan man også opleve mindekoncerten på storskærm i Aarhus, Odense og Aalborg, på radioens P4 og på DR1 og DR TV.
FacebookTwitterKopier linkEmner:København|DR1|Tivoli|Aalborg|Jan Lagermand Lundme (erhvervsleder)




https://www.dr.dk/sporten/tennis/30-trofae-i-karrieren-wozniacki-vinder-stor-turnering-i-kina

Tennis30.
trofæ i karrieren: Wozniacki vinder stor turnering i KinaMed en overbevisende finalesejr på 6-3, 6-3 vandt Caroline Wozniacki sin første WTA-titel siden juni.
Caroline Wozniacki vinder China Open.
Af Morten Top07.
okt.
2018 kl.
12.
04 | opdateret 07.
okt.
2018 kl.
14.
32Bemærk: artiklen er mere end 30 dage gammelLæs opDen danske tennisstjerne Caroline Wozniacki har nu vundet 30 WTA-titler i karrieren.
Wozniackis 30 WTA-titler2008 * Nordic Light Open efter finalesejr over Vera Dushevina.
* Connecticut Open efter finalesejr over Anna Chakvetadze.
* Japan Open efter finalesejr over Kaia Kanepi.
2009 * Amelia Island Championships efter finalesejr over Aleksandra Wozniak.
* Eastbourne International efter finalesejr over Virginie Razzano.
* Connecticut Open efter finalesejr over Elena Vesnina.
2010 * Amelia Island Championships efter finalesejr over Olga Govortsova.
* Danish Open efter finalesejr over Klara Zakopalova.
* Canadian Open efter finalesejr over Vera Zvonareva.
* Connecticut Open efter finalesejr over Nadia Petrova.
* Pan Pacific Open efter finalesejr over Elena Dementieva.
* China Open efter finalesejr over Vera Zvonareva.
2011 * Dubai Tennis Championship efter finalesejr over Svetlana Kuznetsova.
* Indian Wells efter finalesejr over Marion Bartoli.
* Charleston Open efter finalesejr over Elena Vesnina.
* Brussels Open efter finalesejr over Peng Shuai.
* Danish Open efter finalesejr over Lucie Safarova.
* Connecticut Open efter finalesejr over Petra Cetkovska.
2012 * Korea Open efter finalesejr over Kaia Kanepi.
* Kreml Cup efter finalesejr over Samantha Stosur.
2013 * Luxembourg Open efter finalesejr over Annika Beck.
2014 * Istanbul Cup efter finalesejr over Roberta Vinci.
2015 * Malaysian Open efter finalesejr over Alexandra Dulgheru.
2016 * Pan Pacific Open efter finalesejr over Naomi Osaka.
* Hong Kong Open efter finalesejr over Kristina Mladenovic.
2017 * Pan Pacific Open efter finalesejr over Anastasia Pavlyuchenkova.
* WTA Finals efter finalesejr over Venus Williams.
2018 * Australian Open efter finalesejr over Simona Halep.
* Eastbourne International efter finalesejr over Aryna Sabalenka.
* China Open efter finalesejr over Anastasija Sevastova.
Kilde: WTA/ritzau/Den seneste sikrede hun søndag formiddag dansk tid, da hun vandt China Open i Beijing efter en sikker finalesejr på 6-3, 6-3 over letten Anastasija Sevastova.
Wozniacki havde også vundet de fire foregående kampe mod Sevastova, og den femte sejr på stribe over letten var aldrig i fare.
Spillerne viste, at de var i stand til at vinde dueller i modstanderens serv, men den første breakmulighed lod vente på sig indtil kampens sjette parti.
Læs også:Sprudlende Wozniacki spiller sig i finalen i KinaDa Wozniacki i partiet fik sin anden mulighed for at bryde, lykkedes det.
Danskeren kom dermed på 4-2 og satte Sevastova yderligere under pres kort efter ved at komme på 5-2.
Sevastova holdt serv, men måtte siden kapitulere, da Wozniacki på sin anden sætbold vandt første sæt med 6-3.
Kort inde i andet sæt måtte Wozniacki for første gang i kampen afgive en breakbold.
Sevastova missede den første, fik en breakbold mere, men missede også den, før Wozniacki vandt partiet.
Anderledes skarp var danskeren i partiet efter, da hun fik muligheden for at bryde Sevastova.
Letten spillede med stor risiko, og Wozniacki brød sig foran 2-1.
Mere tæt i andet sætI Sevastovas næste serveparti var danskeren endnu en gang skarpest.
Med et håndledsvip tæt på nettet brød Wozniacki igen, og hun kom foran 4-1 inden eget serveparti.
Herefter blev Wozniacki brudt for første gang i kampen efter et langt parti, og pludselig syntes danskeren i problemer.
Presset i eget serveparti fik en frustreret Wozniacki en advarsel for at sende bolden unødvendigt hårdt tilbage til en bolddreng.
Læs også:Wozniacki møder hjemmebanefavorit i China OpenDanskeren slap billigt ud af problemerne.
Sevastova kunne have udlignet til 4-4, men lavede flere uprovokerede fejl, før Wozniacki servede partiet hjem.
I det efterfølgende parti tilspillede Wozniacki sig tre matchbolde.
De to første blev misset, før danskeren vandt sin første finale siden juni, hvor hun vandt Eastbourne International.
Tidligere i denne uge sikrede Wozniacki sig også endegyldigt en plads i sæsonfinalen på WTA Touren.
Den spilles i Singapore fra 22.
oktober.
/ritzau/FacebookTwitterKopier link




https://www.dr.dk/nyheder/kultur/leif-sylvester-jeg-troede-ikke-han-kunne-doe

Kim Larsen er dødSe temaKulturLeif Sylvester: Jeg troede ikke, han kunne døKim Larsens gamle cirkusvenner Leif Sylvester og Peter Ingemann fortæller om Kim Larsens talent, hans øgenavne og om tiden med Cirkus Himmelblå.
Kim Larsen og Leif Sylvester Petersen.
Af Marie Sæhl07.
okt.
2018 kl.
12.
02Bemærk: artiklen er mere end 30 dage gammelLæs opI 1980’erne rejste altmuligkunstneren Leif Sylvester og musikeren Peter Ingemann og en masse andre rundt med Kim Larsen i Cirkus Himmelblå.
De lavede store hits som “Om lidt bliver her stille”, stak søm i næsen, præsenterede omvendt striptease og andet gøgl.
Leif Sylvester og Peter Ingemann fortæller i dokumentaren “Kim Larsen - vennernes farvel” om deres tid og venskab med Kim Larsen.
Kim Larsen - vennernes farvelFra i aften viser vi på DR1 og DRTV dokumentaren "Kim Larsen - vennernes farvel".
Her mindes en række af de mennesker, der igennem årene har været tæt på Kim Larsen, deres ven og kollega.
Du kan se den her på dr.
dk/tv.
Dokumentaren bliver vist lørdag 21.
30 på DR1 og genudsendes søndag 19.
00.
Der gik en motorvej ud af kæften på hamHvis Peter Ingemann skal beskrive Kim Larsens lyd, lyder det sådan her.
- Magisk!
Simpelthen!
Også rent teknisk skulle jeg hilse og sige.
Det er ligesom, der går en motorvej ud af kæften på ham ikke.
Det er helt fantastisk.
For Peter Ingemann var det først, da han selv kom til at arbejde med Kim Larsen, at han helt opdagede, hvor dygtig han var.
Læs også:MØ om Kim Larsen: Han var jo royal!
- Det var faktisk først, da vi lavede noget, der hedder Gorilla Galla - hvor Gasolin spillede sidste gang - det var først der tiøren faldt.
Der kunne jeg godt se poesien i det.
- Da jeg senere kom til at arbejde musikalsk sammen med Kim, så kan jeg med det samme mærke den der power og det store vingefang, den mand havde.
Om mindekoncertenKan opleves live på Rådhuspladsen i København søndag den 7.
oktober i tidsrummet 19.
30-21.
00.
Kan opleves på storskærm i Aalborg, Aarhus og Odense.
Sendes direkte på DR1, P4 og DR TV - som du selvfølgelig også kan se fra udlandet.
Praktisk information om koncerten og optrædende vil løbende blive offentliggjort på dr.
dk/larsen.
Tilmeld dig koncerten i København og få seneste nyt på Facebook her.
Leif Sylvester nævner hans melodier og hans evner til at ramme os med sine tekster.
- Jamen han kunne jo sammensætte sådan nogle ord og få det til at fungere som om, at det var da noget vi selv havde fundet på næsten.
(.
.
.
) Altså når han kan synge “manana, jeg håber vi får i morgen med, så er det jo en poetisk måde at sige, jeg håber ikke, jeg dør inden i morgen.
Og han kunne jo komme af sted med at sige meget på den måde.
Læs også:Danskere i titusindvis sagde farvel med fakler og fadøl: Kim Larsen var den største- Han var en gudsbenådet spillemand, og det stod jo ikke stille på ham, så længe han var vågen altså.
Og melodisk kunne han jo ryste dem ud af ærmets og havde et lager et sted i baghovedet, siger Leif Sylvester.
Om lidt bliver her stilleLeif Sylvester var med til at skrive “Om lidt bliver her stille”, som oprindeligt ikke var tænkt som andet end afslutningssangen i deres show med Cirkus Himmelblå.
Læs også:Historien om et hit: Kim Larsen skrev 'Pianomand' til afdød ven- Det var vi jo ikke klar over, at det ville blive et stort tilløb….
eller brugbar musik.
Så for os var det jo bare på det tidspunkt et slutnummer, som vi allesammen sang, siger Leif Sylvelster og fortæller, at Kim Larsen havde en helt bestemt forestiling om, hvordan showet skulle tage sig ud på scenen.
- Han ville blandt andet have en linedanserinde.
Og hende fandt vi frem nede i Tyskland.
Og fordi han var besat af den der linje “hun gik i stå på sin line - den skulle med, og så lige pludselig kom den linje der med “fik du set, det du ville” og “fik du hørt” og så var den jo hjemme.
Von Kuglenberg og den skeløjede halvsvenskerSelv om Kim Larsen af vennerne blev kaldt Kim, kaldte han sjældent dem ved deres fornavne.
- Han havde jo en sjov vane med, at alle folk fik øgenavne, siger Peter Ingenmann, der udover at spille med i Bellami også var Kim Larsens revisor og derfor gik under navnet Von Kuglenberg, fordi han styrede pengene eller kuglerne, som Kim Larsen sagde.
Læs også:Gasolin’-medlem talte ikke med Kim Larsen i 30 år: Jeg håber, vi mødes hinsides- Jeg hed bare Petersen, siger Leif Sylvester Petersen.
- Og Erik hed Clausen.
Det var ikke Erik og Leif, det var Clausen og Petersen.
Wili Jönsson, der spillede bas i Gasolin, kaldte han den skeløjede halvsvensker, fordi han er skeløjet og halv svensk, men han fik også selv nogle øgenavne.
Kim Larsen, sanger, sammen med bandet Bellami i Kastrup lufthavn på vej til Thorshavn i 1986.
Henning Pold, Leif Sylvester Petersen, Tommy "Rocco" Bogs, kapelmesteren himself, Thomas Grue, Hans Fagt, trommeslager, Jimmy "lydmand", Erik Clausen, Peter Ingemann.
I dokumentaren Gasolin fra 2007 fortæller guitaristen Franz Beckerlee, at Kim Larsen af nogle blev kaldt Kimpansen, fordi han med Beckerlees ord kunne være lidt brovtende og nogle gange manglede situationsfornemmelse.
Jönsson mener, at det mere skyldes, at han lignede en abe.
Jönssons eget yndlingsøgenavn for Kim Larsen var mundmund.
- Det synes jeg var fremragende, for han har jo en stor mund, ikke.
FarvelFor Leif Sylvester gik det hele i stå, da han hørte, at Kim Larsen var død.
- Jeg troede jo ikke, han kunne dø på den måde.
Det havde jeg ikke forestillet mig, så.
.
.
der kommer jo ikke flere sange.
Så har han gudskelov lavet så mange, og det er jo det, der måske er så stort, fordi man har på fornemmelsen, at næsten alle mennesker i Danmark har et eller andet forhold til det, ikke.
Peter Ingemann synes, at sangen “Stille i Verden”, som Kim Larsen skrev i 2006, giver god mening lige nu.
Der bliver stille i verden, når vi er vækDer bliver stille i verden, når vi er vækAltid skal vi gå og lægge planerAldrig kan vi blive hvor vi erSjælens stjerneskud - altid rejse udAldrig kan vi blive hvor vi erIngen ved hvorfor vi skal afstedIngen ved hvorfor vi rejser medDe eneste vi har, det er en fremtidsdrømOg altid skal vi have det hele medDer bliver stille i verden, når vi er vækIngen ved hvorfra de drømme kommerIngen ved hvorfor vi drømmer demDet eneste vi ved, det er at tiden gårOg hvor er vi til næste årIngen ved hvorfra vi er kommetIngen aner hvor vi skal henDet eneste vi ved, det er at tiden gårOg evigheden forestårDet eneste vi ved, det er at tiden gårOg evigheden forestårDer bliver stille i verden, når vi er vækDer bliver stille i verden, når vi er vækFacebookTwitterKopier link




https://www.dr.dk/nyheder/viden/klima/danske-jens-er-blandt-verdens-foerende-klimaforskere-der-er-altid-nogen-som-vil

KlimaDanske Jens er blandt verdens førende klimaforskere: Der er altid nogen, som vil overbevise mig om, at det er forkertJens Hesselbjerg Christensen er med til at lave en af verdens vigtigste klimarapporter, der bliver en af grundstene for 200 landes klimapolitik i de næste årtier.
© ScanpixAf Kim Rathcke Jensen07.
okt.
2018 kl.
11.
57Læs opDe fleste læger har nok prøvet det.
Når de er til konfirmation, 60-års fødselsdag eller en anden festlig lejlighed eller familiekomsammen, så skal sidemand eller borddame lige have en konsultation.
Sådan er det også for Jens Hesselbjerg Christensen.
Han er dog ikke læge, og det er ikke sygdomme, som folk vil tale med ham om.
Det er klimaforandringer.
- Der er altid nogen, som vil overbevise mig om, at det er forkert, siger Jens Hesselbjerg Christensen.
I cirka 30 år har han forsket i klimaet.
I dag er Jens Hesselbjerg Christensen en af verdens førende forskere, når det kommer til at lave beregninger og klimamodeller, der skal forudsige fremtidens klima og temperaturer.
Læs også:Klimaforsker: “Jeg frygter, at der skal lig på bordet i Danmark”Han har et særdeles godt overblik og styr på den seneste forskning.
En af Jens Hesselbjerg Christensens mange arbejdsopgaver er at være såkaldt bedømmer - eller “review editor”, som IPCC kalder det på engelsk - hvor han har ansvaret for at gennemgå al forskning og kommentarer til et kapitel i den næste store hovedrapport fra FN's klimapanel IPCC.
FNs KlimapanelIPCC er en forkortelse for Intergovernmental Panel on Climate Change.
På dansk kaldes IPCC for FNs Klimapanel.
Klimapanelet laver ikke selv forskning.
Men det samler og præsenterer den aktuelle videnskabelige forskning om klimaændringer og deres konsekvenser.
Det gør Klimapanelet ved at udgive en række hovedrapporter.
Den seneste var den femte hovedrapport, der udkom i 2013-2014.
For at udarbejde den, gennemgik tæt på 800 forskere, der kom fra 80 lande, cirka 30.
000 videnskabelige artikler.
Den sjette hovedrapport kommer i 2022.
Mandag den 8.
oktober kommer IPCC med en delrapport.
Den ser på konsekvenserne af en global gennemsnitlig temperaturstigning på 1,5 grader.
Kilder: IPCC, Union of Concerned Scientists, DRRapporten giver den helt store status på klimaforandringerne, som alverdens forskere, tænketanke og organisationer nærstuderer, og som regeringer i mange år fremover vil bruge til at lave klimapolitik.
Når det kommer til klima og klimaforskningen, så findes der ikke en vigtigere rapport.
"Jeg er jo bare Jens"Derfor må det også kræve en vis portion viden og selvsikkerhed, hvis man til en familiefest skal udfordre en mand, der har et CV som Jens Hesselbjerg Christensen.
- Men for dem er jeg jo bare Jens.
Det ved jeg også fra læger.
På den ene side er de bare onkel Peter, men samtidig ved alle også, at de er læger.
Det er det samme her, siger Jens Hesselbjerg Christensen.
Jens Hesselbjerg Christensen er professor i Is og Klima på Niels Bohr Institutet, Københavns Universitet.
Han er født i 1958 og har en ph.
d.
i astrofysik.
- Jeg bliver ikke sur, når folk ikke tror på, hvad jeg siger.
Men jeg går hurtigt i videnskabsmands-mode.
Og når jeg gør sådan, så har jeg tabt dialogen, for det gider de ikke høre på.
Det kender du også selv.
Der er jo ingen, som gider at blive belært.
Men jeg kan jo ikke gøre andet, siger Jens Hesselbjerg Christensen.
Der er dog nogle, som gerne vil belæres af Jens Hesselbjerg Christensen.
Det er de nye studerende på Københavns Universitet, der går på hans kursus om klimaforandringer.
Unge vil redde verdenDa semesteret begyndte, spurgte han de studerende, hvorfor de havde valgt at komme.
En af dem svarede, at “det var for at redde verden”.
- Det er tydeligt, at der er en bevidsthed blandt unge om, at man kan være med til at gøre en forskel, siger Jens Hesselbjerg Christensen.
Han kan mærke, at mange gerne vil gøre noget ved klimaforandringerne, og det betyder også, at de gerne vil have fakta og blive klogere på tingene.
Derfor er der ingen af de medstuderende, som i dag fniser af det lidt naive udsagn om, at man vil redde verden.
Det er blevet okay at sige højt.
Og det er noget, som har ændret sig indenfor de seneste få år.
- Det kan du også se med de seneste udmeldinger fra regeringen og Dansk Folkeparti, hvor man ikke længere gider diskutere, om klimaforandringerne er menneskeskabte.
Der er lagt låg på den diskussion, siger Jens Hesselbjerg Christensen.
Læs også:DF-ordfører tvivler på menneskeskabte klimaforandringer: Partitop mener mennesker 'delvist' har ansvarDet er udmeldinger, som er kommet efter rekordvarm sommer, der fik debatten om klimaet til at blusse op igen.
Men det paradoksale er, at de høje varmegrader ikke som sådan havde noget med klimaforandringer at gøre.
- Det gælder også alle andre emner.
Hvis der kommer lig på bordet, så bliver vi mindet om, at det her er skræmmende, siger Jens Hesselbjerg Christensen.
Derfor måtte han og andre klimaforskere endnu en gang ud i medierne og ind i debatten for at fortælle om konsekvenserne af de kommende års ændrede klima.
Folk er tykhudedeMen vi har hørt det før.
For eksempel i 2003, hvor blandt andre Berlingske bragte en artikel med Jens Hesselbjerg Christensen som kilde, der havde overskriften “Den danske sommer går en tørrere tid i møde”.
Den arbejdsgruppe i IPCC, hvor Jens Hesselbjerg Christensen er med i sammen den anden dansker, Sebastian Mernild, der blandt andet er administrerende direktør for det anerkendte forskningsinstitut Nansencentret i Bergen i Norge.
Foto er fra et socialt arrangement i Trieste i maj 2018, hvor hundreder af klimaforskere var samlet til konference.
Jens Hesselbjerg Christensen har brugt tre årtier på sin forskning og et langt arbejdsliv på at fortælle om klimaforandringer.
I lige så lang tid har han og kollegerne råbt vagt i gevær.
Og alligevel forstår vi det åbenbart ikke.
Så hvad skal der til for at kunne kommunikere vigtigheden, så den endelig bliver forstået?
- Altså, jeg tror bare, at det tager så lang tid, fordi vi er tykhudede, siger Jens Hesselbjerg Christensen.
Derfor møder han stadig folk, der for eksempel taler om, at klimaforandringerne skyldes solens aktivitet.
En forklaring der forlængst er begravet af eksperter.
- Når man ikke beskæftiger sig med det her hver eneste dag, og kun bliver mindet om det engang imellem, når vejret går amok, så starter man lidt forfra hver gang, siger Jens Hesselbjerg Christensen.
IPCC's danske forbindelseForskere ansat i Danmark.
Maria Josefina Figueroa Meza, Copenhagen Business School, hovedforfatter.
Adjunkt på Department of Business and Politics.
Benjamin Kenneth Sovacool, Aarhus Universitet, hovedforfatter.
Professor og direktør på Center for Energiteknologi.
Andrea N.
Hahmann, Danmarks Tekniske Universitet, hovedforfatter.
Seniorforsker på Institut for Vindenergi.
Subash Dhar, Danmarks Tekniske Universitet, hovedforfatter.
Seniorforsker på Institut for Management Engineering.
Kirsten Halsnæs, Danmarks Tekniske Universitet, hovedforfatter.
Professor MSO på Institut for Management Engineering.
Henry Neufeldt, Danmarks Tekniske Universitet, hovedforfatter.
Seniorforsker på Institut for Management EngineeringJens Hesselbjerg, Københavns Universitet, bedømmer.
Professor på Niels Bohr Instituttet.
Danske forskere ansat i udlandet.
Sebastian Mernild, (NERSC) Nansen Center, Norge, hovedforfatter.
Direktør ved Nansen Centeret i Bergen, Norge.
Thorsten Mauritsen, Max Planck Insitute for Meteorology, hovedforfatter Forsker og leder af Climate Dynamics Group på Max Planck Instituttet i Hamborg.
Kommende professor i klimaforandringer på Stockholm Universitet.
Men får du ikke lyst til nogle gange at stille dig op og råbe: Så lyt dog efter, det sagde jeg jo?
Jens Hesselbjerg Christensen tager en af sine mange tænkepauser.
Han skal lige fundere over det og formulere et svar.
- Det veksler jo lidt, siger han.
- Man kan sige: Når jeg fornemmer, at vi kommer ind i den der rumle, hvor der ikke sker noget, så tænker jeg, at jeg bare kan pakke mig ind og lave min forskning, som jeg jo dybest set er ansat til.
Men på den anden side, synes jeg faktisk, at det er vigtigt, at nogen lytter til, hvad jeg siger.
Også uden for den faglige kreds, siger Jens Hesselbjerg Christensen.
Og han synes, at det nytter at åbne munden.
- Jeg kan ikke tage æren for det.
Men det, at vi nu har flyttet tankegangen om klimaforandringer, også inde på Christiansborg, synes jeg, at jeg har været med til, siger Jens Hesselbjerg Christensen.
Hansen startede det hele i WashingtonDet har taget lang tid at overbevise alverdens politikere og befolkninger om, at den var gal med klimaet.
Og at det var mennesket, som stod bag de stigende temperaturer, der har konsekvenser for vores klode i mange århundreder fremover.
Men forskerne har faktisk haft den viden i lang tid.
En milepæl var, da den amerikanske videnskabsmand James Hansen, der var ansat hos NASA, i 1988 deltog i en høring i senatet.
Her fortalte han, at han “med 99 procents sikkerhed” kunne bevise, at global temperaturstigning skyldtes menneskelig aktivitet.
Da Jens Hesselbjerg Christensen i 1986 fik sin master i fysik og matematik på Niels Bohr Instituttet på Københavns Universitet, havde han endnu ikke hørt om amerikaneren.
Debatten om de menneskeskabte klimaforandringer begyndte for alvor i 1988, da James Hansen, forsker hos NASA, deltog i høring i det amerikanske senat.
(© WikiMedia Commons)Og da han i 1990 tog sin ph.
d.
i astrofysik, var det ikke - som sine studerende i dag - for at redde verden.
Det var derimod, fordi han var nysgerrig og ville vide, hvordan verden hang sammen.
Men samme år blev han ansat på DMI, og karrieren som klimaforsker begyndte for alvor.
Hvad har vi egentlig lært på 30 år?
Så hvad er det egentlig, at vi har lært om klimaforandringer, siden Hansen talte om dem i 1988, og Christensen begyndte på meteorologisk institut i 1990?
- Det er i virkeligheden ret begrænset, siger Jens Hesselbjerg Christensen.
Det vigtigste er, fortæller han, at forskerne har fået belæg for, at klimaændringer er langt værre og handler om mere end blot en global middeltemperatur, der stiger.
- Vi kan se i hele vores jordsystem, at alle forandringerne i høj grad sker i tråd med, at temperaturen stiger.
Og den temperaturstigning kan vi kun tilskrive atmosfærens sammensætning og drivhusgasserne, siger Jens Hesselbjerg Christensen.
Læs også:Boblende gas, sort jord og varmt vand: Her er tre af klimaets dominoeffekter- Teoretisk set har det fundament været der, siden en svensk kemiker regnede på det i 1850'erne.
Men Jordens system er så komplekst, og der er er meget få ting, som man kan regne helt præcist ud.
Og så er der alle de variable ting, som for eksempel den her varme sommer, som, når vi kommer ned på regional og lokal skala, gør, at historien bliver meget ulden, siger Jens Hesselbjerg Christensen.
Så grundlæggende har vi som menneskehed kendt til klimaforandringer i rigtigt mange år.
Jens Hesselbjerg Christensen siger, at han selv var skeptisk overfor de forskellige klimaberegninger, da han begyndte sin karriere.
Men han kunne se, som årene gik, at de på trods af fejl og mangler var realistiske.
Så de seneste 30 års forskning har blot fejet al tvivl af bordet.
- Derudover er det ret begrænset, hvad vi har lært.
Det er måske blevet mere tydeligt, hvor stor truslen er, siger Jens Hesselbjerg Christensen.
Billedet af fremtidens klima er blevet langt mere tydeligt, fortæller han.
Hvis man ser på det geologisk, så har klimaet historisk set altid forandret sig.
Men som man kan se på undersøgelser af iskerner og anden dokumentation, så er klimaforandringer aldrig før gået så stærkt.
På nær måske under istiderne, siger Jens Hesselbjerg Christensen.
Den cyklende Jens er optimistEt af de spørgsmål, som han også tit skal svare på til fester, familiekomsammen og i interviews, er selvfølgelig om han er pessimist eller optimist.
- Jeg tror, at jeg er begge dele, siger Jens Hesselbjerg Christensen.
Der er den private Jens, som er optimist.
Han er far til voksne piger, har en god cykel, som han elsker at køre lange ture på.
For eksempel cykler han tit de daglige 60 kilometer frem og tilbage mellem Allerød og kontoret på Niels Bohr Instituttet.
Og så er der den professionelle Jens.
Han er pessimist.
- Det går for langsomt, siger han.
På verdensplan er man stort set enig om, hvad der skal til for at løse klimaproblemerne.
Selvfølgelig er der nogle lande, hvor klimaproblemerne naturligt nok ikke fylder noget.
Hvis man ikke ved, om man har en seng at sove i i morgen, eller om ens kone er i live eller ej, så er det ikke de stigende temperaturer, man bekymrer sig om.
Men generelt er det viljen, som mangler hos dem, der tager beslutninger.
- Der går forhandling i den i stedet for handling, siger Jens Hesselbjerg Christensen.
Så hvad er det, der burde ske?
- Helt konkret skal der ske en udfasning af de fossile brændstoffer.
Det er det eneste, der vil virke.
Alle andre tiltag er midlertidige og løser ikke de problemer, som vi har på den lange bane, siger Jens Hesselbjerg Christensen.
Glem de halvanden grads opvarmningUret tikker.
Hvis temperaturen kommer over et vist niveau, så bliver klimaforandringerne meget tydelige.
Konsekvenserne bliver især smeltende ismasser og stigende vandstand.
Læs også:Ny rapport: Arktis smelter langt hurtigere end ventetI 2015 nåede 195 lande til enighed om det, der kaldes for Paris-aftalen.
Herunder at den globale gennemsnitstemperatur højst må stige med to grader.
Og helst ikke mere end 1,5 grader.
Læs også:Overblik: Forstå hvad Paris-aftalen går ud på- At tale om halvanden grad er helt passé, siger Jens Hesselbjerg Christensen og tilføjer:- Hvis det er de to grader, som det handler om, og man spørger, om det gør en forskel, at det er 2,0 grader eller 2,4 grader, så kan det faktisk godt være, at det har en betydning, når vi går et par hundrede år ud i fremtiden.
Og det lyder måske abstrakt.
Men da Jens Hesselbjerg Christensen begyndte sin karriere, talte man om klimaforandringer og konsekvenser, der lå 100 år ude i fremtiden.
I dag er horisonten rykket til 60-80 år.
Det bliver altså noget, som alle børn, der fødes i dag, kommer til at opleve.
Vi når det ikke inden 2030Så hvor lang tid har vi til at reagere?
Jens Hesselbjerg Christensen tror ikke på, at målet om de to grader er realistisk.
- Der er forskellige beregninger og tal.
Men hvis vi helt sikkert skal holde os indenfor de to grader, så skal vi være fossilfri inden 2030.
Det pessimistiske i mig siger, at vi simpelthen ikke når det, fortæller Jens Hesselbjerg Christensen.
Spørgsmålet er, om der er politisk vilje til at gøre noget.
Jens Hesselbjerg Christensen spørger:- Det koster penge, hvis vi vil gøre noget ved klimaforandringer.
Det kræver prioriteringer.
Og vil vi lave dem?
FacebookTwitterKopier linkEmner:Klimaændringer|Københavns Universitet|Videnskab|Intergovernmental Panel on Climate Change|Allerød




https://www.dr.dk/sporten/fodbold/superliga/minut-minut-hobro-vinder-over-fcn






https://www.dr.dk/sporten/badminton/danske-kjaersfeldt-taber-finale-til-verdens-nummer-et

BadmintonDanske Kjærsfeldt taber finale til verdens nummer etEfter en sejr i første sæt fik Line Kjærsfeldt klø i andet og tredje sæt af verdensetteren Tai Yzu Ying.
Line Kjærsfeldt kunne ikke slå Tai Yzu Ying, der er nummer et i verden.
07.
okt.
2018 kl.
11.
11Bemærk: artiklen er mere end 30 dage gammelLæs opLine Kjærsfeldt var på vej mod en stor skalp, men endte alligevel med at tabe klart i finalen i Taiwan Open.
Da først verdensetteren Tai Yzu Ying skruede op for tempoet, kunne Line Kjærsfeldt ikke følge med.
Danskeren tabte 21-17, 10-21, 13-21.
Den 24-årige aarhusianer fik ellers hjemmepublikum til at være stille i første sæt.
Hun straffede alle taiwanerens fejl og vandt sættet på sin første matchbold, da en serveretur blev sendt direkte i nettet.
Læs også:Jan Ø.
Jørgensen smider tre matchbolde og finalepladsen i TaiwanVerdensetteren fik sat en stopper for sløseriet i andet sæt.
I stedet viste hun den forventede klasseforskel på de to spillere.
Kjærsfeldt, der er nummer 28 på verdensranglisten, kunne ikke følge med, og sættet syntes afgjort midtvejs, da Tai Yzu Ying førte 11-4.
En håndfuld minutter senere var sætsejren en realitet.
I tredje sæt nærmede opgøret sig en ydmygelse af danskeren.
På få minutter bragte Tai Yzu Ying sig foran 8-0, og Line Kjærsfeldt havde formentlig indset nederlaget.
Læs også:Antonsen og Blichfeldt færdige i KinaIkke desto mindre kæmpede danskeren forbilledligt videre, og hun fik skabt en snert af spænding ved at kæmpe sig op og kun være bagud 8-10.
Nærmere kom hun dog ikke, før Tai Yzu Ying dræbte kampen og cruisede sig til sejren.
Taiwan Open hører ikke til blandt de største badminton turneringer i verden.
Det er en såkaldt super 300-turnering og dermed på femte niveau på World Touren.
/ritzau/FacebookTwitterKopier link




https://www.dr.dk/nyheder/udland/usa-ekspert-alles-oejne-er-nu-rettet-mod-kvinders-ret-til-abort

UdlandUSA-ekspert: Alles øjne er nu rettet mod kvinders ret til abortMed konservativt flertal i højesteret vil nogle markante sager blive afprøvet i USA, siger Anders Agner Pedersen.
Af Mette Richardt og Tina Valentin Bitsch (video)07.
okt.
2018 kl.
11.
01Bemærk: artiklen er mere end 30 dage gammelLæs opDet amerikanske senat godkendte i går den konservative Brett Kavanaugh som ny dommer i højesteret.
Afgørelsen betyder, at der nu er et konservativt flertal - altså et flertal af dommere, der har traditionelle republikanske synspunkter, når det for eksempel gælder abort og våbenlovgivning.
Netop abort lader til at blive det næste store emne i USA, fortæller Anders Agner Pedersen, chefredaktør på mediet om amerikansk politik, Kongressen.
com.
Magtbalancen er tippet i en mere konservativ retning med udnævnelsen af Kavanaugh, og alles øjne er rettet mod kvinders ret til abort, der kan komme under kritisk behandling.
Anders Agner Pedersen, chefredaktør på Kongressen.
comLæs også:OVERBLIK: Kavanaughs svære vej til højesteretsdomstolenDemokraterne frygter, at den skelsættende "Roe mod Wade"- afgørelse fra 1973, der gav kvinder i USA ret til abort, kan stå for skud med valget af Kavanaugh.
- Magtbalancen er tippet i en mere konservativ retning med udnævnelsen af Kavanaugh, og alles øjne er rettet mod kvinders ret til abort, der kan komme under kritisk behandling.
Man forventer, at højesteret skal forholde sig til den afgørelse fra 70'erne.
Hvis den skal omgøres, får det stor betydning for amerikanske kvinder, siger Anders Agner Pedersen.
Stor sejr for TrumpValget af Kavanaugh kommer efter nogle dramatiske uger, hvor Kavanaugh blev beskyldt for seksuelle overgreb.
Det har blandt andet udløst massevis af protester landet over, mens præsident Donald Trump har støttet sin kandidat hele vejen i forløbet.
I april 2017 udnævnte Trump også den konservative Justin Neil Gorsuch til højesteretsdommer.
- Det er en stor sejr for Trump.
Udnævnelsen af en højesteretsdommer er noget af det mest prestigefyldte, du kan som amerikansk præsident - og det er anden gang, han gør det.
Foreløbig har Trump sat et meget tydeligt aftryk på den øverste lovgivning.
Noget, der vil påvirke USA - også efter Trumps tid, siger Anders Agner.
Læs også:Trump hylder Kavanaugh efter afstemning: Ingen som ham har en så pinlig ren fortidDybe grøfter mellem fløjeneDer ligger et stort arbejde, for at amerikanerne får tillid til den her juridiske instans igen.
Mange vil opfatte Kavanaugh som en 'ikke værdig' repræsentant.
Anders Agner Pedersen, chefredaktør for Kongessen.
comAnders Agner Pedersen understreger, at udnævnelsen af Kavanaugh graver grøfterne endnu dybere mellem republikanerne og demokraterne i USA.
- Lige nu er højesteret tiltet mere i konservativ retning, og det sandsynliggør, at man kan lave ændringer.
Spørgsmålet er, om anstændigheden omkring højesteret har lidt et knæk, for det her har splittet partierne.
Der ligger et stort arbejde, for at amerikanerne får tillid til den her juridiske instans igen.
Mange vil opfatte Kavanaugh som en 'ikke værdig' repræsentant, siger Anders Agner.
Læs også:To afgørende senatorer vil stemme Kavanaugh i højesteretBrett Kavanaugh bliver kollega med fire liberale højesteretsdommere og fire andre konservative.
Anders Agner understreger, at den konservative John Roberts ser ud til at blive tungen på vægtskålen i flere sammenhænge.
- I forbindelse med behandlingen af Obamacare (sundhedsreformen, som præsident Barack Obama fik gennemført i 2010) stemte han med de liberale dommere.
Så det er spændende, om han vil være med sine konservative allierede eller kan finde på at gå imod, når det kommer til spørgsmålet om abort, siger Anders Agner Pedersen.
FacebookTwitterKopier linkEmner:Barack Obama (politiker)|Donald Trump (politiker)|USA|Abort|Navnestof




https://www.dr.dk/nyheder/indland/faktatjek-du-maa-gerne-spise-gluten-naar-du-er-gravid-0

IndlandFAKTATJEK: Du må gerne spise gluten, når du er gravidPå baggrund af et nyt, dansk studie opfordrer Politiken gravide til at overveje, om de skal undgå gluten.
Men den opfordring holder ikke, mener eksperter.
© Ritzau ScanpixAf Ida Elmdal Thagesen og Camilla Stampe07.
okt.
2018 kl.
10.
33Læs opPolitikens sundhedsredaktør Lars Igum Rasmussen gav forleden gravide en opfordring i en artikel:- Kvinder skal måske lige overveje en ekstra gang under graviditet, om de skal spise brød eller anden glutenholdig mad.
Opfordringen fra sundhedsredaktøren kommer i forbindelsen med et nyt dansk studie, som sammenkæder gravides indtag af gluten med deres børns forekomst af diabetes 1.
Historien kunne nogle timer efter artiklens udgivelse læses på flere andre medier, blandt andet Berlingske og DR.
Claus Ekstrøm, professor i biostatistik ved Københavns Universitet, siger til Detektor, at ét enkelt studie aldrig kan bruges som baggrund for nye kostråd.
Der skal flere studier til, som påviser samme sammenhæng:- Forskningen er spændende, og det kan være, at vi på lang sigt kan kostvejlede på baggrund af mere forskning på området.
Men der er vi ikke endnu, siger han.
Vi kan ikke sige noget om kostanbefalinger på baggrund af studietClaus Ekstrøm, professor i biostatistik, KUHan påpeger derudover, at det kan være problematisk, hvis journalister løbende giver kostråd uden at have belæg for det:- Det er problematisk for samfundet, hvis der ofte kommer denne her type Peter og Ulven historier, hvor man hele tiden får at vide, at nu må man ikke spise vindruer, i næste uge må du ikke drikke kaffe, og næste uge igen skal du helst drikke en lille smule rødvin.
Forskerne bag studiet er enige med Claus Ekstrøm i, at det ikke kan bruges som baggrund for nye kostråd.
En af dem, Sjurdur Frodi Olsen fra Statens Serum Institut, er netop citeret for den pointe i længere nede i Politikens artikel:- Vi kan ikke sige noget om kostanbefalinger på baggrund af studiet, da det er første gang, at sammenhængen er påvist.
Det skal efterprøves og gentages i andre solide studier, før resultatet kan få konsekvenser, siger han til Politiken.
Detektor har spurgt Politikens sundhedsredaktør Lars Igum Rasmussen, hvorfor han opfordrer gravide til at overveje deres glutenindtag, når forskerne bag studiet ikke mener, at man skal ændre adfærd på baggrund af deres fund.
Sundhedsredaktøren fortæller, at han begynder sin artikel med en opfordring, fordi han gerne vil have læsernes opmærksomhed:- Jeg har valgt en kæk indledning, som skal få folk til at læse artiklen, siger han.
Se hele interviewet med Politikens sundhedsredaktør Lars Igum Rasmussen her:Hvem har vi talt med?
Claus Ekstrøm, professor i biostatistik ved Københavns UniversitetMorten Grønbæk, direktør for Statens Institut for FolkesundhedLars Igum Rasmussen, sundhedsredaktør på PolitikenJulie Antvorskov, post.
doc ved RigshospitaletSjurdur Frodi Olsen, overlæge og centerleder ved Statens Serums InstitutMorten Elsøe, cand.
scient.
i molekylær ernæring og fødevareteknologiLæs også:Faktatjek: Ministerie modsiger sig selv for at vise større effekt af kontantshjælpsloftFacebookTwitterKopier linkEmner:Ernæring|Københavns Universitet|Graviditet og fødsel|Videnskab|Statens Institut for Folkesundhed




https://www.dr.dk/sporten/tennis/bold-bold-wozniacki-vinder-china-open






https://www.dr.dk/nyheder/udland/oprorere-tilbageholder-ti-skibe-i-yemen

UdlandOprørere tilbageholder ti skibe i YemenIranskstøttet oprørsgruppe tilbageholder skibe i havnen i Hodeida, der er livline for mange mennesker.
Ti skibe i havnen i Hodeida i Yemen bliver tilbageholdt af oprørere.
07.
okt.
2018 kl.
10.
14Bemærk: artiklen er mere end 30 dage gammelLæs opHouthi-oprørere, der er støttet af Iran, tilbageholder ti olietankere og fragtskibe i Yemens største havneby, Hodeida, oplyser Yemens regering ifølge saudiarabisk tv.
Hodeida er den vigtigste havn i det fattige arabiske land, hvor omkring 8,4 millioner mennesker er tæt på at sulte.
Flere af skibene har været tilbageholdt i op til seks måneder.
Det gælder blandt andet flere olietankere, som har flere tusinde ton olie og diesel om bord, skriver det saudiarabiske medie Al Arabiya.
Læs også:Yemen-forhandlinger bryder sammen igen: Houthi-bevægelsen mødte ikke opAktionen har ifølge Yemens regering forværret en i forvejen katastrofal humanitær situation i området.
Samlet har 22 millioner mennesker i Yemen brug for humanitær hjælp.
80 procent af den nødhjælp, der kommer til landet, sejles til Hodeida.
FN opfordrer til hurtig indgriben.
Humanitær koordinator Lise Grande vil lægge pres på oprørerne for at frigive skibene og deres last.
/ritzau/FacebookTwitterKopier linkEmner:Yemen|Forenede Nationer|Iran




https://www.dr.dk/nyheder/udland/palaestinenser-har-draebt-israelere

UdlandPalæstinenser har dræbt to israelereTo israelere er død, efter at en palæstinensisk mand nær en israelsk bosættelse skød dem.
Området uden for fabrikken, hvor skyderiet fandt sted, er afspærret.
07.
okt.
2018 kl.
10.
01Bemærk: artiklen er mere end 30 dage gammelLæs opTre israelere blev hårdt kvæstet, da en palæstinenser skød dem i et industriområde nær en jødisk bosættelse på Vestbredden, rapporterer israelske medier.
To af dem er efterfølgende døde, oplyser israelsk militær ifølge Reuters.
Ifølge rapporter arbejdede palæstinenseren, der er bosat i byen Qalqilya på Vestbredden, på en fabrik, hvor skyderiet fandt sted.
Israels nationale ambulancetjeneste oplyser, at en mand og en kvinde blev kritisk sårede efter et angreb i industriområdet i Barkan, hvor flere palæstinensere arbejder i israelskejede virksomheder.
Den tredje person - en kvinde - pådrog sig svære skader og blev bragt til hospitalet.
Israelsk politi og soldater leder efter gerningsmanden, siger en talskvinde for politiet.
Gerningsmandens identitet er ikke oplyst.
/ritzau/FacebookTwitterKopier linkEmner:Vestbredden|Kriminalitet|Israel




https://www.dr.dk/nyheder/regionale/syd/teenagere-tiltalt-mordforsoeg-kastede-kaempe-granitsten-fra-motorvejsbro

Syd- og SønderjyllandTeenagere tiltalt for mordforsøg: Kastede kæmpe granitsten fra motorvejsbroDe to unge mænd har tilstået adskillige tilfælde af stenkast.
Sådan så den danske kvindes bil ud, efter at den var blevet ramt af en granitsten på motorvejen syd for den danske grænse.
Af Per Smith Vinther og Ulrik Bang-Mørch07.
okt.
2018 kl.
09.
56Bemærk: artiklen er mere end 30 dage gammelLæs opTo 18-årige mænd er tiltalt for mordforsøg, efter de kastede en granitsten ned på motorvejen lige syd for grænsen i maj i år.
Ved stenkastet den 8.
maj ved 22-tiden kom en 58-årig dansk kvinde alvorligt til skade, da den fodboldstore granitsten fløj gennem frontruden i hendes bil, ramte kvinden og fløj videre gennem bagruden.
Efterfølgende blev stenen fundet i midterrabatten.
Læs også:Dansk kvinde kvæstet af stenkast fra motorvejsbro i TysklandMordforsøg og legemsbeskadigelseSelvom kvinden altså ikke blev dræbt, så vil de to unge mænd blive tiltalt for mordforsøg, oplyser den ledende statsadvokat i Flensborg, Ulrike Stahlman-Liebelt.
- De bliver tiltalt for mordforsøg, grov legemsbeskadigelse, indgreb i trafikken og for at have forøvet skader på ejendom, fortæller Ulrike Stahlman-Liebelt til DR.
Læs også:Dansk kvinde kvæstet efter stenkast på motorvej: Nu er to teenagere anholdtStrafferammen er livsvarigt fængselAnklagerne kan medføre en meget alvorlig straf, oplyser statsadvokaten.
- Strafferammen for mordforsøg i Tyskland er livsvarigt fængsel, men da de to tiltalte begge er under 21 år, kan retten afgøre, at de skal for en ungdomsdomstol, og det vil betyde, at strafferammen vil være ti års fængsel for mordforsøg, siger Ulrike Stahlman-Liebelt.
De to unge mænd har tilstået adskillige tilfælde af stenkast fra forskellige motorvejsbroer syd for grænsen.
Der er ingen kendt forbindelse til stenkastene i Danmark, hvor det alvorligste var på Fyn, hvor en 33-årig tysk kvinde omkom, og hendes 36-årige mand blev svært kvæstet.
Læs også:Dansk kvinde kvæstet af stenkast fra motorvejsbro: Politi efterlyser biler med videooptagelserDe to 18-årige unge mænd vil om senest to måneder komme for retten i Flensborg.
FacebookTwitterKopier link




https://www.dr.dk/sporten/motorsport/nicki-ps-vm-fremtid-i-fare-skal-haabe-paa-wildcard

MotorsportNicki P.
's VM-fremtid i fare: Skal håbe på wildcard Efter en skuffende sæson afventer Nicki Pedersen, om han får tildelt et wildcard til næste års VM-serie.
Nicki Pedersen er afhængig af at blive tildelt et wildcard, hvis han skal køre med om VM-trofæet i næste sæson.
07.
okt.
2018 kl.
09.
51 | opdateret 07.
okt.
2018 kl.
09.
53Bemærk: artiklen er mere end 30 dage gammelLæs opSpeedwaykøreren Nicki Pedersen var ikke i stand til at køre sig i top-8 i den samlede VM-stilling.
Danskeren endte efter sæsonens ti grandprixer på en placering som nummer 11 og er dermed ikke automatisk kvalificeret til næste års serie.
Nu kan Nicki Pedersen kun håbe på et wildcard, som en komité på fire mand uddeler i kølvandet på lørdagens sidste grandprix i polske Torun.
- Det har været en meget frustrerende sæson i VM-grandprixerne, og der er ingen tvivl om, at der skal virkelig revurderes nogle ting, så vi får noget stabilitet.
Læs også:Landstræner om Nicki Pedersen: 'Mange hader ham, men han sælger sporten godt'- Det er frustrerende at ligge, hvor vi ligger lige nu.
Nu må komitéen tage en beslutning.
De har fire kørere, som de kan give wildcard.
Så det er op til dem, siger Nicki Pedersen.
Hvad der skal ske i fremtiden, vil Nicki Pedersen først tage stilling til, når han ved, om han får et wildcard eller ej.
- Fornemmelsen er da ganske udmærket.
Men det er ude af mine hænder.
Når de har valgt, så tager jeg min beslutning efterfølgende, siger han.
Lørdag aften formåede Nicki Pedersen akkurat ikke at nå i semifinalerne med sine syv point.
- Jeg er selvfølgelig skuffet.
Jeg er et point fra at være med i semifinalen.
Vi manglede den sidste fart hele aftenen.
Læs også:Nicki Pedersen efter forløsende sejr: 'Jeg er ikke brændt ud'- Jeg fik tre andenpladser i træk, og så lavede vi en drastisk beslutning før mit femte og sidste heat.
Det var en forkert beslutning, siger Nicki Pedersen.
I 20.
og sidste heat endte Nicki Pedersen efter nogle justeringer på cyklen på sidstepladsen, og det var ikke nok til at nå blandt de otte bedste.
- Vi ledte efter et eller andet hele aftenen, og vi tænkte, at vi blev nødt til at gøre et eller andet.
- Vi følte sgu ikke, at vi havde det grej, der skulle til for at køre stærkt nok.
Det var lige ved og næsten, siger Nicki Pedersen.
/ritzau/FacebookTwitterKopier link




https://www.dr.dk/nyheder/regionale/nordjylland/stift-vil-hjaelpe-tidligere-muslimer-ind-i-folkekirken

NordjyllandStift vil hjælpe tidligere muslimer ind i folkekirkenAalborg Stift holder bibellejr for farsi-talende kristne konvertitter.
Næsten 600 farsi-talende meldt sig ind i folkekirken siden 2014.
Af Amal Guerdali og Mads Mostrup Jensen07.
okt.
2018 kl.
09.
35Bemærk: artiklen er mere end 30 dage gammelLæs opStadig flere nordjyder med iransk og afghansk baggrund vælger at skifte islam ud med den folkekirkelige kristendom.
Interessen for at konvertere er så stor, at Aalborg Stift i denne weekend holder bibellejr for farsi-talende.
Læs også:Flere forsøger at få asyl på baggrund af en kristen dåb- Når mennesker kommer ind og banker på kirkedøren, så skal vi selvfølgelig være klar til at åbne den, siger formanden for stiftsudvalget for folkekirkens migrantsamarbejde, Hanna Pedersen, der skønner, at hun siden 2015 har været i kontakt med 200 konvertitter.
På bibellejren i Dronninglund er målet klart.
- Vi vil styrke de nye kristne i deres fællesskaber og hjælpe dem til at blive en del af de danske menigheder.
De kan komme på de her lejre tre-fire gange om året og blive oplært, fortæller Hanna Pedersen.
Dele glæder og sorgerIfølge formanden for folkekirkens mellemkirkelige råd, Mogens Mogensen, giver det god mening at samle de farsi-talende konvertitter.
- Så oplever de, at de ikke er alene og at de har nogen at udveksle erfaringer og dele deres glæder og sorger med, siger han.
På landsplan har næsten 600 farsi-talende meldt sig ind i folkekirken siden 2014.
FacebookTwitterKopier linkEmner:Aalborg Stift|Religion|Kristendom|Dronninglund




https://www.dr.dk/nyheder/indland/bil-ramt-af-tog-ved-skive

IndlandBil ramt af tog ved SkiveIfølge de første meldinger er ingen kommet alvorligt til skade i togoverskæringen i Rønbjerg.
07.
okt.
2018 kl.
09.
32 | opdateret 07.
okt.
2018 kl.
11.
45Bemærk: artiklen er mere end 30 dage gammelLæs opEn bil er i morges blevet ramt af et tog i Rønbjerg ved Skive.
Det oplyser Midt- og Vestjyllands Politi, der fik alarmen klokken 08.
28.
- Jeg ved ikke så meget endnu.
Men ifølge de første meldinger skulle der ikke være alvorlig personskade, siger vagtchef Ole Vangshøj.
- Føreren af bilen kan være blændet af morgensolen, men det er noget af det, vores nærmere undersøgelse skal fastslå, siger vagtchef Ole Vangshøj.
Togoverskæringen i Rønbjerg er udstyret med bomme, og bilen ramte derfor en bom, før den blev ramt af toget.
- Det rammer bilens forende, så var han kommet blot et par sekunder før, kunne det være gået meget værre, siger vagtchefen.
Hverken bilen eller toget kan køre videre efter uheldet.
Det betyder, at togtrafikken på strækningen Viborg-Skive-Struer er indstillet, indtil begge køretøjer er fjernet.
/ritzau/FacebookTwitterKopier linkEmner:Midt- og Vestjyllands Politi|Jylland|Skive|Ulykker|Politi




https://www.dr.dk/musik/de-smed-bukserne-til-stort-prisshow-nu-er-de-klar-med-ny-musik-og-flere-overraskelser

MusikDe smed bukserne til stort prisshow: Nu er de klar med ny musik - og flere overraskelserAlbumaktuelle Twenty One Pilots vil ikke afvise, at de vil lave flere stunts til prisuddelinger i fremtiden.
For mange år siden aftalte de to medlemmer fra Twenty One Pilots, at hvis de nogensinde vandt en Grammy, ville de modtage den i deres underbukser.
Det blev virkelighed til prisuddelingen i 2017.
Af Marie Søndergaard07.
okt.
2018 kl.
09.
30Bemærk: artiklen er mere end 30 dage gammelLæs opDet er den 13.
februar 2017, og Grammy Awards, hvor de største musikere i verden bliver hyldet, er i fuld gang.
På scenen står Nick Jonas, som skal give prisen for 'Best pop duo / group performance', og da han siger: 'Stressed Out.
Twenty One Pilots', rejser Tyler Joseph og Josh Dun sig fra deres pladser – og smider bukserne.
Mange år inden den aften havde de to amerikanske medlemmer fra Twenty One Pilots hængt ud, kun klædt i deres underbukser, og havde i sjov aftalt, at hvis de nogensinde vandt en Grammy, ville de modtage den præcis sådan.
I underbukser.
Se deres bukseløse takketale her.
Lyt til 'Stressed Out' herunder:Twenty One PilotsStressed OutDengang vandt de for nummeret 'Stressed Out' fra albummet 'Blurryface' fra 2015, og nu er duoen igen aktuel med et album – nemlig 'Trench', der udkom i fredags.
- 'Trench' er en verden, der skal symbolisere at være mellem to steder.
Det tror jeg, der er mange, der kan relatere til.
Om det så er at være mellem to jobs eller to skoler, siger forsanger Tyler Joseph.
Twenty One Pilots spiller i Royal Arena i København den 11.
februar næste år.
'Trench' er et lidt uhyggeligt sted.
Det er blæsende i løbet af dagen og meget roligt i løbet af natten, og det er jo meget nervepirrende begge dele.
Tyler Joseph om det nye albumTrak stikket i et årMan kan få et glimt af den fiktive verden i musikvideoerne til numrene 'Jumpsuit', 'Nico and the Niners' og 'Levitate', og her er det ret tydeligt, at 'Trench' ikke er nogen rar verden at være i, og at det kan være svært at finde rundt.
- 'Trench' er et lidt uhyggeligt sted.
Det er blæsende i løbet af dagen og meget roligt i løbet af natten, og det er jo meget nervepirrende begge dele.
I den verden har du brug for noget til at navigere med, og du ved ikke helt, hvor du er på vej hen, siger Tyler Joseph.
Faktisk var de to medlemmer ret nervøse, før de skulle offentliggøre den her verden – altså albummet – for deres fans.
I et helt år havde de nemlig trukket stikket fra sociale medier og rampelyset generelt for at fokusere på musikken.
Og fordi de egentlig ikke rigtig havde noget at fortælle eller at dele, som trommeslager Josh Dun beskriver det.
Lyt til nummeret 'Jumpsuit' fra det nye album herunder:Twenty One PilotsJumpsuit- Vores fans er meget loyale.
Det var lidt skræmmende at skulle være væk fra rampelyset så længe, og vi tænkte da på, om de stadig ville være der, når vi kom tilbage, siger Josh Dun.
Det var de heldigvis, og snart tager duoen på en stor verdensturné, der blandt andet bringer dem forbi Royal Arena i København den 11.
februar næste år.
Fik masser af gratis undertøjTurnéen varer helt til næste sommer, og selvom de to medlemmer i Twenty One Pilots glæder sig til at præsentere et vildt show for deres mange fans, så kan det nogle gange også være lidt op ad bakke at være væk hjemmefra så længe.
Man savner ikke at skulle stå oven i andres hår i brusebadet og ikke at skulle bruge lagener, som andre har sovet i.
Tyler Joseph- At være på tour er både hårdt og sjovt.
Man savner ikke at skulle stå oven i andres hår i brusebadet og ikke at skulle bruge lagener, som andre har sovet i.
Det kan godt blive lidt hårdt i længden, siger Tyler Joseph med et grin.
Griner gør han også, da der bliver spurgt ind til, om man kan forvente flere bukseløse takketaler til awardshows i fremtiden.
- Man ved aldrig, hvad vi kan finde på i fremtiden.
Sidst fik vi virkelig meget gratis undertøj tilsendt efter showet, og jeg har ikke så mange sokker i øjeblikket, så … Jeg mangler også deodorant.
FacebookTwitterKopier link




https://www.dr.dk/nyheder/udland/knivattentat-og-politikerlede-i-dag-vaelger-brasilianerne-den-mindst-farlige

UdlandKnivattentat og politikerlede: I dag vælger brasilianerne "den mindst farlige" præsidentEfter en hård valgkamp skal Brasilien vælge mellem "Brasiliens Trump" eller en tidligere borgmester.
© ScanpixAf Kristian Almblad07.
okt.
2018 kl.
09.
00Læs opI dag vil mange brasilianere træffe et usædvanligt valg i stemmeboksen.
For mange vil stemme på en kandidat, de som sådan ikke støtter eller ser op til.
De vil i højere grad stemme på en kandidat, som de tror kan eliminere og stække den modsatte politiske fløj.
Simpelthen fordi de anser den mest populære kandidat på modsatte politiske fløj for være en farlig mand for Brasiliens fremtid.
Det lyder måske forvirrende – ja, næsten skørt - og ikke særlig godt for det brasilianske demokrati, men det er sådan tingene tegner sig for det brasilianske præsidentvalg anno 2018.
Hvem er kandidaterne?
Det ligner et opgør mellem Jair Bolsonaro - en ultra højreorienteret kaptajn af reserven - og Fernando Haddad - en ret så venstreorienteret professor og tidligere borgmester i Sao Paulo.
Fernando Haddad (th.
) Belo Horizonte Og selvom de hver især naturligvis har folk, der decideret tror på deres politiske projekt, så er sandheden, at mange af de brasilianere, der stemmer på Jair Bolsonaro i dag, gør det i slags had eller afstandtagen til venstrefløjen og Fernando Haddads arbejderparti, PT.
På den anden side vil mange af dem, der stemmer på Fernando Haddad gøre det af frygt for, hvad en mand som Jair Bolsonaro kan kaste Brasilien ud i.
Præsidentkandidat Jair Bolsonaro ved et vælgermøde i Porto Alegre i august.
Manden siger ting, der får selv USA præsident, Donald Trump til at ligne et blidt lam.
Er der ingen midterkandidater?
Hvad er der sket med centrum i brasiliansk politik?
Er der ikke her et seriøst bud på en ny præsident?
Det har i sig selv givet en gigantisk politikerlede i Brasilien.
Folk tror simpelthen nærmest ikke på, at der sidder en eneste ærlig politiker tilbage i Brasilien.
Nej, ikke hvis man skal tro meningsmålingerne.
Midterkandidaterne har brugt valgkampen på at bekrige hinanden og tilbage står, at de to vindere i dagens valg formentlig bliver de politiske modpoler Haddad og Bolsonaro.
Læs også:Fængslet Lula opgiver præsidentvalg og udpeger sin afløserMen ingen af d'herrer ser ud til at kunne få over 50 procent af stemmerne - et krav, hvis man vil kalde sig præsident ifølge den brasilianske valglov.
Dermed skal vi med stor sandsynlighed ud i en anden valgrunde den 28.
oktober.
Det ligner tre uger fyldt med had og benhård valgkamp i Brasilien.
Hvordan er det kommet så vidt?
Man skal bare skrue lidt tilbage hen over den præsidentperiode, vi er på vej ud af – altså de sidste fire – for at se, at tingene slet ikke er, som de bør være i Brasilien.
Ikke mindst i magtens centrum i hovedstaden Brasilia.
Først og fremmest har perioden været præget af det, der formentlig er verdens største korruptionsskandale: Sagen, hvor politikere fra stort set alle partier i parlamentet har brugt det statsejede olieselskab, Petrobras, til at føre milliarder af kroner ned i egen lomme.
PetrobasDelvist statsejet multinationalt energiselskab med olie som det primære produkt.
Etableret i 1997.
Har i flere år været den største virksomhed på den sydlige halvkugle målt på markedsværdien.
Står for 90 procent af Brasiliens olieproduktion og ejer den største kæde af benzinstationer i Brasilien.
Det har i sig selv givet en gigantisk politikerlede i Brasilien.
Folk tror simpelthen nærmest ikke på, at der sidder en eneste ærlig politiker tilbage i Brasilien.
Sideløbende med den opsigtsvækkende sag har andre gigantiske dramaer udspillet sig i brasiliansk politik.
En demonstration mod Brasiliens tidligere præsident, Dilma Rousseff, ses her i Brasilia i 2016.
Arkiv.
Hvad er der sket i de fire mærkværdige år i brasiliansk politik?
Lad os tage det i meget grove træk for ikke helt at miste overblikket helt:I efterdønningerne af fodbold-VM i Brasilien i 2014 genvandt landets første kvindelige præsident, Dilma Rousseff med nød og næppe retten til at dirigere Brasilien yderligere 4 år.
To år senere var hun fjernet.
Læs også:OVERBLIK Sådan endte det med rigsretssag for Brasiliens præsidentVed en dramatisk rigsretssag vedtog det brasilianske parlament, at Dilma Rousseff ikke havde fulgt reglerne for den økonomiske styring af Brasilien og havde pyntet på de offentlige finanser.
Nogen kaldte det et maskeret statskup.
Andre kaldte det en sejr for det brasilianske demokrati.
Ind fra højre kom Dilmas vice-præsident, Michel Temer.
En grå eminence, som stod for en helt anden politisk linje end Dilma.
Michel Temer var og er højrefløjens mand, og nu skulle han få styr på den brasilianske økonomi og ikke mindst gøde jorden for centrum-højre blokken frem mod dagens præsidentvalg.
Men sådan gik det ikke.
Michel Temer står tilbage som den mest upopulære præsident nogensinde.
Den tidligere vicepræsident og præsident efter Dilma Rousseff, Michel Temer.
Han har ikke for alvor fået gennemført politiske reformer af stor betydning og har en hel stribe korruptionsanklager hængende over hovedet.
Sideløbende har vi set den tidligere præsident Lula da Silva forsøge at køre sig selv i stilling som manden, der kan redde Brasilien.
I meningsmålingerne var han i lang tid den mest populære kandidat, men med den lille detalje, at han altså nu sidder i fængsel.
Dømt for korruption.
Han er en af de mange politiske kæmper, der er rykket i fængsel de seneste år i den omtalte Petrobras skandale.
Lula kalder det selv en politisk dom på en uskyldig mand, men faktum er, at han ikke er på valg.
I stedet har han givet stafetten til manden, der skulle have været hans vice-præsident: Fernando Haddad.
Drabsforsøget på BolsonaroSå er vi igen fremme ved den netop overståede valgkamp, hvor Brasilien oven i det øvrige politiske drama for første gang oplevede et drabsforsøg på en præsidentkandidat.
Læs også:Korrespondent: Frygt for hævnaktion efter knivattentat på Brasiliens 'Trump'Den kontroversielle Jair Bolsonaro blev stukket med en kniv i maven under et valgarrangement - overlevede med nød og næppe - og er i dag manden, der ser ud til at få flest stemmer i første runde af præsidentvalget.
Det svære valgDermed er vi tilbage ved brasilianernes næsten umulige valg i stemmeboksen i dag.
Haddad eller Bolsonaro?
Bolsonaro eller Haddad?
Hvem er den ”mindst farlige mand” for Brasiliens fremtid?
Selvom millioner af brasilianere stadig tror på Lula og tror på Arbejderpartiets fortælling om, at både Lula og Dilma har været udsat for et politisk karaktermord, så er der endnu flere der tvivler.
Læs også:Fængslet Lula opgiver præsidentvalg og udpeger sin afløserOg rigtig mange af tvivlerne frygter ligefrem, hvad der kan ske – hvis Arbejderpartiet igen får magten.
Især blandt landets fattigste længes man tilbage til tiden med Lula, hvor man oplevede social fremgang.
Imens ser store dele af middelklassen Lula da Silva som hovedarkitekten både i Petrobras skandalen og som manden, der lod de brasilianske finanser løbe løbsk i opgangstider.
Det betaler landet prisen for nu – vi er stadig midt i en alvorlig økonomisk krise.
Det hele handler om, hvilken fortælling man tror på.
Den brasilianske "Donald Trump"Det samme gælder Jair Bolsonaro.
De, der frygter ham mest kalder ham fascist eller nazist.
Han har verbalt jordet stort set alle minoriteter i Brasilien – og bliver af brasilianske ny-feminister kaldt dybt mandschauvinistisk.
Han har venner i de mest ekstreme miljøer på den brasilianske højrefløj, og hans vicepræsident er en general af den gamle skole.
Læs også:Lula vil 'kæmpe til sin dødsdag' - men fængsel slipper han ikke forMange brasilianere frygter, at Bolsonaro vil være manden, der leder vejen tilbage til et militærregime inden for ganske kort tid.
På den anden side ser hans støtter ham som et frisk pust.
Jair Bolsonaros kandidat som vicepræsident, Hamilton Mourão, ses her ved et vælgermøde i Manaus.
Der lidt som amerikanske Donald Trump kan komme ind fra højre og blæse den politiske elite omkuld og ikke mindst sørge for, at Arbejderpartiet og Lula bliver holdt fra magten.
Igen handler det om, hvilken version man tror på.
Bliver det professoren eller folkeforføreren?
De seneste meningsmålinger spår omkring 35 procent af stemmerne til Jair Bolsonaro og cirka 21 procent til Fernando Haddad.
Resten af feltet er omkring eller under 10 procent.
Derfor bliver de næste tre uger med stor sandsynlighed en ideologisk boksekamp mellem den intellektuelle Fernando Haddad og folkeforføreren Jair Bolsonaro.
Hvis altså ikke en af de to pludselig overrasker og rydder hele bordet allerede i dag.
Uanset hvad går 210 millioner brasilianere spændende og alvorlige tider i møde.
FacebookTwitterKopier link




https://www.dr.dk/sporten/formel1/magnussen-kolliderer-og-udgaar-i-hamilton-triumf

Formel1Magnussen kolliderer og udgår i Hamilton-triumfDen britiske verdensmester udbyggede sit VM-forspring, da han søndag vandt sit fjerde grandprix i træk.
Danske Kevin Magnussen havde en uheldig dag på Suzuka-banen i Japan.
07.
okt.
2018 kl.
09.
00Bemærk: artiklen er mere end 30 dage gammelLæs opBriten Lewis Hamilton (Mercedes) er godt på vej mod sit andet Formel 1-mesterskab i træk og det femte i karrieren i alt.
Søndag var Mercedes-køreren suveræn og førte fra start til slut i grandprixet på Suzuka-banen i Japan, hvor Kevin Magnussen udgik tidligt.
Dermed har Hamilton vundet de seneste fire grandprixer, og han har vundet seks ud af de seneste syv.
I den samlede stilling scorede briten yderligere 25 point, og han står nu noteret for 331 point.
Det er kun Ferraris Sebastian Vettel, der kan nå at fravriste Hamilton endnu et verdensmesterskab.
Læs også:Født til ræs: Brødrene Christian og Daniel forfølger den samme Formel 1-drømVettel har 264 point, og det er derfor svært at forestille sig, at tyskeren kan indhente Hamiltons føring på sæsonens sidste fire grandprixer.
I søndagens løb blev Vettel nummer seks.
Hamilton åbnede løbet fra pole position, og i ubesværet stil udbyggede han føringen til Mercedes-kollega Valtteri Bottas fra første omgang.
Det var kronen på en perfekt Hamilton-weekend i Japan.
Briten var hurtigst i alle tre træninger, kvalifikationen og altså i selve løbet.
Valtteri Bottas bevarede andenpladsen, selv om han i løbets sidste fase blev presset hårdt af Red Bull-køreren Max Verstappen.
Magnussen udgik tidligtPå det tidspunkt var danskeren Kevin Magnussen (Haas) forlængst udgået.
Magnussen punkterede kort inde på anden omgang efter en kollision med Sauber-køreren Charles Leclerc.
Selv om danskeren fik nye dæk på, måtte han køre tilbage i garagen og blive holdende, inden han havde kørt ti omgange.
Læs også:Magnussen starter tilbage i feltet i JapanHaas-kollega Romain Grosjean viste, at der fortsat er god fart i Haas-raceren.
Franskmanden blev nummer otte i Japan og hentede fire point.
Næste Formel 1-grandprix er i amerikanske Austin om to uger.
/ritzau/FacebookTwitterKopier link




https://www.dr.dk/nyheder/regionale/oestjylland/mere-plast-til-genbrug-gamle-paalaegspakker-og-remouladedunke-bliver

ØstjyllandMere plast til genbrug: Gamle pålægspakker og remouladedunke bliver til nye pallerOp mod halvdelen af kasseret plastik bliver ikke genbrugt.
Men ny metode kan lave fødevareemballage om til paller.
Dansk Affaldsminimering i Langå har fundet en måde at genanvende plastik fra fødevareemballage på.
(© Dr Østjylland)Af Rasmus Bruun Kynde og Flemming Nielsen07.
okt.
2018 kl.
08.
53Bemærk: artiklen er mere end 30 dage gammelLæs opSelvom de fleste af os husker at putte plastik i containeren til genanvendelse, så er det ikke al plast, der er lige nemt at genbruge.
Cirka halvdelen smides ud eller brændes, fordi det ikke er rent nok til umiddelbart at kunne smeltes om.
Det er typisk plastik fra pålægspakker og eksempelvis remouladedunke, som kan byde på små overraskelser i hjørnerne.
Men det er der ved at blive lavet om på.
For Dansk Affaldsminimering i Langå har fundet en måde at genanvende plastik fra fødevareemballage på.
Ved at bruge plast, der er godkendt til fødevarer, sikrer virksomheden nemlig, at det er en nogenlunde ensartet og ikke mindst ren råvare.
Læs også:Nye plasttyper: Virksomhed vil lave billig bioplastik af majs, roer og halm- Vi har fokus på husholdningsprodukter, hvor vi har sikre retningslinjer.
Hvis vi for eksempel brugte havemøbler ville vi ikke ane, hvad der er i.
Men fødevaregodkendt plastik er en god ramme, siger direktør Kim Dalsgaard.
Plasten bliver kværnet i små stykker og bliver vasket, skuret, centrifugeret og tørret i store maskiner, før det bliver sorteret i forskellige plasttyper.
Cirka ni procent af materialet er papiretiketter, fedtstof og madrester, der bliver slynget og vasket fra i processen.
- Det er et mix af forskellige plasttyper, og tykkelsen på materialet er ikke ensartet, så der skal arbejdes intensivt på at lave en produktion, der kan modtage det, forklarer Kim Dalsgaard.
Dansk Affaldsminimering har investeret 15 millioner kroner i at udvikle processen, og regner med at udvide produktionen i det kommende år.
Læs også:Carlsberg dropper plastik omkring dåseøl i sixpackMen selv efter, at plastikken har været igennem rensning, er den ikke ren nok til at kunne bruges til hvad som helst.
Det forklarer Michael Velling, ejer af MV Plast i Randers, der overtager plasten fra Langå og støber den.
Her går man nu i gang med at lave paller af genbrugsplastikken.
Det handler nemlig om at finde produkter, hvor kravene til plastikkens kvalitet ikke er tårnhøje, siger han.
- Man behøver jo heller ikke en Jaguar for at køre til bageren om morgenen, som Michael Velling udtrykker det.
For Michael Velling var det en øjenåbner at se de mængder af plastaffald, som Randers Kommune måtte kassere.
- Vi fik faktisk lidt dårlig samvittighed af at stå og kigge på al den plast.
Det måtte da kunne bruges til et eller andet, siger han.
Læs også:Både plastindustri og naturforening efterlyser flere plast-tiltag fra regeringenUdfordringen er, at det kræver plastik med en høj grad af renhed for at støbe med det, og derfor har der været et tæt samarbejde mellem virksomhederne for at få processen til at fungere.
- Det kan ikke erstatte ny plast i alle produkter.
Når det bruges til for eksempel fødevarer, skal det være ny plastik, for at det kan godkendes af fødevaremyndighederne, forklarer han.
Derfor tager MV Plast altså nu hul på at lave paller af den genvundne fødevareplastik.
Så gør det heller ikke noget, at de nye paller får en lidt uensartet grå farve.
- En af udfordringerne er, at plasten bliver uens i farven.
I dag blander vi det hele, og så får man en mørk koksgrå farve ud af det.
Men vi vil arbejde på at få sorteret det i farver, så vi kan bruge det til flere produkter, siger Michael Velling.
FacebookTwitterKopier link




https://www.dr.dk/sporten/haandbold/championsleague/video-fem-af-de-lange-fra-tranborg-odense-back-blaeser-bolden-ind

ChampionsleagueVIDEO Fem af de lange fra Tranborg: Odense-back blæser bolden ind fra distancenMette Tranborg scorede nogle flotte mål, som var med til at holde Odense Håndbold inde i Champions League-opgøret i Montenegro.
Af Frederik Palle07.
okt.
2018 kl.
08.
25Bemærk: artiklen er mere end 30 dage gammelLæs opDet blev ikke den start på Champions League, som Odense Håndbold havde håbet på, men Mette Tranborg kan i hvert fald se sig i spejlet efter gårsdagens kamp og smile af nogle af de fuldtræffere, hun sendte afsted.
Nederlaget til det stærke montenegrinske Buducnost-hold blev på 31-28, men Tranborg syv mål var i høj grad med til at holde fynboerne inde i kampen.
Læs også:VIDEO Pytlicks Odense debuterer i Champions League med nederlagFem af de mål var flotte langskudsmål, og det er dem, vi har samlet sammen i ovenstående video.
Landsholdsbacken var ikke den eneste, som havde en scoringsmæssig god kamp.
Stine Jørgensen formåede at sende bolden i målet otte gange.
Læs også:VIDEO De danske mestre får drømmestart på Champions LeagueAllerede søndag er der mere Champions League-håndbold på programmet.
Klokken 15.
10 sender vi BSV mod Metalurg på DR1, mens vi efter kampen sender Skjern mod Zagreb klokken 16.
40 ligeledes på DR1.
FacebookTwitterKopier link




https://www.dr.dk/nyheder/kultur/faellessang-og-rabalder-saadan-bliver-mindekoncerten-kim-larsen-i-aften

Kim Larsen er dødSe temaKulturFællessang og rabalder: Sådan bliver mindekoncerten for Kim Larsen i aftenThe Minds of 99, Oh Land og Magtens Korridorer synger for, når DR inviterer til et syngende farvel til Kim Larsen på Rådhuspladsen i København - og på storskærme landet over.
Kim Larsen døde sidste søndag længere tids sygdom.
I aften hyldes Han med en mindekoncert, der har fået titlen 'Som et strejf af en dråbe - Danmark synger farvel til Kim Larsen' Af Jens Grønbech og Søren Bygbjeg07.
okt.
2018 kl.
08.
00Bemærk: artiklen er mere end 30 dage gammelLæs opDet bliver en historisk aften!
Det lover DR's underholdningschef, Jan Lagermand Lundme, for søndagens mindekoncert for Kim Larsen.
- Man kommer til at opleve noget af al den fantastiske musik, som Kim Larsen har skrevet gennem tiden.
Der kommer mange dygtige, danske kunstnere og optræder - og vi bliver rigtig mange, der sammen skal synge de klenodier, som Kim Larsens sange er, siger han.
Læs også:Kim Larsen hyldes med mindekoncert på Rådhuspladsen i KøbenhavnMindekoncerten finder sted på Rådhuspladsen i København fra klokken 19.
30 til 21, hvor en stribe danske kunstnere som The Minds of 99, Magtens Korridorer og Oh Land synger nogle af Kim Larsens største klassikere.
- Det bliver nogle af de helt store Kim Larsen-numre, man kommer til at høre.
Vi har kigget på hitlisterne og på de afstemninger, der har været på nettet.
Og så har vi talt med kunstnerne om, hvad de gerne selv vil synge.
Ud fra det har vi sat et program sammen, hvor der er noget for enhver smag.
Der er både de stille, melankolske sange - og dem med masser af gang i, som man kan danse med til, siger Jan Lagermand Lundme.
Plads til fællessangDer er lagt op til fællessang til koncerten.
Både på Rådhuspladsen og hjemme foran tv'et.
- Vi vil gerne have publikum til at synge med - både i København og i hele landet.
Vi kalder netop mindekoncerten for 'Danmark synger farvel til Kim Larsen'.
Det er dén stemning, vi har fornemmelse af, at mange danskere gerne vil have - og det er dét, vi gerne vil skabe et rum for, fortæller Jan Lagermand Lundme.
Hvis du ikke har mulighed for at være til stede i København, så har både Aarhus, Odense og Aalborg opsat storskærme, hvor man kan samles og nyde mindekoncerten - og synge med.
Koncerten sendes naturligvis også direkte på DR1, på DR TV - hvor du også kan følge med fra udlandet - og P4.
- Jeg vil gerne opfordre alle, der har lyst og mulighed for det, til at komme ind på Rådhuspladsen.
Hvis den ikke er stor nok, så har vi sat skærme på på henholdsvis H.
C.
Andersens Boulevard og Vesterbrogade, så man kan se koncerten dér og stadig få en fantastisk oplevelse.
Vi arbejder sammen med nogle af de bedste folk i Danmark om at lave arrangementet, så vi kan tage imod rigtig mange mennesker.
Så jeg håber, at der er mange, der har lyst til at komme, siger Jan Lagermand Lundme.
Herunder følger praktisk information om, hvordan aftenen kommer til at forløbe.
Hvem optræder til koncerten?
En række af landets største musikere synger for, når publikum på Rådhuspladsen og seerne foran stor- og tv-skærmene opfordres til at synge med på Kim Larsens klassikere.
De optrædende kunstnere er The Minds of 99, Magtens Korridorer, Oh Land, Caroline Henderson, Mattias Kolstrup, Love Shop, Dorthe Gerlach, Kwamie Liv, Rasmus Walter, Michael Falch, Mette Lindberg, Kira Skov, Carl Emil Petersen, Rasmus Nøhr og DR Pigekoret.
(© dr)Hvilke sange bliver der sunget?
Sangene, som du kan synge med på, tæller en række af Kim Larsens største klassikere - både fra hans tid i Gasolin', sammen med Bellami og i eget navn.
Hvem, der synger hvad, bliver først afsløret ved mindekoncerten.
Hvornår skal jeg være på Rådhuspladsen i København?
Mindekoncerten begynder klokken 19.
30 og varer til klokken 21.
00.
Følg begivenheden på Facebook her.
Der kan komme mange mennesker, så det anbefales, at man kommer i god tid og ellers følger sikkerhedspersonalets anvisninger.
Al adgang til Rådhuspladsen er fra H.
C.
Andersen Boulevard.
Der er ikke adgang til pladsen fra Strøget.
Hvis du kommer fra Nørreport Station, så skal du gå langs Nørre Voldgade og H.
C.
Andersens Boulevard.
Ud over at kunne opleve koncerten på Rådhuspladsen kan du også følge med på tre storskærme, der bliver sat op på henholdsvis H.
C.
Andersens Boulevard og Vesterbrogade.
H.
C.
Andersens Boulevard er spærret af fra krydset ved Tivoli/Glyptoteket til Jarmers Plads, og Vesterbrogade er spærret fra Rådhuspladsen frem til krydset ved Tivoli/Arbejdernes Landsbank.
Hvordan kommer jeg nemmest til Rådhuspladsen?
Det frarådes på det kraftigste at tage bilen.
Kommer du på cykel, anbefales det, at du parkerer et godt stykke fra området omkring Rådhuspladsen.
Kommer du med tog, er det nemmest at stå af på enten Vesterport station eller Københavns Hovedbanegård.
Se kort over vejspærringer nær Rådhuspladsen fra lørdag klokken 22 til mandag morgen ved at klikke på filen her.
Kort over vejafspærringer nær Rådhuspladsen fra lørdag klokken 22.
00 til mandag morgenEr der særlige pladser til kørestolsbrugere?
Der vil være et begrænset område til kørestolsbrugere.
Her er 'Først til mølle-princippet gældende.
Der er kun adgang fra Vester Voldgade ved Rådhustrappen.
Der er ikke handicapparkering ud over de almindelige parkeringsforhold.
Kan se jeg se koncerten andre steder end i København?
Ja, det kan du naturligvis.
I Aarhus, Odense og Aalborg bliver der opsat storskærme, som sender mindekoncerten direkte.
Klik på de enkelte steder for at følge begivenheden på Facebook.
•Aarhus: Officerspladsen ved Musikhusparken•Odense: Flakhaven ved Rådhuset•Aalborg: Musikkens Plads ved Musikkens HusHerudover kan du selvfølgelig se koncerten direkte på DR1, på DR TV - hvor du også kan følge med fra udlandet - og lytte med på P4.
Læs også:Danskernes personlige historier: Mødte Kim Larsen under den kolde bruserFacebookTwitterKopier linkEmner:Carl Emil Petersen (musiker)|Caroline Henderson (musiker)|København|The Minds of 99|Pop og rock




https://www.dr.dk/nyheder/udland/mindst-11-personer-dode-efter-jordskaelv-i-haiti

UdlandMindst 11 personer døde efter jordskælv i HaitiEt jordskælv målt til 5,9 på richterskalaen har ramt Haiti.
Epicenter lå tæt på byen Port-de-Paix.
Et kort fra US Geological Survey (USGS) viser, hvor jordskælvet ramte.
07.
okt.
2018 kl.
07.
37Bemærk: artiklen er mere end 30 dage gammelLæs opMindst 11 personer har mistet livet under et jordskælv i Haiti i aftes, skriver Reuters.
Jordskælvet ramte den nordvestlige del af østaten i Caribien og blev målt til 5,9 på richterskalaen.
Epicentret lå omkring 19 kilometer fra byen Port-de-Paix.
På Twitter har Haitis præsident, Jovenel Moïse, opfordret befolkningen til at forholde sig i ro og oplyst, at lokale og regionale myndigheder hjælper de, der har behov for det.
Rystelserne fra jordskælvet kunne også mærkes i Haitis hovedstad, Port-au-Prince, der i 2010 blev ramt af et massivt jordskælv med mindst 200.
000 dødsfald og 300.
000 sårede.
/ritzau/FacebookTwitterKopier linkEmner:Jordskælv|Haiti|Port-au-Prince|Caribien|Twitter




https://www.dr.dk/sporten/formel1/omgang-omgang-hamilton-vinder-i-japan

Formel1OMGANG FOR OMGANG Hamilton vinder i JapanDet gælder sæsonens femtesidste grandprix, når Formel 1-feltet kører på Suzuka-banen i Japan.
Følg med her.
07.
okt.
2018 kl.
07.
05 | opdateret 07.
okt.
2018 kl.
08.
56Bemærk: artiklen er mere end 30 dage gammelLæs opFacebookTwitterKopier link




https://www.dr.dk/nyheder/viden/kroppen/vinelsker-derfor-faar-du-blaa-taender-naar-du-drikker-roedvin

Den videnskabelige forklaring på i-landsproblemerSe temaKroppenVinelsker?
Derfor får du blå tænder, når du drikker rødvinRødvin indeholder garvesyre, og det farver smilet hos nogle.
Men det er hvidvin, der er mest skadelig for tænderne, siger forsker.
Nogle mennesker har en større følsomhed i emaljen på tænderne.
Det gør, at de lettere binder farvestoffer og dermed får blå tænder, når de drikker rødvin.
Af Allan Nisgaard og Lærke Kromann (grafik)07.
okt.
2018 kl.
07.
01Bemærk: artiklen er mere end 30 dage gammelLæs opBlitzen blinker - og du føler selv, du ser godt ud i det festlige øjeblik.
Men da du ser billederne dagen derpå, lægger du mærke til en perlerække af blå bisser ved siden af din vens tandpasta-smil.
Du har fået rødvinstænder, og hvordan kan det egentlig være?
- Når man fremstiller rødvin, bruger man en blå drue, som indeholder farvestoffer.
Det gør den både i skindet og i selve kødet, siger Anne Marie Lynge Pedersen, der er professor og institutleder på Tandlægeskolen i København.
Læs også:Frugt-lotteri: Derfor er din avocado enten umoden eller overmoden- De kemiske forbindelser i druen, som primært er ansvarlige for den blålige misfarvning af tænder, hedder tanniner - også kaldt garvesyre.
Og når du smager garvesyre i rødvin, virker det lidt sammentrækkende og har en bitter nuance.
Kemisk kalder vi det for plantepolyfenol, fortsætter Anne Marie Lynge Pedersen.
Ikke alle får rødvinstænderEr du en af dem, der får blå tænder efter et glas rødvin, undrer du dig måske over, hvorfor dine venner ikke får det i samme grad.
I-LANDSPROBLEMERMåske vil du kalde det for ’first world problems’ eller ’i-landsproblemer’.
Men på DR Viden er intet for småt til at blive undersøgt.
Heller ikke det helt banale.
For hvad er det, der gør, at du ikke kan vælge film på Netflix?
Hvorfor går mobilen ud, selvom der står 20 procent batteri tilbage, og hvorfor er der nogle rum i huset, der har et elendigt WiFi-signal?
Det er spørgsmål som disse, vi forsøger at finde svar på i denne artikelserie.
Se mange flere i-landsproblemer her.
- Det skyldes, at emaljen i tænderne er forskellig fra individ til individ.
Nogle har en højere følsomhed i overfladen af emaljen for at binde farvestoffer.
Det gælder også, når de drikker kaffe og te, siger Anne Marie Lynge Pedersen.
Læs også:Netflix-syndromet: Derfor ved du aldrig, hvilken film du skal vælgeHun forklarer, at nogle mennesker også har flere såkaldte prolinrige proteiner i deres spyt.
- De proteiner sætter sig i den hinde, der findes på tændernes overflade, og beskytter dem.
Men de binder også lettere farvestoffet i rødvinsdruen, siger Anne Marie Lynge Pedersen.
Børst ikke tænder lige efterAnne Marie understreger, at der ikke er noget farligt ved at få rødvinstænder.
Det er dog vigtigt, at du ikke børster tænder lige efter, du har drukket vinen.
- Vinen er syreholdig, og det vil sige, at emaljen er mere følsom over for tandbørstning.
Og så kan man risikere at lave en lille smule syreskade i tandoverfladen, siger hun og fortsætter:- Og når du børster tænder lige bagefter, gør du problemet værre ved at fjerne den beskyttende hinde.
Hvidvin er værstRødvin er syreholdig, men noget tyder på, at hvidvin faktisk er værre.
Det viser blandt andet en undersøgelse fra Johannes Gutenberg Universitet i Tyskland fra 2009.
På længere sigt får du potentielt flere syreskader af hvidvin.
Og problemet bliver værre, hvis du også drikker andet syreholdigt.
Anne Marie Lynge Pedersen, professor og institutleder på Tandlægeskolen i København.
Forskerne havde lagt tænder fra 40- til 65-årige i blød i et døgn med forskellige rød- og hvidvine.
De konkluderede, at den lave pH-værdi i hvidvinen slider mere på tændernes emalje, end rødvin gør.
- På længere sigt får du potentielt flere syreskader af hvidvin.
Og problemet bliver værre, hvis du også drikker andet syreholdigt.
Det kan for eksempel være cola eller juice, siger Anne Marie Lynge Pedersen.
Skyl munden i vand og spis brødVil du undgå problemet med rødvinstænder, er det nemmeste selvfølgelig at undlade at drikke rødvin.
Men vil du alligevel gerne nyde et glas, er der nogle råd.
Først og fremmest er det vigtigt at have en god mundhygiejne.
- Og når du så er ude for at drikke rødvin, er det en god idé at undgå hvidvinen.
Den er som sagt mere syreholdig.
Og hvis du først bader dine tænder i syre, åbner du muligheden for, at farvestoffer lettere trænger ind, siger Anne Marie Lynge Pedersen.
Læs også:Er du et myggemåltid?
Derfor får du flere stik end dine vennerDerudover er det, ifølge Anne Marie Lynge Pedersen, en god idé jævnligt at skylle munden med vand og spise brød, når du drikker rødvin:- Brødet stimulerer spytsituationen, som danner nye proteiner.
De kan beskytte mod syrebad, og mod at farvestoffer kan binde sig til overfladen.
Anne Marie Lynge Pedersen understreger, at nogle rødvine har højere tanninindhold end andre, og dermed er der større risiko for, at de farver dine tænder.
Kan også være godt for tænderneSelvom tandlæger advarer mod syrer i vin, viser forskning, at der også kan være en gevinst for tænderne ved at drikke vin.
Blandt andet viser en undersøgelse fra Spanish National Research Council, at polyfenoler i rødvin virker antioxidantisk, og det forhindrer mundbakterier i at sætte sig i tandkødet.
Læs også:Batteribøvl: Derfor går din mobil ud med 20 procent tilbage- Det kan virke mod bakterier, der for eksempel øger risikoen for at udvikle karies.
Det er dog ikke 100 procent dokumenteret, siger Anne Marie Lynge Pedersen.
Hun anbefaler ikke, at man bruger vin som mundskyld:- Vinen er stadig syreholdig og indeholder desuden alkohol, hvor et stort forbrug kan have nogle uheldige helbredsmæssige konsekvenser.
Man kunne forestille sig, at der måske bliver fremstillet kosttilskud med polyfenoler fra blå druer, hvis der kommer tilstrækkelig dokumentation for en helbredsmæssig gevinst.
FacebookTwitterKopier linkEmner:Vin|København|Tandlægeskolen|Tandpleje|Tyskland




https://www.dr.dk/nyheder/politik/bestil-din-egen-betjent-med-et-klik-pape-klar-med-plan-naerpoliti

PolitikBestil din egen betjent med et klik: Pape klar med plan for nærpolitiBorgere skal fremover kunne bestille færdselskontrol til et lokalområde, lyder det i nyt politiudspil.
Fremover skal det være muligt for borgere at bestille politi til at løse en konkret opgave i et lokalområde.
Af Issa Jeppesen og Theis Lange Olsen07.
okt.
2018 kl.
07.
00Bemærk: artiklen er mere end 30 dage gammelLæs opKlik dig ind på en af politiets hjemmesider og bestil en betjent.
Det er et af elementerne i justitsminister Søren Pape Poulsens (K) nye udspil med fokus på det borgernære politi.
Borgere, der enten ønsker vejledning eller konkret hjælp fra politiet, kan fremover anmode om et besøg af en betjent.
- Tanken er, at politiet skal ud til borgeren og være til stede og give information og skabe tryghed, siger Søren Pape Poulsen til DR Nyheder.
Jeg mener ikke, at danskerne har grund til at gå rundt og føle sig utrygge, men hvis ikke vi hele tiden arbejder med det her, så synes jeg, at vi mister noget.
Søren Pape Poulsen, justitsminister, KonservativeBestillingsordningen kan blandt andet bruges af en gruppe beboere, der eksempelvis har oplevet hasarderet kørsel i nærheden af deres hjem igennem længere tid.
De skal fremover kunne rette henvendelse til politiet via internettet og bestille en færdselskontrol.
Læs også:Justitsministeren vil give mere nærpoliti til fru JensenDet kan også være en grundejerforening, der ønsker vejledning imod indbrud eller organisationer, der vil informeres om, hvordan man trygt færdes på internettet, der benytter ordningen.
- Succeskriteriet med ordningen er, at folk føler, at de får et politi, der er tættere på, og som lytter og agerer på deres bekymringer, siger Søren Pape Poulsen.
- Folk, der eksempelvis har været plaget af indbrud, kan aftale med politiet, at de en sen eftermiddag eller aften kommer ud og holde et møde.
Det er noget, politiet skal prioritere i det daglige arbejde, og det skal håndteres i den enkelte kreds, siger justitsministeren.
Ordningen er allerede taget i brug i Nordjylland.
For at sikre sig mod misbrug af ordningen vil politiet vurdere hver enkelt bestilling.
Behov for mere lokalt politiSelvom justitsministeren har døbt det nye udspil ”Tryghed og Nærhed” og lægger stor vægt på, at initiativerne netop skal være med til at skabe tryghed, så mener han ikke, at trygheden i Danmark har lidt et knæk de seneste år.
Nu er vi nået dertil, hvor det også er vigtigt, at vi lige trækker vejret og ser på om vi i vores arbejde er nået lidt for langt væk fra borgerne.
Søren Pape Poulsen, justitsminister Konservative- Jeg mener ikke, at danskerne har grund til at gå rundt og føle sig utrygge, men hvis ikke vi hele tiden arbejder med det her, så synes jeg, at vi mister noget.
Derfor mener jeg, at vi skal genskabe det mere lokale fundament for vores politi, siger Søren Pape Poulsen.
På Folkemødet på Bornholm i juni annoncerede justitsministeren allerede, at et led i politiudspillet er at tilføre 100 betjente til lokale politiopgaver rundt om i landet.
- Det er tryghed, lød det i sommer.
Læs også:Betjente roser Papes drøm om mere borgernært politi: Der er intet vi hellere vilMen tilbage i 2007 valgte et flertal i Folketinget, anført af den daværende konservative justitsminister, Lene Espersen, at centralisere politiet i forbindelse med den store politireform.
Dengang barberede man blandt andet antallet af politikredse ned fra 54 til 12.
Søren Pape Poulsen, tog Lene Espersen og Brian Mikkelsen (K), der overtog posten som justitsminister fra Lene Espersen, dengang fejl?
- Nej, for dengang var det nødvendigt, siger Søren Pape Poulsen og tilføjer:- Kriminalitetsformerne har jo udviklet sig, men vi fik lavet en række specialiserede centre rundt omkring, der skulle have nogle flere muskler.
Det skulle vi gøre, for det var vigtigt.
- Men nu er vi nået dertil, hvor det også er vigtigt, at vi lige trækker vejret og ser på, om vi i vores arbejde er nået lidt for langt væk fra borgerne, siger justitsministeren.
Betjente med speciale i forebyggelseSom led i udspillet skal der også oprettes en helt ny linje på politiuddannelsen med særlig fokus på forebyggelse.
- I dag er det sådan, at nogle specialiserer sig som efterforskere, andre bliver hundeførere, og nogle vælger at blive motorcykelbetjente.
Nu vil vi så oprette en linje med fokus på forebyggelse, siger Søren Pape Poulsen.
Man kan jo allerede bestille en færdselskontrol, men jeg synes, at det er glimrende, hvis man udbreder konceptet og gør det tilgængeligt via nettet, så det bakker vi meget gerne op om.
Trine Bramsen, retsordfører, SocialdemokratietIfølge justitsministeren skal uddannelsen udvikles i løbet af 2018 og træde i kraft på et tidspunkt næste år.
Linjen vil blandt andet indebære et fokus på borgerdialog og andre kompetencer, der kan fungere forebyggende, lyder det.
- Det at kunne den rigtige kommunikation er jo hamrende vigtig i det forebyggende arbejde, og det vil vi gerne sætte et ekstra fokus på, siger Søren Pape Poulsen.
Regeringen har med dig i spidsen haft stort fokus på straf – er det her et tegn på en ny kurs med flere præventive tiltag?
- Det er vel et tilsagn om, at det her skal gå på to ben.
Nu har vi gjort en masse på det konsekvente og hårde.
- Men det allerbedste er, hvis man kan undgå kriminalitet ved hjælp af forebyggende indsatser, siger Søren Pape Poulsen.
Mere mandskab på gaderneSom et tredje centralt element i udspillet vil regeringen have mere såkaldt ”community policing”.
- Det betyder, at vi skal have flere synlige lokalbetjente, som skal være tæt på borgerne, siger Søren Pape Poulsen.
Beslutningen om mere synligt politi betyder en opprioritering af både gående og cyklende politi.
Flere synlige lokalbetjente skal ifølge justitsministeren sikre et stærkere og tættere samarbejde mellem politiet og lokalsamfundet.
Læs også:Ring til din faste betjent: Sjællandsk politikreds indfører fast ordning med nærpolitiVil der blive overført ekstra ressourcer til politiet, når du fremlægger politiudspillet i morgen?
- Nej, det vil der ikke.
Vi tilfører politiet rigtig mange ressourcer lige i øjeblikket i form af forskellige tiltag og uddannelse af nye betjente, siger Søren Pape Poulsen.
Regeringen har fuld opbakning til udspillet fra Dansk Folkeparti.
Retsordfører Peter Kofod Poulsen (DF) kalder det "utroligt positivt".
- Det nære politi har betalt prisen for, at vi ikke har haft betjente nok.
Man har lukket alt for mange nærpolitistationer, men vi håber, at mange af dem bliver rullet ud igen.
- Det skaber synlighed og er et godt arbejdsredskab for politiet.
De lokale betjente kender området, og det er vigtigt med gensidig tillid, siger Peter Kofod Poulsen.
I Socialdemokratiet vender man som udgangspunkt tommelfingeren opad til initiativerne, men partiet undrer sig over flere af initiativerne, der ifølge retsordfører Trine Bramsen allerede eksisterer i dag.
- Man kan jo eksempelvis allerede bestille en færdselskontrol, men jeg synes, at det er glimrende, hvis man udbreder konceptet og gør det tilgængeligt via internettet, så det bakker vi meget gerne op om, siger Trine Bramsen.
FacebookTwitterKopier linkEmner:Brian Mikkelsen (politiker)|Det Konservative Folkeparti|Lene Espersen (politiker)|Politi|Viborg




https://www.dr.dk/sporten/foedt-til-raes-broedrene-christian-og-daniel-forfoelger-den-samme-formel-1-droem

SportFødt til ræs: Brødrene Christian og Daniel forfølger den samme Formel 1-drømChristian og Daniel Lundgaard er sønner af den tidligere europamester i rally, Henrik Lundgaard.
De drømmer begge om at køre i motorsportens fornemmeste klasse, Formel 1, men indtil videre har lillebror mest fart på.
Af Peter Kobbersmed07.
okt.
2018 kl.
06.
55Læs opDe stod begge øverst på sejrsskamlen efter 2017-sæsonen.
De havde begge vundet den samlede sejr i formel 4-klassen.
Men hvor storebror Daniel kunne lade sig krone som dansk mester, kunne lillebror Christian hæve trofæet to gange i de mere prestigefyldte nordeuropæiske og spanske mesterskaber.
17-årige Christian er samtidig blevet akademikører hos Formel 1-teamet Renault.
Han er dermed landet i motorsportens mest eftertragtede rugekasse, hvorfra morgendagens Formel 1-stjerner udklækkes.
Før sæsonens sidste løb i Formula Renault-klassen ligger Christian på en tredjeplads, som den bedste førsteårskører.
Han har i løbet af sæsonen sikret sig 3 løbssejre, 8 podieplaceringer og talentspejdernes fulde opmærksomhed.
En position som 20-årige Daniel også har kæmpet for at opnå gennem sin motorsportskarriere.
- Jeg synes nogle gange, det er svært at se den chance, Christian har fået, når jeg også selv synes, jeg har fortjent den.
Men jeg kan samtidig ikke se, hvad det skulle gavne mig ikke at hjælpe ham.
Det eneste jeg kan gøre er at hjælpe ham på vej og give ham de redskaber, han har brug for til at præstere, og det forsøger jeg så.
Det er svært at stå i baggrunden, men det tror jeg også er sundt at lære, fortæller Daniel.
Han står selv i et vadested og jagter sponsoraftaler i forsøget på at opstøve en attraktiv kontrakt, men indtil videre må Daniel konstatere, at lillebroren Christian har fået et forspring.
En rigtig lillebrorDe er ellers gjort af det samme stof.
Faderen Henrik Lundgaard er Danmarks bedste rallykører nogensinde, og deres mor Lotte har kørt motocross i mange år.
Christian og Daniel har været på danske og europæiske racerbaner hele deres liv, og som spædbørn har de fået lov til at falde i søvn i en barnevogn blandt maskiner og motorers brummen i familiens værksted.
Derfor var det også naturligt for drengene at give sig i kast med gokart-sporten, hvor de begge har opnået store resultater.
Daniel har vundet DM og er blevet nr.
5 ved VM.
Christian har vundet EM.
Selvom byggestenene er de samme, går brødrene alligevel forskellige veje.
Christian har færdiggjort sin folkeskoletid med dalende interesse og et karaktersnit, som fulgte derefter.
Han var startet på en mekanikeruddannelse, men kunne ikke få skoleforløbet til at passe med de mange rejsedage.
- Skolen er sekundær.
For mig handler det først og fremmest om racerløb.
Jeg kører ræs, og så må alt det andet komme derefter, siger Christian.
Se Talentet - hele familiens kamp på DRTVDR har i halvandet år fulgt fem familier med store idrætstalenter tæt.
Nederlag, sejre og store beslutninger fylder ikke kun for det enkelte talent, men påvirker også de allernærmeste.
Følg talenterne og deres familier på dr.
dk/talentet og tirsdage på DR1 kl.
20.
30.
Du kan se alle afsnit på DRTV her.
Daniel har taget en studentereksamen, og han ”kunne jeg jo ligeså godt gøre det ordentligt”, når nu han havde besluttet sig.
Det førte til et højt karaktergennemsnit, som kan blive anvendeligt, hvis motorsportsdrømmen engang skal erstattes af en universitetsuddannelse.
Men det er ikke planen.
Ikke endnu.
Ifølge forældrene er brødreparrets forskelligheder udtalte.
Christian er ubekymret, udadvendt, umiddelbar.
Daniel er eftertænksom, introvert og stiller store krav til sig selv.
- Christian er bedre til ikke at føle sig presset i sportslig forstand.
Han er meget bedre til at være i øjeblikket, hvor jeg tænker alt for meget over forberedelsen og alt det, der ligger bagved.
Jeg har mange bekymringer, hvor Christian er god til at tænke på løbet og ikke andet, fortæller Daniel.
Selvom Christian glæder sig over egen succes, så han gerne sin storebror få det samme gennembrud.
- Det ærgrer mig meget, at Daniel ikke har fået et sæde, for jeg ved, hvordan han er som racerkører og bror.
Jeg ved, hvor hårdt han arbejder for at få det til at lykkes.
UensChristians evne til at satse alt på motorsport og samtidig ikke lade sig gå på af de medfølgende skuffelser, er måske hans største styrke.
Han har et knivskarpt vinderinstinkt og er blevet vant til at vinde – og vinde meget, men han er stadig god til ikke at hænge sig i de nederlag, som også følger med i elitesport.
Dedikationen til sin sport og nedprioriteringen af skolegangen har betydet, at eksamensperioder er brugt i værkstedet med klargøring af biler.
Værkstedet er Christians hjemmebane, og der han hører til – også når han lige har hevet 02 hjem i den afsluttende samfundsfagseksamen.
Daniel er mindst ligeså dedikeret som sin lillebror og gør ingenting halvt.
Han er perfektionist og sin egen største kritiker i jagten på drømmen om en stor karriere.
I september 2017 sikrede han sig danmarksmesterskabet i formel 4 i den næstsidste afdeling, og derfor var det ren paradekørsel, da han skulle køre sejren hjem på Jyllandsringen d.
1.
oktober – på sin 19-års fødselsdag.
Men løbet gik ikke som forventet.
En defekt bremseslange sendte Daniel i et voldsomt sammenstød, så han måtte udgå og dermed ikke kunne fuldende en flot sæson på passende vis.
Den efterfølgende fejring af både trofæ og fødselsdag blev derfor akkompagneret af beherskede smil fra den så detaljeorienterede Daniel.
- Det er min største drøm at komme til at leve af motorsport.
I min situation ville det sikre valg selvfølgelig være at tage en universitetsuddannelse og tjene en god løn, men jeg har bare svært ved at se mig selv blive lykkelig på den måde.
Jeg ville altid ærgrer mig, hvis jeg ikke gav motorsporten en chance.
ArvenHenrik Lundgaard genkender meget af sig selv i Daniel.
Og han har selv prøvet at skulle følge i sin fars fodspor.
Faderen var automekaniker, så det skulle Henrik jo egentlig også have været, man da han kom i lære i Vejle, fik han kontakt til rally-miljøet.
Han fik lov at køre, var god til det og blev i løbet af sin karriere både dansk mester og europamester.
Det betød løbsweekender med familierne, utallige timer i værkstedet for at gøre biler klar og en naturlig indtræden for sønnerne i motorsportsverdenen.
En opskrift som går igen i andre stærke danske motorsportsdynastier.
En ung udgave af Kevin Magnussen sammen med farmand Jan ved Jyllandsringen.
 Jason Watt var selv en talentfuld og succesfuld racerkører.
Nu forsøger sønnen Noah at komme til tops i motorsport.
 Brødrene Christian og Daniel sammen med faderen Henrik ved Dansk Motorsport Awards 2018.
1 / 3En ung udgave af Kevin Magnussen sammen med farmand Jan ved Jyllandsringen.
1 / 3Jason Watt var selv en talentfuld og succesfuld racerkører.
Nu forsøger sønnen Noah at komme til tops i motorsport.
2 / 3Brødrene Christian og Daniel sammen med faderen Henrik ved Dansk Motorsport Awards 2018.
3 / 3Danmarks aktuelt største motorsportsnavn, Kevin Magnussen, trådte ind i sporten i skyggen af sin far Jan.
Jason Watts søn Noah er talentfuld racerkører, og ifølge Henrik Lundgaard er motorsporten et oplagt familieforetagende.
- Det er en sport, som giver så mange store oplevelser sammen.
Der er mange rejsedage, hvor man også lærer nye kulturer at kende sammen, og man bruger så meget tid sammen i forberedelsen til løb.
Ved Dansk Motorsport Award 2018 kunne brødrene Lundgaard også følges ad.
Daniel vandt én pris.
Christian vandt fire.
Heriblandt den mest prestigefyldte titel som årets bilsportskører.
En titel som Henrik Lundgaard vandt 21 år tidligere.
Søndag kl.
14.
20 kan du se "Talentet - Familien Lundgaards Kamp" på DR1.
Du kan også se serien "Talentet - Hele Familiens Kamp" på DR TV.
FacebookTwitterKopier link




https://www.dr.dk/nyheder/regionale/midtvest/trivselspiloter-laver-gospelkor-og-madklub-enlige-maend-i-dag-vil-jeg

Midt- og VestjyllandTrivselspiloter laver gospelkor og madklub for enlige mænd: I dag vil jeg ikke undvære detYoga, madklubber og gospelsang.
Viborg Kommunes 48 trivselspiloter skaber fællesskab og sundhed.
Kristian Nørris og Karin Hebsgaard mødes en gang om måneden til fællesspisninger.
Af Sophie Baltzer og Mona Aaberg07.
okt.
2018 kl.
06.
44Bemærk: artiklen er mere end 30 dage gammelLæs opKreative kræfter og ildsjæle har lavet spiseklub for enlige mænd over 70 år.
De mødes en gang om måneden til mad og en snak.
Det kender 75-årig Kristian Nørris alt til.
Han er kommet der lige siden klubben blev lavet.
- Det er altid sjovt at kommer derhen og høre, hvordan de andre har det.
Vi drøfter alt, hvad der sker i byen.
Hvilket hus der er blev solgt, og hvem der har haft huset i 50’erne og i 60’erne.
På den måde snakker vi historie, fortæller Kristian Nørris.
Han kan – og gør det også – takke trivselspiloten Karin Hebsgaard for den månedlige komsammen.
Det var nemlig hende, som fik ideen til spiseklubben i Møldrup lidt nord for Viborg tilbage i 2011, så 14 mænd mødes over en god portion aftensmad.
Læs også:Nu er det bevist: Du bliver glad af at hjælpe andre- Det er alment kendt, at ældre mænd kan have svært ved at komme hjemmefra og være sociale med andre.
Så ideen med at være sammen kom, fordi vi syntes, vi kunne være med til at højne deres livskvalitet, forklarer Karin Hebsgaard.
FAKTAEn trivselspilot arbejder med sin egen idé i lokalområdet.
Det er trivselspiloten, der er ekspert og ved, hvad der er behov for i lokalområdet.
Sundhedscenter Viborg har tre gange udbudt et kursus og udbyder et nyt i oktober.
På kurserne har deltagerne fået viden og redskaber til at gå fra idé til færdigt projekt, heriblandt viden indenfor: Frivillighed, samarbejdet med mennesker, kommunikation og fundraising.
Kilde: Viborg KommuneViborg Kommune har i en årrække uddannet frivillige trivselspiloter, hvor interesserede frivillige får gode råd til alt fra frivillighed til fundraising, så de kan starte små projekter op i deres lokalområde.
I øjeblikket er 48 trivselspiloter med til at skabe fællesskab og bedre sundhed i lokalområderne.
Bliver del af fællesskabTrivselspiloter driver alt fra gospelsang, yoga og gratis arrangementer for børn.
Og erfaringerne fra Viborg Kommune viser, at det skaber mere sundhed i lokalområderne.
- Vi kan se, at det er alt lige fra gåklubber til strikkeklubber til en borgerforening og til fællesspisninger i forskellige målgrupper, siger Dennis Krogsdal Madsen, der er sundheds- og forebyggelseskonsulent i Viborg kommune.
Læs også:Unge skaber trivsel på plejehjem: Under banko skal der være roDe første trivselspiloter blev uddannet i 2011.
De seneste to år er der igen uddannet trivselspiloter, og kommunen åbner denne måned for en ny omgang undervisning.
- Vi kan se, at hvis man er medlem af et fællesskab, så har man typisk også en bedre sundhed i forhold til det, man spiser, hvor aktiv man er, om man ryger, og om man drikker, siger Dennis Krogsdal Madsen.
Kunne ikke undvære madklubben i dagKristian Nørris hører ikke til de ældre ensomme, og der skulle faktisk lidt overtalelse til fra Karin Hebsgaards side, da klubben blev oprettet for lidt mere end to år siden.
- Jeg synes aldrig, jeg har tid til noget, fordi jeg har et stort netværk.
Men dén aften er det intet problem at finde tiden, og i dag kunne jeg ikke undvære det, siger Kristian Nørris.
Læs også:Når mor og far ikke har råd: Flere børn får hjælp til en fritidsaktivitet af kommunenProjekterne, som trivselspiloterne sætter i søen, spænder vidt.
Men Karin Hebsgaard har især ét godt råd.
- Man skal ikke bare mødes.
Man skal mødes enten over en kop kaffe eller et godt måltid mad, og det at man mødes gør, at der er fokus på fællesskab og trivsel.
Det er med til at give glæde for hver enkelt, men bestemt også i samlet flok, siger Karin Hebsgaard.
Og trivselspiloterne og deres projekter spreder sig som ringe i vandet, hvor nye projekter hele tiden popper op.
- Kvinderne i Møldrup har også lavet spiseklub, og mændene i Ulbjerg har lavet spiseklub.
Så det er noget, der lige så stille rygtes, og som folk har taget rigtig fint imod, siger Karin Hebsgaard.
FacebookTwitterKopier linkEmner:Viborg Kommune|Sundhed og velvære|Uddannelse|Viborg




https://www.dr.dk/nyheder/udland/letland-prorussisk-parti-vinder-valget

UdlandLetland: Prorussisk parti vinder valgetDet prorussiske parti Harmoni kan ikke bruge valgsejr til noget, for ingen vil samarbejde.
Valgstederne i Letland lukkede lørdag aften klokken 19.
00.
)07.
okt.
2018 kl.
06.
44Bemærk: artiklen er mere end 30 dage gammelLæs opLetlands regeringskoalition har mistet sit flertal efter gårsdagens parlamentsvalg.
Det står klart, efter at 80 procent af stemmerne er talt op.
Det prorussiske parti Harmoni forbliver landets største med 20 procent af stemmerne.
Partiet har stor støtte fra de mange russisktalende letter.
Harmoni får trods det gode resultat svært ved at komme i regering.
De øvrige partier har trods deres uenighed hidtil været enige om at holde Harmoni fra magten, og de ser ud til at have fået stemmer nok til at danne en regeringskoalition.
Læs også:Prorussere står til at få hver femte stemme i LetlandUanset hvad trækker det dog op til hårde regeringsforhandlinger.
Den hidtidige regeringskoalition bestod af premierminister Maris Kucinskis parti, Unionen af Grønne og Landmænd, samt Nationalalliancen og Enhedspartiet.
Koalitionen har mistet næsten halvdelen af sine stemmer.
De to helt nye partier - KPV LV og De Nye Konservative - blev næststørst og tredjestørst ved valget.
Nogle letter frygtede inden valget, at et godt valg til Harmoni og KPV LV ville betyde, at de to partier kunne danne regering.
Det ville blandt andet bringe Letlands udenrigspolitik nærmere Rusland.
Men de to partier har ikke fået stemmer nok.
Selv de mindste tegn på øget lettisk samarbejde med Rusland vil skabe bekymring hos både EU og USA.
/ritzau/FacebookTwitterKopier linkEmner:Letland|Valg og folkeafstemninger|Rusland|EU|USA




https://www.dr.dk/nyheder/udland/overblik-kavanaughs-svaere-vej-til-hoejesteretsdomstolen

UdlandOVERBLIK: Kavanaughs svære vej til højesteretsdomstolenTrods en lang række skandaler har et flertal i Senatet valgt Brett Kavanaugh som USA's nye højesteretsdommer.
07.
okt.
2018 kl.
06.
41Bemærk: artiklen er mere end 30 dage gammelLæs opBrett Kavanaugh kan efter lørdagens afstemning i USA's Senat kalde sig højesteretsdommer.
Men vejen dertil har været lang.
Tre kvinder har undervejs beskyldt Kavanaugh for seksuelle overgreb, der førte til en høring i Senatets retsudvalg og en FBI-efterforskning.
Læs også:Flertal stemmer ja til Brett Kavanaugh: Omstridt kandidat bliver ny højesteretsdommer i USADu kan læse mere om forløbet her:* 10.
juli nominerer USA's præsident, Donald Trump, Brett Kavanaugh til en plads i landets højesteret, efter at højesteretsdommer Anthony Kennedy har meddelt, at han går på pension.
* 4.
september påbegyndes Senatets høring af Kavanaugh.
* 16.
september står 51-årige Christine Blasey Ford, der er professor i klinisk psykologi ved Palo Alto University i Californien, frem i avisen The Washington Post.
Hun påstår, at hun under en high school-fest i 1980'erne var udsat for et seksuelt overgreb af den dengang 17-årige Kavanaugh.
Læs også:Trump hylder Kavanaugh efter afstemning: Ingen som ham har en så pinlig ren fortid* Samme dag kræver flere senatorer afstemningen om Brett Kavanaugh udsat.
* 17.
september meddeler Senatets retsudvalg, at det vil holde en offentlig høring for at komme til bunds i anklagerne.
Begge parter får mulighed for at vidne under høringen.
* 23.
september står endnu en kvinde frem og anklager Kavanaugh for overgreb.
Denne gang drejer det sig om Deborah Ramirez, der påstår, at Kavanaugh har presset sine kønsdele i hovedet på hende.
Dette skulle være sket i 1980'erne.
* 26.
september dukker en tredje kvinde op med anklager mod Kavanaugh.
Hun anklager ham for at hælde stoffer og/eller stærk alkohol i "punch" ved flere fester og for at have "stået i kø" til gruppevoldtægter af piger i 1980'erne.
Læs også:Hundreder af demonstranter anholdt i USA* 27.
september afgiver Kavanaugh og Ford forklaring under en ni timer lang høring i Senatets retsudvalg.
Kavanaugh afviser fortsat alle anklager.
* 28.
september godkender Senatets retsudvalg nomineringen af Brett Kavanaugh med 11 mod 10 stemmer.
* 4.
oktober frifinder FBI Kavanaugh for anklager om overgreb.
* 5.
oktober stemmer et flertal af senatorer, 51 mod 49, for, at den endelige afstemning om Brett Kavanaughs nominering skal finde sted inden for 30 timer.
* To afgørende senatorer meddeler, at de vil stemme på Kavanaugh i højesteret.
* 6.
oktober stemmer Senatet om Kavanaughs plads i højesteret.
50 senatorer stemmer ja, 48 senatorer stemmer nej.
/ritzau/FacebookTwitterKopier linkEmner:Donald Trump (politiker)|USA|Retspolitik|Washington Post|Californien




https://www.dr.dk/sporten/fodbold/mourinho-modtager-sms-med-stotte-fra-united-bestyrelsen

FodboldMourinho modtager sms med støtte fra United-bestyrelsenJosé Mourinho siger, at mediernes "menneskejagt" mod ham har påvirket nogle af Manchester United-spillerne.
)07.
okt.
2018 kl.
02.
35Bemærk: artiklen er mere end 30 dage gammelLæs opManchester United undgik med nød og næppe en ny fiasko, da holdet lørdag aften vendte 0-2 til en 3-2-sejr mod Newcastle i Premier League.
Dermed blev det også til lidt tiltrængt succes for manager José Mourinho, der har været rygtet på vej mod en fyring.
Og efter kampen insisterede manageren på, at han har opbakning internt i klubben.
- Alle dem, der læser aviserne og er på de sociale medier, troede måske, at jeg ville være væk nu.
- Og hvis jeg ikke havde modtaget en sms fra min bestyrelse om ikke at læse aviserne, så havde jeg også været overbevist, siger Mourinho efter kampen ifølge nyhedsbureauet AFP.
Efter en sløv start på sæsonen ligger United på ottendepladsen i ligaen.
Klubben har seks point op til topholdene Manchester City og Liverpool, der mødes på Anfield søndag eftermiddag.
Den ringe pointhøst har fået flere medier til at skrive om en mulig fyring.
Men ifølge Mourinho er der tale om en "menneskejagt".
- Jeg er 55 år.
Det her er første gang, jeg ser en menneskejagt.
Jeg kan håndtere det.
Jeg kan leve med det.
Men nogle af spillerne håndterer det ikke særlig godt, selv om det ikke er dem, der bliver jagtet, siger han.
Mourinho mener, at medierne kritiserer ham for selv ting, som ikke har noget som helst med portugiseren at gøre.
- Som en af mine venner sagde til mig i morges: Hvis det regner i London i morgen, så er det min skyld.
Hvis der er problemer med brexitforhandlingerne, så er det min skyld, siger Mourinho.
Manchester United kom bagud 0-2 allerede efter ti minutters spil i søndagens opgør på hjemmebane mod Newcastle.
Takket være tre scoringer i slutningen af anden halvleg blev resultatet dog vendt.
Det fik blandt andet United-tilhængerne til at synge Mourinhos navn på Old Trafford - hvilket manageren gerne ville have været foruden.
- Jeg var forbavset over den reaktion.
Det vil jeg helst ikke have, og hvis jeg kunne bede dem om at lade være, så ville jeg gøre det.
- Fordi det handler ikke om mig.
Det handler om den fodboldklub, de elsker, og den fodboldklub, som vi repræsenterer med ære og værdighed, lyder det fra den portugisiske manager.
/ritzau/ReutersFacebookTwitterKopier link




https://www.dr.dk/nyheder/udland/trump-hylder-kavanaugh-efter-afstemning-ingen-som-ham-har-en-sa-pinlig-ren-fortid

UdlandTrump hylder Kavanaugh efter afstemning: Ingen som ham har en så pinlig ren fortidPræsidenten er "100 procent sikker" på, at Christine Blasey Ford har udpeget den forkerte mand bag overgreb.
Der findes ingen med en pinligt ren fortid som Brett Kavanaugh, siger Trump.
(Foto: Larry W.
Smith © Scanpix)07.
okt.
2018 kl.
02.
35Bemærk: artiklen er mere end 30 dage gammelLæs opUSA's præsident, Donald Trump, var lørdag ovenud tilfreds, efter at hans udvalgte kandidat til det ledige sæde i Højesteret, Brett Kavanaugh, blev godkendt ved en afstemning i Senatet.
- Det er en af årsagerne til, at jeg valgte ham, fordi der findes ingen med en pinligt ren fortid som Brett Kavanaugh, siger Trump.
Han afviser dermed alle de beskyldninger om seksuelt overgreb, som den 51-årige psykologiprofessor Christine Blasey Ford har rettet mod Kavanaugh.
Læs også:Trump hylder Kavanaughs pinligt rene fortid efter afstemningDonald Trump siger, at han er "100 procent sikker på", at Christine Blasey Ford ved en fejltagelse har udpeget Brett Kavanaugh som manden, der i begyndelsen af 1980'erne forgreb sig på hende til en privat fest.
- Han er en fantastisk mand, og jeg er meget beæret over at have valgt ham, siger Donald Trump om Brett Kavanaugh.
Lørdagens afstemning i Senatet blev flere gange afbrudt af høje tilråb fra tilskuerpladserne.
Det forhindrede dog ikke afstemningen i at blive gennemført, og Kavanaugh blev godkendt, da 50 senatorer stemte for og 48 stemte imod.
Høring i SenatetChristine Blasey Fords beskyldninger mod Kavanaugh udløste forrige uge en høring i Senatets retsudvalg.
Her blev begge parter udspurgt om det påståede overgreb, der skulle have fundet sted, da Christine Blasey Ford var 15 år og Brett Kavanaugh var 17.
Siden iværksatte forbundspolitiet FBI en kort efterforskning af sagen.
Donald Trump mener, at Demokraterne stod bag beskyldningerne mod Brett Kavanaugh.
- Vi er beæret over, at han var i stand til at stå imod dette forfærdelige, forfærdelige angreb fra Demokraterne, siger præsidenten om bord på Air Force One på vej mod et massemøde i Kansas.
/ritzau/ReutersFacebookTwitterKopier linkEmner:Donald Trump (politiker)|USA|Højesteret|Kwintet Kansas




https://www.dr.dk/nyheder/udland/journalist-frygtes-draebt-pa-saudiarabisk-konsulat-i-tyrkiet

Khashoggi-sagenSe temaUdlandJournalist frygtes dræbt på saudiarabisk konsulat i TyrkietEn kritisk journalist har været meldt savnet i fire dage efter besøg på Saudi-Arabiens konsulat i Istanbul.
07.
okt.
2018 kl.
02.
34Bemærk: artiklen er mere end 30 dage gammelLæs opDe tyrkiske myndigheder tror, at en prominent saudiarabisk journalist er blevet dræbt på Saudi-Arabiens konsulat i den tyrkiske by Istanbul.
Det oplyser to tyrkiske kilder.
Journalisten Jamal Khashoggi forsvandt for fire dage siden, efter at han begav sig ind på det saudiarabiske konsulat.
- Det tyrkiske politis indledende vurdering er, at Khashoggi er blevet dræbt på Saudi-Arabiens konsulat i Istanbul, siger en tyrkisk embedsmand.
- Vi tror, at drabet var planlagt, og at liget efterfølgende er blevet fjernet fra konsulatet, siger en tyrkisk embedsmand.
Khashoggi, der har skrevet kritisk om Saudi-Arabiens politik i blandt andet Washington Post, har de seneste år levet i eksil i Washington af frygt for forfølgelse.
Tirsdag besøgte han konsulatet for at få ordnet nogle dokumenter i forbindelse med sit forestående bryllup.
Khashoggis forlovede ventede foran konsulatet, hvor han aldrig kom ud igen, oplyser hun.
Det saudiarabiske konsulat benægter alle anklager, som konsulatet i en meddelelse kalder ubegrundede.
Et hold af saudiarabiske sikkerhedsfolk er lørdag ankommet til Istanbul for at medvirke til efterforskningen af journalistens forsvinden, lyder det videre i meddelelsen.
Den tyrkiske anklagemyndighed har igangsat en efterforskning af sagen, og en talsmand fra den tyrkiske præsident Erdogans regering oplyser, at myndighederne har sat sig for at finde frem til journalisten.
Saudi-Arabiens kronprins, Mohammed bin Salman, sagde tidligere på ugen, at Tyrkiet kan få lov til at gennemsøge konsulatet.
- Vi har intet at skjule, lød det blandt andet fra kronprinsen.
Khashoggis forsvinden kan forværre det i forvejen anspændte forhold mellem Tyrkiet og Saudi-Arabien.
/ritzau/ReutersFacebookTwitterKopier link




