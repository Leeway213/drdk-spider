https://www.dr.dk/nyheder/indland/optrappet-bandekonflikt-politiet-siger-nu-er-det-nok-efter-skud-og-eksplosioner

IndlandOptrappet bandekonflikt: Politiet siger 'nu er det nok' efter skud og eksplosionerHer er et overblik over volden, der ligger til grund for de sjællandske visitationszoner.
Den verserende bandekonflikt kostede i mandags sit første dødsoffer, da en 22-årig døde, efter der blev skudt mod den bil, han og to andre befandt sig i i Ishøj.
(Foto: Presse-fotos.
dk © Scanpix)Af Oliver Batchelor og Louise Dalsgaard20.
sep.
2019 kl.
21.
30Bemærk: artiklen er mere end 30 dage gammelLæs opDet er en optrappet konflikt mellem to rivaliserende bandegrupperinger, der har ført til, at tre sjællandske politikredse har oprettet visitationszoner for at skabe tryghed for borgerne.
Det bekræfter vicepolitiinspektør ved Rigspolitiets Nationale Efterforskningscenter Søren Have Enevoldsen over for DR Nyheder.
- Der er tale om de grupperinger, der befinder sig i Storkøbenhavn, som hedder Brothas og NNV, som står for Nord-Nordvest, fortæller han.
- Vi holder øje med, hvad der sker, og når vi vurderer, at nu er det nok, så går vi ind og erklærer den her konflikt, som vi så arbejder videre med.
Konflikten har i løbet af det seneste halve år medført en række voldelige sammenstød - blandt andet skudepisoder i Ishøj, Hundige og Greve nær København.
De er disse sammenstød, som Københavns Politi, Københavns Vestegns Politi og Midt- og Vestsjællands Politi angiver som årsagerne til, at politiet frem til 30.
september kan visitere alle personer i de pågældende zoner uden at have sigtet dem først.
Læs også:Politiet opretter visitationszoner efter skyderierDR Nyheder har søgt aktindsigt i, hvilke episoder der har fået politiet til at indføre visitationszoner.
Indtil videre har vi fået svar fra de to sidstnævnte politikredse.
Drab og trusler i IshøjKøbenhavns Vestegns Politi henviser først og fremmest til skuddrabet i søndags ved et beboelsesområde på Gildbrovej i Ishøj.
Her affyrede to mænd mellem 20 og 30 skud mod en sort Audi, hvor en 22-årig mistede livet og en jævnaldrende blev ramt i ballen.
En tredje mand skar sig på glas fra bilen.
Politiet nævnte i den forbindelse, at gerningsmændene kan have kørt i en lys Volkswagen Golf.
Episoden er indtil videre den eneste med relation til bandekonflikten, der er endt med dødelig udgang.
Politikredsen nævner derudover en anden episode, der fandt sted tre dage forinden, 12.
september.
Her blev to personer på en parkeringsplads ud for Ågården truet med pistol og gevær til at forlade den bil, de sad i, og som gerningsmændene efterfølgende kørte væk i.
Herunder kan du se visitationszonen i Københavns Vestegns Politikreds.
Visitationszonen i Ishøj, hvor Københavns Vestegns Politi vurderer, at der er et forhøjet trusselsniveau omkring en kriminel gruppering.
(© (C) DR Nyheder)Visitationszonen i Ishøj, hvor Københavns Vestegns Politi vurderer, at der er et forhøjet trusselsniveau omkring en kriminel gruppering.
(© DR Nyheder)Skud foran McDonaldsDe ene af de to bandegrupperinger, Brothas, var forrige år i konflikt med banden Loyal To Familia.
De førte til skyderier, der kostede tre mennesker livet og sårede 25, før der blev sluttet fred.
Midt- og Vestsjællands Politi nævner fire episoder i politikredsen, som menes at være relateret til bandekonflikten:Den seneste fandt sted for lidt over en uge siden, 11.
september, på vejen Over Bølgen, der ligger ved butikscentret Waves i Hundige ved Greve.
Her blev der affyret 15-16 skud efter to personbiler, som holdt på parkeringspladsen ved en McDonalds-restaurant.
Skuddene blev affyret af en maskeret mand i en mørk personbil, muligvis en BMW.
Ingen kom til skade ved episoden.
Tre episoder i GersagerparkenTo uger forinden, 27.
august, fandt en anden hændelse sted, som politiet betragter som banderelateret.
Her blev beboerne i Gersagerparken ved Greve vækket af et højt brag, en eksplosion, som smadrede et opgangsparti med en kraft, der svarer til en håndgranat.
Ingen personer kom til skade ved eksplosionen.
Samme boligkvarter kunne i sommer, 27.
juni, været blevet drabssted, da en 27-årig mand blev ramt af skud i brystet affyret fra en bil.
Han blev slap dog fra drabsforsøget med livet i behold.
Gersagerparken var også gerningsstedet, da en eksplosion fandt sted i foråret, 19.
april om natten.
Her blev flere biler ødelagt.
Herunder kan du se visitationszonen i Hundige.
Visitationszonen i Hundige.
(© DR Nyheder)Visitationszonen i Hundige.
(© DR Nyheder)Knivoverfald på NørrebroKøbenhavns Politi har som nævnt ikke besvaret DR's anmodning om aktindsigt.
Men ifølge DR Nyheders oplysninger har der også her været voldelige episoder mellem Brothas og NNV, som tidligere var en del af Brothas, i København.
Her fandt et knivoverfald sted 24.
august på Nørrebrogade på det ydre Nørrebro, hvor en 28-årig mand blev såret i ballen, låret og armen.
De to personer, som blev anholdt i forbindelse med episoden, er ifølge DR Nyheders oplysninger begge tilknyttet den ene af de to rivaliserende bandegrupperinger.
Herunder kan du se visitationszonen i Nørrebro og Københavns nordvestkvarter.
Visitationszonen på Nørrebro og i Nordvest.
(© (C) DR Nyheder)Visitationszonen på Nørrebro og i Nordvest.
(© (C) DR Nyheder)Fyn: 51 våben beslaglagt i dagMens visitationszonerne bliver håndhævet på Sjælland, blev der i dag gennemført en stor aktion på Fyn mod personer, der menes at distribuere våben til bandekonflikten.
Her slog betjente fra Københavns Politis afdeling Særlig Efterforskning Øst (SEØ) sammen med Fyns Politi til mod i alt 18 adresser - hovedsageligt i Odense - hvor i alt 51 våben blev beslaglagt.
- Det er vores klare opfattelse, at de her våben var målrettet den bandekonflikt, der kører på Sjælland, lød det fra Torben Henriksen, vicepolitiinspektør i SEØ, i den forbindelse.
14 personer blev anholdt, hvoraf to nu er varetægtsfængslet.
Seks andre ventes at blive fremstillet i grundlovsforhør i morgen.
FacebookTwitterKopier linkEmner:København|Kriminalitet|Sjælland|Politi|McDonalds




https://www.dr.dk/nyheder/penge/oekonomer-om-bankers-minusrenter-undervisningsboegerne-skal-efterhaanden-have

PengeØkonomer om bankers minusrenter: 'Undervisningsbøgerne skal efterhånden have tilføjet et nyt kapitel'Det er usædvanligt, at renterne har været negative så lang tid, lyder det fra professor i finansiering.
Professor i finansiering ved CBS, Jesper Rangvid, vurderer, at flere banker vil indføre minusrenter for indlån.
Af Signe Mai Vilsbøll20.
sep.
2019 kl.
22.
07Bemærk: artiklen er mere end 30 dage gammelLæs opNegative renter er de senere år blevet 'business as usual' i Danmark, men det er først nu, bankkunder bliver bedt om at betale regningen.
Siden august har to danske pengeinstitutter indført minusrenter for en række af de kunder, der har store beløb stående på bankbogen, og økonomer mener, vi kun har set starten på en tid, hvor samtlige banker vil tage sig betalt for at opbevare formuer.
- Jeg kan ikke forestille mig andet, end at det vil sprede sig, siger professor i finansiering ved CBS, Jesper Rangvid, der bakkes op af seniorrådgiver ved Institut for Økonomi og Ledelse ved Aalborg Universitet Lars Krull.
- Jeg er overbevist om, at andre banker vil følge efter.
Rigtig mange andre banker.
Ifølge økonomerne er det en helt naturlig konsekvens af det helt usædvanlige rentemiljø.
I flere år har renterne været negative og uden udsigt til, at det ophører, sættes bankernes indtjening under pres.
Minusrente hos Jyske presser andreSom følge af, at Nationalbanken gik i Den Europæiske Centralbanks fodspor og satte den ledende rente ned fra -0,65 til -0,75 procent, kunne Jyske Bank i dag meddele, at kunder med mere end 750.
000 kroner stående i indlån fra december skal betale en tilsvarende minus-rente for at have penge i banken.
For bankerne er det dyrt, når de har flere penge i indlån end i udlån, fordi den overskydende likviditet skal placeres hos for eksempel Nationalbanken, der er bankernes bank, hvilket koster dem 0,75 procent i rente.
Skifter Jyske Banks velhavende kunder bank som følge af minusrenter, vil det presse andre banker til at sætte renten ned, påpeger Jesper Rangvid:- Hvis Jyske Bank tager penge for indlån, mens en anden bank ikke gør det, vil mange gå til de banker, der ikke gør.
Det betyder, at de så ender op med større indlån, de skal betale for, og den eneste måde, de kan gøre noget ved det som bank er at sætte renten ned som Jyske.
En decideret mærkelig situationJesper Rangvid er ikke overrasket over, at bankerne reagerer, som Jyske Bank har gjort, men han havde for ti år tilbage ikke forestillet sig, at det ville gå så vidt, som til at boligejere ligefrem kan få penge for at låne penge, mens det koster at have indlån.
- Det er jo decideret mærkeligt, at hvis man gerne vil låne flere penge til at købe en bil, at man så får penge for at låne pengene.
Det er kontraintuitivt, underligt og et eller andet sted også lidt sygt.
Men det er jo sådan, det er i dag, siger professoren.
At det er blevet en realitet, og at renterne kan fortsætte med at være negative, er han sikker på, de fleste økonomer er blevet overraskede over.
- Undervisningsbøgerne på CBS skal efterhånden have tilføjet et nyt kapitel, lyder det fra Jesper Rangvid, og Lars Krull bekræfter, at det mærkværdigt.
Frygter lavere grænse for negative renterIngen ved, hvad der præcis kommer til at ske den næste tid, og det er heller ikke til at spå om, hvorvidt bankerne beslutter at sænke grænsen for, hvornår privatkunders bankbog rammes af negative renter.
Ordførende direktør i Jyske Bank, Anders Dam, ville i dag ikke garantere det.
Lars Krull og Jesper Rangvid håber, at bankerne holder sig fra de mindre formuende kunder, som ikke har store beløb stående på deres indlånskonti:- Jeg frygter, det bliver mere generelt, og jeg er ikke meget for, at bankerne overhovedet er begyndt på det her.
Det kan ramme ældre mennesker, som ikke investerer, men som faktisk har haft almindelig fornuftig adfærd, og det er skævt.
Folk spekulerer jo ikke nødvendigvis i at udnytte bankerne, når obligationer har negativt afkast, som de har nu, siger Lars Krull.
- Det skal nødig ende med, at vi skal betale for at have et par hundrede kroner stående, så folk begynder at hæve pengene og putte dem i madrassen derhjemme, tilføjer han.
FacebookTwitterKopier linkEmner:Jesper Rangvid (professor)|Jyske Bank|Lars Krull (forsker)|Økonomi|Pengeinstitutter




https://www.dr.dk/sporten/fodbold/superliga/fem-sejre-i-traek-flyvende-agf-slaar-ob-efter-droemmemaal

SuperligaFem sejre i træk: Flyvende AGF slår OB efter drømmemålMustafa Amini sikrede fredag aften AGF's femte sejr i træk, da han blev matchvinder med et klassemål mod OB.
20.
sep.
2019 kl.
21.
13Bemærk: artiklen er mere end 30 dage gammelLæs opMustafa Amini scorede et kongemål, da AGF fredag aften tog alle tre point på udebane mod OB i 3F Superligaen.
Kampen endte med en 2-1-sejr til gæsterne, der nu har vundet fem kampe på stribe.
AGF kom foran ved Mustapha Bundu, lige før stadionuret rundede den halve time, mens Moses Opondo udlignede for hjemmeholdet efter 67 minutter.
I det 80.
minut sikrede Amini sejren med en scoring helt oppe i målhjørnet.
Spillet var jævnbyrdigt i første halvleg, mens OB trods nederlaget dominerede i anden halvleg.
Efter den stærke sejr overhaler AGF Brøndby i tabellen og indtager nu tredjepladsen med 17 point.
OB forbliver på femtepladsen med 14 point efter første opgør i runde 10.
Amini afgjorde sagerneWingback Oliver Lund var uhyre tæt på at bringe værterne i front efter 16 minutter, men hans forsøg gik snert forbi den fjerne stolpe.
Efter 28 minutter kom gæsterne i front, da kantspilleren Mustapha Bundu modtog en aflevering i dybden, driblede forbi OB-keeper Oliver Christensen og ekspederede bolden ind over stregen.
Først i det 67.
minut fik OB udlignet, da midtbanespilleren Moses Opondo bagest i feltet kom først på et langt indlæg og sendte bolden i kassen.
Med ti minutter igen bragte Mustafa Amini AGF tilbage på sejrskurs, da han uden for feltet på fornemste vis krøllede bolden op i målhjørnet.
I næste runde venter en svær udekamp for OB, der skal møde FC Midtjylland.
AGF får hjemme besøg af FC Nordsjælland.
/ritzau/FacebookTwitterKopier linkEmner:AGF|Odense Boldklub|Fodbold|FC Midtjylland|Brøndby




https://www.dr.dk/nyheder/udland/en-telefonsamtale-joe-biden-og-ukraine-mystisk-whistleblower-sag-plager-trump

Mulig rigsretssag mod Donald TrumpSe temaUdlandEn telefonsamtale, Joe Biden og Ukraine: Mystisk whistleblower-sag plager TrumpForsøg på at lægge låg på mistanke om magtmisbrug har kun gjort tingene værre.
Donald Trump og hans personlige advokat Rudolph Giuliani (tv) er havnet i lidt af et stormvejr, som de i nogen grad selv har skabt.
Af Jakob Busk Olsen20.
sep.
2019 kl.
22.
35Bemærk: artiklen er mere end 30 dage gammelLæs opHvad har præsident Donald Trump sagt, som var "bekymrende" og "presserende", i en telefonsamtale med en fremmed leder?
Hvorfor vil Det Hvide Hus ikke videresende en indberetning om samtalen til Kongressen, som reglerne ellers foreskriver?
Og hvad har det hele med tidligere vicepræsident Joe Biden og Ukraine at gøre?
Spørgsmålene tårner sig op i en sag, som amerikanske medier har dækket intenst de sidste par dage, uden at forvirringen er blevet mindre - snarere tværtimod.
Her er et forsøg på kort at forklare, hvad der er sket, og hvorfor det kan være alvorligt for præsidenten.
Hvad har Trump gjort?
Tidligere i år talte USA's præsident i telefon med "en fremmed leder".
Undervejs i samtalen afgiver Donald Trump et løfte, som en amerikansk efterretningsagent, der lyttede med, ifølge Washington Post fandt "så bekymrende", at vedkommende skrev en indberetning via en whistleblowerordning.
New York Times har siden fundet ud af, at det sandsynligvis var Ukraines nyvalgte præsident Volodymyr Zelenskij, som Trump havde i røret.
Hvad skete der med indberetningen?
Indberetningen blev i første omgang behandlet af Michael Atkinson, som er generalinspektør for de amerikanske efterretningstjenester.
Han vurderede, at indberetningen var både legitim og presserende, hvorfor den efter reglerne skulle videresendes til politikere i Kongressen.
Men Atkinsons beslutning blev efterfølgende underkendt af USA's efterretningschef, Joseph Maguire.
Formanden for efterretningsudvalget i Repræsentanternes Hus, demokraten Adam Schiff, har efterfølgende anklaget USA's justitsministerium for at have været indblandet i beslutningen om at holde indberetningen ude af Kongressen.
Læs også:USA's justitsministerium bliver anklaget i whistleblower-sagHvad har det med Joe Biden at gøre?
Da det kom frem, at det var Ukraines kommende præsident, som Trump talte i telefon med i juli, bragte den mindelser om en anklage, der har været i omløb i Washington D.
C.
i månedsvis, skriver Vox.
Anklagen handler om, at præsident Trump med hjælp fra sin personlige advokat Rudy Giuliani har forsøgt at presse Ukraine til at indlede en efterforskning af Joe Biden, USA's tidligere vicepræsident og nuværende frontløber om at blive Demokraternes præsidentkandidat i 2020.
Det Hvide Hus har tilsyneladende en mistanke om, at Biden tilbage i 2014 har lagt pres på Ukraines chefanklager til fordel for sin søn, Hunter Biden.
Men var det ikke bare rygter?
Anklagen mod især Rudy Giuliani blev aldrig rigtig underbygget, men nu er den kommet op igen - takket være Rudy Giuliani.
I et opsigtsvækkende interview på CNN afviste Giuliani, at han havde bedt Ukraine om at efterforske Joe Biden, inden han i samme interview - 30 sekunder senere - bekræftede det.
Bagefter gravede advokaten hullet endnu dybere, da han på Twitter tilsyneladende bekræftede, at præsident Trump havde talt med Volodimir Zelenskij om en efterforskning.
Den seneste udvikling og afsløringer får nu præsidentens modstandere til åbent at tale om, at Trump kan have begået magtmisbrug ved at bruge sin position til at forfølge politiske modstandere, skriver Washington Post - en forseelse, der kan føre til en rigsretssag.
FacebookTwitterKopier linkEmner:Donald Trump (politiker)|Rudy Giuliani (politiker)|Ukraine|USA|Twitter




https://www.dr.dk/nyheder/regionale/syd/maja-kom-hjem-fra-gaatur-min-taske-var-pludselig-pakket-og-jeg-blev-fjernet

Syd- og SønderjyllandMaja kom hjem fra gåtur: Min taske var pludselig pakket, og jeg blev fjernet fra mit hjem15-årige Maja Mønster ønsker, at plejebørn i fremtiden bliver inddraget.
Det fortalte hun i dag til ministeren.
Maja Mønster blev fjernet fra sit hjem, da hun var syv år gammel.
I dag er hun 15 år.
(© DR Syd)Af Kasper Heide Lund og Malene Ruwald20.
sep.
2019 kl.
20.
04Bemærk: artiklen er mere end 30 dage gammelLæs op- Det er ikke det rareste at gå en tur, og så komme hjem og opdage, at du skal afsted.
Sådan beskriver det 15-årige plejebarn Maja Mønster den oplevelse, hun havde som 7-årig, da hun blev fjernet fra sin familie.
Maja Mønster kom hjem fra en gåtur og fandt alle sine ting pakkede.
Herefter blev hun straks kørt hen til den plejefamilie, som hun også bor hos i dag i Løjt Kirkeby ved Aabenraa.
Hun oplevede at blive fjernet hjemmefra uden at være blevet forberedt på det eller inddraget.
- Jeg føler, det er vigtigt, at børn bliver inddraget.
Jeg tror, det kunne have været rart at vide, hvad der skete, da jeg selv blev anbragt som 7-årig, siger hun.
- Jeg synes, det var underligt og hårdt at komme afsted.
Har vigtigt budskab til ministerI anledning af "Plejebørnenes dag" har plejebørn og deres plejeforældre i dag været inviteret ind på Christiansborg for blandt andet at møde den nye indenrigs- og socialminister Astrid Krag (S).
Derfor drog Maja Mønster i morges afsted med toget fra Sønderjylland til København.
I sin taske havde hun pakket sin historie, som hun ville fortælle til ministeren i håbet om, at det kan få myndighederne til at blive bedre til at inddrage plejebørnene.
- Jeg vil gerne have børnene får at vide, hvad der sker fra start, i stedet for når de er kommet afsted.
At du decideret får at vide, hvad der sker, og hvorfor du kommer afsted.
Maja Mønster på vej ombord på toget fra Rødekro til København.
Her skulle hun overbringe sin historie til Astrid Krag.
(© DR Syd)Plejebørn skal inddrages mereDet budskab glæder børnepsykolog Niels Peter Rygaard.
I 40 år har han arbejdet med omsorgssvigtede børn, og ifølge ham er Maja Mønster langt fra det eneste plejebarn, som har oplevet følelsen af ikke at blive inddraget.
- Som det fungerer nu, tror jeg ikke, at børn ret ofte føler sig hørt.
Jeg har snakket med mange plejebørn og unge, som ikke synes, de har haft nogen indflydelse på deres egne tilværelser, siger Niels Peter Rygaard.
Lovgivningen er ellers skruet sådan sammen, at anbragte børn skal tale med deres socialrådgiver to gange om året.
Hvis plejebørn ikke får de samtaler, som loven foreskriver, er det et stort problem.
Sådan lyder det fra Børnerådet, der taler børn og unges sag i den offentlige debat.
- Børn er mennesker ligesom alle andre.
Derfor vil det være et kæmpe svigt, hvis de ikke fik indflydelse på deres egen livssituation – de skal tages med på råd, siger Hanne Hartoft, der er medlem af Børnerådet, og tilføjer:- Inddragelse handler om en proces, hvor man ved, hvad der foregår, man bliver taget alvorligt, man bliver lyttet til og bliver støttet.
Det er meget mere end bare en samtale, hvor man orienteres om noget.
Ministeren er lydhørPå Christiansborg stod social- og indenrigsminister Astrid Krag tidligere i dag klar til at modtage Maja Mønster og alle de andre plejebørn, som var taget til Folketinget i anledning af Plejebørnenes dag.
Hun var samtidig også klar til at lytte til det 15-årige plejebarns fortælling.
Efter mødet med social- og indenrigsministeren var det en tilfreds Maja Mønster DR Syd snakkede med.
Hun havde oplevet, at Astrid Krag var enig i, at plejebørn altid skal føle sig inkluderet.
- Hun sagde, hun troede, at børnene blev inddraget, for det er det loven går ud på, siger Maja Mønster.
Maja Mønster mødte i dag social- og indenrigsminister Astrid Krag (S) i Folketinget.
- Der var også andre børn, som fortalte deres historie om, hvordan de var blevet anbragt.
Så vi var flere, som havde oplevet ikke at få nok at vide.
Ministeren vil tale med kommunerneDen 15-årige sønderjyde krydser fingre for, at dagens besøg på Christiansborg kommer til at betyde, at plejebørn vil blive mere inddraget fremover.
- Jeg håber det snart sker, nu hvor vi har sagt det ordentligt, siger hun.
Hvis man skal tro social- og indenrigsministeren, så bør både Maja Mønster og landets øvrige plejebørn mærke en forskel i fremtiden.
- Vi skal snakke med kommunerne om den intention, som er i loven, om at børn altid skal opleve, at de bliver inddraget, så det også bliver den oplevelse børnene har.
Ifølge tal fra Socialstyrelsen er der cirka 13.
500 plejebørn i Danmark.
FacebookTwitterKopier linkEmner:Hanne Hartoft (samfundsforsker)|Socialdemokraterne|Børnerådet|Socialforhold|København




https://www.dr.dk/sporten/haandbold/herreligaen/kif-kolding-slider-sig-til-saesonens-foerste-point

HerreligaenKIF Kolding slider sig til sæsonens første pointKIF Kolding fjernede langt om længe det runde nul, som var holdets pointantal inden fredagens kamp mod Lemvig.
Olafur Gustafsson fra KIF Kolding tager et skud.
20.
sep.
2019 kl.
21.
16Bemærk: artiklen er mere end 30 dage gammelLæs opBundproppen KIF Kolding fik endelig sæsonens første point, og dermed fjernede koldingenserne det runde nul i tabellen i Primo Tours Ligaen.
Det skete, da holdet på hjemmebane spillede uafgjort mod Lemvig.
Kampen endte med cifrene 23-23.
Kampen blev udskudt med knap ti minutter, da der angiveligt var problemer med at få konfetti ned fra loftet.
En af de store profiler for Kolding blev målmanden Richard Frisk, som endte med en redningsprocent på 39.
Venstrefløjen Fredrik Gustavsson blev Koldings topscorer med seks mål.
Det var ellers lige ved og næsten for hjemmeholdet, der med ti minutter igen af anden halvleg var foran med hele fire mål.
Lemvig åd sig dog langsomt ind på Kolding, og hjemmeholdet brændte også straffe i de sidste minutter af kampen.
Med fire sekunder igen scorede højrebacken fra Lemvig Jonas Langerhuus det udlignende mål, og Kolding må derfor fortsat vente på sin første sejr i herrernes håndboldliga.
Den store profil for udeholdet var Jørgen Rasmussen, der scorede syv mål på ligeså mange forsøg.
Skjern fik to tiltrængte pointSkjern fik i den anden af de to sene kampe fredag besøg af oprykkerne fra Fredericia Håndbold.
Vestjyderne trak sig sejrrigt ud af opgøret med en sejr på 29-25Begge hold havde noget overraskende samme antal point inden kampen blev fløjtet i gang, nemlig tre.
Skjern skulle dermed forsøge at hægte sig på i toppen af ligaen, som i øjeblikket toppes af sidste års vinder af The Double, Aalborg Håndbold.
Profilerne for Skjern var stregspiller Bjarte Myrhol med syv mål, mens den tidligere landsholdsfløj Anders Eggert kunne notere sig for fire scoringer.
I den tidlige fredagskamp vandt Sønderjyske Håndbold over Nordsjælland håndbold på udebane med cifrene 29-23.
Nordsjælland er dermed fortsat uden point i den nye sæson.
/ritzau/FacebookTwitterKopier linkEmner:Anders Eggert (håndboldspiller)|KIF Kolding København|Kolding|Lemvig|Håndbold




https://www.dr.dk/sporten/basketball/cyprioter-knuser-bakken-bears-champions-league-droemme

BasketballCyprioter knuser Bakken Bears' Champions League-drømmeDet danske basketballhold Bakken Bears' eventyr i det fine europæiske selskab er slut efter nederlag på 69-94Bakken Bears er færdige i Champions League.
(Foto: Kim Haugaard © Kim Haugaard Elsted Kirkevej 52 8520 Lystrup Mobil: 52435300 Mail: mail2@kims.
one)20.
sep.
2019 kl.
21.
07Bemærk: artiklen er mere end 30 dage gammelLæs opDe mangedobbelte danske mestre i Basketball fra Bakken Bears' drøm om Champions League sluttede fredag aften, da cypriotiske Keravnos vandt samlet over to kampe.
Det danske hold vandt ellers første kamp med cifrene 95-86, og cheftræner Steffen Wichs mandskab havde derfor gode muligheder for at spille sig videre.
Det danske hold måtte derfor ikke tabe hjemmekampen med mere end otte point, men med en fremragende anden halvleg knuste de forsvarende cypriotiske mestre Bakken Bears med cifrene 69-94.
Den samlede score for de to kampe lød derfor på 180-164 til cyprioterne.
Bakken Bears, som var useedet i kvalifikationen, startede ellers kampen bedst, da holdet ved første halvlegs afslutning var foran 45-39.
Blev knust efter pausenDen gode start på kampen formåede hjemmeholdet ikke at bære med ind i anden halvleg.
Keravnos fik en fremragende start på anden halvleg, da gæsterne scorede 12 hurtige point i streg på tre minutter.
Man skulle fire minutter ind i anden halvleg før Bears kom på pointtavlen.
Cyprioterne vandt de to sidste perioder med de knusende cifre 25-13 og 30-11.
Kvalifikationen spilles bedst af to kampe, og scoren fra de to kampe lægges dermed sammen.
Med den kiksede kvalifikationen til Champions League bliver Bakken Bears overført til Fiba Europe Cup.
Det var i Fiba Europe Cup, at de 17-foldige danske mestre i 2017/18-sæsonen nåede helt frem til semifinalen.
Sidst, Bakken-herrerne var i det fine europæiske selskab, var for tre sæsoner siden, hvor det blev til 13 nederlag i 14 gruppekampe.
Den danske basketball-liga starter på søndag.
/ritzau/FacebookTwitterKopier link




https://www.dr.dk/nyheder/regionale/hovedstadsomraadet/rottekurven-er-knaekket-kom-med-kim-og-plet-paa-rottejagt

KøbenhavnRottekurven er knækket: Kom med Kim og Plet på rottejagtRottebekæmpere som Kim Blankensteiner og hunden Plet fra Rødovre Kommune modtager færre anmeldelser end tidligere.
Se Kim Blankensteiner og rottehunden Plet i aktion i videoen ovenfor.
Af Tobias Boldt20.
sep.
2019 kl.
19.
43Bemærk: artiklen er mere end 30 dage gammelLæs opÅrets første tre måneder plejer at være travle for rottebekæmper-teamet Kim Blankensteiner og hunden Plet, men i år var telefonen bemærkelsesværdig stille.
Antallet af rotteanmeldelser i Rødovre Kommune var nemlig mere end halveret i 1.
kvartal sammenlignet med tidligere år, og på landsplan er tendensen den samme.
De seneste fire år har antallet af rotteanmeldelser været på omkring 45.
000 i årets første tre måneder, men i 2019 var det tal helt nede på knap 24.
000.
Læs også:Halvt så mange rotteanmeldelser: Kommuner og styrelse i tvivl om hvorforFaldet i antallet af anmeldelser betyder dog ikke, at Kim Blankensteiner og Plet ligger på den lade side, for der er stadig rotter, som skal fanges i de danske skure og kældre.
Tag med Kim og Plet på jagt efter de små skadedyr i videoen øverst i artiklen.
FacebookTwitterKopier linkEmner:Rødovre Kommune|Skadedyr




https://www.dr.dk/nyheder/penge/koebenhavns-andelskasse-sigtet-hvidvask

PengeKøbenhavns Andelskasse sigtet for hvidvaskSigtelsen kommer mere end et år, efter at banken blev politianmeldt.
Arkivfoto.
Af Emil Søndergård Ingvorsen20.
sep.
2019 kl.
19.
29Bemærk: artiklen er mere end 30 dage gammelLæs opDet krakkede pengeinstitut Københavns Andelskasse er blevet sigtet for hvidvask.
Det bekræfter anklagemyndigheden over for DR Nyheder, efter at TV 2 som de første kunne bringe historien.
- Jeg kan bekræfte, at Københavns Andelskasse under kontrol af Finansiel Stabilitet i denne måned er blevet sigtet for overtrædelse af hvidvaskloven.
Derudover kan jeg ikke kommentere sagen yderligere, da der stadig er en efterforskning i gang, siger politiinspektør hos SØIK (Bagmandspolitiet) Thomas Anderskov Riis i et skriftligt svar.
Københavns AndelskasseBlev oprettet som et selvstændigt andelsselskab ejet af andelshaverne.
Havde i 2017 et underskud på omkring tre millioner kroner.
Fik i 2008 en påtale for at have overtrådt bekendtgørelsen om god skik for finansielle virksomheder.
Finanstilsynet påbød i december 2013 Københavns Andelskasse at stoppe udlån til nye kunder indtil 1.
juli 2014.
Efter en inspektion i Københavns Andelskasse i foråret 2017 vurderede Finanstilsynet, at andelskassens forretningsmodel var uholdbar.
I august 2018 bliver banken anmeldt for brud på hvidvaskloven, og to ledende medarbejdere bliver bortvist.
I september 2018 bliver banken overtaget af staten via selskabet Finansiel Stabilitet.
Kilder: Finanstilsynet, FinansWatch, Børsen og Ritzau.
Det var i august sidste år, at Finanstilsynet politianmeldte banken, som er et landets mindste.
I forbindelse med politianmeldelsen blev to ledende medarbejdere bortvist.
En stikprøve viste nemlig, at der ikke var sikret et tilstrækkeligt kundekendskab til en del af kunderne - hvilket er et krav i henhold til hvidvaskloven.
Læs også:Finansiel Stabilitet løfter sløret for planen: Sådan lukker vi Københavns AndelskasseDet kom ligeledes frem, at alarmklokkerne bimlede hele 5.
598 gange i banken efter suspekte pengeoverførsler fra kunder i udlandet.
Kun i ét enkelt tilfælde underrettede andelskassen Bagmandspolitiet, som de ellers er forpligtet til.
I september, under en måned efter politianmeldelsen, overtog Finansiel Stabilitet kontrollen med Københavns Andelskasse, da man ikke kunne en løsning på andelskassens problemer.
Efter overtagelsen blev Københavns Andelskasse lukket ned som pengeinstitut.
FacebookTwitterKopier linkEmner:Københavns Andelskasse|Pengeinstitutter|Bagmandspolitiet|Finansiel Stabilitet|Kriminalitet




https://www.dr.dk/nyheder/regionale/syd/den-groenne-maelkekasse-faar-helt-ny-farve

Syd- og SønderjyllandDen grønne mælkekasse får helt ny farveMælkekasserne fra Arla bliver i fremtiden sorte i stedet for grønne for at gøre dem mere CO2-neutrale.
De kasser har 30 år på bagen.
Nu udskiftes de med en sort variant.
Af Kasper Heide Lund og Louise Mandrup20.
sep.
2019 kl.
18.
56Bemærk: artiklen er mere end 30 dage gammelLæs opPuch Maxi og den grønne mælkekasse har hørt sammen i årevis.
Den blev for alvor kendt, da Polle fra Snave i starten af det nye årtusinde ”kørte” ind i danskernes stuer på sin Puch med den ikoniske kasse bagpå for at sælge mobiler for Sonofon.
Polle fra Snave blev spillet af Jens Andersen i Sonofons succesfulde tv-reklamer.
(© FilmPeople)I den lokale knallertklub Æ Vildsvin ved Vojens har de også haft stor glæde af den grønne kasse.
- Der kan være en benzindunk, værktøj, hue og handsker og et par solbriller.
Man kan have alting nede i den kasse, siger formanden Jesper Sørensen.
Men godt 30 år efter de første grønne kasser røg afsted i mælkebilerne, skifter de nu farve til sort.
Alt sammen fordi Arla, der står bag kasserne, vil være mere grønne.
- De sorte er lavet af 100 procent genanvendt plastik.
Vi gør det som et led i at nå vores mål med at være klimaneutrale i 2050, siger Anne Kjeldsen, der er kategoridirektør for mælk i Arla.
300.
000 kasser forsvinder om åretDe grønne mælkekasser har alle dage været et hit.
Hvert år mister Arla også cirka 300.
000 kasser, som skal erstattes af nye.
Arlas nye mælkekasserDe første 20.
000 sorte mælkekasser sendes på gaden den 23.
september, og i løbet af det kommende år ventes godt 300.
000 sorte mælkekasser at lande rundt omkring i hele Danmark.
Den genbrugsplast, som mælkekasserne fremover vil blive produceret af, består af restmateriale fra automobilindustrien.
Der findes i dag 2-3 millioner af Arlas mælkekasser i Danmark.
Ved at lave mælkekasserne i ren genbrugsplast mindsker Arla CO2 udledningen med 30 procent per kasse.
- Vi har faktisk forsøgt at lave kasserne grønne, men det har ikke været muligt for os at få nok genanvendt plast til, at kasserne kunne bevare den grønne farve.
Så nu går vi med sort, forklarer Anne Kjeldesen.
Vildsvinene er vilde med den nye farveUde på knallerten ved Vojens er de klar til lægge det grønne klenodie på hylden og erstatte den med det nye sort.
- Den nye kasse passer perfekt bag på en Puch.
Den sorte passer meget bedre til, siger Carsten Lund, der er medlem i Æ Vildsvin.
Han hilser samtidig Arlas nye grønne initiativ velkommen - også selvom det betyder, at den sidste af de ikoniske kasser har forladt produktionsbåndet.
- Jeg synes, det er et rigtig godt tiltag.
Vi skal gøre, hvad vi kan for miljøet.
Vi behøver ikke tænke så meget over det for os selv, men vi skal tænke på vores børnebørn, og hvad der kommer i fremtiden.
Et ikonisk syn, som snart kan være fortid.
FacebookTwitterKopier linkEmner:Arla Foods|Vojens|Telenor|Dyr




https://www.dr.dk/nyheder/udland/korrespondent-tysk-klimapakke-er-haardt-tiltraengt-og-bliver-sablet-ned

UdlandKorrespondent: Tysk klimapakke er hårdt tiltrængt - og bliver sablet nedTyskland når ikke landets klimamål, og nye tiltag bliver kaldt uambitiøse.
Unge klimaaktivister på gaden i Berlin i dag.
Af Jakob Busk Olsen20.
sep.
2019 kl.
20.
05Bemærk: artiklen er mere end 30 dage gammelLæs opTimingen kunne umiddelbart ikke være bedre, da Tysklands regering i dag efter næsten et døgns forhandlinger kunne præsentere en omfattende lovpakke, der skal modvirke klimaforandringerne.
De konservative i CDU/CSU og socialdemokraterne fra SPD, der sidder i regering sammen, nåede nemlig til enighed i Berlin, mens tusinder af klimademonstranter krævede handling fra politikerne lige ude på den anden side af døren.
Læs også:Tyskland klar med klimapakke - 'uambitiøs' råber demonstranterne på gadenMen det kan ikke udelukkes, at regeringen ender med at ønske, at den havde ventet lidt med at offentliggøre klimapakken.
For der lød alt andet end jubel, da detaljerne i pakken begyndte at cirkulere mellem aktivisterne på gaden.
- Klimabevægelsen Fridays For Future kalder ligefrem klimapakken ‘et slag i ansigtet’ på de godt halvanden million tyskere, der demonstrerer i dag.
Kritikken går især på, at de planlagte CO2-afgifter er alt for lave, fortæller DR Nyheders Tyskland-korrespondent, Michael Reiter.
Angela Merkel fremlægger regeringens klimaplan.
Tænketank: Slet ikke nokHan hæfter sig dog især ved, at det ikke kun er klimademonstranterne og miljøpartiet De Grønne, som vender tommelfingeren nedad.
Det samme gør den førende tænketank Deutsches Institut für Wirtschaftsforschung.
- Tænketanken siger, at aktivisterne har ret.
Det her udspil er slet, slet ikke vidtgående nok, hvis man skal indhente det forsømte, lyder vurderingen, siger Michael Reiter.
Tyskland har nemlig et alvorligt efterslæb på klimaområdet.
En rapport, som regeringen selv har bestilt, viser, at landet ikke kommer til at nå sit mål for udledningen af drivhusgasser i 2020.
Målet var en 40 procents-reduktion i forholdet til 1990, men man lander sandsynligvis kun omkring 33 procent.
Og tendensen fortsætter, når man kigger længere frem i tiden.
- Tallene taler for, at der er behov for handling.
Dertil kommer tidsånden, som er grøn.
Der er en voksende klimabevægelse på gaden, som ikke kun omfatter unge aktivister.
Den omfatter fagforeninger, fodboldklubber, den protestantiske kirke og hundrede virksomheder, fortæller Michael Reiter.
Tendensen kan også aflæses i meningsmålingerne, hvor De Grønne har kurs mod at blive Tysklands næststørste parti.
Dagens omfattende klimastrejke begyndte i Australien:Vil ikke betaleRegeringen har med andre ord ikke haft svært ved at finde grunde til at nå til enighed om at gøre noget for klimaet.
Alligevel har forhandlingerne været lange og besværlige.
Det skyldes blandt andet uenighed om midlerne.
SPD er kort fortalt fortalere for pisken, mens CDU/CSU hellere vil bruge guleroden, forklarer Michael Reiter.
Men samtidig har regeringen været nødt til at tage hensyn til alle de tyskere, som ikke er på gaden i dag.
En undersøgelse viser nemlig, at to-tredjedel af tyskerne ikke selv vil betale for klimatiltag.
- Det har været det muliges kunst.
Man har stået i det dilemma, at pakken ikke måtte blive for dyr, fordi mange tyskere ikke vil betale.
Samtidig har man skulle tage højde for, at man har en industri, som er en hjørnesten i tysk økonomi - og dem måtte man ikke være for hårde ved.
Den tyske klimapakke•Incitamenter for at købe elektriske biler skal øges.
Det skal blandt andet ske ved at beskatte biler efter, hvor meget CO2 de udleder.
•Målet er, at der i 2030 skal være mindst ti millioner elbiler indregistreret i Tyskland.
•Vejafgifterne vil blive sat op for lastbiler fra 2023.
•Prisen på benzin og diesel skal stige med tre cent i 2021 og yderligere med ti cent inden 2026.
Pendlere vil blive kompenseret gennem skattefradrag.
•Priser på flybilletter skal stige gennem øgede afgifter, mens priser på togbilletter skal reduceres.
Der vil blive investeret omkring 86 milliarder euro til det tyske jernbanenet frem mod 2030.
•Samtidig skal der investeres i forskning, der skal finde nye måder at anspore folk til at anvende kollektiv trafik.
•Transportsektoren og industrien skal afskrækkes fra at bruge fossile brændstoffer.
Det skal ske gennem et nyt system for handel med CO2-kvoter.
•Systemet skal anspore virksomheder og forbrugere til at bruge grønne energiformer.
•Derigennem vil prisen for CO2-udledning stige.
Fra 2021 vil prisen på udledning af et ton CO2 være ti euro.
Prisen vil stige til 35 euro i 2025.
•Fra 2026 skal det være forbudt at installere oliefyr.
Samtidig vil staten betale 40 procent af udgiften for boligejere, der ønsker mere klimavenlige alternativer til opvarmning.
•Tyskland vil investere i både vind- og solenergi.
Det skal ske gennem øget støtte til blandt andet solenergisystemer, der er udbredt i det sydlige Tyskland, samt udvidelse af havvindmølleparker i Nordsøen og Østersøen.
•Målet er, at grøn energi skal stå for 65 procent af det samlede tyske elforbrug i 2030.
Samtidig skal al atomkraft være udfaset i 2022, mens kulkraft skal være udfaset senest i 2038.
Kilde: RitzauFacebookTwitterKopier linkEmner:Tyskland|Skatter og afgifter|Industri|Socialdemokraterne|Australien




https://www.dr.dk/nyheder/regionale/oestjylland/dyrepasser-genser-foerste-gang-naesehornet-mandela-i-afrika-det-er-det

ØstjyllandDyrepasser genser for første gang næsehornet Mandela i Afrika: 'Det er det største nogensinde'Det sorte næsehorn fra Ree Park skal være med til at sikre bestandens overlevelse i Rwanda.
Dyrepasser Nicklas Bjerregaard Gotfredsen filmede selv sit gensyn med det sorte næsehorn.
Af Bente Hansen, Malte Nørgaard og Emma Lichscheidt20.
sep.
2019 kl.
20.
34Bemærk: artiklen er mere end 30 dage gammelLæs opDet er aldrig nemt, når børnene flyver fra reden.
Det gælder også, når man har opfostret et næsehorn helt fra fødslen.
Derfor var gensynsglæden også stor, da dyrepasser Nicklas Bjerregaard Gotfredsen fra Ree Park i sidste uge besøgte det sorte næsehorn Mandela i Rwanda.
Han har passet Mandela i Ree Park, siden han blev født, men sidste år måtte de tage en tårevædet afsked, da det sorte næsehorn skulle sættes ud i den vilde natur i det østafrikanske land.
Læs også:Her skriver næsehornet Mandela danmarkshistorie i Afrika: 'Jeg får kuldegysninger'Her er det planen, at Mandela sammen med fire andre sorte næsehorn, der alle er født i fangenskab, skal genoprette bestanden af sorte næsehorn.
Her ses Mandela i nye omgivelser i Østafrika.
 Her bor han sammen med fire andre sorte næsehorn.
Sammen skal de være med til at sikre, at bestanden overlever.
 Mandela har boet i Rwanda siden juni.
Han blev flyttet fra Ree Park og til Tjekkiet, hvor han var sammen med de andre fire næsehorn, inden de alle blev flyttet til Rwanda.
1 / 3Her ses Mandela i nye omgivelser i Østafrika.
1 / 3Her bor han sammen med fire andre sorte næsehorn.
Sammen skal de være med til at sikre, at bestanden overlever.
2 / 3Mandela har boet i Rwanda siden juni.
Han blev flyttet fra Ree Park og til Tjekkiet, hvor han var sammen med de andre fire næsehorn, inden de alle blev flyttet til Rwanda.
3 / 3Håbede han ville hilse påNicklas Bjerregaard Gotfredsen var afsted i to uger, og særligt den første morgen var noget helt særligt.
- Det er en helt tåget morgen i Afrika, og det er helt specielt i sig selv, og ude i tågen kan man se en gren blive knækket ned, og der står Mandela og smager på den afrikanske vegetation, som han skal til at vænne sig til, fortæller han.
- Det var virkelig en sten, der faldt fra ens hjerte.
Det er det største nogensinde, man kan opnå i sin karriere, siger han.
Mandela som lille unge, da han boede i Ree Park på Djursland.
Når man har kendt et næsehorn hele dets liv, er man ikke i tvivl, når man ser ”sit eget” næsehorn.
Læs også:Næsehornet Mandela flytter fra Djursland for at redde truet art- For gængse mennesker ligner næsehorn nok bare hinanden, men har man gået med dem i fem år, så ligner de ikke hinanden.
Det var virkelig, virkelig stort at se ham være fri og gå rundt, hvor han hører til, siger en stolt og rørt Nicklas Bjerregaard Gotfredsen.
Men som det også ofte går, når forældre besøger deres børn, når de lige er flyttet hjemmefra, var gensynsglæden ret ensidig, fortæller Nicklas Bjerregaard Gotfredsen.
Dyrepasser Nicklas Bjerregaard Gotfredsen glæder sig over, hvor godt Mandela befinder sig i de nye omgivelser.
(© Dr Østjylland)- Det er dér, det bliver følelsesladet, for rent personligt havde man jo håbet, at Mandela kom hen og hilste på.
Det gjorde han ikke.
Og rent professionelt var det det bedste, der overhovedet kunne ske.
Det var så fedt, at han bare kiggede igennem én og tænkte: 'Drenge, jeg klarer mig!
', siger han.
Her kan du se, hvordan det så ud, da Nicklas Bjerregaard Gotfredsen sagde farvel til Mandela sidste år.
Skal sikre bestandens overlevelseDet sorte næsehorn var tidligere vidt udbredt i især Rwanda, men nu er der kun cirka 5.
000 sorte næsehorn tilbage i naturen, og krybskytter dræber i gennemsnit tre om dagen.
Derfor er nationalparken også stærkt bevogtet for at forhindre, at krybskytter skal skyde næsehornene.
Efter at dyrepasser Nicklas Bjerregaard Gotfredsen sagde farvel til Mandela i november sidste år, blev han i første omgang sendt til en zoologisk have i Tjekkiet for at lære de øvrige fire næsehorn at kende, inden de sammen skulle flytte til Afrika.
Her ses Mandelas rejse fra lufthavnen til nationalparken i Rwanda: Her ankommer de fem næsehorn med fly, inden de blev sat ud i den afrikanske natur.
(© African parks) Her ses navnene på de fem næsehorn, der skal være med til at genoprette bestanden af sorte næsehorn i Afrika.
(Foto: Scott Ramsay lovewildafrica.
com © Scott Ramsay lovewildafrica.
com) Her ses boksen med Mandela i, da han blev fragtet ud til nationalparken i Rwanda.
(© African parks) De fem næsehorn er her på vej til deres nye hjem.
(Foto: Scott Ramsay lovewildafrica.
com © Scott Ramsay lovewildafrica.
com) Her ses kasserne med næsehornene, da de ankom til nationalparken i Rwanda.
(© African parks) Næsehornene bliver bevogtede, da de er eftertragtede af krybskytter.
(Foto: Scott Ramsay lovewildafrica.
com © Scott Ramsay lovewildafrica.
com) Mandela i selskab med en af de andre sorte næsehorn, Olmoti.
(© African parks)1 / 7Her ankommer de fem næsehorn med fly, inden de blev sat ud i den afrikanske natur.
(© African parks)1 / 7Her ses navnene på de fem næsehorn, der skal være med til at genoprette bestanden af sorte næsehorn i Afrika.
(Foto: Scott Ramsay lovewildafrica.
com © Scott Ramsay lovewildafrica.
com)2 / 7Her ses boksen med Mandela i, da han blev fragtet ud til nationalparken i Rwanda.
(© African parks)3 / 7De fem næsehorn er her på vej til deres nye hjem.
(Foto: Scott Ramsay lovewildafrica.
com © Scott Ramsay lovewildafrica.
com)4 / 7Her ses kasserne med næsehornene, da de ankom til nationalparken i Rwanda.
(© African parks)5 / 7Næsehornene bliver bevogtede, da de er eftertragtede af krybskytter.
(Foto: Scott Ramsay lovewildafrica.
com © Scott Ramsay lovewildafrica.
com)6 / 7Mandela i selskab med en af de andre sorte næsehorn, Olmoti.
(© African parks)7 / 7Selvom det var en stor og glædelig oplevelse for Niklas Bjerregaard Gotfredsen at besøge Mandela, er der også skår i glæden.
For dyrepasseren forventer, at det var rent og skær held, at han så Mandela på sin tur til Rwanda, og at det vil være så godt som umuligt at være lige så heldig næste gang.
- Det er en stor, stor drøm at se ham igen, når der er kommet små næsehornskalve på banen, men det er umådeligt svært, så vi tog det som vores afsked med ham, siger han.
Flytningen af næsehornet Mandela er et udtryk for en ny rolle for Europas dyreparker, hvor det handler mere om bevarelse og udvikling af bestande, end det handler om udstilling af eksotiske dyr.
Det er første gang, at et sort næsehorn født i en skandinavisk dyrepark får den opgave.
FacebookTwitterKopier linkEmner:Dyr|Dyreparker|Rwanda|Ree Park - Ebeltoft Safari|Afrika




https://www.dr.dk/nyheder/penge/frygter-du-minusrenter-paa-din-bankkonto-her-er-tre-raad

PengeFrygter du minusrenter på din bankkonto?
Her er tre rådLæg en plan for din økonomi og kom af med gælden, hvis du er ramt af negative renter.
Tusindvis af danskere har tusindvis af kroner stående på deres indlånskonti.
Af Signe Mai Kærsgaard Vilsbøll20.
sep.
2019 kl.
18.
31Bemærk: artiklen er mere end 30 dage gammelLæs opAlt for mange danskere har alt for mange penge stående på deres konto i banken, og det er et problem, når minusrenterne melder deres ankomst.
Sådan lyder det fra Helle Snedker, der er kundedirektør i rådgivningsvirksomheden Formuepleje, efter Jyske Bank i dag har meddelt, at kunder med mere end 750.
000 kroner i banken bliver afkrævet negativ rente på 0,75 procent.
Når analytikere i nogen tid har spået, at det ville ske, og der samtidig står næsten 1.
000 milliarder kroner på indlånskonti i danske banker, mener Helle Snedker, det er et tydeligt tegn på, at bankkunder er i tvivl om, hvad de skal gøre med overskudslikviditeten.
- Næsten 1.
000 milliarder er rigtig mange penge, men det er nok en konsekvens af, at den kortsigtede investor ikke har så stor risikoappetit eller har svært ved at finde ud af, hvor det er godt at placere pengene.
I øjeblikket er der jo negativt afkast på obligationer, siger hun.
Er du en af dem, der er i tvivl, og frygter minusrenter på din bankkonti?
Så får du tre råd her.
1Læg en plan for din økonomiIfølge Helle Snedker er det kun rigtig fornuftigt at have penge stående på bankbogen, hvis der er tale om opsparing til forbrugsgoder som ny bil eller boligkøb, og hvis de skal bruges inden for 2-3 år.
Derfor er det en god idé at lave en plan for økonomien, siger Helle Snedker.
- Sæt dig ned og find ud af, hvor mange penge du har brug for de næste par år, og om du overhovedet har brug for at have penge stående på en indlånskonto.
De penge, som først skal bruges om 5, 10 eller 20 år, har det typisk bedre investeret end ikke investeret.
2Brug opsparing til at betale gældMed Jyske Banks minusrenter vil det for kunder, der har en million kroner stående på deres indlånskonto, koste cirka 1.
800 kroner om året i renter, og måske kan pengene placeres bedre, foreslår Helle Snedker.
Du kan for eksempel bruge opsparinger til at betale gæld.
- Sørg for at sætte penge af til gælden, hvis du har dyr gæld og står til at få negative renter på din indlånskonto.
Hvis du er ældre og sparer op til kommende generationer, kan du overveje, om det ikke er tid til opleve glæden ved at give pengene videre.
3Sæt dine bankforretninger i udbudJyske Bank var den første bank til at melde om minusrenter på indlånskonti.
Sydbank har siden ført trop, hvorfor det ifølge Helle Snedker vil være helt naturligt at lede efter en ny bank.
I hvert fald, hvis du er en af dem, der har mere end 750.
000 stående.
- Grænsen for, hvor stor en formue du skal have stående, kan ændre sig til mindre, og der vil være steder, hvor du kan slippe for minusrenter lidt endnu, siger hun og minder om, at bankkunder skal huske at tjekke, hvad de binder sig til, når indlånsrenterne er positive.
- Hvis nogen lokker med høj indlånsrente, kan det være, du skal binde pengene i lang tid.
FacebookTwitterKopier linkEmner:Jyske Bank|Økonomi|Pengeinstitutter|Bygge- og anlægsvirksomhed|Sydbank




https://www.dr.dk/nyheder/penge/analytiker-om-novo-godkendelse-diabetes-pille-kan-saelge-40-mia-om-aaret-og-det-er-et

PengeAnalytiker om Novo-godkendelse: 'Diabetes-pille kan sælge for 40 mia.
om året, og det er et konservativt bud'Diabetes-pillen Rybelsus har potentiale til at blive Novo Nordisks største sællert nogensinde, vurderer analytiker.
Novo Nordisk forventer, at diabetes-pille kan komme på markedet i løbet af de sidste tre måneder af 2019.
Af Emil Søndergård Ingvorsen20.
sep.
2019 kl.
18.
01Bemærk: artiklen er mere end 30 dage gammelLæs opDet er særdeles gode nyheder for den danske medicinalgigant Novo Nordisk, at de amerikanske myndigheder i dag har godkendt diabetes-pillen Rybelsus.
For pillen har potentiale til at blive en absolut topsællert hos det danske selskab.
Det fortæller aktieanalytiker Søren Løntoft Hansen, der følger Novo-aktien for Sydbank.
Det er en rigtig stor sællert.
Pillen har potentiale til at blive det bedst sælgende Novo Nordisk-produkt, der indtil videre er blevet godkendt.
Søren Løntoft Hansen, Sydbank- Det er en særdeles positiv nyhed for Novo Nordisk.
Et diabetes-middel på pilleform adresserer et marked, der lige nu er på cirka 200 milliarder kroner, og som udgør 70 procent af de diabetikere, som er i behandling.
Novo har for nuværende ikke en andel i det marked, så det er meget attraktivt for selskabet, siger aktieanalytikeren.
Læs også:Novo Nordisk får godkendt diabetespille i USAHos Novo Nordisk har man tidligere udtalt, at man går efter, at Rybelsus på længere sigt bliver verdens bedst sælgende tabletpræparat inden for diabetes.
Og derfor vækker godkendelsen glæde hos medicinalgiganten.
- Vi er meget glade for, at vi kan gøre det første orale GLP-1 tilgængeligt i USA, og dermed udvide behandlingsmulighederne for voksne med type 2 diabetes, siger forskningsdirektør Mads Krogsgaard Thomsen i en pressemeddelelse.
Kan blive bedst sælgende Novo-produktSøren Løntoft Hansen fortæller, at Novo Nordisk i den grad har noget at have deres optimisme i.
Pillen har nemlig nogle meget stærke egenskaber, der overgår mange af de effekter, som de eksisterende tabletter har, forklarer aktieanalytikeren.
- Det betyder også, at midlet har potentiale til at blive det, som man kalder en mangedobbelt blockbuster.
Det vil sige, at det kan sælge for flere milliarder dollars, siger han.
Hvad siger estimaterne om, hvor meget pillen kan sælge for om året?
- Den har et topsalgspotentiale på 40 milliarder kroner om året, og det er måske endda et konservativt estimat i forhold til, at estimatet indregner et stigende prispres på markedet, siger Søren Løntoft Hansen.
Kan du sætte det lidt i perspektiv.
Hvor meget er et salg på et produkt på 40 milliarder kroner for Novo Nordisk?
- Det er en rigtig stor sællert.
Pillen har potentiale til at blive det bedst sælgende Novo Nordisk-produkt, der indtil videre er blevet godkendt.
Beskedent aktiehopPå trods af den gode nyhed for Novo Nordisk, så har det danske aktiemarked reageret relativt roligt på godkendelsen.
Kort efter offentliggørelsen, af at diabetes-pillen blev godkendt, var aktien oppe med lidt over tre procent for dagen.
Klokken 17.
45 er aktien dog faldet lidt igen, så den er oppe med 2,59 procent i dag.
At aktien ikke har taget et større hop, har dog en naturlig forklaring, fortæller Søren Løntoft Hansen fra Sydbank.
- Det var ventet, at man ville få godkendelsen.
Aktiemarkedet var allerede klar over, at midlet giver en god blodsukkersænkende effekt og en god vægtregulerende effekt, så godkendelsen var i en vid udstrækning regnet ind i den nuværende aktiekurs, siger aktieanalytikeren.
Novo Nordisk forventer, at pillen kan komme på markedet i løbet af de sidste tre måneder af 2019.
Novo Nordisk har også ansøgt om at få godkendt midlet i Europa.
Her afventer endnu en blåstempling.
FacebookTwitterKopier linkEmner:Mads Krogsgaard Thomsen (erhvervsleder)|Novo Nordisk|Søren Løntoft Hansen (økonom)|Virksomhedsøkonomi|USA




https://www.dr.dk/nyheder/indland/borgmester-om-koensopdelt-muslimsk-konference-foraeldet-tankegang

IndlandBorgmester om kønsopdelt muslimsk konference: 'Forældet tankegang' Det vækker politisk debat, at Muslimsk Ungdom i Danmark har opdelt mænd og kvinder til arrangement i kommunal hal.
Cecilia Lonning-Skovgaard (V) mener, at kønsopdelingen er en "forældet tankegang".
Af Sophie Bavnhøj og Lars Lindevall20.
sep.
2019 kl.
18.
05Bemærk: artiklen er mere end 30 dage gammelLæs op"Årtiers ligestilling sat tilbage".
"Helt fint - så længe de overholder reglerne".
Sådan lyder de delte holdninger efter en konference arrangeret af Muslimsk Ungdom i Danmark (Munida), som er underafdeling af Det Islamiske Trossamfund.
Arrangementet har vakt stor politisk debat, fordi deltagerne sad kønsopdelt i Korsgadehallen, som Københavns Kommune ejer.
Det skriver Berlingske.
Integrationsborgmester i Københavns Kommune, Cecilia Lonning-Skovgaard (V), siger til DR Nyheder, at en sådan kønsopdeling "ikke harmonerer med de værdier, vi har som kommune".
- Jeg har fuld respekt for, at er man inden for det religiøse rum - eksempelvis i en moské - kan have regler og normer, der gælder.
Men når vi som kommune lægger offentlige lokaler til, så er det mig virkelig inderligt imod, at det foregår på denne her måde.
Det sender et signal om, at der er forskel på køn, og at der ikke er den ligestilling, man ellers forventer, siger Cecilia Lonning-Skovgaard.
Muslimsk Ungdom i DanmarkKaldes også Munida.
De hører under Det Islamiske Trossamfund.
Konferencen gik under navnet The Shadow of Doubt og handlede om religion og tvivl.
Den blev afholdt i Korsgadehallen på Nørrebro.
På deres hjemmeside skriver de selv, at de har som formål, at: "Motivere unge muslimer i Danmark til at blive velfungerende borgere, som deltager aktivt i det danske samfund, men som samtidig har en holistisk islamisk forståelse".
Hun kalder det samtidig et udtryk for en "forældet tankegang".
- Man kan ikke vide, hvilken form for social kontrol der er på færde, når man ikke bare kan gå hen og sætte sig dér, hvor man gerne vil, siger integrationsborgmesteren.
Uenighed på rådhusetDet er dog ikke alle i Københavns Borgerrepræsentation, der er enige med Cecilia Lonning-Skovgaard (V) i, at det var en forkert beslutning at udleje hallen til Munida.
Christopher Røhl Andersen fra Radikale Venstre i København mener, at det skal være op til foreningerne selv, om de vil opdele køn eller ej.
- Helt principielt synes jeg, at det skal være op til foreningerne selv, så længe de overholder lovgivningen og i øvrigt arbejder efter de regler, der gælder som en forening, siger Christopher Røhl Andersen, der sidder i Beskæftigelses- og Integrationsudvalget på Københavns Rådhus.
Vi har lejet hallen, og har ikke pligt til at oplyse bordplaner.
Muslimsk Ungdom i DanmarkHan understreger dog, at det er hans personlige holdning, at det er forkert at adskille mænd og kvinder.
- Men det skal vi som kommune ikke gå ind og bestemme over, siger Christopher Røhl Andersen.
I en e-mail til DR Nyheder kalder Muslimsk Ungdom i Danmark sagen for "virkelig smålig".
- Vi har lejet hallen og har ikke pligt til at oplyse bordplaner.
Vi har fået stort positivt respons på arrangementet.
Vores gæster ønsker at sidde opdelt under oplæg.
Det bør respekteres, og integrationsborgmesteren bør stoppe med at gå i små sko.
Hun bør omfatte i stedet for ekskludere, ellers gør hun ikke rigtig sit job ordentligt.
Der må også være større udfordringer at tage sig af, skriver Muslimsk Ungdom i Danmark i en e-mail.
Har ikke underskrevet demokraticharterI 2015 indførte Københavns Kommune et såkaldt demokraticharter, som organisationer, der samarbejder med kommunen om antiradikalisering, skal skrive under på.
© ScanpixImam: Derfor er der kønsopdelingSherin Khankan er imam og religionssociolog.
Hun forklarer, at kønsopdelingen, som nogle muslimer praktiserer, kan hænge sammen med, hvordan man forstår og læser Koranens vers.
- Der er meget forskellige holdninger blandt muslimerne i forhold til kønsadskillelse i det offentlige rum.
Ligesom andre religioner er der forskellige måder at praktisere og forstå Islam på.
Nogle bruger bestemte vers i Koranen som argumenter for, og andre bruger vers, der taler imod.
Det kommer meget an på, hvem du er, og hvor du står.
- Det er vigtigt at forstå nuancerne.
Det er ikke vigtigt, om man kan finde argumenter for eller imod i Koranens vers.
For Koranen er kompleks og kan forstås og fortolkes på mange måder ligesom kristendommen, jødedommen og flere andre religioner kan, siger hun og pointerer, at traditioner også er på spil i holdningen til, om mænd og kvinder skal sidde sammen eller adskilt.
Islamisk Trossamfund og ungdomsafdelingen Munida har dog ikke skrevet under på kommunens demokraticharter, hvilket vækker kritik hos integrationsborgmester Cecilia Lonning-Skovgaard.
- I integrationsarbejdet lægger vi grundlæggende op til, at man underskriver det her demokraticharter, som slår fast, at ligestilling mellem kønnene er en grundlæggende forudsætning for at samarbejde med kommunen.
Derfor skurrer det bare i ørerne med den opdelte forsamling, siger Cecilia Lonning-Skovgaard.
Muslimsk Ungdom i Danmark henviser til en skriftlig udtalelse, som Islamisk Trossamfund tidligere har offentliggjort som begrundelse for ikke at skrive under på et demokrati-charter.
I svaret, som Muslimsk Ungdom i Danmark har tilsluttet sig, skriver organisationen blandt andet, at de "ønsker at skabe opmærksomhed om, hvorvidt vi bevæger os i skridt mod en mistænkeliggørelse af civilsamfundet, hvor en pseudo-undtagelsestilstand fordrer, at tillidsafkrævning er nødvendig, og hvor det ikke er en selvfølge, at grundloven og den Europæiske Menneskerettighedskonvention er tilstrækkelige som grundlag.
"'Årtiers ligestilling sat tilbage'Lars Aslan Rasmussen, der er medlem af Folketinget for Socialdemokratiet, kommer med en hård kritik af Alternativets Franciska Rosenkilde, der som kulturborgmester er ansvarlig for udlejning af Korsgadehallen.
- Tænk at vi skal opleve sådan en scene i 2019!
Årtiers ligestilling er sat tilbage.
Først tillader du som kulturborgermester kønsopdelt svømmeundervisning og nu kønsopdelte sportshaller!
Hvad bliver det næste?
Raceopdelte offentlige lokaler?
Religiøst opdelte offentlige lokaler?
!
Nu må det bare stoppe!
, skriver Lars Aslan Rasmussen på Facebook.
DR Nyheder har forgæves forsøgt at få en kommentar fra Alternativet København.
Mads Kamp Hansen, der er byudviklingschef i Kultur- og Fritidsforvaltningen i Københavns Kommune, oplyser, at kommunen har udlejet Korsgadehallen til foreningen Munida, "da kommunens undersøgelse af foreningen – herunder også talerne ved foreningens arrangement i Korsgadehallen - ikke har givet anledning til en afvisning".
- Talerne ved arrangementet fremgår ikke af den såkaldte hadprædikantliste.
Forvaltningen har således ikke kendskab til materiale, der indikerer, at foreningen er uden for Folkeoplysningslovens bestemmelser, tilføjer Mads Kamp Hansen i et skriftligt svar til DR Nyheder.
FacebookTwitterKopier linkEmner:Alternativet (parti)|Cecilia Lonning-Skovgaard (politiker)|Franciska Rosenkilde (politiker)|Islam|København




https://www.dr.dk/nyheder/kultur/film/filmstjerne-fik-bikinirolle-som-15-aarig-jeg-fik-et-sammenbrud-af-vaere

Film og serierFilmstjerne fik bikinirolle som 15-årig: Jeg fik et sammenbrud af at være sexsymbolSkuespilleren Megan Fox fortæller, at hun i årevis blev reduceret til et sexsymbol af filmbranchen og medierne.
Megan Fox fortæller nu, hvordan hendes image som sexsymbol martrede hende 'hver dag og i hvert filmprojekt’, som hun arbejdede på.
Af Marie Ravn Nielsen20.
sep.
2019 kl.
18.
32Bemærk: artiklen er mere end 30 dage gammelLæs opNogle gange kan en skuespiller få et helt særligt image på grund af sine filmroller, så det præger vedkommendes karriere i mange år frem – og det er ikke altid på den gode måde.
Det kan den amerikanske filmstjerne Megan Fox tale med om.
I et interview med Entertainment Tonight har den i dag 33-årige skuespiller fortalt, hvordan hun en periode ramte bunden, fordi hun konstant blev seksualiseret af filmbranchen, i medierne og på internettet.
Kort om Megan FoxFødt 16.
maj 1986 i Tennessee i USA.
Fik sit helt store gennembrud i filmen 'Transformers' i 2007.
Hun har desuden spillet med i film som 'This Is 40' og 'Teenage Mutant Ninja Turtles' og tv-serier som 'Hope & Faith' og 'New Girl'.
Spiller næste år hovedrollen i komedie-dramaet 'Big Gold Brick'.
Har tre børn sammen med sin mand, 'Beverly Hills 90210'-stjernen Brian Austin Green.
Stjernen følte, at det blev et image, hun ikke kunne bryde ud af.
Og efter gyserfilmen 'Jennifer's Body' fra 2009 blev offentlighedens og filmbranchens billede af hende som et sexsymbol så voldsomt, at det blev et opslidende vendepunkt for hende.
- Jeg havde et ægte mentalt sammenbrud, hvor jeg bare ikke havde lyst til at lave noget som helst, siger hun til Entertainment Tonight.
Nedturen betød desuden, at hun ikke havde lyst til at blive set offentligt, fordi hun var 'sikker på, at hun ville blive hånet, spyttet på eller råbt ad'.
Fik bikinirolle som 15-årigTil Megan Fox og instruktør Diablo Codys store ærgelse blev 'Jennifer's Body' markedsført særligt til et ungt mandligt publikum som en sexet film.
Men gyserfilmen var faktisk kun en del af årsagen til hendes nedtur.
- Fordi jeg i forvejen havde et så forfærdeligt forhold til offentligheden, medierne og journalister – og jeg generelt kæmpede så meget på det tidspunkt – var filmen ikke et særligt smertefuldt øjeblik, det var bare en del af det hele, siger Megan Fox.
Shia LaBeouf og Megan Fox under en premiere på 'Transformers'-filmen i 2007.
De gentog deres roller fra actionfilmen i efterfølgeren 'Transformers: De faldnes hævn'.
Til gengæld var der ikke meget sympati til skuespilleren, da hun allerede for ti år siden stod frem med, hvordan filmbranchen konstant seksualiserede hende.
Allerede som 15-årig spillede hun en bikiniklædt danser i actionfilmen 'Bad Boys II', og da hun indspillede sin store gennembrudsrolle i 'Transformers', fortalte hun senere, hvordan instruktøren Michael Bay bad hende 'spille sexet'.
Jeg føler, at jeg var forud for MeToo-bølgen, fordi jeg stod frem og sagde: 'Hey, det her sker for mig, og det er ikke okay'.
Megan Fox, skuespiller- Jeg føler, at jeg var forud for MeToo-bølgen, fordi jeg stod frem og sagde: 'Hey, det her sker for mig, og det er ikke okay'.
Men alle reagerede med: 'Nå, du kan rende os.
Vi er da ligeglade, og du har selv fortjent det', fortæller Megan Fox.
I dag har hun lært at takle filmbranchen og dens fokus på hende som et sexsymbol – blandt andet ved ikke at være så fokuseret på at leve op til andres syn på hende.
Men lige så meget fordi hun i 2012 blev mor for første gang.
- Jeg tror, det krævede at blive gravid – det var det første rigtige gennembrud, hvor min bevidsthed skiftede og mit sind åbnede op, og jeg endelig kunne se det hele oppefra, trække vejret og rumme det hele, siger hun.
Læs også:Scarlett Johansson støtter Woody Allen trods anklager om sexovergreb: 'Jeg elsker ham'FacebookTwitterKopier linkEmner:Teater|Megan Fox (skuespiller)|Seksualitet




https://www.dr.dk/sporten/oevrig/suveraene-danmark-spiller-sig-i-em-finalen-i-parabordtennis

Øvrig sportSuveræne Danmark spiller sig i EM-finalen i parabordtennisSlovakiet var aldrig i nærheden af at slå Danmark i semifinalen.
(Arkivfoto) Peter Rosenmeier ses her juble under PL i Rio i 2016.
Af Malte Nørgaard20.
sep.
2019 kl.
19.
39Bemærk: artiklen er mere end 30 dage gammelLæs opDet var til tider bordtennis i ren opvisningsstil, da det danske landshold i parabordtennis slog Slovakiet i EM-semifinalen fredag aften.
Det var den bedste doublekamp, vi nogensinde har spillet.
Peter Rosenmeier, bordtennisspillerOpgøret blev indledt med en double, hvor Peter Rosenmeier og Henrik Korndal Brammer mødte det slovakiske par Miroslav Jambor og Tomas Valach.
Danmark vandt det opgør med cifrene 11-3, 11-7 og 11-2.
Og det var altså en lille smule overraskende for den ene halvdel af den danske double.
- Det var den bedste doublekamp, vi nogensinde har spillet.
Vi udraderede dem totalt, siger en stolt Peter Rosenmeier.
Sikker sejr i singleMed den flotte sejr i double var vejen banet for Peter Rosenmeier, der med en sejr i single kunne spille finalepladsen hjem til Danmark.
Det klarede den nykårede europamester uden de store vanskeligheder, da Miroslav Jambor blev slået med 11-4, 13,11 og 11-6.
Derfor venter nu et opgør mod Spanien i EM-finalen lørdag.
På det spanske hold er blandt andet Alvaro Valera, som Peter Rosenmeier slog i VM-finalen sidste år.
- Det bliver spændende, og jeg håber meget, at det bliver tre åbne kampe.
Men Spanien har to meget gode spillere på holdet, og de er seedet som nummer et, så det bliver svært, siger Peter Rosenmeier.
EM-finalen mod Spanien begynder klokken 14.
15 lørdag.
FacebookTwitterKopier linkEmner:Spanien|Bordtennis|Slovakiet|Handicapsport|Peter Rosenmeier (paraatlet)




https://www.dr.dk/sporten/fodbold/husker-du-superligaens-lynmaal-her-er-de-fem-hurtigste

FodboldHusker du Superligaens lynmål?
Her er de fem hurtigsteGense de fem hurtigste mål i Superligaens historie.
OB's tidligere angriber Peter Utaka ryger ind på tredjepladsen med sin scoring mod Silkeborg i 2009.
Af Michael Sten Jensen20.
sep.
2019 kl.
18.
04Bemærk: artiklen er mere end 30 dage gammelLæs opDet handler om at være klar fra start, som den sædvanlige sang i sport går.
En gang i mellem glipper det dog, som det gjorde torsdag i Qatar Stars League, hvor Al Arabi slog Al Shahania.
Khalifa Al-Dosari, målmand for Al Shanania, kom nemlig en smule skidt ud til kampen, da kampens første spark sejlede direkte over en halv banelængde, ramte græsset og strøg over hovedet på keeperen, der efter blot otte sekunder kunne samle bolden op i eget net.
Blot otte sekunder gik der, før Al Arabi og Khalifa Al-Dosari var bagud, og målet er derfor det hurtigste nogensinde i Qatar Sports League.
Det skal dog gå væsentlig hurtigere, hvis man vil slå rekorden for det hurtigste mål nogensinde.
Den rekord står Nawaf Al Abed nemlig for, da han i 2009 for sin saudi-arabiske klub Al Hilal klaskede bolden i kassen efter blot to sekunder.
Man behøver dog ikke nødvendigvis at skulle til udlandet for at finde eksempler på lynscoringer.
Måltavlerne er nemlig også blevet testet så rigeligt i den danske Superliga, før alle har nået at finde deres pladser.
Herunder har DR Sporten samlet de fem hurtigste scoringer fra toppen af dansk fodbold.
1Emil Lyng, FC Nordsjælland - 9 sekunderEmil Lyng begyndte sin karriere i netop FC Nordsjælland, hvor han af samme årsag scorede sit første superligamål, der skulle vise sig at være historisk.
Lyngs rekordkasse fra 2011 bliver nok ikke slået foreløbig.
2Emiliano Marcondes, FC Nordsjælland - 14 sekunderEmiliano Marcondes, der netop er hjemvendt til Superligaen på en lejeaftale til FC Midtjylland, var et livligt Superliga-bekendtskab, inden han skiftede til Brentford.
37 mål i 112 kampe blev det til.
Angriberens med afstand hurtigste mål faldt dog i Viborg i maj 2014.
3Tiémoko Konaté, Vendsyssel - 15 sekunderTiémoko Konatés mål rystede et ungt AGF-mandskab, der dog slap med skrækken og fik et uafgjort 2-2 resultat med tilbage til Aarhus i maj 2019.
4Peter Utaka, OB - 16 sekunderDen nigerianske bomber var flittig til at finde nettet over sine fire sæsoner i OB, men målet mod Silkeborg i august 2009 tager alligevel prisen som det hurtigste.
5Peter Graulund, AGF - 16 sekunderPeter Graulunds kasse mod AaB sniger sig med på listen over de fem hurtigste mål i Superligaens historie.
Graulund nåede i 219 kampe at score 100 mål for AGF.
FacebookTwitterKopier linkEmner:FC Nordsjælland|Nawaf Al Abed (fodboldspiller)|AGF|Fodbold|Qatar




https://www.dr.dk/sporten/fodbold/landsholdet/formand-landsholdskomite-ser-ingen-logik-i-ligeloen-herrelandsholdet

LandsholdetFormand for landsholdskomité ser ingen logik i ligeløn: 'Herrelandsholdet tjener stort set alle pengene'Landsholdskomité-formand Preben Elkjær er ikke enig med Pernille Harder, der kræver ligeløn på landsholdene.
Preben Elkjær har spillet 69 landskampe for Danmark.
20.
sep.
2019 kl.
16.
55Bemærk: artiklen er mere end 30 dage gammelLæs opDet er forkert at sammenligne mænd og kvinder, når det kommer til lønninger i dansk fodbold.
Det mener Preben Elkjær, der er formand for Dansk Boldspil-Unions (DBU) Landsholdskomité, som fredag mødtes for første gang.
Pernille Harder vil gerne have ligeløn på landsholdene.
Mødet fandt sted på dagen, hvor kvindelandsholdets anfører, Pernille Harder, i et interview med TV2 Sport sagde, at kvinderne fortjener det samme i løn som herrerne, når de repræsenterer de danske landshold.
Det er mere et spørgsmål om, hvad kvinderne får, i forhold til dem de skal konkurrere imod.
Preben Elkjær, formand for landsholdskomitéenMen det er Elkjær ikke enig i.
- Det er ikke så meget et spørgsmål om at se på, hvad kvinderne får i forhold til mændene.
Det er mere et spørgsmål om, hvad kvinderne får, i forhold til dem de skal konkurrere imod.
- Det andet giver ikke så meget mening.
Det er dem, vi konkurrerer imod, vi skal måles op imod.
- Jeg synes, det er en forkert sammenligning.
Sikkert ikke fra hendes synsvinkel, men fra komitéens synsvinkel vil vi nok fokusere mere på, hvem de konkurrerer imod, og hvad de er oppe imod.
Det skal vi kunne matche, siger han.
Ser et stort potentiale i kvindefodboldGenerelt vil Landsholdskomitéen have et stort fokus på kvindefodbold og både blande sig i debatten om lønninger og i høj grad også se på udviklingen, siger Elkjær.
Alle pengene bliver i dag tjent via herrelandsholdet stort set.
Preben Elkjær, formand for landsholdskomitéen- Vi er meget interesseret i kvindelandsholdet og ser et kæmpe potentiale inden for kvindefodbolden, så det er helt sikkert et område, vi vil kigge meget på.
- Der er ingen tvivl om, at det er et område, der vil vokse helt vildt i fremtiden.
Det gør det allerede rundt om i Europa, og jo længere vi venter, jo længere kommer vi bagud.
Han tror også, at et større fokus kan føre til en bedre økonomi for kvinderne.
- Det har jo noget med penge at gøre.
Det er logisk.
Og alle pengene bliver i dag tjent via herrelandsholdet, stort set.
- Så jeg synes, det giver meget mere mening at give kvindelandsholdet alle de redskaber, det har brug for for at vinde kampe, komme til slutrunder og udvikle de unge kvindelige spillere.
- For ellers bliver det et slagsmål mellem mænd og kvinder, og det tror jeg ikke, det skal være, for kvindefodbold er relativt nyt, herrefodbold har været der i mange år, siger han.
Det er planen, at Landsholdskomitéen skal mødes cirka fire gange om året.
/ritzau/FacebookTwitterKopier linkEmner:Pernille Harder (fodboldspiller)|Preben Elkjær (fodboldspiller)|DBU|Fodbold|TV 2 Sport




https://www.dr.dk/nyheder/indland/terrortiltalt-i-dronesagen-usb-stik-kom-fra-basil-hassan

IndlandTerrortiltalt i dronesagen: Usb-stik kom fra Basil Hassan Underviseren blev fredag afhørt i dronesagen.
En af de tiltalte i dronesagen, den 30-årige Underviser, har givet skiftende forklaringer til politiet om et meget omtalt usb-stik.
Han forklarede fredag, at det stammede fra Basil Hassan.
Af Mette Mayli Albæk20.
sep.
2019 kl.
19.
25 | opdateret 20.
sep.
2019 kl.
19.
40Bemærk: artiklen er mere end 30 dage gammelLæs opÉn lille bitte ting bliver stadig mere og mere central i terrorsagen om droner, som lige nu bliver behandlet i Københavns Byret.
Et usb-stik fundet i en af de tiltaltes tegnebog tilbage i 2014 var fredag central for afhøringen af den 30-årige tiltalte, som DR kalder Underviseren.
Underviseren fortalte, at han i foråret 2014 var i Tyrkiet, hvor han blandt andet mødtes med den tidligere terrordømte Abdulkadir Cesur - i DR's dækning også kaldet Bilvaskeren.
- Jeg har nogle diskussioner med Kadir om, hvad der sker i Syrien.
Jeg forklarer ham min holdning til Syrien og Islamisk Stat og min skarpe afstandtagen til, hvad de står for.
Jeg forklarer ham, at jeg har lavet en større research i forhold til IS, og hvad de står for helt tilbage fra deres etablering.
Det vil Kadir gerne høre mere om, så jeg giver ham nogle af de dokumenter og ting, jeg har, forklarede Underviseren.
Sammen med to andre 30-årige mænd er Underviseren tiltalt for at have købt og leveret dronedele til Islamisk Stat.
Droneudstyr, der ifølge Anklagemyndigheden var bestilt af terroristen Basil Hassan.
IS-materialeUnderviseren fortalte i retten, at han havde samlet en masse IS-materiale og anti-IS-materiale, som Abdulkadir Cesur skulle have overført fra Underviserens computer.
Jeg blev viklet ind i den her sag om Lars Hedegaard.
Jeg kan ikke rigtig se, at det har nogen relevans i forhold til den sag.
Underviseren i retten- Han henter et usb, og jeg overfører de her filer til ham, som jeg har.
Det her anti-IS-materiale giver jeg ham så.
Efterfølgende giver han mig det her usb og siger til mig, at det er fra Basil Hassan.
Han siger, at når jeg kommer tilbage til Danmark, skal jeg give det til en af Basils venner, sagde Underviseren.
Det er modstridende med, hvad Underviseren tidligere har forklaret politiet i 2014, hvor man dengang fandt usb-stikket hos Underviseren.
I april 2014 blev en række adresser i Danmark ransaget i forbindelse med, at den efterlyste Basil Hassan blev fængslet i Tyrkiet for drabsforsøget på Lars Hedegaard.
Usb-stikket er ifølge Anklagemyndigheden et tungtvejende bevis i terrorsagen.
På usb-stikket har politiet fundet bombemanualer, billeder af en, der blander en bombe, droneoptagelser og regneark, som Anklagemyndigheden mener er detaljerede regnskab fra Islamisk Stat.
Læs også:Anklager i dronesag: Usb-stik fra tiltalts pung er helt centralt bevisI oktober 2014 forklarede Underviseren til politiet, at usb-stikket var hans.
Underviseren nævnte dengang heller ikke noget med Abdulkadir Cesur.
- Jeg blev viklet ind i den her sag om Lars Hedegaard.
Jeg kan ikke rigtig se, at det har nogen relevans i forhold til den sag.
Det er velkendt, at Abdulkadir Cesur er terrordømt, så der var ikke nogen grund til at nævne hans navn, sagde Underviseren fredag i retten.
Anklager Sidsel Klixbüll fulgte op med et spørgsmål om, hvorvidt Underviseren tænkte, det kunne være relevant for politiet at vide, at Basil Hassan havde haft kontakt til en terrordømt.
- Jeg blev ikke spurgt om Abdulkadir Cesur.
Jeg synes ikke, det var relevant i forhold til Lars Hedegaard, der var foregået halvandet år før.
Det ville måske gøre det værre, sagde Underviseren.
Blev chokeret over indholdUnderviseren fik altså det famøse usb-stik af Abdulkadir Cesur i april 2014, men ifølge Underviserens afhøring fredag, gik indholdet af usb-stikket først op for ham i oktober 2014.
Her blev han afhørt af politiet om indholdet.
- Da jeg bliver præsenteret for de her ting, politiet viser mig: Kvitteringer på droner, udstyr og droneoptagelser.
Jeg bliver jo chokeret på det tidspunkt, jeg tænker: Hvad drejer det her sig om?
sagde Underviseren.
Han forklarede, at han ikke kiggede på indholdet af usb-stikket i den tid, der gik, fra han modtog usb-stikket af Abdulkadir Cesur, til at usb-stikket få dage senere blev beslaglagt af politiet i Danmark.
Tekniske undersøgelser af Underviserens computer og usb-stikket viser dog, at tre filer blev åbnet på Underviserens computer den 23.
april, to dage inden ransagningen.
Blandt de tre filer er et stort regneark med henvisninger til trackingnumre og bestillingsnumre på dronedele.
- Jeg har ikke bemærket indholdet af de her filer.
Jeg skal ikke kunne udelukke, at i det øjeblik jeg gav ham mine filer, at der så er blevet åbnet noget, sagde Underviseren.
Modelfly for 730.
000 kronerPå det omtalte usb-stik har politiet gendannet hundredvis af dokumenter, der ellers var slettet.
Fredag dokumenterede Anklagemyndigheden en række dokumenter, som de mener forbinder Basil Hassan med Islamisk Stat og en særlig afdeling kaldet 'Katibet al baraa bin Malik', som ifølge efterretningstjenester stod for udvikling af droner og kemiske våben.
På usb-stikket har politiet fundet dokumenter fra foråret 2014, hvor Basil Hassans såkaldte krigernavn, Abu Hani, fremgår.
Det gør det blandt andet på et dokument over indkøb af modelfly for i alt 730.
000 kroner.
Her står Abu Hani på som projektansvarlig.
I et andet dokument, som Anklagemyndigheden mener, er et internt regnskab fra Islamisk Stat, står Abu Hani på nogle udgifter til benzin.
Anklager Sidsel Klixbüll spurgte Underviseren til, om det ikke er nogle ret vilde oplysninger at ligge inde med på et usb-stik.
- Hvis jeg var Islamisk Stat og havde et regnskab med navne, byer og formål med udgifter, så ville jeg helst ikke have, at det regnskab blev delt med nogen.
Er det ikke noget af en risiko at dele det her usb-stik med dig, hvis det er lavet af Islamisk Stat?
spurgte Sidsel Klixbüll.
- Basil og jeg var gode venner.
Jeg stolede på ham, og han stolede på mig.
Så når han siger til en ven, at han skal give et usb-stik til mig, og jeg skal give det videre, så stoler han på mig, sagde Underviseren.
To hovedpersoner manglerMens Underviseren sidder på anklagebænken sammen med to andre mænd, er Abdulkadir Cesur og Basil Hassan ikke direkte en del af retssagen.
De er ikke i Danmark, og er derfor ikke tiltalt i sagen, selv om de ifølge politiet har været hovedroller i det formodede danske terrornetværk.
Abdulkadir Cesur er tyrkisk statsborger og bor i dag i Tyrkiet, hvor dansk politi ikke har mulighed for at afhøre ham direkte.
I foråret 2019 fandt og opsøgte DR ham i den tyrkiske by Bursa.
Her filmede DR med skjult kamera et længere interview med Abdulkadir Cesur.
Han fortalt til DR, at han kender Underviseren og nævnte af sig selv et usb-stik.
- Det var noget med, at Basil havde givet ham (Underviseren, red,.
) en usb, hvor der var alle mulige ting på, som ikke er så godt.
Da politiet fandt usb-stikket, så advarede de ham.
De sagde til ham, at de havde nok beviser mod ham til at få ham tiltalt i en sag, men de har ventet i lang tid, sagde Abdulkadir Cesur.
- Ud fra hvad han (Underviseren, red.
) har sagt til mig, så var der slemme ting på.
Alle mulige ting, bombemanualer og så videre.
FacebookTwitterKopier linkEmner:Islamisk Stat|Uddannelse|Anklagemyndigheden|Politi|Tyrkiet




https://www.dr.dk/nyheder/udland/trump-usa-indforer-sanktioner-mod-irans-nationalbank

UdlandTrump: USA indfører sanktioner mod Irans nationalbankIran mener, at amerikanernes seneste sanktioner er de hårdeste, der nogensinde har ramt et land.
Trump tilføjede, at USA altid er klar, og at militær handling altid er en mulighed.
20.
sep.
2019 kl.
17.
21Bemærk: artiklen er mere end 30 dage gammelLæs opDen højspændte strid mellem USA og Iran fortsætter med at udvikle sig.
Således meddeler den amerikanske præsident, Donald Trump, fredag, at USA har indført sanktioner mod Irans nationalbank.
Det sker, knap en uge efter angreb mod to store olieanlæg i Saudi-Arabien.
Både USA og Saudi-Arabien mistænker Iran for at stå bag.
Trump har fredag ikke givet yderligere informationer om sanktionerne.
Men præsidenten siger, der er tale om de "hårdeste sanktioner, der nogensinde er indført mod et land".
Det skriver nyhedsbureauet AFP.
Fredagens udmelding fra Trump blev leveret foran Det Hvide Hus.
Her blev han også spurgt om en mulig militær aktion mod Iran.
Trump svarede, at USA altid er klar, og at militær handling altid er en mulighed.
Læs også:Spændingerne vokser: USA indfører nye sanktioner mod IranIran afviser angreb mod olieanlægIran har afvist på nogen måde at være involveret i angrebene 14.
september mod de to olieanlæg.
Angrebene rystede den globale olieindustri.
Produktionen på anlæggene ventes at være oppe på fuld kapacitet inden udgangen af september, oplyste Saudi-Arabiens energiminister tirsdag.
Det betyder, at ørkenstaten igen vil producere cirka 11 millioner tønder olie om dagen.
Ved en pressekonference onsdag meddelte det saudiarabiske forsvarsministeriums talsmand, Turki al-Maliki, at angrebene "utvivlsomt" var orkestreret af Iran og dets militær.
- Angrebet kom nordfra og var utvivlsomt sponsoreret af Iran.
Beviserne har I her foran jer, lød det fra al-Maliki ifølge tv-stationen Al-Jazeera.
Han fremlagde ved pressemødet vragdele fra missiler, der ifølge kongedømmet beviser, at Iran var involveret i lørdagens angreb.
I alt 18 droner og syv krydsermissiler skulle være blevet brugt.
/ritzau/FacebookTwitterKopier linkEmner:Donald Trump (politiker)|Iran|al-Jazeera|Saudi-Arabien|Militær




https://www.dr.dk/nyheder/penge/direktoer-loefter-sloeret-i-statslig-svindelsag-intet-indikerer-flere-er-involveret

PengeDirektør løfter sløret i statslig svindelsag: 'Intet indikerer, at flere er involveret'Statslige ansatte købte computerskærme, mobiltelefoner, tablets og navigationsudstyr.
- Der er tale om 17 mobiltelefoner, tre tablets, noget navigationsudstyr, computerskærme og noget tilbehør til computere, fortæller Bygningsstyrelsens direktør, Rasmus Brandt Lassen, om de ulovlige indkøb, som flere medarbejdere har foretaget.
Af Signe Mai Vilsbøll og Alexander Hecklen20.
sep.
2019 kl.
16.
23Bemærk: artiklen er mere end 30 dage gammelLæs opEn sag om ulovlige indkøb og gaver i staten har fået alvorlige konsekvenser.
Om BygningsstyrelsenBygningsstyrelsen er statens ejendomsvirksomhed og bygherre.
Styrelsen arbejder med bygninger og udlejning for blandt andre domstolene, politiet, forsvaret, universiteterne, ministerier og andre myndigheder i centraladministrationen.
Ifølge tal fra september 2018 administrerer styrelsen statsejendomme til en samlet værdi af knap 43 milliarder kroner.
Styrelsen har omkring 180 kunder på kontorområdet i statsejendomme, omkring 215 kunder på kontorområdet i private lejemål og 18 kunder på uddannelsesområdet fordelt på cirka 900 bygninger.
Kilde: BygningsstyrelsenOtte medarbejdere hos Bygningsstyrelsen blev i maj suspenderet, efter det kom frem, at de havde købt billigt it-udstyr af medarbejdere hos den private installationsvirksomhed Kemp & Lauritzen, som Bygningsstyrelsen har en aftale med.
Siden er fire af medarbejderne og deres teamleder blevet bortvist i sagen, tre andre er suspenderet, og i dag har Bygningsstyrelsen så meldt ud, at man forbereder en politianmeldelse.
Udmeldingen kommer i kølvandet på, at Kammeradvokaten i en undersøgelse har konstateret, at medarbejdere "har foretaget private indkøb og viderefaktureret udgifterne til Bygningsstyrelsen".
10 spørgsmålDR har med 10 spørgsmål bedt Bygningsstyrelsens direktør, Rasmus Brandt Lassen, om at uddybe sagen.
I skriver, at der kan blive tale om politianmeldelser, hvornår sker det?
- Det sidder vi konkret og arbejder på nu.
Det er et praktisk spørgsmål om at få ordnet det meget omfattende materiale på en måde, så det kan overdrages til politiet, sådan at det også er til at håndtere for dem.
Er det sikkert, at I kommer til at indgive politianmeldelser i sagen?
- Ja, det er det, vi påtænker at gøre.
Hvad er det, de ansatte har gjort?
- Det, som Kammeradvokatens undersøgelse har vist os, er, at der er blevet modtaget uretmæssige fordele i form af gaver og rabatter på private indkøb.
Det er indkøb uden om vores retningslinjer af it-udstyr, og det er på trods af, at de her retningslinjer og regler er kendt stof i Bygningsstyrelsen.
Hvor meget drejer det sig om i kroner og øre?
- Det kan man ikke gøre op direkte i kroner og øre.
Men jeg kan sige, at der er tale om 17 mobiltelefoner, tre tablets, noget navigationsudstyr, computerskærme og noget tilbehør til computere.
Derudover også deltagelse i nogle arrangementer, der har været betalt af leverandøren.
Hvordan kan det her ske, når I har retningslinjer for, hvad man må modtage?
- En virksomhed er altid nødt til at have et vist kontrolapparat og nogle regler og procedurer for, hvordan man må agere.
Det har vi på plads, men en virksomhed er også altid nødt til at basere sig på en vis grad af tillid, og det er så den tillid, der er blevet svigtet her.
'Har forsøgt at sløre indkøb'Kammeradvokaten skriver, at det har 'været almindeligt accepteret, at der kunne modtages gaver og rabatter'.
Hvordan har I som ledelse ikke set det?
- Det, vi kan se, er, at man i visse tilfælde aktivt har forsøgt at sløre de her ting.
Det er igen tilliden.
Hvis man bryder tilliden, så kan der opstå sådan nogle ting, uden at man er opmærksomme på det længere oppe i organisationen.
Det er rigtig beklageligt.
Men når tilliden er på spil, så kan sådan noget her ske.
Hvad har medarbejderne gjort for at skjule det?
Kemp & LauritzenKemp & Lauritzen er en af Danmarks største tekniske entreprenør- og servicevirksomheder.
Grundlagt i 1882 af skibskonstruktør Otto Kemp og telegrafingeniør Severin Lauritzen.
I 2015 fusionerede Kemp & Lauritzen med virksomhederne Glenco og L&H-Rørbyg.
Virksomheden har omkring 2.
000 ansatte og tilbyder tekniske totalløsninger til både erhvervskunder og offentlige kunder.
Kilde: Kemp & Lauritzen- Hvis man modtager it-udstyr og sikrer sig, at det bliver faktureret som noget andet, så har man jo forsøgt at sløre det indkøb, der er foretaget.
Kammeradvokaten skriver også, at der på 'et vist ledelsesmæssigt niveau' været kendskab til uretmæssigheder.
Hvad betyder det?
- Det betyder, at der blandt de otte også er en leder, som er blevet bortvist.
Jeg kan ikke sige mere om det, for det er personfølsomme oplysninger.
'Har undersøgt grundigt'Er der ledere højere oppe i systemet, som er ansvarlige for, at det her har kunnet foregå?
- Kammeradvokaten har undersøgt det materiale, som er til rådighed omkring de otte medarbejdere, og Kammeradvokaten konkluderer jo også, at der ikke er noget i det materiale, de har kigget på, som indikerer, at der skulle have været andre involveret.
Kan I så garantere, at der ikke er andre involveret?
- Nej, det kan man aldrig garantere.
Vi mener, vi har undersøgt det her grundigt, men også proportionelt i forhold til, hvad det er for uregelmæssigheder, der er tale om.
Men man kan aldrig garantere, at der ikke et eller andet sted i en organisation med 300 medarbejdere kan være uregelmæssigheder.
Men vi gør rigtig meget for at sikre, at det ikke kan ske igen.
FacebookTwitterKopier linkEmner:Bygningsstyrelsen|Kammeradvokaturen|Arbejdsmarked|Kemp & Lauritzen|Kriminalitet




https://www.dr.dk/nyheder/regionale/midtvest/vi-henter-mere-grus-og-ral-til-soes-uvist-hvordan-det-paavirker-havbunden

Midt- og VestjyllandVi henter mere grus og ral til søs: Uvist hvordan det påvirker havbunden Trods stor efterspørgsel af havgrus kender ingen konsekvenserne af råstofindvindingen.
Roland Gagel, der er direktør i Thyborøn Nordsøral, oplever en stigende efterspørgsel på ral fra Nordsøen.
Af Laura Uldahl Aggernæs, Kim Nybom og Asta Pil Heltborg20.
sep.
2019 kl.
18.
02Bemærk: artiklen er mere end 30 dage gammelLæs opSand, grus og ral fra Nordsøen bliver i stigende grad brugt som byggematerialer til huse og veje.
For mens flere danske grusgrave er ved at løbe tør for grus, er havbunden rig på mange af de råstoffer, vi bruger til at lave blandt andet asfalt og beton.
Råstofbehovet er stort i Danmark.
Som det ser ud nu, skal vi næsten være i gang 24/7.
Roland Gagel, direktør, Thyborøn NordsøralEn af de virksomheder, der i øjeblikket tjener godt på den udvikling, er Thyborøn Nordsøral.
De sejler ud og støvsuger havbunden for diverse småsten.
- Der er en stigende efterspørgsel, for vi har haft et byggeboom i landet de seneste mange år, fortæller virksomhedens direktør, Roland Gagel.
Eftersom kunderne står i kø, har Thyborøn Nordsøral erhvervet sig et nyt, stort skib, der kan levere mere end 10.
000 tons småsten i døgnet.
- Råstofbehovet er stort i Danmark.
Som det ser ud nu, skal vi næsten være i gang 24/7, siger Roland Gagel.
Bekymring for havmiljøetUdfordringen er, at det er svært for virksomheden at udvide antallet af områder, hvorfra de må hente råstofferne ind.
Selvom det kræver langvarige miljøundersøgelser, mener Roland Gagel ikke, at reglerne er for skrappe.
Han er med på, at virksomhedens arbejde skal tage højde for påvirkningen af havmiljøet.
For dele af den danske havbund er endnu ikke kortlagt, hvilket betyder, at der kun er begrænset viden om, hvordan råstofindvinding påvirker havmiljøet.
Så længe vi indvinder råstoffer på må og få uden at kigge på, hvor havbunden måske ikke kan tåle det, kan vi ikke leve op til vores forpligtelser.
Therese Nissen, Danmarks NaturfredningsforeningDet vækker bekymring hos Danmarks Naturfredningsforening.
Her efterlyser biolog Therese Nissen, der er natur- og miljøpolitisk rådgiver, en overordnet plan for råstofindvindingen til havs.
- Så længe vi indvinder råstoffer på må og få uden at kigge på, hvor havbunden måske ikke kan tåle det, kan vi ikke leve op til vores forpligtelser, siger hun.
Venstres forsyningsordfører Carsten Kissmeyer forstår godt bekymringen, men han mener ikke, at det på nuværende tidspunkt giver mening at kortlægge hele det danske farvand.
- Lige nu tror jeg, vi er i den situation, hvor råstoffer er en knap ressource, i forhold til det vi rigtig gerne vil samfundsmæssigt, fortæller han.
Miljøministeriet skal inddragesDe seneste tal fra Miljøstyrelsen viser, at der på landsplan i 2017 blev hevet omkring fire millioner kubikmeter sand, grus og ral op af havet - og det er næsten dobbelt så meget som i 2010.
Anne Paulin, der er Socialdemokratiets miljøordfører, mener derfor, at det er værd at tage emnet op i Folketinget.
Hun er klar til at bringe sagen videre til miljøministeren.
- Det er selvfølgelig vigtigt, at råstofvinding på havet foregår på en ordentlig måde, som har respekt for bæredygtighed, og hvor vi passer godt på havet, siger hun.
Det er ikke kun Thyborøn Nordsøral, der i øjeblikket har udvidet deres aktiviteter med at hive sand, grus og ral op fra havbunden.
Udviklingen afspejler sig også på landsplan.
I alt stod råstofindvindingen til havs i 2017 for lidt over en tiendedel af den samlede råstofindvinding af sand og grus her i landet.
FacebookTwitterKopier linkEmner:Carsten Kissmeyer (politiker)|Thyborøn|Danmarks Naturfredningsforening|Erhverv|Råstofindustri




https://www.dr.dk/nyheder/udland/forsvunden-laege-meldes-fundet-i-zimbabwe

UdlandForsvunden læge meldes fundet i ZimbabwePolitiet i Zimbabwe siger, at Peter Magombeyi er dukket op igen.
Han blev meldt bortført i weekenden.
Demonstranter har protesteret mod den formodede bortførsel af lægernes frontfigur.
Af Sean Coogan20.
sep.
2019 kl.
15.
31Bemærk: artiklen er mere end 30 dage gammelLæs opI lørdags sendte Peter Magombeyi en besked ud om, at han var blevet kidnappet.
Han står i spidsen for Zimbabwes yngre læger, der kræver mere i løn.
Siden begyndelsen af september har de strejket over dårlige forhold, hvor deres månedsløn ikke engang rækker til at få benzin på bilen.
Mange var hurtige til at kaste blikket på myndighederne i Zimbabwe for at få svar på, hvor Peter Magombeyi var blevet af, og hundredvis af læger gik på gaden i hovedstaden, Harare.
Nu lyder meldingen fra politiet i Zimbabwe, at Peter Magombeyi er dukket op igen.
Peter Magombeyi står i spidsen for læger, der kræver mere i løn.
 Bring Peter Magombeyi tilbage, lød budskabet fra denne demonstrant ved en protest tidligere på ugen.
1 / 2Peter Magombeyi står i spidsen for læger, der kræver mere i løn.
1 / 2Bring Peter Magombeyi tilbage, lød budskabet fra denne demonstrant ved en protest tidligere på ugen.
2 / 2Masser af ubesvarede spørgsmålPolitiet i Zimbabwe udsendte i aftes en pressemeddelelse om, at den forsvundne læge var blevet fundet, og at man nu ville efterforske, hvad der var hændt.
DR's Afrika-korrespondent, Søren Bendixen, har talt med assistenten til Peter Magombeyis advokat, der fortæller, at man endnu ikke har fået lov til at mødes med lægen.
- Der er stadig stor forundring og nysgerrighed om, hvad der er op og ned i denne sag, siger Søren Bendixen.
Teorierne om lægens forsvinden er forskellige alt efter, hvem man spørger, fortæller korrespondenten, som tidligere på ugen var i Zimbabwe for at dække sagen.
Læs også:Kritikere forfølges: Samantha lavede sketch og blev bortført midt om natten- Hvis du taler med lægerne, så er de overbevist om, at det er nogen inden for statsapparatet, der står bag, fortæller Søren Bendixen, som peger på, at der har været flere bortførelsessager med bevæbnede mænd, som menes at være militærfolk.
- Men hvis du spørger regeringen, så er dette en fingeret bortførelse, hvor udefrakommende kræfter forsøger at destabilisere styret.
Ifølge BBC siger en talsmand for regeringen, at myndighederne ikke har nogen grund til at bortføre sine indbyggere.
Mugabe er væk - men det er volden ikkeSagen om Peter Magombeyi er langt fra enestående.
De seneste to måneder er mindst seks personer, der på en eller anden måde har kritiseret regeringen, blevet kidnappet og tæsket.
Læs også:Flere er dræbt og 200 anholdt under protester i ZimbabweUnder sit besøg i Zimbabwe mødtes Søren Bendixen blandt andet med en komiker og en aktivist, der har oplevet kidnapning, tæsk og ydmygelse efter kritik af styret i Zimbabwe.
Du kan møde de to personer i indslaget her:Under den nu afdøde tidligere præsident, Robert Mugabe, var det heller ikke et ukendt fænomen med bortførelser af kritiske personer.
I Zimbabwe jokede man ligefrem med, at man kunne genkende oppositionspolitikere ved, at de havde ar i hovedet, fra når de var blevet bortført og tæsket af sikkerhedspolitiet.
Men under den nye præsident, Emmerson Mnangagwa, er det blevet endnu sværere at være en del af oppositionen, fortæller Søren Bendixen.
- Vinduet til at være i opposition er blevet væsentligt mindre, efter Mugabe er væk, siger han.
- Under Mugabe gik det op og ned, så oppositionen i perioder kunne få lov til at åbne munden lidt, men når man nærmede sig valg, fik de lov til mindre.
Den nye leder, som havde håbet på at kunne vende den kuldsejlede økonomi, står med et Zimbabwe i laser.
Det ses blandt andet ved, at de højtuddannede læger skal forsøge at leve for 500 kroner om måneden.
- Det gør, at den nye regering er kommet under et gevaldigt pres, fortæller Søren Bendixen.
Og derfor mener mange, at den er så presset, at man ikke ser andre muligheder end at slå hårdt ned på enhver opposition.
FacebookTwitterKopier linkEmner:Robert Mugabe (politiker)|Zimbabwe|Bortførelser|Læger|Yngre Læger




https://www.dr.dk/nyheder/penge/novo-nordisk-faar-godkendt-diabetespille-i-usa

PengeNovo Nordisk får godkendt diabetespille i USADen amerikanske lægemiddelagentur har i dag godkendt pillen.
Det amerikanske lægemiddelagentur, FDA, har godkendt Novo Nordisks diabetespille oral semaglutid.
Af Emil Søndergård Ingvorsen20.
sep.
2019 kl.
16.
43Bemærk: artiklen er mere end 30 dage gammelLæs opDen amerikanske lægemiddelagentur, FDA, har godkendt Novo Nordisks diabetespille oral semaglutid.
Det skriver FDA i en pressemeddelelse.
Pillen vil blive markedsført under navnet Rybelsus og skal bruges som behandling af type 2-diabetes.
Ifølge Medwatch.
dk er godkendelsen givet med det forbehold, at myndigheden ikke anbefaler midlet som førstevalg, og at det kan øge risikoen for thyreoideacancer, betændelse i bugspytkirtlen samt andre sygdomme.
Det var ifølge flere medier ventet, at FDA ville godkende midlet, som Novo Nordisk har store forventninger til.
Læs også:Aktionærer kræver milliarder i erstatning fra Novo Nordisk- Vi vil stile mod, at det skal blive verdens bedste tabletbaserede præparat, og dermed skal det selvfølgelig på sigt også ende med at blive verdens bedst sælgende tabletpræparat inden for diabetes.
Det er planen, har Novos forskningsdirektør Mads Krogsgaard Thomsen tidligere sagt til Ritzau Finans.
Derfor vækker nyheden om godkendelsen naturligvis glæde hos forskningsdirektøren.
- Vi er meget glade for, at vi kan gøre det første orale GLP-1 tilgængeligt i USA, og dermed udvide behandlingsmulighederne for voksne med type 2 diabetes, siger han i en pressemeddelelse.
Sydbanks analytiker af Novo, Søren Løntoft Hansen, har også tidligere vurderet, at diabetes-pillen bliver lidt af en topsællert.
Banken forventer, at Novo Nordisk inden for ti år ville kunne nå et årligt salg på 30 milliarder kroner.
Aktiemarkedet har allerede reageret positivt på godkendelsen af oral semaglutid.
Klokken 17 er aktien oppe med over tre procent for dagen og er støt stigende.
Novo Nordisk forventer, at pillen kan komme på markedet i løbet af de sidste tre måneder af 2019.
Novo Nordisk har også ansøgt om at få godkendt midlet i Europa.
Her afventer endnu en blåstempling.
FacebookTwitterKopier linkEmner:Mads Krogsgaard Thomsen (erhvervsleder)|Novo Nordisk|Søren Løntoft Hansen (økonom)|Diabetes|USA




https://www.dr.dk/nyheder/udland/hvor-groenne-er-de-groenne-investeringer-nye-krav-skal-skabe-klarhed

UdlandHvor grønne er de grønne investeringer?
Nye krav skal skabe klarhedDer er bred dansk opbakning til nye EU-regler, der skal skabe klarhed om bæredygtige investeringer.
Nye solceller burde være godt for klimaregnskabet.
Men hvordan ser regnskabet ud, når solcellerne også skal produceres?
Det vil Europa-Kommissionen lave fælles retningslinjer for.
Af Per Bang Thomsen - Bruxelles20.
sep.
2019 kl.
17.
03Bemærk: artiklen er mere end 30 dage gammelLæs opHvor skal man placere sine sparepenge, hvis man gerne vil være med til at skubbe på den grønne omstilling og bekæmpe klimaforandringerne?
Og er det nu også bæredygtigt at investere i en vindmøllepark, hvis den samtidig skader lokalmiljøet og skaber en masse forurening, når den skal vedligeholdes?
Det er spørgsmål, som i dag kan være svære at få helt klare svar på.
Derfor har Europa-Kommissionen foreslået at udarbejde en række fælles EU-krav og kriterier, der skal gøre det lettere, mere overskueligt og gennemsigtigt for folk at investere bæredygtigt.
Noget, som den danske regering bakker op om.
- Det handler om at give både private og offentlige investorer nogle værktøjer, så de med tryghed og god samvittighed kan lave bæredygtige investeringer.
På den måde kan de også have tiltro til, at investeringerne bidrager af gavn og ikke blot af navn til mere bæredygtighed, sagde finansminister Nicolai Wammen (S), da lovforslaget i dag var oppe at vende i Folketingets Europaudvalg.
Finansminister Nicolai Wammen (S) tror, at nye EU-krav kan styrke investeringerne i bæredygtige produkter.
Målet med de nye EU-regler, som snart skal forhandles på plads, er at sætte skub på investeringerne i projekter, der eksempelvis kan være med til at løse klimakrisen, forbedre miljøet eller mindske forureningen.
Derudover skal et nyt klassifikationssystem sikre, at der ikke er forskel på, hvordan man opfatter 'bæredygtighed' i de forskellige EU-lande.
- I dag er der forskellige definitioner.
Men ensartede definitioner kan øge investeringsmulighederne for dem, der ønsker at investere bæredygtigt, tilføjede Nicolai Wammen.
Seks kriterierDe nye krav skal ifølge EU-udspillet gælde for eksempelvis banker og investeringsforeninger, der udbyder 'bæredygtige produkter'.
Og hvis reglerne bliver vedtaget, skal de fremover kunne dokumentere, at produkterne lever op til kravene, hvis de ønsker at markedsføre sig på dem.
De seks kriterierFor at kunne blive klassificeret som bæredygtig skal en økonomisk aktivitet bidrage substantielt til mindst ét af de nedenstående seks kriterier - uden væsentligt at skade de andre:Bekæmpelse af klimaforandringerTilpasning til klimaforandringerBæredygtig brug og beskyttelse af vand- og marineressourcerOmstilling til cirkulær økonomi og genbrug samt forebyggelse af affaldForebyggelse og forhindring af forureningBeskyttelse af og genoprettelse af biodiversitet og økosystemerDet sker for at forhindre ’grønvaskning’, hvor et produkt, der hverken er grønt eller bæredygtigt, bliver solgt som netop det.
For at en økonomisk aktivitet kan få stemplet ’bæredygtig’, skal det ifølge lovforslag "bidrage substantielt" til ét af seks kriterier – eksempelvis at bekæmpe klimaforandringerne, sikre en bæredygtig brug af vandressourcer og forhindre forurening – uden at den samtidig gør "væsentlig skade" på de andre.
Kravene skal udformes mere detaljeret med hjælp fra en ekspertgruppe.
- EU-landene skal sikre tilpas afskrækkende sanktioner mod virksomheder, der markedsfører produkter som bæredygtige, men som ikke er i overensstemmelse med reglerne.
Bred opbakning til dansk linjeDet nye system er en del af en større bæredygtighedspakke, som Europa-Kommissionen præsenterede for snart halvandet år siden.
Det overordnede mål med de nye regler er at sikre, at EU lever op til målene fra den globale klimaaftale fra Paris samt FN’s mål for bæredygtig udvikling.
Bæredygtighedskravene er sidste del af pakken, og de skal nu forhandles på plads mellem Europa-Kommissionen, Europa-Parlamentet og Ministerrådet, hvor medlemslandenes ministre sidder.
Udover S-regeringen møder forslaget opbakning fra blandt andet Venstre, De Radikale, SF og De Konservative.
Så længe man ikke begynder at udskamme de virksomheder, som ikke er en del af kravene.
Danske virksomheder er ifølge finansministeren godt med på den grønne bølge og vil derfor nyde godt af de nye regler.
Enhedslisten frygter benspændMen partierne understregede også under dagens samråd, at regeringen skal gå efter en juridisk bindende aftale og ikke blot en ikke-bindende vejledning, som enkelte andre medlemslande og Dansk Folkeparti ønsker.
Det er finansministeren enig i.
- Ellers er vi bekymret for, at det bliver nogle fine hensigtserklæringer uden nogen reel betydning, sagde Nicolai Wammen under samrådet og tilføjede, at det lige nu tyder på, at det ender med en bindende aftale.
Enhedslisten er til gengæld imod forslaget.
Det skyldes ifølge EU-ordfører Victoria Velasquez, at der er tale om en totalharmonisering på tværs af EU, og at det derved kan spænde ben for, at Danmark kan vælge at gå forrest med mere vidtrækkende bæredygtighedskrav end de fælles EU-krav.
Men det var finansministeren ikke enig i.
- Man kan i princippet godt lave nationale, bæredygtige taksonomier (krav, red.
), som er mere ambitiøse end EU.
Men det skal i givet fald være en klar og tydelig supplerende taksonomi og ikke en erstatning.
Og de må hverken træde i stedet for eller udvande det, man i givet fald siger ja til, lød det fra Nicolai Wammen.
FacebookTwitterKopier linkEmner:EU|Europa-Kommissionen|Miljø og natur|Nicolai Wammen (politiker)|Victoria Velasquez (politiker)




https://www.dr.dk/nyheder/regionale/sjaelland/joachim-slipper-et-udrejsecenter-i-baghaven-jeg-er-lettet

Udrejsecenter på LindholmSe temaSjællandJoachim slipper for et udrejsecenter i baghaven: ’Jeg er lettet’Nu arbejder borgere og borgmester på at finde en ny fremtid til øen i Stege Bugt.
Siden forslaget med Lindholm kom, har borgerne Joachim Brix-Hansen og Camilla Schmøde kæmpet imod beslutningen.
Af Kimmie Hetland og Julie Würtz20.
sep.
2019 kl.
15.
14Bemærk: artiklen er mere end 30 dage gammelLæs opFra Joachim Brix-Hansens baghave kan man tydeligt spotte øen Lindholm.
Øen har fyldt den politiske dagsorden, siden den tidligere regering foreslog at lave et udrejsecenter for udviste kriminelle udlændinge i Stege Bugt.
Et forslag, der langt fra faldt i god jord hos beboerne i Kalvehave og omegn.
Her har indbyggerne siden november kæmpet for at undgå udrejsecenteret.
En af dem, der gik forrest i kampen, var Joachim Brix-Hansen.
Men nu er den syv måneder lange kamp slut.
LindholmØen Lindholm i Stege Bugt skulle ifølge finanslovsaftalen fremover huse udlændinge på tålt ophold og udvisningsdømte kriminelle.
Øen er syv hektar og ligger mellem Sydsjælland og Møn.
Den hører under Vordingborg Kommune.
Lindholm blev i 1925 købt af den danske stat, og den blev hjemsted for Statens Veterinære Institut for Virusforskning.
Der blev blandt andet indrettet forsøgsstation for mund- og klovsyge.
I september 2019 slog udlændinge- og integrationsminister Mattias Tesfaye fra Socialdemokratiet fast, at det kommende udrejsecenter ikke ville blive placeret på Lindholm.
Kilder: Finanslovsaftalen, Møn Kulturarvsatlas og denstoredanske.
dk.
I går slog udlændinge- og integrationsminister Mattias Tesfaye fra Socialdemokratiet fast, at det kommende udrejsecenter ikke bliver placeret på Lindholm.
- Der er sat det officielle punktum, og det er vi meget tilfredse med, siger Joachim Brix-Hansen.
Joachim Brix-Hansen mener, at øen var langt fra den optimale løsning, når der var tale om en placering for et nyt udrejsecenter.
- Men vi er meget glade og lettede over, at regeringen endegyldigt dropper planerne.
Lindholm var 750 millioner kroner lige ud i Stege Bugt.
I kan ikke være sikre på, at det politiske flertal er der om nogle år.
Så hvor rolige er I med beslutningen?
- Hvis ideen nogensinde skulle dukke op igen, må vi arbejde på at oplyse politikerne, hvor forkert en beslutning det har været at udpege Lindholm til et udrejsecenter, lyder det fra Joachim Brix-Hansen.
Skal finde en ny fremtid til LindholmMeldingen, om at udrejsecenteret på Lindholm er et afsluttet kapitel, glæder også den socialdemokratiske borgmester i Vordingborg, Michael Smed.
- Nu er det officielt og banket i med syvtommersøm.
Man har været dybere nede i tallene og kan godt se, at det ikke løser nogen problemer at flytte en problemstilling fra den ende af landet til den anden, siger han og henviser til udrejsecenteret Kærshovedgård ved Ikast.
Derfor vil borgmesteren nu kigge på, hvilke muligheder man i stedet kan bruge øen Lindholm til.
Øen var tidligere ejet af DTU, som i mange år havde sit forskningscenter for mund- og klovsyge liggende på øen.
- Nu skal man det næste år rydde op efter de aktiviteter, der har været på øen, men vi har modtaget flere forslag fra borgere, fortæller borgmesteren.
Her er der blandt andet blevet foreslået et bygge et wellnesscenter, et hospice, en miniversion af Las Vegas, lade naturen overtage øen eller oprette et naturformidlingscenter, hvor man oplyser om viraforskningen i Danmark.
- Personligt håber jeg på, at vi får udarbejdet nogle strategier, hvor naturen er i fokus, siger Michael Smed.
FacebookTwitterKopier linkEmner:Mattias Tesfaye (politiker)|Flygtninge og asylansøgere|Socialdemokraterne|Stege|Lokalpolitik




https://www.dr.dk/nyheder/udland/tyskland-klar-med-klimapakke-uambitioes-raaber-demonstranterne-paa-gaden

UdlandTyskland klar med klimapakke - 'uambitiøs' råber demonstranterne på gadenRegeringen vil hæve priserne på fossilt brændstof og bruge milliarder på jernbanen.
Klimastrejke i dag i Berlin.
Af Jakob Busk Olsen20.
sep.
2019 kl.
14.
37 | opdateret 20.
sep.
2019 kl.
14.
52Bemærk: artiklen er mere end 30 dage gammelLæs opEfter 18 timers forhandlinger er regeringen i Tyskland blevet enig med sig selv om ny omfattende lovpakke, der skal bekæmpe klimaforandringerne.
Regeringen vil blandt andet hæve priserne på fossilt brændstof og bruge milliarder på jernbanen.
- Vi tror på, at vi kan nå målene, og at vi nu lagt grundlaget for det, siger Tysklands kansler, Angela Merkel, på et pressemøde.
Udspillet kommer samme dag, som demonstranter i hele verden er gået på gaden for at kræve en større indsats for at redde klimaet.
Læs også:Klimastrejke i fuld gang: Millioner af børn verden over forventes i dag at strejkeMange tusinde aktivister er lige nu forsamlet i store tyske byer, og den foreløbige dom over klimapakken lyder, at den er for uambitiøs.
Den tyske kansler, Angela Merkel, fremlægger klimaloven sammen med finansminister Olaf Scholz.
Benzin 25 øre dyrereTysklands regering er netop nu i gang med at fremlægge klimapakken i Berlin.
Men en lang række tiltag er allerede sluppet ud til tyske og internationale medier.
Der er blandt andet aftalt at indføre et forbud mod at installere oliefyr fra 2025, og at der gives støtte til boligejere, som ønsker mere klimavenlige alternativer til opvarmning.
Prisen for udledningen af CO2 vil stige.
Det skal ske gennem udledningscertifikater, der kan handles.
Når det gælder benzin og diesel, så stiger prisen.
En liter benzin stiger i 2021 med 3 cent (knap 25 øre) og stiger med op til 10 cent (knap 75 øre) i 2026.
I dag koster en liter benzin 10,45 kroner og 9,71 kroner for diesel.
Regeringen vil samtidig øge incitamenterne til at købe elbiler og hæve vejafgifterne.
Det er regeringens mål at nedbringe udledningen af klimagasser med 55 procent i 2030 i forhold til niveauet i 1990.
Det svarer til en beskæring fra 866 millioner ton til 563 millioner ton.
Kapital til statsbanerneNyhedsbureauet Reuters gengiver flere punkter fra det dokument, som parterne er enige om.
Her hedder det, at biler fra 2021 beskattes, efter hvor meget CO2 de udleder.
Der skal ske en større indsprøjtning af kapital til de tyske statsbaner, Deutsche Bahn, på en milliard euro - 7,5 milliarder kroner - for hvert år frem til 2030.
Produktionen af energi fra havvindmøller skal op på 20 gigawatt fra de nuværende 15 gigawatt.
Provenuet fra salg af CO2-kvoter skal geninvesteres i miljøbeskyttelse.
Demonstranter forsøger at anskueliggøre klimakrisen med isblokke og galger ved Brandenburger Tor i Berlin.
'Ikke min klimapakke'Selvom der er tale om en omfattende lovpakke, bliver den ikke venligt modtaget blandt de tusinder af klimaaktivister, som i dag har indtaget centrum af Berlin og andre store byer i Tyskland.
På sociale medier som Twitter hudfletter aktivisterne klimaloven under hashtagget #NotmyKlimapaket - "ikke min klimapakke".
- Denne lov er ikke et svar på vores protester, det er motivation til at gå videre nu, skriver for eksempel Düsseldorf-afdelingen af organisationen Fridays for Future, som er en af de drivende kræfter bag dagens globale klimaprotest.
Det er især klimapakkens forhøjelse af benzinprisen på i første omgang 25 øre, som vækker harme og latterliggørelse.
Mange hæfter sig ved, at regeringen i samme bevægelse hæver befordringsfradraget med 37 øre pr.
kilometer, og de frygter, at klimaloven vil øge biltrafikken i stedet for at sænke den.
FacebookTwitterKopier linkEmner:Angela Merkel (politiker)|Tyskland|Deutsche Bahn|Berlin|Togtrafik




https://www.dr.dk/nyheder/indland/stor-maengde-vaaben-beslaglagt-i-politiaktion-paa-fyn

IndlandStor mængde våben beslaglagt i politiaktion på Fyn51 våben er formentlig relateret til bandekonflikt, siger politiet.
14 personer anholdt.
Politiaktionen er sket i samarbejde mellem Fyns Politi og Særlig Efterforskning Øst.
(© DR Nyheder)Af Oliver Batchelor og Sofie Lodahl Ørts20.
sep.
2019 kl.
13.
44 | opdateret 20.
sep.
2019 kl.
17.
25Bemærk: artiklen er mere end 30 dage gammelLæs opEn ransagning af 18 forskellige adresser på Fyn, hovedsageligt i Odense-området, har ført til en lang række anholdelser og beslaglæggelse af en stor mængde våben.
Det skriver Københavns Politi i en pressemeddelelse, hvor det fremgår, at aktionen er sket i et samarbejde mellem afdelingen Særlig Efterforskning Øst (SEØ) og Fyns Politi.
- Det her er kulminationen på en længere efterforskning, vi har kørt, og som har omhandlet distribution af våben, siger Torben Henriksen, vicepolitiinspektør i SEØ, til DR Nyheder.
Der er tale om en distribution af våben, der efter politiets opfattelse blandt andet sker til de grupperinger, der er en del af den nuværende konflikt i hovedstadsområdet.
- Det er vores klare opfattelse, at de her våben var målrettet den bandekonflikt, der kører på Sjælland, siger Torben Henriksen.
Foreløbigt to varetægtsfængsletI forbindelse med politiaktionen blev der i første omgang anholdt 14 personer.
- Vi står foran en kompliceret og længere efterforskning, efter at vi har forhåbentlig har fået varetægtsfængslet de her personer, så det er begrænset, hvor meget jeg kan gå i detaljer.
- Men jeg kan sige, at ingen af de her personer i sig selv er direkte banderelaterede, sådan som det fremgår på nuværende tidspunkt, siger Torben Henriksen.
To af de anholdte er blevet varetægtsfængslet fremt til 11.
oktober for våben- og narkohandel, oplyser politiet fredag eftermiddag på Twitter.
Yderligere seks personer bliver fremstillet i et grundlovsforhør lørdag i Odense.
Hovedsagelig pistolerVed ransagningerne blev der i alt fundet 51 stykker våben og en stor mængde ammunition.
40 af våbnene blev fundet på et lager, mens de resterende våben er fundet i de anholdtes besiddelse.
- Det er våben, der skal undersøges nærmere, men ud fra det vi har set indtil nu, er den altovervejende del af dem pistoler, siger Torben Henriksen.
- Vi har desuden fundet en stor mængde ammunition, der passer til de her våben.
Politiet skal nu foretage tekniske undersøgelser af de mange beslaglagte våben.
- Blandet andet skal vi se på, om de har været brugt, og i givet fald hvilken sammenhæng de har været brugt i, siger Torben Henriksen.
FacebookTwitterKopier linkEmner:Kriminalitet|Fyn|Politi|Odense|Fyns Politi




https://www.dr.dk/nyheder/udland/russisk-anklagemyndighed-i-kovending-massive-protester-foerer-til-loesladelse-af

UdlandRussisk anklagemyndighed i kovending: Massive protester fører til løsladelse af demonstrantTrods en fængselsdom løslades 24-årig demonstrant - og det giver håb til oppositionen i Moskva.
Den 24-årige skuespiller Pavel Ustinov blev idømt 3.
5 års fængsel i mandags, men bliver nu løsladt indtil sin appelsag mandag.
Af Louise Brodthagen Jensen20.
sep.
2019 kl.
15.
31Bemærk: artiklen er mere end 30 dage gammelLæs opFørst protesterede hans familie, dernæst fulgte oppositionsbevægelsen, kulturpersonligheder, politikere, og nu har selvsamme anklagemyndighed, der først ville have ham fængslet i seks år, pludselig bedt om at få løsladt den 24-årige Pavel Ustinov.
Et krav, en dommer i Moskvas byret netop har valgt at efterkomme og dermed løsladt Ustinov, indtil domstolen efter weekenden endeligt tager stilling til hans appelsag.
Mandag blev Ustinov ellers idømt 3,5 års fængsel for at udøve grov vold mod en betjent og for at modsætte sig anholdelse under en demonstration 3.
august i den russiske hovedstad.
Selv har Ustinov nægtet overhovedet at have deltaget i demonstrationen.
Og dommen har vakt stor opstandelse, idet flere videooptagelser viser, at den omtalte betjent i forsøget på at overmande Ustinov falder, samtidig med at Ustinov ikke gør tegn på at modsætte sig anholdelsen.
Situationen hvor Pavel Ustinov ifølge politiet skulle have modsat sig anholdelse og udøvet vold mod en betjent.
Billederne er fra en video på Telekanal Stalingrad.
1 / 5Situationen hvor Pavel Ustinov ifølge politiet skulle have modsat sig anholdelse og udøvet vold mod en betjent.
Billederne er fra en video på Telekanal Stalingrad.
1 / 52 / 53 / 54 / 55 / 5Dommen har i løbet af ugen ført til en række af de tilladte såkaldt enkeltmandsprotester foran præsident Vladimir Putins kontor i Moskva, mens flere af landets store, uafhængige medier har opfordret domstolen i Moskva til at genoverveje dommen.
Samtidig er sagen af mange blevet sammenlignet med den mod journalisten Ivan Golunov, der blev tiltalt for narkobesiddelse tidligere på sommeren.
Efter massive protester og medieomtale blev sagen mod Golunov droppet.
Ifølge indenrigsministeren på grund af manglende beviser, og journalisten blev omgående løsladt.
Læs også:Mød kvinden, der holder øje med Putins politi: 'Vi har kun illusionen om et demokrati'Giver håb til oppositionenTidligere på ugen lød det fra præsident Vladimir Putins talsmand, Dmitrij Peskov, at præsidenten er vidende om protesterne over dommen.
Men han slog samtidig fast, at det det ikke er Kremls opgave at blande sig i domstolenes afgørelser.
Og det er heller ikke forventet, at frafaldelsen af dommen mod Ustinov nødvendigvis fører til, at de demonstranter, der de seneste uger er blevet idømt fængselsstraffe, kan få ændret deres domme:- Myndighederne er jo ikke blinde for den massive folkelige opbakning, der er til Pavel Ustinov, og derfor har man valgt at lette presset en smule ved at løslade ham her i dag.
Men jeg tror ikke, at det er udtryk for, at myndighederne har tænkt sig at skrue ned for de mange andre sager, lyder det fra DR's Ruslands-korrespondent, Matilde Kimer.
Alligevel giver både Golunov-sagen og sagen om den tidligere nationalgarder Ustinov håb til oppositionen om, at det nytter at protestere over anholdelserne af deres meddemonstranter.
- I sekunderne efter at Ustinov blev løsladt, strømmede sejrsbeskederne rundt på de sociale medier, og selvfølgelig ser oppositionsfolk det som en sejr og som et bevis for, at det nytter at gå gaden, siger Matilde Kimer og tilføjer:- Derfor kommer de også til at fortsætte, for mere end en håndfuld andre er jo allerede blevet overflyttet til russiske fængsler for at afsone deres flerårige fængselsdomme for at have deltaget i sommerens demonstrationer.
Den russiske aktivist, Ljubov Sobol, er en af dem, der i ugens løb har protesteret til fordel for den russiske skuespiller Pavel Ustinov.
Sommerens store protestbevægelse i hovedstaden udsprang af en utilfredshed med, at en række kandidater fra oppositionen blev afvist fra at stille op til lokalvalget, der fandt sted 8.
september.
Og fængselsdommene sammenholdt med, at flere stadig sidder fængslet og afventer rettergang, har fået protesterne til at fortsætte.
I Moskva har myndighederne tilladt demonstrationer den 28.
september til fordel for dem, der er blevet anholdt eller dømt i forbindelse med det, der nu betegnes som "Moskva-sagen".
FacebookTwitterKopier linkEmner:Moskva|Vladimir Putin (politiker)|Rusland|Anklagemyndigheden|Vold




https://www.dr.dk/sporten/fodbold/superliga/minut-minut-agf-vinder-ude-mod-ob






https://www.dr.dk/sporten/formel1/sportschef-renault-test-er-et-stort-skridt-mod-formel-1-dansker

Formel1Sportschef: Renault-test er et stort skridt mod Formel 1 for danskerChristian Lundgaards test i en tidligere Formel 1-racer er et skridt mod løbsserien, mener Dasu-boss.
Christian Lundgaard (til højre) kørte torsdag en test i en af Renaults Formel 1-racere fra 2017-sæsonen.
20.
sep.
2019 kl.
13.
46Bemærk: artiklen er mere end 30 dage gammelLæs opDen talentfulde racerkører Christian Lundgaard har fået et stort skulderklap ved torsdag at køre en test for Renault i holdets Formel 1-racer fra 2017.
Det mener sportschefen i Dansk Automobil Sports Union (Dasu), Bo Baltzer Nielsen, der ser testen som et tydeligt tegn på, at Renault har danskeren med i opløbet om et af holdets Formel 1-sæder.
- Renault ruller ikke en test ud til flere millioner kroner, hvis ikke det er, fordi de har en bagtanke med det.
- Det er et kæmpe skridt mod Formel 1.
Det kan næsten kun blive større, hvis han kommer med i en officiel test næste år, når der køres "rookie test", hvor holdene skal komme med nye kørere.
- En af grundpillerne i Renaults akademi er, at man skal opdrætte en Formel 1-kører, det har akademiets talentchef selv fortalt mig.
Derfor afholder de sådan en test for at finde ud af, om kørernes talenter rækker til Formel 1, siger Bo Baltzer Nielsen.
I dag er Kevin Magnussen, som kører for Haas, den eneste dansker i Formel 1.
Men Kevin Magnussen mener, at Christian Lundgaards præstationer giver gode muligheder for, at der kan komme to danskere i Formel 1.
I sidste uge fortalte Renault-direktør Cyril Abiteboul, at holdet fra 2021-sæsonen vil have en Formel 1-kører med fortid på holdets akademi.
18-årige Lundgaard er en af otte kørere, der er tilknyttet Renaults akademi.
- Renault er ved at identificere, hvem den kører fra akademiet kan være.
Det er ikke givet, at man bliver Formel 1-kører, fordi man er medlem af akademiet, men man har muligheden for at vise sit værd, og det er Christian Lundgaard godt i gang med.
Christian Lundgaard- 18 år- Fra Hedensted- Kører til daglig i Formel 3- Er tilknyttet Renaults udviklingsprogram, Renault Sport Academy.
- Det giver ikke mening at have et akademi og bruge mange penge på det, hvis man ikke mener, at der kan komme en Formel 1-kører ud af det.
Men man også huske, at Renault har andre motorsportsaktiviteter som for eksempel Formel E, siger Bo Baltzer Nielsen.
Sportschefen kan ikke mindes, at andre danskere tidligere har fået en lignende chance i Formel 1-holdenes rugekasser.
- Det kan nok bedst sammenlignes med Kevin Magnussen, som var en del af McLarens juniorprogram, inden han kom i Formel 1.
Men det var ikke et ligeså intenst forløb og program, som det Renault har.
- Det her er et skridt videre, også fordi Renault så tydeligt har meldt ud, at de vil hverve en Formel 1-kører fra akademiet i 2021, siger han.
Talent frem for bankbogHan hæfter sig samtidig ved, at akademiet handler om kørernes evner og ikke om størrelsen på bankbogen hos deres familier eller sponsorer.
- Det her handler om rendyrket talent.
Renault har jo valgt kørere på baggrund af talent, og ikke hvad de har af penge.
Det er en kæmpe chance for en dansk kører, for vi har mange dygtige kørere, men der er meget få af dem, der kommer med en masse penge hjemmefra.
- Det er opløftende, at det kan lade sig gøre.
Det her er muligheden for at komme i Formel 1, selv hvis man ikke har rigtig mange penge, siger Bo Baltzer Nielsen.
Christian Lundgaard deltager i denne sæson i Formel 3-løbsserien.
Her vandt han et løb på Hungaroring i begyndelsen af august.
Det var samme sted, han torsdag testede for Renault.
/ritzau/FacebookTwitterKopier linkEmner:Kevin Magnussen (racerkører)|Renault|Formel 1|Christian Lundgaard (racerkører)|Motorsport




https://www.dr.dk/sporten/golf/pga-og-europa-touren-fastholder-udelukkelse-af-thorbjoern-olesen

GolfPGA og Europa-touren fastholder udelukkelse af Thorbjørn OlesenSagen mod Thorbjørn Olesen betyder, at han hverken kan deltage i turneringer på European- eller PGA Tour.
Thorbjørn Olesen må stadig kigge langt efter et comeback til golfbanen.
Af Kasper Aleksander Thrane og /ritzau/20.
sep.
2019 kl.
12.
53Bemærk: artiklen er mere end 30 dage gammelLæs opDet har været fremme i forskellige medier, at European Tour torsdag holdt møde om en genovervejelse af Olesens suspendering.
Men det har ikke noget på sig, fortæller assisterende kommunikationsdirektør hos Euoropean Tour, Steve Todd, til DR Sporten.
- Intet har ændret sig siden høringen onsdag.
Thorbjørn Olesen er stadig suspenderet, mens sagen står på, og vi kan ikke fortælle mere end det.
- Det er ikke korrekt, at hans suspendering har været til genovervejelse.
Det er en misforståelse.
Thorbjørn Olesen på vej til høring.
I dag har PGA Tour, ligesom European Tour, meldt ud, at de holder fast i udelukkelsen af golfspilleren Thorbjørn Olesen under den verserende sag i det britiske retssystem.
Det oplyser en talsmand fra den nordamerikanske golfarrangør i en mail til Ritzau.
- Som vi tidligere har meldt ud, er en anklage af den karakter noget, vi tager yderst alvorligt.
Vi kan forstå, at European Tour har suspenderet Thorbjørn Olesen, og det er en beslutning, vi støtter.
- Selv om han ikke er medlem af PGA Tour, har vi suspenderet ham fra at deltage i fremtidige turneringer på PGA Tour, indtil andet meldes ud.
Vi har ikke flere kommentarer på nuværende tidspunkt, siger talsmanden i udtalelsen.
Det har været fremme i forskellige medier, at European Tour torsdag holdt møde om en genovervejelse af Olesens suspendering.
Men det har ikke noget på sig, fortæller assisterende kommunikationsdirektør hos Euoropean Tour, Steve Todd, til DR Sporten.
- Intet har ændret sig siden høringen onsdag.
Thorbjørn Olesen er stadig suspenderet, mens sagen står på, og vi kan ikke fortælle mere end det.
- Det er ikke korrekt, at hans suspendering har været til genovervejelse.
Det er en misforståelse.
Nægter sig skyldig29-årige Olesen, der som nummer 69 på verdensranglisten er den næstbedst placerede dansker, er anklaget for tre forhold efter en flyvetur fra Nashville i USA til London i England i slutningen af juli.
- Det er ikke korrekt, at hans suspendering har været til genovervejelse.
Det er en misforståelse.
Steve Todd, European TourI august blev han tiltalt for "sexual assault on a female", hvilket dækker over berøring af seksuel karakter uden samtykke.
Han blev også tiltalt for "assault by beating", hvilket i engelsk lov dækker over et overfald af mindre grov karakter, hvor offeret er blevet forulempet, men ikke er blevet tilføjet fysiske skader.
Han er desuden anklaget for at have været beruset på flyet.
Ved første høring i august nægtede han sig skyldig i anklagerne.
Danskerens advokat Paul Morris fortalte, at Olesen havde taget medicin inden afrejsen, og at der var taget prøver, der endnu ikke var færdiganalyseret.
Thorbjørn Olesen her ved FedEx St.
Jude Classic i Memphis, som var den turnering, golfspilleren rejste hjem fra, da flyepisoden skete.
Onsdag lod Olesen-lejren så forstå, at golfstjernen fortsat ikke kunne erklære sig skyldig på det nuværende anklagegrundlag.
Dog kom det i retten frem, at Olesen ikke bestrider, at hændelserne fandt sted i flyet.
Dommeren satte næste retsmøde i sagen til 13.
december, mens der i oktober og november er deadlines for indlevering af materiale.
Både anklagemyndigheden og Olesens forsvarere skal i den kommende tid opsøge eksperter, der eventuelt kan inddrages i sagen.
En eventuel retssag vil først finde sted i maj næste år.
FacebookTwitterKopier linkEmner:Golf|USA|Anklagemyndigheden|Kriminalitet|Thorbjørn Olesen (golfspiller)




https://www.dr.dk/sporten/badminton/dif-til-kulturministeren-badmintonsag-er-et-sundhedstegn

BadmintonDIF til kulturministeren: Badmintonsag er et sundhedstegnKulturministeren mødtes onsdag med DIF og Team Danmark efter fyring af den assisterende badmintonlandstræner.
Ifølge DIF og Team Danmark virkede kulturminister Joy Mogensen (S) tilfreds med de svar, hun fik på onsdagens møde, som hun havde indkaldt parterne til på baggrund af trænerfyringen på det danske badmintonlandshold.
20.
sep.
2019 kl.
14.
29Bemærk: artiklen er mere end 30 dage gammelLæs opDer er en sund kultur i dansk elitebadminton.
Det var et af budskaberne fra Danmarks Idrætsforbund (DIF) og Team Danmark, der onsdag var til møde med kulturminister Joy Mogensen (S).
Ministeren havde i sidste uge indkaldt parterne til et møde, efter at den assisterende badmintonlandstræner Kim Nielsen blev fyret.
Ifølge flere medier skyldtes fyringen upassende sprogbrug over for flere spillere.
- I badmintonsagen sagde vi dybest set, at vi egentlig så det som et sundhedstegn, at de ansvarlige har grebet ind over for noget, som de har syntes, var dårlig opførsel, siger Morten Mølholm, der er administrerende direktør i DIF.
- Det er det, vores forbund skal.
Løbende se på, hvordan deres atleter har det.
- Vi ser det ikke som et udtryk for, at der er store problemer i badminton, men ser det tværtimod, som at de badmintonansvarlige har grebet ind over for et enkeltstående tilfælde, siger han.
Direktøren i DIF, Morten Mølhom var tilfreds med mødet mellem DIF, kulturministeren og Team Danmark efter fyring af den assisterende badmintonlandstræner.
Mølholm var tilfreds med mødet, hvor DIF og Team Danmark også fortalte ministeren om de undersøgelser, der er sat i gang, og som ventes klar ved årsskiftet.
- Vi er glade for, at vi har en minister, der interesserer sig for vores område, så det var fint at få briefet om, hvad der foregår, så der ikke opstår misforståelser, siger Mølholm.
Der er blandt andet sat gang i generelle trivselsundersøgelser blandt eliteidrætsfolk især med henblik på at måle omfanget af spiseforstyrrelser.
Derudover er der igangsat en undersøgelse af hele svømmesagen om kontroversielle træningsmetoder fra 2003 til 2012 i Dansk Svømmeunion.
Sager kan ikke sammenlignesDet var med svømmesagen i baghovedet, at ministeren fandt det nødvendigt at indkalde til mødet, da der opstod en ny sag i Badminton Danmark.
Men direktør i Team Danmark Lone Hansen, der også deltog i mødet onsdag, mener dog ikke, at de to sager kan sammenlignes.
- Badmintonsagen er jo ikke af samme karakter som svømmesagen, og det blev ministeren orienteret om.
Og hun kvitterede fint for, at hun har en god tillid til, at de ting, der måtte være, bliver løst.
- Jeg har fuld respekt for, at en ny minister skal have mulighed for at sætte sig ind i sagerne.
Og hellere en reaktion end ingen reaktion.
- Det er et godt signal, ministeren sender ved at være interesseret og forholde sig til, hvad der er godt for danske atleter, og giver os mulighed for at komme ind og fortælle og forklare, siger Lone Hansen.
DIF og Team Danmark vil orientere Kulturministeriet, når resultaterne af undersøgelserne er klar.
/ritzau/FacebookTwitterKopier linkEmner:Danmarks Idrætsforbund|Joy Mogensen (politiker)|Socialdemokraterne|Badminton|Idrætspolitik




https://www.dr.dk/nyheder/politik/opbakningen-til-klimamaal-stiger-blaa-blok-er-klar-til-reducere-med-70-procent-hvis

PolitikOpbakningen til klimamål stiger: Blå blok er klar til at reducere med 70 procent, hvis… Efter længere tøven er de blå partier klar til at støtte klimamål.
De første møder omkring en bindende klimalov er begyndt.
Der skal partierne blive enige om målsætning, sanktioner og metoder.
Derefter vil regeringen arbejde på en handlingsplan til at nå målet.
Af Daniel Myrup Pedersen og Emil Eller20.
sep.
2019 kl.
16.
01Bemærk: artiklen er mere end 30 dage gammelLæs opEt mål om at reducere Danmarks udledning af klimaskadelige gasser med 70 procent var en forudsætning for, at Socialdemokratiet kunne få lov at danne en regering med støtte fra Radikale, SF og Enhedslisten.
Hvad betyder de 70 procent?
Når partierne siger, de vil skrive et reduktionsmål på 70 procent ind i klimaloven, så taler de om, at Danmarks udledning af drivhusgasser skal reduceres med 70 procent i forhold til Danmarks udledningsniveau i 1990.
I bunden af artiklen kan du se en graf over, hvor langt Danmark er kommet med reduktionen i dag.
Det skal være Danmarks målsætning, og den skal skrives ind i en klimalov, som regeringen vil opdatere.
Den klimalov skal gøre reduktionsmålet bindende og sikre sanktioner, hvis målet ikke nås.
Modstanden mod et mål på 70 procent har været stor i dele af Folketinget, men flere partier på den blå side af folketingssalen melder sig nu også klar til at støtte regeringens 70 procent.
Dog med forbehold, så lad os lige se nærmere på, hvor alle partier hver især står, og hvordan de har rykket sig.
Dansk FolkepartiDF's formand Kristian Thulesen Dahl.
Formanden for DF, Kristian Thulesen Dahl, skriver i dag i sit ugebrev, at Dansk Folkeparti vil støtte regeringens mål.
- Vi vil acceptere de 70 procent imod, at vi så får indflydelse på, hvordan vi arbejder videre med klimamålsætningen.
Formanden uddyber, at DF hele tiden har støttet op om en ambitiøs klimapolitik, til trods for at de under valgkampen kaldte debatten om klima for 'hysteri' og 'overbudspolitik'.
- Under valgkampen kom det til at fremstå, som om vi var meget uenige med hinanden, og vi var nok også lidt langsomme om at komme ind i den her diskussion, siger Kristian Thulesen Dahl.
VenstreKlimaordfører Thomas Danielsen.
Venstre vil i sidste ende gerne reducere udledningen af drivhusgasser med 100 procent, men ud fra tidsrammen, der hedder 2030, vil de gerne gå med til 70 procent, som der står i forståelsespapiret, lyder det nu fra klimaordfører Thomas Danielsen (V).
- Ved forhandlingerne kan vi nok hurtigt blive enige om 50 procent.
Efter lidt tid sikkert også 60 procent, men hvis Venstre skal gå med til 70 procent, så skal der være sikkerhed om metoderne, siger han.
Han nægter at give Socialdemokratiet en blanko-check til at forhandle med de røde partier, hvorfor måden Danmark opnår 70 procents målsætningen, skal være klar, inden de lægger stemmer til klimaloven.
Liberal AllianceKlimaordfører Ole Birk Olesen.
Enigheden i blå blok fortsætter, for Liberal Alliance vil også gerne støtte en målsætning på 70 procent, men med det forbehold, at det ikke må koste vækst.
- Hvis klimatiltagene koster på vækst i BNP, så skal der kompenseres et andet sted.
For eksempel ved skattepolitiken.
Er det princip klart, så støtter vi regeringen, siger klimaordfører Ole Birk Olesen (LA) i dag.
KonservativeKonservatives formand Søren Pape Poulsen i midten med Rasmus Jarlov og Mai Mercado ved sin side.
Konservative var det første parti fra blå blok til at melde ud, at de vil trykke hånd med regeringen om reduktionsmålet.
Det kunne formand Søren Pape Poulsen (K) fortælle i mandags.
Men ligesom de resterende oppositionspartier er det ikke uden forbehold.
- Vores hovedkrav bliver, at klimaaftalen ikke skal koste arbejdspladser, siger Søren Pape Poulsen til Avisen.
dk.
SocialdemokratietKlima,- energi,- og forsyningsminister Dan Jørgensen.
Det er klimaminister Dan Jørgensen (S), som leder forhandlingerne i forhold til rent faktisk at nå regeringens mål.
Og der bliver ikke lagt skjul på opgavens størrelse.
- Det bliver særlig svært at nå den sidste del af målet fra 65 procent til 70 procent.
Det vil kræve virkemidler, vi endnu ikke kender, og derfor en tæt involvering af Klimarådet og andre eksperter for at nå i mål, skrives der i regeringens forståelsespapir.
Om ikke andet har Socialdemokratiet hvert fald en bred opbakning til at sætte reduktionsmålet på 70 procent.
Men det kan være, Dan Jørgensen får behov for den tryllestav, tidligere klimaminister Lars Christian Lilleholt (V) overrakte ham ved ministerovertagelsesceremonien.
Inden Dan Jørgensen blev minister, var han nemlig heller ikke selv tilhænger af at sætte målet til 70 procent.
Det var noget, regeringens støttepartier fik presset igennem under regeringedannelsen.
Under valgkampen sagde han sådan her om målet:- Vi undrer os selvfølgelig over, at det godt kan have karakter af bare at tænke på et tal.
Den ene dag er det 60 procent, der er et ufravigeligt krav, og den næste er det 70.
Socialistisk FolkepartiSF's Formand Pia Olsen Dyhr.
SF fortalte i slutningen af maj, at de har et ønske om at reducere udledningen med 70 procent.
Inden da var deres målsætning på 60 procent.
Og formanden, Pia Olsen Dyhr, holder sig altså nu til 70 procent til trods for ikke at kende løsningen.
- Vi kan ikke nå helt i mål, da vi ikke kender alle løsninger i dag og frem til 2030.
Derfor bliver vi nødt til at spørge Klimarådet, hvad de bedste virkemidler er.
Men det skal ikke være til hinder for, at vi allerede nu går i gang med de løsninger, vi kender, sagde hun til Information.
Radikale VenstrePolitisk leder Morten Østergaard og klimaordfører Ida Auken.
Radikale Venstre var tidligere på året imod et mål på 70 procent og mente selv, det skulle være 60 procent.
Klimaordfører Ida Auken (RV) sagde dengang, at et klimamål også skulle "hænge sammen i virkelighedens verden".
- Så er det klart, at et parti som Enhedslisten, der ikke skal sidde med regeringsansvaret og få økonomien til at hænge sammen, skruer lidt op for det hele, i forhold til hvad vi andre siger, sagde hun i starten af året.
I juni skiftede de så mening.
For her sagde politisk leder Morten Østergaard, at de opjusterede deres målsætning på baggrund af en ekspertvurdering, partiet fik lavet.
- Vi mener, at det er både realistisk, men også tilpas ambitiøst til, at vi skal stå på tæer og ikke bare kan klare det med kendte virkemidler, sagde Morten Østergaard til Information.
EnhedslistenPolitisk ordfører Pernille Skipper.
Enhedslisten efterlader ingen tvivl om deres holdning.
De vil kun acceptere en reduktion på 70 procent, og politisk ordfører Pernille Skipper (EL) kaldte det under regeringsdannelsen for en topprioritet for partiet.
- Det er grundlæggende for, at Danmark kan opfylde Parisaftalen, og for, at vi kan se vores børn og børnebørn i øjnene for at sige det helt firkantet, sagde Pernille Skipper til JydskeVestkysten.
AlternativetKlimaordfører Rasmus Nordqvist.
Luftede første gang tanken om 70 procents reduktion i 2030 i marts 2017.
De trak dog i land med meldingen om, at det 'måske ikke var så smart' at lave en soloudmelding på området.
På det her tidspunkt havde ingen partier en målsætning på 70 procent.
Men det blev siden partiets politik.
Alternativet var sammen med Enhedslisten de første til at have det som officiel politik.
Noget, de stod alene med længe.
Først i valgkampen begyndte andre partier – SF og Radikale Venstre – at tilslutte sig ideen.
- Hvis ikke vi gør det, vil der være tale om et enormt generationssvigt, sagde klimaordfører Rasmus Nordqvist (Å) til fyens.
dk.
Nye BorgerligeNye Borgerliges formand Pernille Vermund.
Det var i dag ikke muligt at få en kommentar fra Nye Borgerlige, men på deres hjemmeside skriver de:- Nye Borgerlige er åbne overfor at reducere CO2-udledningen.
Det skal foregå med fornuft og realisme.
Reduktion af CO2-udledningen skal foregå på kommercielle vilkår og i samarbejde med andre lande.
FacebookTwitterKopier linkEmner:Dan Jørgensen (politiker)|Ida Auken (politiker)|Miljøpolitik|Klimaændringer|Alternativet (parti)




https://www.dr.dk/nyheder/kultur/jubel-over-redningskrans-til-p6-beat-og-p8-jazz-det-er-dansk-musiks-kravlegaard

KulturJubel over redningskrans til P6 Beat og P8 Jazz: 'Det er dansk musiks kravlegård'I musikbranchen ånder de lettet op efter redning af to DR-kanaler.
Vært Anders Bøtter ses her sammen med Dave Grohl fra Foo Fighters i anledning af et radioprogram om bandet.
Af Theis Lange Olsen20.
sep.
2019 kl.
14.
08Bemærk: artiklen er mere end 30 dage gammelLæs opDet er selve fødekæden i dansk musikliv, der nu får kunstigt åndedræt.
Sådan lyder det samstemmende fra flere sider i musikbranchen, efter at regeringen har fundet 15 millioner kroner til at udskyde lukningen af radiokanalerne P6 Beat og P8 Jazz i mindst et år.
Vært på P6 Beat Anders Bøtter mener, at redningskransen er meget glædelig, men også helt afgørende for, at musikere uden den helt store, kommercielle gennemslagskraft fortsat kan udvikle sig - og måske en dag bryde igennem foran et større publikum.
Læs også:P6 Beat og P8 Jazz fortsætter til udgangen af 2020- Det er lidt dansk musiks kravlegård, siger Anders Bøtter om P6 Beat, hvor han selv er freelancer.
- Der er mulighed for at eksperimentere og få sin musik hørt på et tidligt tidspunkt for at få opbygget et publikum.
Masser af bands spilles kun på P6 Beat og ingen andre steder, siger han.
Oven på den forrige regerings smalle medieforlig stod P6 Beat og P8 Jazz til at lukke ved årsskiftet, men nu kan de to kanaler foreløbig ånde lettet op og sende i hvert fald i hele 2020.
Kickstarter karriererIfølge Anders Bøtter ville en lukning have haft uoverskuelige konsekvenser for det musikalske Danmark.
- Hvis P6 Beat var lukket, var vi rent musikkulturelt blevet fattigere.
Der bliver nødt til at være et sted, hvor mennesker kan gå hen og blive inspirerede.
Han nævner MØ og Minds of 99 som eksempler på danskere kunstnere, der startede med at blive spillet på P6 Beat - og siden er blevet store hitmagere og ekstremt populære.
- Det er os, der har været med til at kickstarte mange af de her kunstneres karriere.
Det bliver bevaret i i hvert fald et år.
Det er en kæmpe positiv nyhed, siger Anders Bøtter.
Nyheden om, at de to DR-kanaler alligevel ikke lukker ved årsskiftet, blev også modtaget med jubel i Danske Uafhængige Pladeselskaber her til formiddag.
På sociale medier jubler mange lyttere over redningskransen til DR-kanalerne:De repræsenterer små og mellemstore pladeselskaber og selvudgivende artister og har kæmpet til det sidste for at undgå en lukning af P6 Beat og P8 Jazz.
- Det er en meget, meget glædelig nyhed.
Vi har arbejdet alt, vi kunne, for at forklare, hvad konsekvenserne ville blive, hvis lukningerne blev fastholdt, siger forperson Kristoffer Rom, der også har grundlagt pladeselskabet Tambourhinoceros:- Kanalerne spiller et smallere repertoire, som især kommer fra den uafhængige sektor, hvorimod de to store FM-kanaler P3 og P4 spiller næsten 90 procent musik fra de tre store internationale musikselskaber, siger han.
Økonomisk aspektI Kristoffer Roms øjne er de to kanaler decideret "livsnødvendige" for store dele af den danske musikbranche.
- De har en meget stor effekt på hele den fødekæde, der er i den danske musikbranche.
Hvis man vil vedligeholde det momentum og den gennemslagskraft, den branche har lige nu, så er de to kanaler livsnødvendige, siger han.
Kristoffer Rom lægger heller ikke skjul på, at der er et økonomisk aspekt i at holde P6 Beat og P8 Jazz kørende.
- Når man bliver spillet i radioen, får man jo vederlag for det, og det ville være betragteligt mindre for den uafhængige sektor og bands, der spiller alternativ rock og jazz, hvis de lukkede, siger han.
Det var justitsminister Joy Mogensen (S), der i en tale ved konferencen Radio Days pludselig sagde, at de to radiokanaler nu reddes, og derefter rullede nyheden.
Brud med armslængdeprincip?
Den fremgangsmåde undrer Anders Bøtter.
- Det er virkelig mærkeligt.
Der er noget besynderligt i, at det er kulturministeren, der offentliggør en DR-nyhed i stedet for DR.
Det virker som et symbolsk brud på armslængdeprincippet.
- Det virker som om, at politikerne igen har haft fingrene så meget inde i maskinrummet i DR, at man kan diskutere, om de egentlig har overholdt deres armslængdeprincip.
Og det er så med omvendt fortegn i forhold til den tidligere regering, der ville skære og omprioritere på DR og udstak så specifik en retning, at det var det samme som at diktere, hvad DR skulle, siger Anders Bøtter.
Herunder kan du høre kulturministeren løfte sløret for nyheden:Socialdemokratiets kulturordfører, Jan Johansen, erkender, at regeringen har blandet sig, men mener, at det giver god mening.
- Han (Anders Bøtter, red.
) kan godt have ret i, at vi har blandet os, men vi har givet en håndsrækning.
Det her er en redning af noget, siger han.
Men I bryder jo reelt med armslængdeprincippet ved at være så specifikke med en økonomisk pulje?
- Men hvis det er med omvendt fortegn, er det måske godt nok.
Jeg kan godt se, at vi blander os, men det er af en anden karakter.
Jeg har det godt med den beslutning, vi har taget, siger Jan Johansen.
Som led i DR's spareplan fra sidste år blev det også besluttet, at radiokanalen P7 Mix skulle lukke.
Den beslutning rør politikerne ikke ved.
FacebookTwitterKopier linkEmner:DR P6|Joy Mogensen (politiker)|Socialdemokraterne|Jazz|Rom




https://www.dr.dk/nyheder/kultur/tre-aktoerer-skal-kaempe-om-ny-dab-kanal

MedieforhandlingerSe temaKulturTre aktører skal kæmpe om ny DAB-kanalTre radiokanaler skal byde ind på den DAB-kanal, som er sendt i udbud.
Det oplyser Kulturstyrelsen.
Radio24syv er blandt dem, der har budt ind på den DAB-radiokanal, der er sendt i udbud.
20.
sep.
2019 kl.
13.
21 | opdateret 20.
sep.
2019 kl.
13.
22Bemærk: artiklen er mere end 30 dage gammelLæs opRadiokanalerne Radio24syv, LOUD og dk4-Radio har alle budt ind på den DAB-radiokanal, der er sendt i udbud.
Det oplyser Kulturstyrelsen.
Udbuddet til DAB-kanalen er afgørende for Radio24syv, der måtte undlade at deltage i udbuddet som FM-radio, da den tidligere regering lavede en forudsætning om, at hovedsædet til en ny kanal ikke måtte ligge i København.
De tre aktører, der har budt ind på at køre en DAB-radiokanal, spænder bredt.
Bag Radio24syv står PeopleGroup Five, et konsortium med blandt andre People Group, Michael Bertelsen og Mads Brügger bag sig.
Læs også:Radio24syv vil være DAB-kanalBag kanalen LOUD står en gruppe mindre, lokale radiokanaler som Radio Diablo, Radio Max Danmark og Foreningen Radio Limfjord.
Den sidst ankomne byder er dk4, der vil drive radiokanalen dk4 - Radio.
Endelig afgørelse i oktober- Nævnet vil nu vurdere, om de konditionsmæssige krav er opfyldt.
Det bliver meldt ud på hjemmesiden senest den 25.
september.
- Radio- og tv-nævnet træffer endelig afgørelse den 22.
oktober, hvorefter vinderen af udbuddet bliver offentliggjort, skriver Kulturstyrelsen.
Vinderen af udbuddet vil få et budget på 70 millioner kroner årligt til at drive kanalen.
/ritzau/FacebookTwitterKopier linkEmner:Radio- og tv-nævnet|Radio24syv|DK4|København|Mads Brügger (journalist)




https://www.dr.dk/nyheder/indland/facebook-sletter-danske-opslag-naevne-navnet-paa-radikal-britisk

IndlandFacebook sletter danske opslag for at nævne navnet på radikal britisk højrefløjsaktivist- Man må ikke støtte eller hylde hadprædikanter, lyder forklaringen fra Facebook.
Flere gange har Tommy Robinsons støtter demonstreret i Storbritannien for hans ret til at ytre sig på sociale medier (arkiv).
Af Anton Lind20.
sep.
2019 kl.
12.
31Bemærk: artiklen er mere end 30 dage gammelLæs opDen politiske aktivist Tommy Robinson har længe været en markant stemme på den yderste højrefløj i Storbritannien, hvor han gang på gang har talt dunder mod indvandring og islam.
Indtil februar i år nåede hans skarpe budskaber bredt ud via sociale medier, men det har ændret sig, efter Facebook har smidt ham ud og lukket hans profil.
Det skete med den forklaring, at Robinson er havnet i Facebooks gruppe over såkaldte hadprædikanter.
Og nu kan konsekvenserne af det også mærkes blandt danske meningsdannere og helt almindelige Facebook-brugere.
Op til flere danske profiler har nemlig tilsyneladende fået slettet deres opslag og blokeret deres profil efter blot at have omtalt Tommy Robinson.
Det skete blandt andet for Trykkefrihedsselskabet, som bakker op om briten.
Selskabet skriver på sin hjemmeside, at næstformand Michael Pihl er blevet fjernet fra Facebook, formand Aia Fog er blevet blokeret i 30 dage, mens selskabets officielle profil er blevet truet med at blive fjernet.
Alle fordi de blot har nævnt britens navn, lyder deres forklaring.
Også juristen Leif Donbæk, der blandt andet blogger på Ekstra Bladet, har fået blokeret sin profil, skriver han på Twitter.
Han skrev et blogindlæg på Ekstra Bladet, hvori han kritiserede Facebook og i øvrigt kaldte Robinson 'en kæmpe idiot'.
Det indlæg delte han så på sin Facebook-profil, hvorefter han blev blokeret i 24 timer.
Tillader ikke at opildne til vold og hadJeg synes godt, at man kan undre sig over, hvorfor det er blevet fjernet.
Peter Andreas Münster, nordisk kommunikationschef, FacebookI aftes handlede Deadline på DR2 om netop Facebook og Tommy Robinson.
Forud for udsendelsen skrev redaktøren på programmet ud på sin Facebook-profil og spurgte efter den bedste artikel om Tommy Robinson, som redaktionen skulle læse som forberedelse til programmet.
Der gik ni minutter, før det blev fjernet af Facebook.
I Deadline havde vært Lotte Folke Kaarsholm besøg af Facebooks nordiske kommunikationschef, Peter Andreas Münster, og hun spurgte derfor, om Tommy Robinson virkelig er så farlig, at man ikke engang må nævne hans navn.
Tommy Robinson er flere gang blevet idømt fængsel for foragt for retten ved at rapportere live foran en retssag på Facebook og dermed overtræde et forbud mod at omtale sagen.
- Problemet er ikke i udgangspunktet, at man nævner hans navn.
Problemet er, at han er faldet i den kategori, vi vurderer som hadprædikant.
Folk, der primært bruger deres position i det offentlige rum til at organisere had eller opildne til vold mod en minoritet.
Og det tillader vi ikke, siger Peter Andreas Münster.
Opslag burde måske ikke være fjernetDerfor må man egentlig gerne som Leif Donbæk skrive, at Tommy Robinson er en idiot.
Man må også gerne skrive, at man ikke kan lide ham, men må ikke 'støtte, hylde eller på anden måde give en repræsentation til de her hadprædikanter', forklarer kommunkationschefen.
- Hvis vi har en politik om, at en mand som Tommy Robinson ikke må have en side eller en profil, så går det heller ikke, at han har en følgerskare, som kan være på Facebook og eksempelvis skrive, 'at jeg har talt med Tommy i dag, og han har bedt mig skrive sådan og sådan', siger Peter Andreas Münster.
Hvordan det så hænger sammen med, at Deadlines redaktør fik slettet sit opslag, kan kommunikationschefen ikke forklare.
- Jeg synes godt, at man kan undre sig over, hvorfor det er blevet fjernet.
Det er klart, at når vi har en platform med 2,3 milliarder mennesker, har vi en meget stor opgave i ikke bare at håndhæve vores regler, men også håndhæve dem korrekt.
Vi gør os meget umage, men nogle gange begår vi fejl, siger han.
Før har vi set os selv som varetager af en teknologisk platform, man kunne bruge til, hvad man ville, men erkendelsen er nu, at det ikke er nok.
Vi er nødt til at have et bredere syn på platformen om, hvad folk bruger den tilPeter Andreas Münster, nordisk kommunikationschef, FacebookDet ser ud som, at al omtale af Tommy Robinson bliver pillet ned?
- Det bør det ikke ifølge vores regler.
Det burde ikke være sådan, at hvis man problematiserede en person af den her type, at det så blev taget ned, siger Peter Andreas Münster.
Er det her en fejl?
- Det kan jeg ikke afgøre, det er ikke min rolle at vurdere.
Har ændret opfattelsen af egne opgaverHos Trykkefrihedsselskabet mener formand Aia Fog, at forbuddet mod Tommy Robinson ikke kommer fra Facebook selv, men fra 'stærke politiske kræfter, der mere eller mindre direkte lægger pres på de sociale medier', skriver hun i et indlæg på Den Korte Avis.
Se Facebooks nordiske kommunikationschef, Peter Andreas Münster, i Deadline i aftes.
Det afviser Peter Andreas Münster.
Han erkender dog, at selskabet har haft nogle udfordrende år, hvor der har været et efterslæb med at tage ansvar for indholdet på platformen - for eksempel i forhold til misinformation ved politiske valg.
- Før har vi set os selv som varetager af en teknologisk platform, man kunne bruge til, hvad man ville, men erkendelsen er nu, at det ikke er nok.
Vi er nødt til at have et bredere syn på platformen om, hvad folk bruger den til, siger hanHan påpeger, at Facebook har indført en funktion, hvor man kan appellere Facebooks beslutninger, og at selskabet på den måde holder øje med, hvis der begås mange fejl et sted.
FacebookTwitterKopier linkEmner:Ekstra Bladet|Facebook|Virksomhedskommunikation|Storbritannien|Aia Fog (politiker)




https://www.dr.dk/nyheder/penge/statsansatte-staar-til-politianmeldelse-ledelsesmaessigt-kendskab-til-koeb-af-mobiler

PengeStatsansatte står til politianmeldelse: 'Ledelsesmæssigt kendskab' til køb af mobiler og tabletsBygningsstyrelse overvejer at politianmelde medarbejdere for at have købt privat it-udstyr på statens regning.
- Det synes at have været almindeligt accepteret, at der trods klare interne regelsæt kunne modtages gaver og rabatter på private indkøb hos leverandører, foretages indkøb af it-udstyr på Bygningsstyrelsens regning uden om styrelsens it-afdeling, skriver Kammeradvokaten.
Illustration: Aslak Elias KelkkaAf Alexander Hecklen20.
sep.
2019 kl.
12.
17Bemærk: artiklen er mere end 30 dage gammelLæs opSagen om flere medarbejdere, der er suspenderet og bortvist fra Bygningsstyrelsen, får højst sandsynligt et retsligt efterspil.
Om BygningsstyrelsenBygningsstyrelsen er statens ejendomsvirksomhed og bygherre.
Styrelsen arbejder med bygninger og udlejning for blandt andre domstolene, politiet, forsvaret, universiteterne, ministerier og andre myndigheder i centraladministrationen.
Ifølge tal fra september 2018 administrerer styrelsen statsejendomme til en samlet værdi af knap 43 milliarder kroner.
Styrelsen har omkring 180 kunder på kontorområdet i statsejendomme, omkring 215 kunder på kontorområdet i private lejemål og 18 kunder på uddannelsesområdet fordelt på cirka 900 bygninger.
Kilde: BygningsstyrelsenDet skriver Bygningsstyrelsen på sin hjemmeside.
- Bygningsstyrelsen påtænker at indgive politianmeldelse af et antal medarbejdere i forbindelse med denne sag, skriver styrelsen.
Købte mobiler og tabletsOtte medarbejdere hos styrelsen blev suspenderet i maj, efter det kom frem, at de havde købt billigt udstyr af medarbejdere hos den private installationsvirksomhed Kemp & Lauritzen.
Det synes at have været almindeligt accepteret, at der trods klare interne regelsæt kunne modtages gaver og rabatter på private indkøb hos leverandørerKammeradvokatenBygningsstyrelsen satte efterfølgende både Kammeradvokaten og revisionsvirksomheden Deloitte til at udarbejde hver sin undersøgelse om sagen.
- Det konkluderes, at en gruppe medarbejdere i Bygningsstyrelsens Center for Facility Management i en lang række tilfælde har modtaget uretmæssige fordele fra flere af Bygningsstyrelsens leverandører i strid med Bygningsstyrelsens gavepolitik, skriver Kammeradvokaten i en sammenfatning af undersøgelsen.
Fem af de i alt otte medarbejdere blev allerede i juni bortvist af Bygningsstyrelsen.
Der er tale om fire medarbejdere og deres teamleder, som bestrider en post under kontorchefniveau.
Flere medarbejdere har korresponderet jævnligt med denne leverandør om modtagelse af gaver af forskellig karakter og formidling af indkøb til Bygningsstyrelsen, som ikke var omfattet af leverandørens kontrakt med styrelsenKammeradvokatenDe resterende tre medarbejdere, som indtil videre kun har været suspenderet, risikerer nu også at blive bortvist i sagen, fordi Kammeradvokaten har "konstateret, at de har foretaget private indkøb og viderefaktureret udgifterne til Bygningsstyrelsen", lyder det i sammenfatningen.
- Det synes at have været almindeligt accepteret, at der trods klare interne regelsæt kunne modtages gaver og rabatter på private indkøb hos leverandører, foretages indkøb af it-udstyr på Bygningsstyrelsens regning uden om styrelsens it-afdeling, skriver Kammeradvokaten.
El- og vvs-kontrakt udløste gaverDet var virksomheden Kemp & Lauritzen, der i første omgang tippede Bygningsstyrelsen om, at noget kunne være galt.
Kemp & Lauritzen har en aftale om at udføre vvs- og elarbejde for Bygningsstyrelsen.
- Flere medarbejdere har korresponderet jævnligt med denne leverandør om modtagelse af gaver af forskellig karakter og formidling af indkøb til Bygningsstyrelsen, som ikke var omfattet af leverandørens kontrakt med styrelsen, skriver Kammeradvokaten.
I forbindelse med aftalen mellem Bygningsstyrelsen og installationsvirksomheden er der over fire år indkøbt it-udstyr for 175.
000 kroner, som er blevet bogført som andre varer eller ydelser, har Peter Kaas Hammer, direktør for Kemp & Lauritzen, tidligere forklaret:- Vi har via vores interne kontrolsystemer konstateret uregelmæssigheder, der vedrører indkøb af it-udstyr, som er blevet viderefaktureret under en anden betegnelse.
Kemp & Lauritzen har selv fyret fire medarbejdere for deres involvering i sagen.
Desuden er en femte medarbejder blevet suspenderet.
Om Kemp & LauritzenKemp & Lauritzen er en af Danmarks største tekniske entreprenør- og servicevirksomheder.
Virksomhedens historie går tilbage til 1882, hvor skibskonstruktør Otto Kemp og telegrafingeniør Severin Lauritzen etablerede Kemp & Lauritzen.
I 2015 fusionerede Kemp & Lauritzen med virksomhederne Glenco og L&H-Rørbyg til én samlet virksomhed under navnet Kemp & Lauritzen.
Virksomheden har i alt omkring 2.
000 ansatte og tilbyder tekniske totalløsninger til både erhvervskunder og offentlige kunder.
Kilde: Kemp & LauritzenKendskab på 'ledelsesniveau'Sagen om Kemp & Lauritzens medarbejdere begrænser sig ikke kun til Bygningsstyrelsen.
Udenrigsministeriet har også suspenderet en medarbejder, der ifølge Kemp & Lauritzen har spist gourmetmiddage sammen med fyrede ansatte på installatørvirksomhedens regning.
En advokatundersøgelse har tidligere konkluderet, at de involverede havde brugt over 80.
000 kroner på syv restaurantbesøg.
Hos Bygningsstyrelsen er der ifølge Kammeradvokaten ikke umiddelbart grund til at tro, at kontorchefer eller andre højt placerede medarbejdere har kendt til problemerne i afdelingen.
Samtidig skriver Kammeradvokaten dog, at der har været kendskab til sagen på "et vist ledelsesmæssigt niveau".
- Den omstændighed, at der i hvert fald på et vist ledelsesmæssigt niveau har været kendskab til nogle af de konstaterede uretmæssigheder, medfører imidlertid ikke, at medarbejderne i enhver henseende har kunnet fritages for ansvar, da der i en lang række tilfælde har været tale om åbenbare overtrædelser, skriver Kammeradvokaten.
Bygningsstyrelsen oplyser, at det skyldes, at der blandt de otte medarbejdere er en leder, som er blevet bortvist.
Styrelsen ønsker ikke at uddybe yderligere af hensyn til de bortviste medarbejdere.
FacebookTwitterKopier linkEmner:Arbejdsmarked|Bygningsstyrelsen|Kammeradvokaturen|Kemp & Lauritzen|Ledelse




https://www.dr.dk/nyheder/indland/unge-paa-gaden-vi-vil-have-en-klimalov

IndlandUnge på gaden: Vi vil have en klimalovOveralt i Danmark har unge i dag holdt fri fra skole for at råbe politikerne op omkring klimaet.
Overalt i landet har tusindvis af unge i dag demonstreret for at få gang i handling på klimaområdet.
Af Jakob Lyders Tarpgaard og Tobias Boldt (video)20.
sep.
2019 kl.
15.
03Bemærk: artiklen er mere end 30 dage gammelLæs opBorgere i Ribe kunne fredag ved middagstid ikke undgå at høre, at byen lagde plads til en af landets mange klimademonstrationer.
"HVAD VIL VI HA'?
""KLIMALOV!
""HVORNÅR SKAL DET VÆRE?
""NU!
".
.
.
lød det fra de par hundrede mennesker, der var mødt op på pladsen.
På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
 På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
 På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
 På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
1 / 4På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
1 / 4På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
2 / 4På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
3 / 4På Rådhuspladsen i København var tusindvis af unge mødt op for at demonstrere for en større reduktion af CO2, end regeringen har lagt op til.
4 / 4Demonstrationer i 19 byerRibe er blot en af de mindst 19 større danske byer, der i dag er centrum for begivenheden 'Fridays For Future', der dækker over klimademonstrationer verden over fredag den 20.
september.
Det er den svenske klimaaktivist Greta Thunberg, der har opfordret til demonstrationerne, som har til formål at få politikere og virksomheder til at sætte fart i handlinger, der skal bekæmpe klimaforandringerne.
Læs også:Klimademonstrationer i 19 danske byer: Tusindvis går på gadenKrav om en klimalovEn af de fremmødte i Ribe er gymnasieelev Sigrid Hogue.
- Jeg er her for at støtte klimaet, og jeg håber, at det får politikerne til at lytte til os.
Jeg synes, at de efter valget har siddet længe nok til at gøre noget.
Det går alt for langsomt, siger hun med henvisning til, at hun ønsker en ambitiøs klimalov.
Elever demonstrerede i Ribe for klimaet.
Det samme mener Jonathan Glover, som efter gymnasiet er i gang med et sabbatår, som han blandt andet bruger på klimaaktivisme.
- Vi VIL simpelthen have den her klimalov nu og vil råbe politikerne op, så vi kan få lavet en grøn indsats hurtigst muligt, siger han.
Læs også:Millioner af børn fra hele verden forventes at demonstrere for klimaetVil se handling nuPå Rådhuspladsen i Slagelse er cirka 150 personer mødt op til dagens demonstration.
Også her er der gang i megafonen med slagord for klimaet.
- Jeg er her, fordi det er enormt vigtigt, at vi gør noget for klimaet, og at vi gør det nu.
Og der er en masse snak, men nu skal vi se handling, siger 15-årige Elisabeth Risum, der er efterskoleelev.
Men skulle du ikke hellere være i skole nu?
- Det kan godt være, at vi kan lære at sætte kommaer og skrive fine noveller.
Men hvad gør det, at jeg om 12 år er færdiguddannet, hvis det hele sejler, og kloden nærmest er ubeboelig?
svarer hun retorisk.
Også i Slagelse blev der demonstreret.
70 skal ændres til 100 procentEt af Fridays For Future Denmarks helt store mål er, at Danmark i år 2030 er CO2-neutralt, hvilket er mere ambitiøst end regeringens mål, der hedder en samlet reduktion af CO2 på 70 procent i 2030.
- Men det er ikke ambitiøst nok, siger Selma Montgomery, der er medkoordinator på dagens demonstration i København.
Hun erkender, at en reduktion på 100 procent er urealistisk i forhold til den måde, samfundet er indrettet på lige nu.
- Men så må vi ændre den måde, det danske samfund er indrettet på, siger hun og nævner udvinding af nordsøolien og udvidelsen af Kastrup Lufthavn som ting, regeringen kan skrotte med det samme.
Nye demonstrationer i næste ugeKlimademonstrationerne finder sted få dage før FN's generalforsamling i New York mandag.
Her er masser af unge samlet, hvor de i weekenden vil diskutere klima.
Der er i øvrigt planlagt nye klimademonstrationer næste fredag med blandt andet arrangementer i Aarhus og København.
FacebookTwitterKopier linkEmner:København|Forenede Nationer|Ribe|Demonstrationer|Københavns Lufthavne




https://www.dr.dk/nyheder/kultur/boeger/thomas-paa-24-har-udgivet-tre-boeger-paa-aar-det-er-stukket-lidt-af

BøgerThomas på 24 har udgivet tre bøger på to år: 'Det er stukket lidt af' Thomas Korsgaards første bog blev en langt større succes, end han havde forventet.
- Det har været nogle enormt travle og sjove år, siger Thomas Korsgaard, som debuterede som forfatter i 2017.
Af Michelle From Hoxer20.
sep.
2019 kl.
13.
00Bemærk: artiklen er mere end 30 dage gammelLæs opDer har været nok at se til for Thomas Korsgaard, siden han i 2017 udgav sin første roman.
I dag udgiver den 24-årige forfatter nemlig sin tredje bog, novellesamlingen 'Tyverier'.
- Det har været nogle enormt travle og sjove år – og også nogle voksne år, siger han, da jeg fanger ham en ledig stund, hvor han 'lige er hjemme og vende' i lejligheden i København.
Om lidt skal han ud ad døren igen og til boghandlertræf i Odense, hvor han skal fortælle om sin nye bog.
Og det er noget, han har gjort meget de sidste par år: været ude og tale om sine bøger.
- Det er ret voksent sådan at skulle ud og holde foredrag.
Men jeg håber da, jeg har bevaret barnet i mig, siger han og griner.
Der var ingen forventning om, at jeg skulle komme til at leve af at skrive så tidligt.
Thomas Korsgaard, forfatterDet første oplag af debutromanen 'Hvis der skulle komme et menneske forbi', som er inspireret af hans egen opvækst, blev i første omgang kun trykt i 800 eksemplarer.
Om Thomas KorsgaardFødt i 1995 og opvokset i nærheden af Skive.
I 2012 flyttede han til København, hvor han færdiggjorde gymnasiet.
Han har tidligere skrevet blogindlæg for Politiken og været skribent for netmediet Zetland.
Han debuterede i 2017 med romanen 'Hvis der skulle komme et menneske forbi'.
I 2018 udkom 'En dag vil vi grine af det'.
- Der var ingen forventning om, at jeg skulle komme til at leve af at skrive så tidligt.
Nu tror jeg, den har solgt 45.
000 eksemplarer.
Så det er stukket lidt af, fortæller han.
Da hans anden bog, 'En dag vil vi grine ad det', som er en selvstændig opfølger til debuten, udkom, fortalte Thomas Korsgaard til DR, at han følte 'han var kommet med på et afbud' – og at han levede forfatterdrømmen 'på lånt tid'.
- Sådan har jeg det stadig.
Med det samme, man er færdig med en bog, er man arbejdsløs.
Den usikkerhed vil nok altid følge med, siger han og fortæller, at han faktisk ikke er helt arbejdsløs denne gang, selvom han lige har afsluttet en bog.
For den næste udgivelse er allerede i støbeskeen; en børnebog, som han skriver sammen med musiker Frida Brygmann.
- Den hedder 'Tyverier', fordi novellerne handler om mennesker, som i overført betydning får taget noget eller tager noget fra hinanden.
Værdighed for eksempel.
Min redaktør sagde, at det er mennesker, som har meget store forhåbninger, der aldrig bliver indfriet.
Og det er nok rigtigt nok, fortæller Thomas Korsgaard.
(© Lindhardt og Ringhof)Han kan skrive hvor som helst.
Derfor har det heller ikke været et problem, at han har været så meget på farten de sidste par år, fortæller han.
Selv når han ikke sidder ved computeren, kører tekster og ideer rundt i hovedet på ham.
Sådan har det også været med den nye bog, 'Tyverier', som er skrevet i løbet af det sidste års tid.
- Når jeg nu selv synes, at noveller er så fantastiske, blev jeg også nødt til at se, om jeg kunne skrive noveller.
Men det var med en vis ærefrygt, jeg gik i gang, for man skal virkelig være skarp, siger Thomas Korsgaard.
Han læser selv mange noveller og kan især godt lide den stramme form – og at man hurtigt kommer til sagen i en novelle:- Jeg har altid elsket gode noveller og det her med, at en meget kort og kondenseret tekst kan rumme noget, der kunne have været en hel roman.
En novelle kan have så meget kraft, at den kan leve videre i én længe, efter man er fædig, og vokse sig langt større i ens hoved.
Han peger her på fire af sine personlige novellefavoritter:1Den grænseoverskridendePia Juuls novelle 'Et rødt hav' stammer fra novellesamlingen 'Af sted, til stede' (2012).
(© Lindhardt & Ringhof)- Jeg læste den for nogle år siden, da jeg gik i gymnasiet.
Det kan være lidt svært med ting, man bliver tvunget til at læse.
Men Pia Juul har jeg altid været nysgerrig på.
- 'Et rødt hav' handler om en kvinde, som stadig har nøglen til sin eks' lejlighed.
En dag går hun derhen og ser, at han har holdt fest med sin nye kæreste.
Hun bliver så ked af det, at hun beslutter sig for at slå dem ihjel.
- Den er så grænseoverskridende.
Men jeg kan virkelig godt forstå hende.
Og jeg har tit tænkt på, hvordan det kan være, at den bare blev i min krop.
2Den rørende, socialrealistiskeIngvild Rishøi modtog to norske litteraturpriser for novellesamlingen, som udkom i 2014.
(© Batzer & Co)- Norske Ingvild Rishøi skriver socialrealistiske og virkelig rørende noveller, hvor hun er meget solidarisk med sine karakterer.
- 'Vinternoveller' består af tre længere noveller.
De tre forskellige hovedpersoner er en søskendeflok, en enlig mor – og en, som lige er blevet løsladt fra fængsel.
- Jeg har genlæst den en del gange, også bare for rent skriveteknisk at prøve at aflure, hvad det er, hun gør.
- Jeg er stor tilhænger af læselyst.
Det skal ikke være pligt og tvang.
Det skal kun være en fornøjelse og båret af nysgerrighed på nogle mennesker, jeg gerne vil læse om.
'Vinternoveller' af Ingvild Rishøi3Den skarpeKjell Askildsen har selv udvalgt 18 af sine bedste noveller til denne samling, som er udkommet på dansk.
(© Gyldendal)- Kjell Askildsen er også norsk, og han er meget populær.
Der er mange forfattere, der ser op til ham.
Han er også blevet kaldt 'forfatternes forfatter'.
- Han skriver virkelig skarpt og præcist.
Det er så enkelt, det han gør.
Hvis man læser det overfladisk, kan det virke af ingenting.
Men det er så stort, det der gemmer sig under hans meget enkle sætninger.
4Den barske og smukkeNaja Marie Aidt modtog Nordisk Råds Litteraturpris for novellesamlingen 'Bavian', der udkom i 2006.
(© Gyldendal)- 'Bavian' er der sikkert mange, som kender fra deres skoletid.
Jeg læste den vist også i gymnasiet.
Og jeg er ikke blevet træt af den.
Den er barsk og fantastisk.
- Naja Marie Aidt kan skrive så utroligt smukt om noget utrolig grimt og omvendt.
Jeg synes aldrig, at hun forfalder til klicheer.
Hun har et klogt blik på mennesker.
- Det er vigtigt med et skarpt blik, for man har ikke så meget tid og plads i en novelle.
Det synes jeg kan være rigtig rart.
For man kan komme til sagen og ind til det eksistentielt vigtige hurtigere.
Læs også:Forfatter om opfølger til omdiskuteret debut: Den har været modbydelig at skriveLæs også:23 år og to romaner i bagagen: Jeg føler lidt, at jeg er kommet med på et afbudFacebookTwitterKopier linkEmner:Litteratur|København|Thomas Korsgaard (journalist)|Arbejdsløshed|Odense




https://www.dr.dk/nyheder/indland/sms-i-omloeb-der-er-erklaeret-stor-bandekrig

IndlandSms i omløb: 'Der er erklæret stor bandekrig'Sms'en fortæller, at alle vil blive skudt.
Rigspolitiet kan ikke genkende billedet.
Denne sms har floreret blandt unge omkring en ny bandekrig.
Rigspolitiet kan ikke genkende billedet.
(© DR Nyheder)Af Jakob Lyders Tarpgaard og Louise Dalsgaard20.
sep.
2019 kl.
12.
02Bemærk: artiklen er mere end 30 dage gammelLæs op'Der er blevet erklæret en stor bandekrig og der forventes meget skyderi, pas på med at tage ud om aftenen.
'Sådan lyder noget af den sms, som siden i aftes har floreret blandt unge mennesker blandt andet på gymnasier i København.
I sms'en bliver der fortalt, at der er udbrudt bandekrig på Nørrebro, i Valby, Ishøj, Vanløse og på Amager.
Og der bliver advaret om, at alle vil blive skudt.
Det er denne sms, der har floreret siden torsdag aften.
(© DR Nyheder)Kan ikke genkende billedetMen nu maner Rigspolitiet til besindighed.
- I sms'en bliver der tegnet et særdeles voldsomt billede.
Det er ikke et billede, som vi hos politiet kan genkende, lyder det fra Rigspolitiet på Twitter.
Rigspolitiet bekræfter dog, at der rigtig nok er en verserende konflikt mellem to grupperinger, og at det har ført til flere skudepisoder og overfald.
Noget, der har fået tre politikredse til at indføre visitationszoner flere steder i København og på Sjælland.
Læs også:Politiet opretter visitations-zoner efter skyderierSkyderier og overfaldDet er voldelige episoder, der går helt tilbage til april måned, som er en del af den nuværende konflikt mellem en gruppe med rødder i København og en anden med tilknytning til den københavnske vestegn.
Det viser flere aktindsigter, som DR Nyheder har modtaget.
- Konflikten trækker tråde til flere politikredse på Sjælland, lyder det i en af aktindsigterne.
Blandt andet har der været flere eksplosioner og et drabsforsøg i Greve rettet mod en ledende person fra den ene gruppering.
Derudover ligger et drab den 15.
september i Ishøj også til grund for politiets vurdering af den optrappede konflikt.
Her blev en 22-årig mand dræbt, da flere personer affyrede 20-30 skud mod den bil, hvori han sad.
Læs også:Op mod 30 skud affyret da 22-årig blev dræbtPoliti: Risiko for flere med våbenSelvom Rigspolitiet ikke kan genkende billedet af en trussel, hvor alle risikerer at blive skudt, viser en aktindsigt, at flere personer muligvis går rundt med skydevåben.
- Der vurderes på baggrund af den aktuelle situation, at der er forøget risiko for, at der bæres våben i dele af Ishøj, lyder en aktindsigt fra Københavns Vestegns Politi- Der er forøget risiko for, at der i området kan blive foretaget strafbare handlinger, som indebærer fare for personernes liv, helbred eller velfærd, lyder det i en aktindsigt fra Midt- og vestsjællands Politi.
Politi: Ingen skal være nervøsePå Twitter skriver Rigspolitiet også, at man tager situationen yderst alvorligt, og at man har sat kraftigt ind med øget fokus på efterforskning, patruljering og nærpoliti for at komme konflikten til livs, inden den udvikler sig yderligere.
- Ingen skal være nervøs for at færdes i gaderne, lyder det.
Helt konkret vil nærpolitiet på Amager, Nørrebro, Østerbro og i Brønshøj være ekstra synligt til stede med gående patruljer for at søge dialog med borgerne og skabe tryghed.
Det gælder også helt specifikt i Vanløse som følge af eksplosionen og branden i en café i nat.
Nærpolitiet Nordøst vil desuden besøge alle klubber i det område, hvor visitationszonen er gældende, for at tage en snak med klubbens unge om hvorfor der er en visitationszone, og hvad det betyder.
FacebookTwitterKopier linkEmner:Rigspolitiet|København|Midt- og Vestsjællands Politi|Sjælland|Politi




https://www.dr.dk/sporten/tennis/laegerne-sagde-louise-aldrig-kom-til-gaa-nu-gaar-hun-og-droemmer-om-pl

TennisLægerne sagde, at Louise aldrig kom til at gå: Nu går hun og drømmer om PLDanmarks bedste kørestolstennisspiller blev som etårig diagnosticeret med transversel myelitisk.
Af Kasper Aleksander Thrane20.
sep.
2019 kl.
10.
41Bemærk: artiklen er mere end 30 dage gammelLæs opEn tilfældig aften på tennisbanerne i Ølstykke ændrede Louise Willerslev-Olsens liv.
Det var nemlig her, at hun blev introduceret for kørestolstennis.
I dag er hun Danmarks bedste og kæmper for at komme længere op på verdensranglisten, så hun kan komme med til de paralympiske lege i Tokyo i 2020, hvor de 22 bedste er sikret en plads.
Lige nu ligger Louise Willerslev-Olsen nummer 67, men programmet er pakket med turneringer, der forhåbentlig kan munde ud i en plads til legene næste år.
Louise Willerslev-Olsen blev som etårig diagnosticeret med den yderst sjældne sygdom transversel myelitis.
Hør Louise Willerslev-Olsens historie i videoen ovenfor.
FacebookTwitterKopier linkEmner:Handicapsport|Ølstykke|Tokyo




https://www.dr.dk/sporten/oevrig/jeg-har-hiv-walisisk-jernmand-afpresset-til-afsloere-sin-sygdom

Øvrig sport'Jeg har hiv': Walisisk jernmand afpresset til at afsløre sin sygdomI weekenden stod rugbylegenden Gareth Thomas frem med sin hiv-diagnose.
Af Michael Sten Jensen20.
sep.
2019 kl.
10.
49Bemærk: artiklen er mere end 30 dage gammelLæs opDet kræver mod at tage en for holdet, men hvis der er noget, som flyder i Gareth Thomas’ årer, så er det netop det.
Den 45-årige waliser, tidligere anfører for det britiske rugbylandshold, tog i weekenden en dyb indånding, før han stod frem foran verden og fortalte, at han er hiv-positiv.
Med tårerne trillende lagde Gareth Thomas sin største hemmelighed frem, og siden da har han modtaget monumental støtte.
Fra manden på gaden til det britiske kongehus.
- Hvad jeg vil lære, mere end noget andet, er, at jeg har hiv og at det er okay, lød det fra Gareth Thomas, der længe havde følt sig presset til at stå frem med sin historie, da blandt andet tabloidjournalister over en periode havde forsøgt at afpresse ham.
Gareth Thomas i tårer kort inden målstregen ved Ironman Tenby.
Stephen, Gareth Thomas ægtemand, er manden med det orange armbånd.
(Foto: Dimitris Legakis / SplashNews.
co © www.
SplashNews.
com 2019)Det var eksempelvis journalister, og ikke Thomas selv, der informerede hans forældre om hiv-diagnosen.
Lørdag tog han så kontrollen over sit liv tilbage, genvandt balancen og lukkede op, så andre ikke havde muligheden for at lukke ham ned.
Dagen efter modtog han, med følelserne uden på tøjet, folkets hyldest, mens han nærmede sig målstregen ved en ironman-konkurrence i den walisiske by Tenby.
Hvad er hiv?
Hiv er en virus, der nedbryder en vigtig del af immunforsvaret.
Det betyder, at kroppen får svært ved at forsvare sig mod andre sygdomme og infektioner.
Der kan være stor forskel på, hvor lang tid der går, fra man bliver smittet med hiv, til sygdommen kræver behandling.
For nogle hiv-smittede varer det kun få år.
Andre kan leve med sygdommen i 20 år uden at få behov for medicin.
Det har været muligt at behandle hiv siden 1987, hvor den første form for hiv-medicin blev taget i brug.
Behandlingen er blevet mere effektiv, og det gør det svært for hiv at formere sig.
Medicinen skal tages dagligt, men det kan aldrig fjernes helt fra kroppen.
Kilde: Aidsfondet- Jeg lever med hiv.
At dele den information gør mig ekstremt sårbar, men det gør mig ikke svag, som Gareth Thomas selv sagde i sin video dagen forinden.
At bruge søndagen på at gennemføre en ironman-konkurrence var måske ikke den værste måde at statuere netop det eksempel på.
Udsat for hatecrimeGareth Thomas, der lagde sin rugbykarriere bag sig i 2011, stod allerede frem som homoseksuel i 2009.
En udmelding, der for ti år siden gjorde ham til mere end ’blot’ en legendarisk rugbyspiller.
Thomas, der er bred som et hus, formet som en græsk gud, tatoveret over brystet, armene, hænderne, har brugt en stor del af tiden efter sit karrierestop på at advokere for homoseksuelles rettigheder.
Samtidig har han været aktivt opsøgende i flere kampagner, der har til formål at give atleter modet til at dele det med omverdenen, hvis de er homoseksuelle.
En position, som har givet Thomas en platform til at sprede sit budskab, men som også har medført hårde reaktioner.
Gareth Thomas jubler efter at have krydset målstregen ved søndagens ironman-konkurrence.
(Foto: Dimitris Legakis / SplashNews.
co © www.
SplashNews.
com 2019)Blandt andet blev Gareth Thomas i november 2018 udsat for en hatecrime, da en ung mand overfaldt ham under en tur i Cardiffs natteliv.
Episoden fik Thomas til at stå endnu stærkere på, at homofobiske tilråb skulle inkluderes i den britiske Football Offences Act fra 1991, der sikrer, at racistiske tilråb fra tilskuerpladserne kan straffes med karantæner.
Homofobiske tilråb på britiske stadioner er dog ikke inkluderet i loven.
- Loven er på min side, men det er den ikke, hvis jeg befinder mig på et fodboldstadion, sagde Gareth Thomas til BBC for en lille måned siden.
Ikke mange åbner opDa Gareth Thomas i weekenden stod frem med sin hiv-diagnose, var det derfor langt fra første gang, at den 45-årige waliser har brugt sin styrke til at skubbe til samfundets målstolper.
Denne gang er det dog anderledes.
Gareth Thomas tager nemlig livtag med en af de mest stigmatiserede sygdomme, der overhovedet er, siger Andreas Æbelø, direktør i AIDS-Fondet.
- Vi kan kun tro, at der er lige så stor og om muligt endnu større stigma omkring hiv i sportens verden, end der er i det generelle samfund.
Vi havde basketballspilleren Magic Johnson, som var åben om det for år tilbage.
Han er en af de få.
Der er generelt ikke mange offentlige personer, som er åbne omkring deres hiv-status, men måske er der ved at ske et eller andet.
Earvin "Magic" Johnson i november 1991, hvor han annoncerede, at han havde en hiv-diagnose.
- Der er ingen tvivl om, at det kan rykke på nogle ting.
Det har en kæmpe betydning, at han stiller sig frem og siger det højt.
Samtidig vil det få en ekstra betydning, fordi der har vist sig at være så stor opbakning til ham, siger Andreas Æbelø.
Stigma og afpresning hænger sammenDen historiske kontekst, som klæber til hiv, er en af de største udfordringer, som AIDS-Fondet, der arbejder med at forebygge hiv, har.
Billederne fra 80’erne og 90’erne er svære at slette fra folkets kollektive hukommelse.
Triste skæbner, slukkede øjne, kroppe i forfald.
Derfor rykkede det ekstra, da førnævnte Magic Johnson i 1991 stod frem med sin hiv-diagnose.
Det var større end sport, og så var det med til at vise, at en hiv-diagnose ikke var lig en dødsdom.
Det er dog stadig det stigma, som Gareth Thomas, her 28 år senere, nu er med til at nedbryde.
- Når det er vigtigt at stå frem i forhold til sport, så er det på grund af det stigma, som klæber til en hiv-diagnose.
Det er forestillingen om fysisk svækkelse.
Billederne fra 80’erne og 90’erne er svære at afkode, og derfor er det sindssygt vigtigt, at en hærdebred, stor sportsmand stiller sig frem og siger, at han har hiv, siger Andreas Æbelø.
Derfor er det også tankevækkende, at Gareth Thomas undervejs er blevet afpresset i bestræbelserne på at holde diagnosen hemmelig, siger Andreas Æbelø.
- Kan man forestille sig en anden alvorlig sygdom, man ville afpresse folk med?
Kræft, gigt eller diabetes?
Det er noget helt særligt, der omgærder hiv.
Det er skam og det stigma.
Der ligger en undertone, som er: ’Var du selv ude om det?
Du skulle have passet bedre på.
’Gareth Thomas spillede professionel rugby i 16 år.
- Det er en af de største barrierer i forhold til at komme i mål med at bekæmpe hiv.
Faktum er, at hvis man er i behandling for hiv i den vestlige verden, så er man så velbehandlet, at virustallene vil være umulige at måle.
Det er simpelthen fysisk umuligt at smitte.
Men hvis ikke det stigma var der, så ville folk ikke være bange for at lade sig teste, siger Andreas Æbelø.
Efter søndagens ironman-konkurrence venter nu den næste kraftudledning fra Gareth Thomas.
Kampen om at hive fordommene væk fra den diagnose, som er forbundet med så meget stigma, at det virker umuligt at gøre alene.
Men er der en, som er klar til at tage en for holdet, så er det Gareth Thomas.
FacebookTwitterKopier linkEmner:Aids-Fondet|Sygdomme og lidelser|Storbritannien|AIDS|BBC




https://www.dr.dk/nyheder/vejret/weekendvejr-taage-saetter-en-daemper-paa-temperaturen

VejretWeekendvejr: Tåge sætter en dæmper på temperaturenDa der ikke er meget vind, vil det især være solopvarmning, som bestemmer tågens skæbne.
Det er sandsynligt, at Lillebæltsbroen gemmes væk i tåge eller dis både lørdag og søndag morgen.
Men selvom dele af landet vågner til tåge i weekenden, vil eftermiddagene være med en del sol og temperaturer tæt på 20 grader.
 DR Vejret)Af Christian Jon Cherry20.
sep.
2019 kl.
12.
15Bemærk: artiklen er mere end 30 dage gammelLæs opDer er lagt i kakkelovnen til et weekendvejr, som appelerer til smil på læben hos de fleste.
Det bliver nemlig tørvejr hele weekenden, og samtidig bliver det lunt.
Men inden du pakker strandtaske og lader den tykke trøje ligge derhjemme, så skal du lige være opmærksom på, at vi sandsynligvis snydes for temperaturer over 20 grader.
Det kan vi i så fald takke tågen for.
Solen vinder 2.
halvlegBåde lørdag og søndag er der risiko for tåge i morgen- og formiddagstimerne.
Hvorfor får vi tåge?
Én af naturlovene for luft er, at kold luft kan indeholde mindre vanddamp end varm luft.
Så når lun og fugtig luft blæser ind over Danmark og køles ned i det, den passerer en koldere overflade, vil den relative luftfugtighed også stige og ofte mættes til 100 procent.
Derved kondenserer vanddampen ud som små dråber og bliver til tåge (eller en sky, hvis vi er højere oppe i atmosfæren).
Om lørdagen er det især i de sydvestlige landsdele, hvor tågen holder fast i grebet.
Vestjylland, Sønderjylland, det sydvestlige Sjælland, Lolland, Falster, Møn og Bornholm skal ikke regne med mange solstråler før henover middag.
Men så snart solens ståler har fået gjort kål på tåge og dis, vil hele landet opleve en lun og solrig eftermiddag.
Temperaturen vil mange steder ligge mellem 17 og 20 grader.
Da vinden kommer omkring Sydvest, vil der være lidt køligere langs den jyske vestkyst og på Bornholm.
De højeste temperaturer får man formentlig på Djursland, i Sønderjylland og omkring hovedstaden.
Søndag sover solen længeSøndag er det et større område af landet, som døjer med tåge i den første halvdel af dagen.
Det er dog muligt, at den nordligste, sydligste og østligste del af landet slipper for tåge.
Tilgengæld er det meget sikkert, at tågen i Jylland syd for Limfjorden, på Fyn og på store dele af Sjælland hænger tungt i dagens første timer.
Derimod ser det ud til, at der er en smule mere vind, da vinden tiltager i løbet af formiddagen.
Det vil skabe den omrøring, der skal til for, at vi hurtigere kan se en forløsende effekt.
For at finde de højeste temperatuer på søndag skal vi rette blikket mod det vestlige og sydvestlige hjørne af Jylland samt Vestfyn og Vestsjælland.
Her er der mulighed for, at termometeret lokalt viser mere end 20 grader.
FacebookTwitterKopier linkEmner:Jylland|Vejret|Sjælland|Bornholm|Fyn




https://www.dr.dk/nyheder/indland/klimademonstrationer-i-19-danske-byer-tusindvis-gaar-paa-gaden

IndlandKlimademonstrationer i 19 danske byer: Tusindvis går på gadenKlokken 12 i dag vil danskere i hele landet demonstrere for at få sat gang i klimahandlinger.
Tusindvis af danske elever og aktivister forventes på gaden i dag.
I videoen ovenfor kan du se billeder fra den globale klimastrejkes første protestaktioner i Australien.
Af Jakob Lyders Tarpgaard og Tobias Boldt (video)20.
sep.
2019 kl.
10.
55Bemærk: artiklen er mere end 30 dage gammelLæs opI Australien har tusindvis af demonstranter allerede været i gang i 110 byer landet over.
Og klokken 12 i dag vil 19 danske byer lægge asfalt til, når den verdensomspændende klimastrejke ´FridaysForFuture' rammer Danmark.
Jeg forventer, at det resulterer i radikale og ambitiøse klimahandlinger.
Selma Montgomery, medkoordinatorLæs også:Klimastrejke i fuld gang: Millioner af børn verden over forventes i dag at strejkeFor mange skoler vil det sandsynligvis betyde tomme klasser, da mange elever forventes at droppe dagens undervisning til fordel for bannere og slagråb rettet mod politikere og virksomheder.
Det er den 16-årige svenske klimaaktivist Greta Thunberg som har opfordret til demonstrationerne, der finder sted før FN's generalforsamling i New York på mandag.
Sydney var en af de cirka 110 byer i Australien, hvor klimaaktivister gik på gaden.
 Klimaaktivister på gaden i Sydney.
 Klimaaktivister klædt ud som blandt andre Peter Plys og Tigerdyret i Colombo, Sri Lanka.
 I Bangkok i Thailand lavede klimaaktivister denne event, hvor de spillede døde.
 I Hong Kong marcherede demonstranter på gaden med skilte i protest over manglende klimahandlinger.
1 / 5Sydney var en af de cirka 110 byer i Australien, hvor klimaaktivister gik på gaden.
1 / 5Klimaaktivister på gaden i Sydney.
2 / 5Klimaaktivister klædt ud som blandt andre Peter Plys og Tigerdyret i Colombo, Sri Lanka.
3 / 5I Bangkok i Thailand lavede klimaaktivister denne event, hvor de spillede døde.
4 / 5I Hong Kong marcherede demonstranter på gaden med skilte i protest over manglende klimahandlinger.
5 / 5Forventer 'radikale klimahandlinger'Og forhåbningerne til demonstrationerne er store.
Det fortæller klimaaktivist og medkoordinator i FridaysForFuture Selma Montgomery.
- Jeg forventer, at vi kan være med til at skubbe Danmark og verden i en grønnere retning ved at bruge vores demokratiske ret til at demonstrere.
Og så forventer jeg, at det resulterer i radikale og ambitiøse klimahandlinger, siger hun.
Hun tør ikke sætte tal på, hvor mange der vil deltage i dagens demonstrationer.
- Men jeg håber, at alle, der bekymrer sig om klimaet, dukker op i dag.
Klimasnak i New YorkUdover klimademonstrationer verden over er tusindvis af unge samlet i New York denne weekend for at diskutere klima.
Håber er at få politikere og virksomheder verden over til at sætte mere fart i initiativer til at stoppe klimaforandringerne.
Der er også planlagt klimademonstrationer næste fredag med arrangementer i Aarhus og København.
FacebookTwitterKopier linkEmner:Forenede Nationer|New York|København|Demonstrationer|Aarhus




https://www.dr.dk/nyheder/penge/google-investerer-i-fem-solcelleparker-i-danmark

PengeGoogle investerer i fem solcelleparker i DanmarkGoogle investerer i fem solcelleparker i Danmark.
De skal blandt andet ligge i Næstved og Norddjurs.
Fem solcelleparker, som Google har investeret i, bliver placeret i Morsø, Gimming ved Randers, Norddjurs, Rødby Fjord og Næstved.
(Arkivfoto).
)20.
sep.
2019 kl.
09.
35 | opdateret 20.
sep.
2019 kl.
09.
40Bemærk: artiklen er mere end 30 dage gammelLæs opFem danske byer bliver hjemsted for solcelleparker, som den amerikanske it-gigant Google har investeret i.
Det oplyser selskabet fredag i forbindelse med, at det annoncerer en række investeringer i vedvarende energi i flere lande.
Solcelleparkerne i Danmark bliver placeret i Morsø, Gimming ved Randers, Norddjurs, Rødby Fjord og Næstved.
De første tre parker ventes at være i drift i sommeren 2020, mens de sidste to følger til efteråret i 2020.
- En virksomhed som Google bruger meget energi, fordi vi er med til at holde internettet kørende 24 timer i døgnet.
- Men vi føler samtidig et enormt ansvar for, at det sker på en så bæredygtig måde som overhovedet mulig, siger Googles danske direktør, Malou Aamund, i en pressemeddelelse.
Danmark får gavn af projektetVirksomheden Better Energy skal stå for at opføre de tre parker i Næstved, Norddjurs og Gimming.
Disse solcelleparker skal forsyne Google med strømHer kan du se, hvor solcelleparkerne skal ligge i Danmark, og hvor stor en kapacitet, de får:- Gimming i Østjylland, 17 MW- Norddjurs i Midtjylland, 23 MW- Næstved på Sydsjælland, 41 MW- Morsø i Nordjylland, 25 MW- Rødby Fjord på Lolland, 55 MWKilder: Google i DanmarkAftalen med Google betyder, at it-giganten i ti år skal aftage den strøm, som solcelleparkerne producerer, til en fast pris, uddyber Rasmus Lildholdt Kjær, der er direktør i selskabet, som bygger, udvikler og driver solcelleparker.
- Google får selvfølgelig glæde af det forstået på den måde, at de nu har en fast kilde til det forbrug, de har af strøm.
Det giver også en forudsigelighed på strømmens pris de næste ti år, siger han.
Læs også:Overblik: Datacentre i Danmark - to på vej og to er droppetMen Danmark får også gavn af projektet, påpeger Rasmus Lildholdt Kjær.
- Det tilfører ny grøn strøm i den danske energiforsyning, og det vil sige, at Google ikke tager eksisterende grøn strøm, men de er med til at tilføre ny grøn strøm, der matcher det nye forbrug, de placerer i Danmark, siger direktøren.
Han påpeger, at det er en helt ny fase for den grønne omstilling, at det er muligt at levere en grøn energiforsyning til attraktive priser og store mængder.
Datacenter i FredericiaI november sidste år annoncerede Google en investering på 4,5 milliarder kroner ved opførelsen af et datacenter i Fredericia.
Datacenteret ventes ligeledes at være færdig og i drift i slutningen af 2020, og hvis alt går efter planen vil der være en danskproduceret solkapacitet, som opvejer centerets energiforbrug.
Ud over solcelleparkerne i Danmark annoncerer Google investeringer i vedvarende energi i USA, Chile, Sverige, Finland og Belgien.
/ritzau/FacebookTwitterKopier linkEmner:Google|Jylland|Næstved|Solenergi|IT-branchen




https://www.dr.dk/musik/rasmus-seebach-er-tilbage-efter-aars-pause-jeg-er-klar-til-gaa-ud-og-faa-nogle-taev

MusikRasmus Seebach er tilbage efter to års pause: 'Jeg er klar til at gå ud og få nogle tæv'Efter flere år uden ny musik er Rasmus Seebach tilbage med ny single.
Rasmus Seebach er efter to års musikalsk tørke klar med ny musik.
Af Christian Ellegaard20.
sep.
2019 kl.
10.
27Bemærk: artiklen er mere end 30 dage gammelLæs op- Endelig Rasmus.
Så fedt med nye sange i år igen!
- Glæder glæder glæder mig!
- Det bliver en dejlig fredag.
Om Rasmus SeebachRasmus Christian Seebach er 39 år og vokset op på Frederiksberg.
Han er søn af den afdøde sanger og musiker Tommy Seebach.
Efter en rapkarriere i duoen G-Bach, debuterede han i 2009 som solist med kæmpehittet 'Engel'.
Siden dengang er det blev til fem album, senest 'Før vi mødte dig' fra 2017.
Privat danner Rasmus Seebach par med kæresten Julie Teglhus.
Sammen har de sønnen Holger på to år.
Begejstringen var i den grad til at tage at føle på blandt fans i kommentarfeltet, da Rasmus Seebach forleden skrev på sin Facebook-profil, at der efter to års musikalsk tørke var nye, musikalske toner på vej.
Nu er den her så, singlen 'Lovesong', og det er en spændt Seebach, der i dag udsender sit dugfriske nummer.
- Jeg sidder med samme følelse, som jeg sad med for ti år siden, da jeg udgav min første single.
Jeg er virkelig spændt på, hvordan folk tager imod den, siger Rasmus Seebach, der trods fem album og spandevis af hitsingler bag sig stadig får kriller i maven, når de nye sange skal forlade studiet og ud i virkeligheden blandt fans og kritikere.
Læs også:Rasmus Seebach i studiet med Tommy: Det var ret sindssygt- Nu har jeg siddet nede i kælderen og arbejdet på noget ny musik, som jeg selv synes er rigtig fedt, så det er altid spændende og sårbart, når et nummer så skal ud blandt andre mennesker og leve.
Bliver det mon et thumbs up eller et thumbs down fra dem?
, siger han og fortsætter:- Jeg tror aldrig, jeg bliver så smart i en fart, at det ikke betyder noget for mig at udgive ny musik.
Hør den nye single 'Lovesong' her, mens du læser videre:Rasmus Seebach - Lovesong'Skal jeg virkelig til at synge på engelsk nu?
Rasmus Seebach er kendt for sine dansksprogede og hverdagsnære tekster, og titlen til trods så har den 39-årige hitmager ikke byttet modersmålet ud med engelsk på den nye single, 'Lovesong'.
Og dog - for én enkelt sætning på engelsk har faktisk sneget sig med på nummeret, der blev til, da Rasmus Seebach en dag sad ved sin synthesizer og legede med en ny melodi.
Der er ingen tvivl om, at jeg også selv har prøvet at lukke ned for kærligheden og ikke turde hoppe ud i det.
Men det fører bare ikke til noget, vel?
Rasmus Seebach- Normalt sidder jeg bare og synger noget volapyk, mens jeg spiller, men pludselig dukkede den her engelske sætning op i mit hoved, som bare hang ved: 'Do you believe in a love song?
'.
- Så sad jeg der og tænkte: 'Skal jeg virkelig til at synge på engelsk nu?
'.
Det havde jeg ingen planer om, men dén linje stod bare så stærkt, at den fik lov til at overleve.
Den kunne der godt blive plads til, selvom sangen er på dansk, fortæller Rasmus Seebach.
Vil ikke afvise at synge på engelskTrods titlen er nummeret 'Lovesong' - på nær én enkelt sætning - på dansk.
Men skal vi forvente flere engelske gloser fra Seebach fremover?
- Skal jeg være helt ærlig, så er jeg bedst til at udtrykke mig på dansk.
Når jeg taler med mig selv oppe i hovedet og skal prøve at få styr på mine følelser, så taler jeg altså ikke engelsk, ha ha.
Jeg er sgu ret glad for det danske sprog, og jeg føler, det er dér, jeg kan udtrykke mig bedst.
- Men jeg vil ikke afvise noget, for måske kommer der en dag, hvor jeg falder over en engelsk tekst og tænker: 'Dér var den' – men jeg holder mig til det danske for nu, siger Rasmus Seebach.
Ligesom i størstedelen af popcharmørens mange hits er sangens omdrejningspunkt den gode, gamle kærlighed.
'Lovesong' handler ifølge sangeren om at turde springe ud i kærligheden - også selvom man risikerer at få nogle knubs undervejs.
- Mange er måske tilbøjelige til at pakke sig ind og beskytte sig selv i frygt for at blive såret, men man er nødt til at turde vælge kærligheden til.
Uden kærlighed er livet ikke meget værd, siger Rasmus Seebach om sangen, der også fungerer som en venlig reminder til ham selv.
- Der er ingen tvivl om, at jeg også selv har prøvet at lukke ned for kærligheden og ikke turde hoppe ud i det.
Men det fører bare ikke til noget, vel?
Rasmus Seebach lover, at der er mere ny musik i vente rundt om hjørnet.
Far-rolle har ændret SeebachRasmus Seebach debuterede på den danske musikscene som solist, da han i 2009 udgav hitsinglen 'Engel'.
Derfor kan han i år altså fejre ti års jubilæum som popstjerne.
Der er sket rigtig meget på de her ti år, og særligt det at være blevet far har sat tingene lidt i perspektiv for mig.
Rasmus Seebach- Jeg kan ikke lade være med at smile og blive varm om hjertet, når jeg tænker på de sidste ti år.
Det har været den vildeste tur.
Det gør mig virkelig stolt, det må jeg sgu sige.
At jeg efter ti år har så mange fans, som støtter mig og bakker mig op.
Nogle af dem har jo været med hele vejen lige siden begyndelsen for ti år siden, siger han.
Selvom det sidste årti har budt på et hav af hitsingler, prestigefulde priser og hundredvis af koncerter, så er der én bedrift, som Rasmus Seebach er særligt stolt af: Holger.
Sangeren søn, der kom til verden i 2017 og i dag er to år, fylder meget i Rasmus Seebachs liv, og sangerens seneste album, 'Før vi mødte dig', er endda dedikeret til Holger.
Hør hittet 'Lidt i fem' her, mens du læser videre:Rasmus Seebach - Lidt i femHan fortæller, at den nye rolle som far har givet ham mere ro i sindet og et andet blik på sin status som hele Danmarks popprins.
- Der er sket rigtig meget på de her ti år, og særligt det at være blevet far har sat tingene lidt i perspektiv for mig.
Det der med at udgive ny musik og blive bedømt af andre er fandme såbart, og det er det stadigvæk, men jeg har lært, at det, der betyder mest, er ikke, hvad folk synes om min musik, men om jeg er en god mand og en god far, siger han og fortsætter:- Det at være forældre har givet mig noget balast og en ro i sindet.
Jeg er klar på at gå ud og få nogle tæv, for jeg ved, at i sidste ende er det vigtigste, at jeg kommer hjem og er en god far.
Rasmus Seebach har allerede spandevis af hits på cv'et.
Hvilken er din favorit?
FacebookTwitterKopier linkEmner:Rasmus Seebach (musiker)|Pop og rock|Facebook




https://www.dr.dk/nyheder/indland/anklager-er-ordknap-om-national-aktion-med-anholdte

IndlandAnklager er ordknap om national aktion med to anholdteTo mænd skal fremstilles i grundlovsforhør i Odense fredag over middag som følge af en større aktion.
Stort politiopbud i Odense fredag formiddag.
20.
sep.
2019 kl.
10.
31 | opdateret 20.
sep.
2019 kl.
11.
09Bemærk: artiklen er mere end 30 dage gammelLæs opDer er fredag formiddag et større politiopbud ved politigården i Odense.
Det skyldes, at to mænd efter planen skal fremstilles i grundlovsforhør ved Retten i Odense fredag eftermiddag.
Det er specialenheden Særlig Efterforskning Øst (SEØ), der står bag aktionen, hvor en eller flere personer fra rockergruppen Hells Angels (HA) indgår.
Ifølge Ritzaus oplysninger omhandler sagen blandt andet våbenbesiddelse.
Specialenheden SEØ beskæftiger sig med kompliceret og fremadrettet efterforskning af organiseret kriminalitet.
Overvejer dobbeltlukkede døreDet er senioranklager Lasse Biehl fra SEØ, der møder for anklagemyndigheden.
Han overvejer at anmode om dobbeltlukkede døre, og derfor ønsker han ikke at fortælle om sagen, eller hvorvidt den omhandler våbenbesiddelse.
Hvis der kommer dobbeltlukkede døre, betyder det, at offentligheden og pressen ikke må overvære retsmødet.
Heller ikke sigtelsen - altså hvad de to mænd anklages for - må i så fald overværes.
De to mænd blev anholdt fredag morgen.
Ifølge TV2 Fyn har der tidligt fredag været ransagninger på flere HA-tilholdssteder i landet.
Fredag omkring klokken 09.
30 ankom en kortege af 14 politibiler - heraf to med svenske nummerplader - med blå blink til politigården.
Fyns Politi afviser at oplyse, hvor og hvornår anholdelserne fandt sted.
Det oplyser, at der ingen fare er for borgere i området.
- Det kører en større politiaktion på Fyn.
Vi kan ikke sige noget om aktionen, men der er ingen fare for de almindelige borgere, skriver politiet fredag formiddag på Twitter.
/ritzau/FacebookTwitterKopier linkEmner:Fyn|Kriminalitet|Anklagemyndigheden|Odense|TV 2 (tv-kanal)




https://www.dr.dk/sporten/fodbold/kvindelandsholdet/rutinerede-kraefter-tilbage-paa-kvindelandsholdet

KvindelandsholdetRutinerede kræfter tilbage på kvindelandsholdetJanni Arnth og Sofie Junge er tilbage efter skaderJanni Arnth og Sofie Junge var oprindeligt udtaget til landsholdets første to kampe mod Malta og Israel, men måtte begge melde fra med skader.
Af Henrik Liniger20.
sep.
2019 kl.
12.
01Bemærk: artiklen er mere end 30 dage gammelLæs opDer var to nye navne i truppen, da landstræner Lars Søndergaard i dag præsenterede sin trup til kvindelandsholdets to kommende EM-kvalifikationskampe mod Bosnien-Hercegovina og Georgien.
Den danske trupKatrine Abel, BrøndbyKathrine Larsen, Farum BKJanni Arnth, FiorentinaRikke Sevecke, FC FleuryStine Larsen, FC FleurySara Thrige, Fortuna HjørringStine Ballisager, VålerengaKatrine Veje, ArsenalSofie Junge, JuventusRikke Marie Madsen, VålerengaNanna Christiansen, BrøndbySofie Svava, FC RosengårdSanne Troelsgaard, FC RosengårdNicoline Sørensen, BrøndbyMille Gejl, BrøndbyEmme Snerle, Fortuna HjørringPernille Harder, WolfsburgNadia Nadim, Paris Sanit-GermainOg så alligevel er navnene knap så nye, for de to erfarne landsholdsspillere Janni Arnth og Sofie Junge var oprindeligt udtaget til landsholdets første to kampe mod Malta og Israel, men måtte begge melde fra med skader.
Nu er de tilbage og bringer tilsammen 150 landskampes rutine ind i truppen.
- Deres rutine og internationale erfaring er vigtig, og så er det jo to spillere, som har været med masser af gange før, så de glider lige ind i truppen, siger landstræner Lars Søndergaard, som ikke har ønsket at lave store udskiftninger, siger Lars Søndergaard.
- I forårets træningskampe så vi en del spillere an, men denne gang har jeg valgt kontinuiteten i truppen.
Ikke mindst fordi vi havde en rigtig fin samling sidste gang, både spille- og resultatmæsigt, men også uden for banen, lyder det fra landstræneren.
To sejre er måletUd af truppen glider Karen Holmgaard og Frederikke Thøgersen, som begge blev indkaldt som erstatninger for Arnth og Junge, sidst landsholdet var samlet.
Danmark møder Bosnien-Hercegovina i Viborg fredag den 4.
oktober i et topopgør i gruppe B, hvor begge hold har to sejre i de første to kampe.
Fire dage senere gælder det en udekamp mod Georgien, som er uden point efter nederlag i de to første runder.
- Den første kamp er en god mulighed for at sætte Bosnien et stykke tilbage i kampen om topplaceringerne i gruppen.
Vi skal vise kvalitet, og gør vi det, så kan vi også slå Bosnien, siger Lars Søndergaard, som også går efter sejr mod Georgien.
Læs også:Dansk målskytte i højt humør efter sejr: 'Hvem dukker op, når det gælder?
Nadim!
'- Hvis vi spiller en koncentreret kamp, så skal vi også vinde over Georgien.
Men vi er jo lige med herrelandsholdet blevet advaret om, at Georgien er et svært sted at spille, siger Lars Søndergaard med henvisning til mændenes målløse opgør i Tbilisi tidligere på måneden.
Begge de kommende EM-kvalifikationskampe kan ses direkte på DR1.
Lars Søndergaard har valgt at satse på rutinen frem for eksperimenter i landsholdsudtagelsen forud for Danmarks to kvalifikationskampe mod Bosnien-Hercegovina og Georgien.
FacebookTwitterKopier linkEmner:Bosnien-Hercegovina|Georgien|DR1|Israel|Malta




https://www.dr.dk/nyheder/regionale/midtvest/fem-millioner-koedbakker-skal-genanvendes-vi-skal-sikre-os-plasten-ikke

Midt- og VestjyllandFem millioner kødbakker skal genanvendes: 'Vi skal sikre os, at plasten ikke ender i naturen'Fra næste år vil københavnerne kunne købe madvarer i genanvendte plastbakker skabt af deres eget affald.
43 ton fødevarebakker fra København skal frem til sommeren 2020 indsamles, sorteres og genanvendes.
Af Thomas Bach Poulsen og Mette Skov-Jensen20.
sep.
2019 kl.
10.
30Bemærk: artiklen er mere end 30 dage gammelLæs opNår du køber hakket kød i supermarkedet, følger der en fødevarebakke i plast med.
En bakke, som mange af os smider i skraldespanden, hvorefter bakkerne ender på forbrændingen.
Men fra begyndelsen af 2020 vil københavnerne som de første kunne købe madvarer, som er pakket i fødevarebakker, som er lavet af deres eget plastaffald.
Plastemballagefabrikken Færch i Holstebro og Københavns Kommune har dannet 'Partnerskab for Cirkulære Fødevarebakker', som også involverer Danish Crown, Rema 1000 og Coop.
Vi har allerede gjort det i stor skala i Holland.
Det har Københavns Kommune fået øje på.
Jesper Emil Jensen, europæisk direktør, Færch- Vi har en stor interesse i at modtage vores egne produkter og andres PET-produkter (en type plastik, red.
), så vi kan lave nye bakker.
Det er der rigtig god økonomi i.
Vi sikrer os, at plasten ikke ender i naturen eller ude i havet, siger Jesper Emil Jensen, som er europæisk direktør hos Færch.
Holland er foregangslandPET er det materiale, som fødevarebakkerne er lavet af.
Indtil nu har det været umuligt at genanvende bakkerne, fordi der er meget hårde krav til sorteringen og genanvendelsen af plast, der er i kontakt med fødevarer.
I stedet er bakkerne enten blevet brændt eller er endt i andre produkter som tæpper og tekstiler.
Men i København er borgerne de senere år blevet så flittige til at sortere deres plastaffald, at Færch nu kan begynde at genanvende PET.
I første omgang er planen at indsamle og genanvende 43 ton fødevarebakker fra København frem til sommeren 2020.
Det svarer til cirka fem millioner bakker.
- Vi sparer en masse energi ved at bruge noget, der allerede er skabt, siger Jesper Emil Jensen.
PET(polyethylenterephthalat) kaldes ofte bare polyester.
er en af de mest brugte typer plast i den europæiske emballageindustri.
bruges blandt andet til sodavandsflasker og mademballage.
bruges også til fx fleece, dynejakker, industrielle bånd, ark, film og dele til biler.
Kilde: PlastindustrienDen vestjyske emballagefabrik ejer Europas eneste anlæg til genanvendelse af fødevarebakker.
Anlægget ligger i Holland, hvor man, modsat Danmark, er langt fremme med central indsamling og sortering af plastaffald.
- Vi har allerede gjort det i stor skala i Holland.
Det har Københavns Kommune fået øje på, siger direktøren.
Målet er 10.
000 ton bakkerTeknik- og miljøborgmesteren i Københavns Kommune glæder sig over, at de 43 ton fødevarebakker, som indgår i forsøgsperioden, ifølge partnerskabets beregninger giver en besparelse på 100 ton CO2.
- Jo mere vi kan genanvende direkte, jo bedre for miljøet.
Jeg håber, at vi får erfaringer, som andre kommuner får lyst til at bruge, siger Ninna Olsen fra Enhedslisten.
Partnerskabet vil frem til 2025 arbejde for, at minimum 10.
000 ton danske fødevarebakker hvert år bliver genanvendt.
Men det kræver, at landets 98 kommuner får en mere ensartet affaldssortering.
Det siger indkøbs- og marketingdirektør i Rema 1000 Danmark Anders Rene Jensen.
- Det er meget forskelligt, hvordan forbrugerne rundt om i landet sorterer affaldet.
Forhåbentligt finder vi en løsning, der kan gælde hele landet.
Det er vigtigt, hvis det skal lykkes med cirkulær økonomi, siger han.
Europæisk direktør hos Færch Jesper Emil Jensen er enig.
- Man skal kopiere setuppet fra København og skalere det op.
Der vil være stordriftsfordele ved at slå det sammen på tværs af forsyningsselskaberne i Danmark, siger han.
Miljøminister: Sorteringen skal strømlinesVi skal lære af de kommuner, der går forrest, når det kommer til affaldssortering, mener miljøminister Lea Wermelin (S).
Men hvis flere kommuner skal følge trop og lave tiltag, som det Københavns Kommune har gjort sig, kræver det mere ensartede regler på området, siger hun.
- Jeg mener ikke, vi kan have 98 forskellige måder at sortere på.
Jeg vil gerne have, vi strømliner reglerne, for så er der et helt fantastisk potentiale for, vi kan mindske det tryk på vores miljø og klima, som fornyet produktion af plast ellers betyder.
Samarbejdet med plastemballagefabrikken er nemlig et vigtigt skridt i den rigtige retning, som bør blive udbredt yderligere.
- Det er et fantastisk eksempel på, hvor langt vi er kommet.
Både fra virksomhedernes side og den offentlige side hører vi, at vi skal rykke i bekæmpelsen af plastikforureningen.
Der er genanvendelsen det helt centrale, så vi skal have mere af det, siger miljøminister Lea Wermelin.
FacebookTwitterKopier linkEmner:Lea Wermelin (politiker)|Socialdemokraterne|Københavns Kommune|København|Affald




https://www.dr.dk/nyheder/udland/vi-vil-se-de-aliens-over-millioner-mennesker-vil-storme-area-51

Udland'Vi vil se de aliens' - over to millioner mennesker vil storme Area 51Indbyggerne nær militærbasen frygter en invasion på grund af en spøgefuld Facebook-begivenhed.
Souvenirshoppen i den lille landsby Rachel tæt ved Area 51.
Indbyggerne frygter en invasion, hvis der bare kommer en brøkdel af de mennesker, der har sagt at de deltager i Facebook-begivenheden "Storm Area 51".
Af Lasse Frisesdahl Andersen20.
sep.
2019 kl.
09.
35Bemærk: artiklen er mere end 30 dage gammelLæs op'Storm Area 51, They Can't Stop All Of Us' - Storm Area 51, de kan ikke stoppe os alle.
Area 51Area 51 er en militærbase i ørkenen i den amerikanske delstat Nevada.
Siden oprettelsen i 1950'erne har stedet været omgærdet af mystik.
Teorierne går på, at den amerikanske stat gemmer UFO'er og aliens på basen.
Sådan lyder navnet på en begivenhed på Facebook, hvor flere end to millioner mennesker har trykket på deltag-knappen.
Stormløbet skal finde sted i den golde ørken i den amerikanske delstat Nevada i dag.
I detaljerne omkring begivenheden står der på Facebook, at hvis alle løber som Naruto, så kan man løbe hurtigere end militærets kugler.
Flere end to millioner mennesker har trykket på deltager-knappen til Facebook-begivenheden "Storm Area 51".
(Screendump fra Facebook)Naruto er hovedpersonen i en japansk manga-tegneserie af samme navn.
Når Naruto løber, foregår det med kroppen foroverbøjet og hænderne bag ryggen.
'Let's see them aliens' - lad os se de rumvæsner, står der til slut.
Manden bag kalder det en spøgManden bag Facebook-begivenheden, den 21-årige studerende Matty Roberts, har selv tidligere sagt, at det er en joke:- Jeg postede det 27.
juni, og det var en form for spøg.
Så ventede jeg omkring tre dage, hvor omkring 40 havde tilmeldt sig, og så tog det totalt overhånd - ud af ingenting.
Det er ret vildt.
De mange tilmeldte fik i sidste måned militæret til at advare folk mod at passere hegnet til Area 51- Det amerikanske luftvåben er altid klar til at beskytte USA og dets faciliteter, sagde Laura McAndrews, der er talskvinde for luftvåbnet, uden dog at uddybe, hvordan man vil reagere, hvis folk forsøger at trænge ind.
Beboere frygter invasionIndbyggerne i de to små landsbyer Rachel og Hiko, der ligger tættest på Area 51, tror ikke, at to millioner mennesker har tænkt sig at møde op.
Men de har alligevel forberedt sig på en større invasion af mennesker.
- Det er skræmmende, men vi skal gøre vores bedste, lyder det fra Connie West, der er ejer af det lokale hotel Little A'Le'Inn.
Alt er booket, og hun har også gjort klar til, at folk kan campere.
Der bor samlet set 173 mennesker i Rachel og Hiko, som er forbundet med omverdenen med grusveje.
Der er hverken tankstation eller indkøbsmuligheder.
Vejen, der løber gennem de to landsbyer Rachel og Hiko tæt ved Area 51, har faktisk fået det officielle navn Extraterrestrial Higway (landevejen fra de ydre rum).
 Bagindgangen til miltærbasen Groom Lake Airbase, som Area 51 officielt hedder ligger i Rachel i Nevadas ørken.
 Det eneste overnatningsmulighed i Rachel er the A'Le'Inn Bar and Motel.
Stedet lever af ruminteressede turister, og alt er booket netop nu.
1 / 3Vejen, der løber gennem de to landsbyer Rachel og Hiko tæt ved Area 51, har faktisk fået det officielle navn Extraterrestrial Higway (landevejen fra de ydre rum).
1 / 3Bagindgangen til miltærbasen Groom Lake Airbase, som Area 51 officielt hedder ligger i Rachel i Nevadas ørken.
2 / 3Det eneste overnatningsmulighed i Rachel er the A'Le'Inn Bar and Motel.
Stedet lever af ruminteressede turister, og alt er booket netop nu.
3 / 3Ifølge amerikanske medier er to lokale amter i området klar til at erklære undtagelsestilstand, hvis mængden af mennesker bliver for uoverskuelig.
Omgærdet af mystikLige siden basen blev oprettet ved den udtørrede saltsø Groom Lake i den golde ørken i Nevada i midten af 1950'erne, har den været omdrejningspunkt for konspirationsteorier.
Først i 2013 indrømmede de amerikanske myndigheder, at basen overhovedet eksisterer.
Officielt udvikler basen nye flytyper og våbensystemer til USA's militær.
Men Area 51 er igen og igen blevet koblet sammen med fremmede fartøjer, rumskibe og ligefrem aliens.
I 1989 dukkede en mand ved navn Bob Lazar op på de amerikanske tv-skærme.
Han påstod, at han i starten af 80'erne havde arbejde på Area 51, og at der på basen befandt sig en UFO.
Samtidig er det amerikanske militær meget hemmelighedsfuld om, hvad der foregår på basen.
Og måske netop derfor har Facebook-begivenheden "Storm Area 51" pådraget sig så stor opmærksomhed.
Læs også:Organisation advarer mod kæmpejagt efter Loch Ness-uhyretFacebookTwitterKopier linkEmner:Facebook|USA|Nevada|Militær|United States Air Force




https://www.dr.dk/nyheder/viden/teknologi/fra-koekkenaffald-til-raaolie-paa-en-halv-time-danske-forskere-vil-lave

Klimatopmødet COP24Se temaTeknologiFra køkkenaffald til råolie på en halv time: Danske forskere vil lave klimavenligt flybrændstofPå Aalborg Universitet har man allerede vist, at det kan lade sig gøre.
Af Klaus Videbæk, Marie-Ane Buus Simonsen og Dan Grønbech20.
sep.
2019 kl.
14.
04Bemærk: artiklen er mere end 30 dage gammelLæs opLuftfarten står for omkring tre procent af Europas samlede udledning af drivhusgasser.
Men udledningen er voksende, og flyver du en enkelt gang frem og tilbage til en af de store destinationer ude i verden, kan det udgøre op til halvdelen af det årlige aftryk for en gennemsnitlig europæer.
Forskellen på det brændstof, man bruger i dag, og det vi laver, er simpelthen, at det er bæredygtigt.
Det kan gå direkte ind i flyet, lastbilen eller skibet.
Lasse Rosendahl, professor, Aalborg UniversitetDerfor er det slet ikke uvæsentligt for klimaets fremtid at få gjort noget ved udledningen af CO2 fra fly og andre former for tung transport.
Et skridt på vejen tager de nu på Aalborg Universitet, hvor man i samarbejde med blandt andre brændstofleverandøren Shell Aviation planlægger at bygge et nyt anlæg, der kan omdanne spildevandsslam, trærester og organisk husholdningsaffald til råolie.
- Forskellen på det brændstof, man bruger i dag, og det vi laver, er simpelthen, at det er bæredygtigt.
Det kan gå direkte ind i flyet, lastbilen eller skibet, fortæller professor i termisk bioteknik ved Aalborg Universitet og forsker i advanced biofuels Lasse Rosendahl.
Teknologi tager tidAnlægget fungerer ved at udsætte vådt organisk materiale for varme og højt tryk og på den måde efterligne de processer, man kender fra oliedannelse i naturen.
Her tager det millioner af år, men under kunstige forhold kan man lave olie på en halv time og derefter forfine det til diesel, benzin eller flybrændstof på raffinaderi.
Teknologien kaldes HTL - hydrothermal liquefaction - og har allerede været benyttet på et testcenter på Aalborg Universitet i en årrække.
Men det tager lang tid at få teknologien flyttet fra laboratoriet ud i virkeligheden, og derfor er det først i de kommende år, at man er klar til at udfolde det i større skala.
Biomasse bruges forkert i dagDet nye HTL-anlæg ventes at stå klar i 2024, og afhængigt af hvilket materiale, der kommer ind, vil man kunne levere en CO2-reduktion på 80 procent i forhold til de fossile brændstoffer.
Når den kunstige råolie er særlig interessant i forhold til den tunge transport med fly, lastbiler eller skibe, skyldes det, at der i dag ikke er andre alternativer.
© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
Man kan godt blande organiske materialer i fossilt brændstof i dag, men de udgør kun en brøkdel og har en række uheldige effekter, forklarer Torben Chrintz, videnskabelig rådgiver ved den grønne tænketank Concito.
- Vi bruger meget biomasse i vores energisektor i dag, men det er i virkeligheden en forkert måde, vi bruger den på.
Biomassen skal vi bruge der, hvor der ikke er nogen alternativer.
Elfly ikke et alternativ nu og herHan nævner, at man i EU i dag har krav om, at en vis mængde af dieselen skal være planteolie – omkring fem procent.
- Men det har desværre haft den effekt, at produktionen af planteolie er eksploderet, og dermed fælder man rigtig meget regnskov i Malaysia og Indonesien.
Hvis du kunne erstatte de fem procent med bæredygtig bioolie, kunne du forhindre det.
Det ville være stort, siger Torben Chrintz.
Heller ikke elfly er et alternativ nu og her, mener Lasse Rosendahl.
- Der arbejdes rigtig meget med elfly, men hvis vi inddrager et tidsperspektiv, hvor vi skal have en omstilling, der skal gå relativt hurtigt, så er det efter min bedste overbevisning ikke elflyene, der kommer til at levere på den front, siger han.
Potentialet kan være stortPræcis hvor stort potentialet ved HTL-anlæg vil være er svært at svare på.
Meget afhænger af, hvordan sorteringen af organisk materiale kommer til at foregå i fremtiden, og hvor stor fødekæden bliver.
Men det kan gøre en forskel, mener Lasse Rosendahl.
- Det er jo ikke begrænset til de omkring 3.
000 tønder, man formentlig ville kunne producere på slam og affald.
Restfraktioner fra landbruget, industrien og alle mulige andre ting kan man i princippet også bruge i processen.
Så potentialet kan være stort, siger han.
Derudover kan teknologien også blive eksporteret til andre lande.
- Vi er absolut med i allerforreste række internationalt, men det sker også rundt omkring os, siger Lasse Rosendahl.
Med i projektet er også energiselskabet OK og en række lokale partnere som Aalborg Kommune og Aalborg Forsyning.
FacebookTwitterKopier linkEmner:Energiselskaber|OK Benzin|Torben Chrintz (samfundsforsker)|Aalborg Universitet|Indonesien




https://www.dr.dk/nyheder/politik/trods-kritik-fra-lykketoft-socialdemokratiet-staar-fast-paa-smykkelov

PolitikTrods kritik fra Lykketoft: Socialdemokratiet står fast på smykkelov Helt på sin plads at konfiskere flygtninges store værdier, lyder det fra Socialdemokratiet efter kritik fra Mogens Lykketoft.
Med brug af smykkeloven konfiskerede politiet i august 2018 35.
000 kroner fra en kvindelig asylansøger her på Udrejsecenter Kærshovedgård.
Af Morten Henriksen og Anders Byskov Svendsen20.
sep.
2019 kl.
09.
07Bemærk: artiklen er mere end 30 dage gammelLæs opSelv om tidligere formand for Socialdemokratiet Mogens Lykketoft mener, at det vil forbedre Danmarks omdømme i udlandet, hvis Mette Frederiksens regering nu afskaffer den såkaldte smykkelov, står partiet fast på at beholde den omdiskuterede lov.
Det fastslår partiet udlændinge- og integrationsordfører, Rasmus Stoklund.
- Jeg synes, det er et fuldstændig rimeligt princip, at hvis man kommer til Danmark og ejer store værdier, så skal man selv betale så meget som muligt for sit ophold, mens man er her.
Vi gør det på fuldstændig samme måde over for kontanthjælpsmodtagere.
Der må du heller ikke have en stor formue, hvis du vil have hjælp af fællesskabet, siger Rasmus Stoklund.
Vi gør det på fuldstændig samme måde over for kontanthjælpsmodtagere.
Rasmus StoklundI et interview med DR Nyheder nævner Mogens Lykketoft den omdiskuterede smykkelov som et eksempel på det, han kalder 'usympatiske symbolstraminger, som Socialdemokratiet stemte igennem sammen med den blå regering og Dansk Folkeparti i sidste valgperiode.
Og den tidligere S-formand lægger ikke skjul på, at han gerne ser, at Mette Frederiksens regering nu afskaffer smykkeloven.
- Det vil være et bidrag til at forbedre Danmarks omdømme de steder i verden, hvor det er blevet fortolket meget mere voldsomt, end det nogensinde har været, siger Mogens Lykketoft og henviser til, at loven kun har været anvendt meget få gange.
© ScanpixFakta om Mogens LykketoftFødt 9.
januar 1946Medlem af Folketinget fra 1981 til 2019Formand for Folketinget fra 2011 til 2015.
Formand for Socialdemokraterne fra 2002 til 2005.
Har været udenrigs-, finans- og skatteminister.
Kilde: Folketinget.
Smykkeloven gav de danske myndigheder mulighed for at konfiskere asylansøgernes penge og værdier til at dække statens udgifter til blandt andet indkvartering.
Loven skabte store overskrifter i blandt andet USA og førte til massiv international kritik af Danmark.
Interviewet med Mogens Lykketoft udspringer af, at han i sin erindringsbog, der udkommer den 2.
oktober, for første gang kritiserer dele af den udlændingepolitik, som Socialdemokratiet har ført under Mette Frederiksens lederskab.
- Socialdemokratiet trak mange stemmer fra DF og nogle fra V, men afgav lige så mange til resten af centrum-venstre.
Mange kloge og sympatiske mennesker, som vores parti meget gerne skulle have tilbage i rakkerne, gik denne gang i eksil hos De Radikale, SF eller Enhedslisten, fordi vi i forsøget på at fastslå den brede forankring for dansk udlændingepolitik havde stemt for usympatiske symbolstramninger fra Støjberg og DF, skriver Mogens Lykketoft i bogen - og uddyber over for DR Nyheder, at det blandt andet er Socialdemokratiets støtte til smykkeloven, han her tænker på.
Smykkelov brugt ti gangeHer er smykkeloven indtil videre blevet brugt.
Tirsdag den 28.
juni 2016.
Fem iranske statsborgere stoppes i Københavns Lufthavn.
De søgte efterfølgende asyl.
Til sammen var de i besiddelse af valuta svarende til 129.
600 kr.
De 79.
6000 kr.
blev konfiskeret.
Torsdag den 14.
juli 2016.
Fire iranske statsborgere – to voksne med to børn – stoppes i Københavns Lufthavn.
De søgte efterfølgende asyl.
Familien havde valuta svarende til ca.
50.
300 kroner – 10.
300 kroner blev beslaglagt.
Onsdag den 3.
august 2016.
En mand fra Algeriet, der havde ulovligt ophold i Danmark, søgte asyl.
Han fik konfiskeret 2.
660 euro svarende til 19.
700 kr.
Lørdag den 22.
oktober 2016.
En irakisk mand, der var indlogeret på et asylcenter, havde kontanter svarende til 18.
000 kroner.
De 8.
000 kroner blev beslaglagt.
Onsdag den 16.
november 2016.
Tre albanske statsborgere – to voksne og et barn – søgte om asyl i Danmark.
De fik konfiskeret 7.
500 kr.
Torsdag den 16.
februar 2017.
En tyrkisk mand, der blev sendt tilbage til Danmark fra Sverige, fik beslaglagt cirka 8.
000 kr.
.
Onsdag den 22.
august 2018.
Politiet beslaglagde en bil fra en russisk statsborger, der søgte om asyl i maj 2018.
Bilen var parkeret foran Center Sandholm og blev vurderet til at have en værdi på 100.
000 kr.
Onsdag den 29.
august 2018.
En irakisk kvinde, der boede på Udrejsecenter Kærshovedgård, havde 45.
000 kr.
på sit værelse.
De 35.
000 kroner blev konfiskeret.
Fredag den 19.
oktober 2018.
En mand fra Mali blev stoppet i et tog og søgte asyl.
Han havde 2.
020 euro på sig.
De 650 euro, svarende til 4.
900 kroner, blev beslaglagt.
Mandag den 26.
november 2018.
En mand fra Ghana stoppes i Københavns Lufthavn og søgte efterfølgende asyl.
Politiet konfiskerede euro svarende til 13.
800 kroner fra ham.
Kilde: Rigspolitiet.
Lykketofts kritik gør indrykRasmus Stoklund afviser også den del af kritikken fuldstændig.
- Jeg anerkender ikke præmissen om, at det er nogle usympatiske stramninger, vi har stemt for, siger Rasmus Stoklund og tilføjer:- Det er helt åbenlyst, at i en velfærdsstat med åbne kasser er der nødt til at være relativt lukkede grænser for folk, der ikke kan bidrage positivt.
Så er man nødt til at føre en stram udlændingepolitik for, at det hele kan hænge sammen.
Det synes jeg ikke er usympatisk.
Vi prøver bare at passe på vores samfundsmodel.
Rasmus Stoklund er nyvalgt medlem af Folketinget for Socialdemokraterne.
Gør det indtryk, at Mogens Lykketoft mener det her?
- Det gør da altid indtryk, når der er nogen, der mener, at Socialdemokraterne fører en usympatisk udlændingepolitik.
Og især en, der har gjort meget godt for Socialdemokratiet gennem mange år.
Jeg synes bare, vi er nødt til at holde fast i, at vi gerne vil føre en stram udlændingepolitik, siger Rasmus Stoklund, som mener, Mogens Lykketoft må tænke på noget andet.
- Det kan være, han tænker på, at Inger Støjberg fejrede stramninger med kage.
Det synes jeg også er usympatisk.
Så kommer det til at handle om noget andet og bliver lidt med skadefryd eller lidt ondskabsfuldt.
Den slags bryder jeg mig heller ikke om, og det kommer vi heller ikke til at se med den her regering.
Men jeg anerkender ikke, at det er usympatisk at føre en stram udlændingepolitik, siger Rasmus Stoklund.
- Der er nogle, der vurderer, at det ikke er problem at tage imod mange flere udlændinge.
Der er vi uenige.
Det er legitimt at være uenige med os, og der er så nogle, der har forladt os af den grund.
Men det er folk, der tidligere har stemt på jer?
- Ja, det er rigtigt, men det er lidt det samme, som dem der begyndte at stemme på os igen.
Det er også folk, der tidligere har været enige med os, men som syntes, at vi i for lang tid ikke tog integrationsudfordringer og udlændingepolitikken alvorligt.
Og det er jeg fuldstændig enig med dem i, siger Rasmus Stoklund.
Mogens Lykketoft bog 'Erindringer' udkommer den 2.
oktober.
FacebookTwitterKopier linkEmner:Inger Støjberg (politiker)|Mogens Lykketoft (politiker)|Socialdemokraterne|Udlændingepolitik|USA




https://www.dr.dk/nyheder/kultur/ekstrabevilling-paa-plads-p6-beat-og-p8-jazz-fortsaetter

KulturEkstrabevilling på plads: P6 Beat og P8 Jazz fortsætter Radiokanalerne fortsætter med at sende i 2020, fastslår kulturministeren.
Kulturminister Joy Mogensen (S) bekræfter, at der er fundet en ekstrabevilling på 15 millioner kroner, så radiokanalerne P6 Beat og P8 Jazz kan fortsætte i 2020.
Af Lars Lindevall20.
sep.
2019 kl.
09.
15Bemærk: artiklen er mere end 30 dage gammelLæs opRadiokanalerne P6 Beat og P8 Jazz fortsætter med at sende i 2020.
Der er fundet 15 millioner kroner til at udskyde lukningen af radiokanalerne P6 Beat og P8 Jazz, bekræfter kulturminister Joy Mogensen (S) i en tale ved konferencen Radio Days.
- Danskerne fortjener et mangfoldigt og stærkt public service-udbud.
Derfor har regeringen sammen med Radikale Venstre, SF, Enhedslisten og Alternativet besluttet at give DR en ekstrabevilling, så P6 og P8 kan videreføres i 2020.
På denne måde sikrer vi bevarelsen af de stærke miljøer inden for alternativ rytmisk musik og jazz frem mod forhandlingerne om en ny medieaftale, udtaler kulturminister Joy Mogensen (S).
Minister: 'Vigtigt, at vi ikke ødelægger noget'Over for DR Nyheder uddyber Joy Mogensen:- Regeringen har nu kigget på de samlede ting, der ligger fra det tidligere medieforlig, og det er der jo ikke et flertal for længere.
Vi vil gerne lave et stort medieforlig til næste år, men i mellemtiden er det vigtigt, at vi ikke ødelægger noget, siger Joy Mogensen.
De har en rigtig god forbindelse til de talenter, der er rundt i Danmark, og vi vil gerne have, at de faglige miljøer kan spille med ind i mediebilledet.
Kulturminister Joy Mogensen (S)Hun siger, at P6 Beat og P8 Jazz "repræsenterer nogle helt særlige faglige miljøer".
- De har en rigtig god forbindelse til de talenter, der er rundt i Danmark, og vi vil gerne have, at de faglige miljøer kan spille med ind i mediebilledet, siger kulturministeren.
Som en del af den oprindelige spareplan, DR skulle gennemføre, blev det i efteråret sidste år besluttet, at radiokanalerne P6 Beat, P7 Mix og P8 Jazz skulle lukke.
Nu er det altså kun P7 Mix, der lukker.
Ligesom P6 Beat og P8 Jazz fortsætter de resterende radiokanaler – taleradioen P1, den klassiske musikkanal P2, ungdomskanalen P3, P4 med den regionale dækning og P5 til de ældre lyttere.
Musikeren Mikael Simpson, der er vært på programmet 'Formiddag med Simpson', kan sammen med resten af holdet på P6 Beat fortsætte med at sende i 2020.
Blev pålagt besparelser på 20 procentI forbindelse med det medieforlig, den tidligere regering indgik med Dansk Folkeparti, blev DR pålagt besparelser på 20 procent.
Den første fase af disse besparelser har DR allerede gennemført.
Det betyder besparelser på 420 millioner kroner årligt.
I den forbindelse blev der nedlagt omkring 400 stillinger, og flere tv- og radiokanaler samt en lang række programmer vil blive lukket.
Med udmeldingen er der nu mulighed for at videreføre radiokanalerne P6 Beat og P8 Jazz i yderligere et år.
DR’s generaldirektør, Maria Rørbye Rønn, ser udmeldingen som et udtryk for en fornyet politisk opbakning til public service.
- Det vigtigste for DR er fortsat, at der findes en samlet og langsigtet løsning på de udestående besparelser i DR på en kvart milliard kroner.
Men jeg glæder mig over udmeldingen, og at den politiske tilgang til public service nu handler om at bygge op i stedet for det modsatte.
Det er et positivt signal, siger Maria Rørbye Rønn.
FacebookTwitterKopier linkEmner:DR P6|Joy Mogensen (politiker)|Socialdemokraterne|Jazz|Økonomi




https://www.dr.dk/nyheder/politik/regeringen-udskyder-politiforhandlinger-loesninger-paa-politiets-problemer-kraever

PolitikRegeringen udskyder politiforhandlinger: 'Løsninger på politiets problemer kræver omtanke'Der kommer alligevel ikke et politiforlig her til efteråret.
150 flere betjente skal uddannes hurtigst muligt, og de mere end 800.
000 timers opsparet afspadsering i politiet skal nedbringes med kontante beløb til betjentene, foreslår regeringen.
Af Theis Lange Olsen20.
sep.
2019 kl.
10.
21Bemærk: artiklen er mere end 30 dage gammelLæs opDer er så meget pres på dansk politi, domstolene og Kriminalforsorgen lige nu, at justitsminister Nick Hækkerup (S) vælger at udskyde forhandlingerne om et nyt politiforlig.
Meningen var ellers, at der skulle komme et nyt fireårigt forlig her til efteråret, fordi den nuværende politiske aftale udløber til nytår.
Men der er ganske enkelt så store udfordringer i politiet og hos anklagemyndigheden, at der er brug for mere tid, lyder det.
Læs også:Justitsministeren afsætter 130 millioner til overarbejdende politibetjente- Vi har et politi og en anklagemyndighed, som er meget presset, og som mangler ressourcer og har masser af overarbejde.
Hvis vi skal have løst de problemer, er vi nødt til at tænke os godt om.
- Det handler både om, at de skal have flere ressourcer, men også om at se, om der er nogle ting, vi kan gøre bedre, så politifolkene kommer tættere på borgerne, siger justitsministeren.
Vi har et politi og en anklagemyndighed, som er meget presset.
Justitsminister Nick HækkerupFor nylig kom det frem i Berlingske, at over 47.
000 straffesager har ventet over et halvt år på at komme for retten.
Det er en firedobling på tre år.
Og politiet bruger generelt rigtig mange hænder på blandt andet bevogtningsopgaver og grænsekontrol, som de ikke gjorde for bare få år siden.
Det gør ifølge politiet, at der sjældent er tid til andet end brandslukning - og ikke patrulje og opsøgende arbejde.
150 flere betjente næste årSelv om forhandlingerne altså udskydes, løfter Nick Hækkerup sløret for, hvor mange penge regeringen har tænkt sig at bruge på politiet og afsætte i finansloven: 4,8 milliarder kroner svarende til 1,2 milliarder kroner om året.
- Så har vi pengene til flere politifolk og til det samme politi, som vi har haft i år, siger justitsministeren.
Den første milliard hvert år skal bruges til at holde det nuværende niveau i politistyrken, mens de resterende 200 millioner skal hjælpe til at uddanne 150 flere betjente.
Politiforbundets formand, Claus Oxfeldt, er ganske godt tilfreds med, at forhandlingerne om et nyt politiforlig bliver udskudt.
I Politiforbundet havde forbundsformand Claus Oxfeldt gerne set, at en flerårsaftale for politiet kunne gælde fra 1.
januar 2020, men han reagerer meget positivt på de signaler, der kommer fra regeringen nu.
- Dansk politi er i krise, og man er nødt til at kigge meget seriøst på det.
Vi skal lave en langsigtet plan, der rækker ti år frem, og i løbet af den periode skal politistyrken gerne udvides med 3.
000 mand.
Så det er positivt med 150 ekstra mand allerede i 2020.
- Det her viser, at man tager det seriøst, og at man ikke træffer hurtige, nemme beslutninger, for det skal bare være i orden på den lange bane, siger Claus Oxfeldt.
800.
000 overarbejdstimerSiden terrorangrebet mod Krudttønden og synagogen i København i 2015 har politiet haft mere og mere overarbejde.
Men den overarbejdspukkel skal politiet ikke på vente til næste år med at få barberet ned, lover Nick Hækkerup.
- Overarbejdspuklen kan vi løse delvist allerede i år ved at sætte nogle ekstra penge af.
Der har vi fundet 130 millioner, som vi tilbyder politiet til udbetaling.
- I stedet for at politifolkene skal afspadsere, så vil de kunne få udbetalt pengene, og det betyder, at de kan blive ved at være en del af vores aktive politistyrke, siger justitsministeren.
Mængden af overarbejdstimer er i øjeblikket helt oppe på 800.
000, og det forventes, at de 130 millioner kan barbere det ned til omkring 240.
000.
Regeringens støttepartier SF og De Radikale er positivt stemte over for at udskyde politiforhandlingerne og få lavet et grundt analysearbejde, før en aftale indgås.
FacebookTwitterKopier linkEmner:Claus Oxfeldt (fagforeningsleder)|Nick Hækkerup (politiker)|Socialdemokraterne|Politi|København




https://www.dr.dk/nyheder/indland/osterbro-drabssag-dna-beviser-fastholder-sigtet-mand-i-cellen

IndlandØsterbro-drabssag: Dna-beviser fastholder sigtet mand i cellenMistanken mod mand, der er sigtet for flere drab, er stærk selv uden teledata, fastslår dommer.
I første omgang blev manden anholdt og sigtet for hjemmerøveri og drab i kvindens lejlighed i komplekset på Vangehusvej på ydre Østerbro.
20.
sep.
2019 kl.
11.
11Bemærk: artiklen er mere end 30 dage gammelLæs opEn 27-årige mand, der er sigtet for tre drab i København, skal foreløbig blive i sin celle i fire uger mere.
Det har en dommer fredag formiddag besluttet i et retsmøde, hvor der skulle tages stilling til, om der er grundlag for en fortsat varetægtsfængsling, når teledata ikke indgår i mistankevurderingen.
Det mener dommeren, der er.
Derfor er den 27-åriges varetægtsfængsling blevet forlænget til 16.
oktober.
- Mistankegrundlaget er opfyldt - også uden teleoplysninger, lyder det fra dommeren.
Dommeren henviser til, at anklagemyndigheden har fremlagt dna-beviser og oplysninger om den sigtedes færden.
Nægter sig skyldigDen 27-årige mand mødte op i retten i en hvid skjorte, lyse cowboybukser og mørkeblå sko.
Han blev ført ind i retslokalet flankeret af to betjente, der ikke veg fra hans side, inden han satte sig til rette hos sin forsvarer.
Han nægter sig skyldig i sagen, der begyndte at rulle, da en 81-årig kvinde blev fundet død i sin lejlighed 8.
marts.
Læs også:OVERBLIK Drabssagen, der gik fra et drab til tre på en ugeI første omgang blev manden anholdt og sigtet for hjemmerøveri og drab i kvindens lejlighed i komplekset på Vangehusvej.
Men pårørende og beboere i ejendommen gjorde politiet opmærksom på, at andre mistænkelige hændelser var sket i tiden inden den 81-åriges død.
Frygten var, at flere beboere havde været udsat for lignende forbrydelser.
Det fik politiet til at undersøge dødsfald i boligkomplekset helt tilbage til 2015, og i tre tilfælde mener politiet, at der er tale om drab begået af den 27-årige.
Derfor er han blevet sigtet for også at have dræbt en 80-årig mand og en 83-årig kvinde.
Fængslingsgrundlaget beror dog kun på to af drabene.
Tidligere dømtManden er tidligere dømt for alvorlig kriminalitet.
I 2011 idømte landsretten ham forvaring for drabsforsøg på en af sin mors veninder, da hun besøgte ham på den lukkede institution Sønderbro i København.
Han tog kvælertag på hende, så hun mistede bevidstheden og var i livsfare.
Desuden havde han voldtaget en kun 14-årig pige ved Holbæk.
I 2012 omstødte Højesteret dog forvaringsdommen, blandt andet på grund af mandens dengang unge alder.
/ritzau/FacebookTwitterKopier linkEmner:Kriminalitet|København|Mord|Anklagemyndigheden|Højesteret




https://www.dr.dk/nyheder/indland/politiet-undersoeger-mulig-eksplosion-i-broendby

IndlandPolitiet undersøger mulig eksplosion i BrøndbyFlere brande og en mulig eksplosion undersøges lige nu af politiet i og omkring København.
I videoen kan du se et lille interview med en beboer i området, Steen Jensen, der fortæller som sin oplevelse.
Af Theis Lange Olsen og Tobias Boldt (video)20.
sep.
2019 kl.
06.
37 | opdateret 20.
sep.
2019 kl.
07.
53Bemærk: artiklen er mere end 30 dage gammelLæs opKøbenhavns Vestegns Politi efterforsker fredag morgen en mulig eksplosion i et villakvarter i Brøndby.
- Der løb en anmeldelse ind natten til fredag om et højt drøn.
Da vi kommer derud, ser vi, at det er sket i en indkørsel og har ramt en bil, siger vagthavende ved Københavns Vestegns Politi Lars Guldborg.
Ifølge vagthavende er der endnu ikke fundet en årsag til den mulige eksplosion, men politiets teknikere og et kemisk beredskab arbejder på stedet.
Også Københavns Politi måtte natten til fredag rykke ud til flere mistænkelige episoder.
Kort før midnat indløb en anmeldelse om en brand i en cafe på Ålekistevej i Vanløse.
- Vi konstaterede, at der var brand, men den blev hurtigt slukket.
Der er begrænsede skader, og ingen personer er kommet noget til, siger vagthavende ved Københavns Politi Lars Westerweel.
Bilbrand i TingbjergKøbenhavns Politi og Hovedstadens Beredskab måtte også rykke ud til en bilbrand i den københavnske bydel Tingbjerg.
- Her får vi en anmeldelse om, at der er brand i en bil og får det hurtigt slukket.
Den episode er ved at blive undersøgt nærmere, siger Lars Westerweel.
I begge kredse kan politiet endnu ikke sige noget om, hvorvidt der er en sammenhæng mellem nattens episoder, eller om de skal ses i relation til en konflikt.
Så sent som i onsdags skete en eksplosion i et pizzeria i Vanløse, hvor overvågningsbilleder senere viste to personer løbe væk fra stedet.
Politiet leder i den forbindelse efter en mand med en pose.
Flere naboer til det pizzeria, hvor eksplosionen fandt sted, vågnede af det voldsomme brag.
Artiklen er opdateret med video.
FacebookTwitterKopier linkEmner:Københavns Vestegns Politi|København|Københavns Politi|Sjælland|Politi




https://www.dr.dk/nyheder/penge/kunder-med-over-750000-paa-kontoen-skal-betale-have-penge-staaende-i-jyske-bank

PengeKunder med over 750.
000 på kontoen skal betale for at have penge stående i Jyske BankI august var meldingen, at minusrenterne kun ville gælde for privatkunder med over 7,5 millioner kroner på kontoen.
(Arkivfoto).
I øjeblikket vil Anders Dam fra Jyske Bank ikke garantere, at renten ikke sænkes yderligere.
Af Signe Mai Vilsbøll20.
sep.
2019 kl.
08.
57Bemærk: artiklen er mere end 30 dage gammelLæs opDet er slut med at have penge på kontoen uden at betale banken.
I hvert fald for de kunder, der har en formue på mere end 750.
000 kroner stående i Jyske Bank, der fra 1.
december afkræver en række kunder negativ rente på 0,75 procent.
Grænsen på 750.
000 kroner for private kommer ifølge banken til at omfatte stort set alle indlånskonti.
Derudover gælder det pensionsopsparinger, der ikke er investeret, og for erhvervskunder, lyder det i en pressemeddelelse og et videoklip på bankens hjemmeside.
- På grund af rentesænkningen i sidste uge, taber vi nu endnu flere penge, og den regning er vi nødt til at dele med vores kunder, udtaler ordførende direktør i Jyske Bank, Anders Dam, og henviser til, at Nationalbanken har fulgt i Den Europæiske Centralbanks fodspor og satte den ledende rente ned fra -0,65 til -0,75 procent.
- Vi bliver nødt til at lade et større indlånsbeløb være omfattet at det her for at få en delvis kompensation for den udgift, det påfører os, tilføjer Anders Dam.
Meldingen fra banken var ellers for en måned siden, hvor regnskabet for første halvår blev fremlagt, at det alene var privatkunder med formue over 7,5 millioner kroner, der blev ramt af bankens beslutning om at indføre minusrenter.
Men nu gælder det altså også mindre formuende kunder, og i øjeblikket vil Anders Dam fra Jyske Bank ikke garantere, at renten ikke sænkes yderligere.
Han håber det ikke, men han tør ikke love, at det ikke sker, siger han i interviewet.
Flere banker indfører negative renterJyske Bank var den første bank til at bede de mest velhavende kunder om at betale for at have deres penge stående i banken.
Her lød satsen for de negative renter på -0,6 procent.
Få dage efter indførte Sydbank lignende minusrenter for samme type kunder.
- Usikkerheden er blevet større, og det smitter af på rentemiljøet, der er blevet yderligere forværret, derfor indfører vi negative renter på privatkunders anfordringsindlån over 7,5 millioner kroner, skrev Sydbank, da banken i slutningen af august præsenterede sit halvåresregnskab.
Ifølge Lars Krull, seniorrådgiver ved institut for økonomi og ledelse ved Aalborg Universitet, kan tendensen med minusrenter sprede sig.
Det har han tidligere sagt til DR Nyheder.
- Man har brug for nogen, der tør og vil gå forrest.
Jeg er overbevist om, at andre banker vil følge efter.
Rigtig mange andre banker.
FacebookTwitterKopier linkEmner:Jyske Bank|Lars Krull (forsker)|Økonomi|Erhverv|Sydbank




https://www.dr.dk/nyheder/udland/klimastrejke-i-fuld-gang-millioner-af-boern-verden-over-forventes-i-dag-strejke

UdlandKlimastrejke i fuld gang: Millioner af børn verden over forventes i dag at strejkeKlimademonstrationen "Fredage for fremtiden" bliver også afholdt i flere danske byer i løbet af dagen.
Af Catharina Maria Skov Lassen, Louise Brodthagen Jensen og Tobias Boldt (video)20.
sep.
2019 kl.
07.
50Bemærk: artiklen er mere end 30 dage gammelLæs opFra Salomonøerne til Sydkorea til den australske by Sydney, hvor omkring 80.
000 demonstranter de seneste timer har været samlet i en af byens største parker.
Alle sammen med samme budskab: Der skal handles nu for at nedbringe klimaforandringerne.
I dag finder, hvad der er blevet kaldt "historiens største klimastrejke", sted.
Millioner af børn verden over forventes at gå i krig for klimaet med faner og bannere højt hævet i stedet for at tage i skole.
I videoen herover kan du se billeder fra de første protestaktioner i Australien.
Det er dog ikke kun børn, som vil møde op med slagsange om en grønnere planet.
Verden over vil en masse medarbejdere fra nogle af verdens største virksomheder og hjælpeorganisationer også deltage.
Protesterne er igangsat af den svenske 16-årige klimaaktivist Greta Thunberg, som selv vil deltage i aktionen for klimaet i New York i USA.
Herfra har den unge aktivist opfordret til demonstrationer, blandt andet via Twitter.
"Skolstrek för klimatet"Thunberg startede selv protesterne tilbage i 2018, hvor hun hver fredag droppede de timer, hun måtte have, og i stedet satte sig alene udenfor parlamentet i Stokholm med et skilt, hvorpå der stod "Skolstrek för klimatet"- Strejk fra skole for klimaet.
På trods af Thunbergs unge alder har hun startet en klimabølge af demonstrationer gennem Europa, USA og Australien.
Protesterne er blevet døbt "Fridays for Future", og børnene strejker - oftest om fredagen - fordi de vil have verdens politikere til at komme med en konkret løsning på verdens klimaudfordringer.
Den svenske Thunberg er i New York for at deltage i et klimatopmøde, hvor alverdens unge mødes i weekenden for at diskutere løsninger, og det finder sted i FN's hovedkvarter få dage før FN's generalforsamling begynder i næste uge.
Demonstranterne kræver en ende på de fossiler brændsler og klimaretfærdighed for alle.
Ifølge Greta Thunberg er der arrangeret 4.
638 demonstrationer verden over.
Klimastrejken rammer Danmark klokken 12, og den finder blandt andet sted på Rådhuspladsen i København.
Her forventes det, at op mod tusind demonstranter har tænkt sig at støtte op om klimaaktivistens mission.
Du kan se flere billeder fra dagens verdensomspændende klimamarch i billedserien øverst.
I Melbourne har mindst 100.
000 taget del i klimastrejken.
1 / 13I de tidligere morgentimer i Berlin er cyklisterne begyndt at indtage vejene og blokere trafikken ved Ernst-Reuter-Platz.
2 / 13I den australske by Sydney er klimademonstrationen Global Strike 4 allerede i gang.
I flere end 110 byer over hele landet kræver demonstranterne, at regering forpligter sig på at nedbringe CO2.
3 / 13Den australske premierminister, Scott Morrison, ses her portrætteret som en trold på et skilt under en af de største klimastrejker i landet.
4 / 13I den srilankanske hovedstad, Colombo, har demonstranterne iført sig dyrekostumer til dagens demonstration.
5 / 13Også på øen Marovo, der er en del af Salomonøerne, har en gruppe studerende deltaget i dagens verdensomspændende klimamarch.
6 / 13"Fredage for fremtiden"-klimakampagnen har også nået Sanur beach på den indonesiske ø Bali.
7 / 13Miljøaktivister i Seoul i Sydkorea optræder med en morsekode for SOS med LED-lys i forbindelse med dagens klimamarch.
8 / 13Politiet vurderer, at mindst 50.
000 har deltaget i den store Global Strike 4 klimamarch i Sydney i Australia.
9 / 13Den svenske teenager, Greta Thunberg, der har inspireret til de mange klimademonstrationer,, har opfordret hele verden til at sende billeder af de massive protester.
10 / 13En butik i Singapore advarer sine kunder mod, at butikken vil være lukket på grund af "klimakatastrofen".
11 / 13Der er mange unge blandt demonstranterne i Australien, og i New York i USA har byen garanteret, at skoleelever, som ikke dukker op til undervisning i dag, ikke får fravær.
12 / 13Også i Bangkok er helt unge demonstranter gået på gaden for klimaet med budskabet om at "gå i panik" over klimaforandringer.
13 / 13FacebookTwitterKopier linkEmner:Forenede Nationer|Australien|Twitter|USA|Demonstrationer




https://www.dr.dk/nyheder/politik/ellemann-stoejberg-og-noerbys-turne-er-slut-vi-boer-give-haandslag-paa-vi-bakker

Krise i VenstreSe temaPolitikEllemann, Støjberg og Nørbys turné er slut: Vi bør give håndslag på, at vi bakker hinanden fuldt og helt op I ni dage har kandidaterne til formands- og næstformandsposten holdt møder med partiets medlemmer.
Inger Støjberg, Jakob Ellemann-Jensen og Ellen Trane Nørby samlet til det sidste møde med Venstres medlemmer inden partiets ekstraordinære landsmøde lørdag.
Af Emil Eller20.
sep.
2019 kl.
09.
42Bemærk: artiklen er mere end 30 dage gammelLæs opDet har været nogle "gode møder" og alle er klar til at "se fremad".
Meldingerne fra kandidaterne til formands- og næstformandsposten i Venstre har nogenlunde enslydende konklusioner på de møder med partiets medlemmer, der de seneste ni dage har dannet rammen om en intern partivalgkamp om fremtidens ledelse.
Kandidater på turné:Her stoppede kandidaterne på deres turné:Onsdag den 11.
september, Region Sjælland, i SorøTorsdag den 12.
september, Region Nordjylland, i AalborgMandag den 16.
september, Bornholm, i NexøTirsdag den 17.
september, Region Hovedstaden, i LyngbyOnsdag den 18.
september, Region Midtjylland, i ViborgTorsdag den 19.
september, Region Syddanmark, i Kolding.
I morgen, lørdag den 21.
september, er der så ekstraordinært landsmøde i Venstre.
I går afsluttede de tre kandidater nemlig en turné rundt i landet med et møde i Kolding, hvor de for sidste gang havde mulighed for at møde medlemmerne og overbevise dem om egne fortræffeligheder.
Venstre skal nemlig have ny formand og ny næstformand.
Det har stået klart, siden Lars Løkke Rasmussen og Kristian Jensen trak sig fra deres poster efter en for partiet opslidende sommer med stor intern uro.
To poster - tre kandidaterHvem, der skal afløse dem, er derimod ikke afgjort endnu.
Ikke helt i hvert fald.
Men det bliver det i morgen, hvor Venstre holder et ekstraordinært landsmøde, der har til formål at besætte de to poster.
Kampen om formandsposten er sådan set afgjort.
Kun tidligere politisk ordfører og miljø- og fødevareminister Jakob Ellemann-Jensen har meldt sit kandidatur.
Han har været glad for at møde medlemmerne og ser nu frem til at samle partiet efter landsmødet.
- Det sjove, når man taler med så mange mennesker, er, at holde øje med deres mimik, når man siger forskellige ting.
Og når jeg har sagt, at hvis jeg bliver valgt, betragter jeg det som et mandat til at slå hårdt ned på nye fløjkrige, så skal jeg hilse at sige, at der bliver nikket rundt omkring.
Det er der en god stemning for, siger han.
Næstformandsposten bliver der derimod kampvalg om.
For både tidligere udlændinge- og integrationsminister Inger Støjberg og tidligere sundhedsminister Ellen Trane Nørby har meldt sig som kandidater til posten.
Derfor er det også den post, der er spænding om, når valget skal stå i morgen i Herning.
Opslidende sommerEllen Trane Nørby glæder sig til, at en lang sommer med en ualmindeligt lang folketingsvalgkamp, og siden en opslidende kamp i Venstre, snart er slut.
Nu gælder det om at stå sammen, uanset hvem der bliver næstformand, lyder det.
- Alt det, vi har sagt og gjort og lagt frem de sidste to uger, har ingen værdi, hvis man ikke står på mål for det efter på lørdag.
Jeg har sagt til Inger, at jeg synes, vi skal give hinanden håndslag på, at vi bakker fuldt og helt op uanset hvad.
- Det har jeg en klar forventning og forhåbning om.
For vi skal have samlet vores parti og stå stærkt.
Vi skal kunne koncentrere os om politik og om at forme Danmark og mindre om at tale med os selv internt i Venstre, siger hun.
Vi har haft magtkampe, der har været fløjdannelser, og der har været alt det, man bare ikke har lyst til at være en del af.
Inger Støjberg, VenstreOgså Inger Støjberg betegner den seneste tid i partiet som noget, der helst skal høre fortiden til.
- Vi har haft magtkampe, der har været fløjdannelser, og der har været alt det, man bare ikke har lyst til at være en del af.
Hun mener, at Venstre kan komme styrket ud af sommerens problemer.
- Jeg er ikke i tvivl om, at den svære tid, vi har været igennem, har vi lært rigtig meget af.
Der er et enormt ønske om at lægge alt det bag os og komme fremad på en ordentlig måde, siger Inger Støjberg.
Venstres ekstraordinære landsmøde løber af stablen i morgen i Herning.
På dagsordenen er kun to reelle punkter: Valg af formand og valg af næstformand.
Resultaterne forventes at være klar inden klokken 13.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Venstre|Herning|Kolding




https://www.dr.dk/nyheder/indland/oresundsmotorvej-genabnet-efter-anmeldelse-om-stenkast

IndlandØresundsmotorvej genåbnet efter anmeldelse om stenkastKøbenhavns Politi undersøgte fredag morgen en anmeldelse om stenkast fra motorvejsbro ved Øresundsmotorvejen.
20.
sep.
2019 kl.
08.
02 | opdateret 20.
sep.
2019 kl.
08.
18Bemærk: artiklen er mere end 30 dage gammelLæs opØresundsmotorvejen mod København var fredag morgen spærret i en kortere periode, mens politiet undersøgte en anmeldelse om stenkast fra en motorvejsbro.
Motorvejen var i en halv times tid spærret mellem afkørsel 18 og 19, mens politiet arbejdede på stedet.
Kort efter klokken 08 er vejstrækningen genåbnet.
- Vi har undersøgt forholdet og ophæver afspærringen, skriver Københavns Politi i den forbindelse på Twitter.
Det står intet om, at nogen skulle være kommet til skade i den anmeldte episode.
Der er ingen oplysninger om, hvad politiets undersøgelse på stedet har vist.
/ritzau/FacebookTwitterKopier linkEmner:København|Københavns Politi|Twitter|Politi|Broer og tunneller




https://www.dr.dk/sporten/badminton/storspillende-antonsen-er-klar-til-semifinalen-i-china-open

BadmintonStorspillende Antonsen er klar til semifinalen i China OpenFor første gang i seks forsøg vandt Anders Antonsen over Chou Tien Chen.
Anders Antonsen har spillet sig i semifinalen i China Open efter en sejr i to sæt på 21-17, 21-11 over verdensranglistens nummer to, Tien Chen Chou fra Taiwan.
20.
sep.
2019 kl.
08.
15Bemærk: artiklen er mere end 30 dage gammelLæs opStortalentet Anders Antonsen er på vej mod et nyt stort resultat i sin i forvejen imponerende 2019-sæson.
Fredag morgen dansk tid nåede han i overlegen stil frem til semifinalen i den store badmintonturnering China Open med en sejr på 21-17, 21-11 over andenseedede Chou Tien Chen fra Taiwan.
Anders Antonsen- 22 år- Fra Aarhus- Danmarksmester i herresingle i 2017, 2018 og 2019- Vandt tidligere i år VM-sølv i herresingle- Ligger nu nummer fire på verdensranglisten for herresingleDet tog 48 minutter for Antonsen at besejre taiwaneren for første gang i karrieren.
Chou Tien Chen havde vundet samtlige fem indbyrdes opgør inden fredag.
Den statistik var Antonsen tydeligvis indstillet på at lave om på.
Den danske VM-finalist fra sidste måned kom ganske vist bagud 0-2, men kom hurtigt foran 4-3 og førte resten af sættet.
Aarhusianeren brugte mange kræfter, men viste som så ofte før stor selvtillid i sit spil.
Han holdt fejlene på et minimum, selv om verdens nummer to gjorde, hvad han kunne for at bringe danskeren ud af fatning.
Trods en solid defensiv fra Chou Tien Chen kom Antonsen foran 16-12, og i en tæt afslutning på sættet holdt danskeren hovedet koldt.
Nu er Anders Antonsen i semifinalen i China Open.
De to foregående år er han røget ud i henholdsvis første og anden runde af turneringen.
Antonsen bevarede intensiteten i sit spil i begyndelsen af andet sæt, som var på danskeren præmisser.
Med fem point på stribe kom Antonsen foran 7-3, og ved opholdet var danskeren i front 11-7.
Chou Tien Chen havde fortsat svært ved at læse Antonsen, som kom på 13-8 og efterhånden kunne øjne en plads i semifinalen.
Få minutter senere kom danskeren også på 17-8, da Chou Tien Chen løftede fjerbolden ud af banen, og på matchbold nummer to blev avancementet en realitet.
Sidste danskerChina Open er en Super 1000-turnering og er dermed en af sæsonens tre mest prestigefyldte turneringer sammen med All England og Indonesia Open.
De tre turneringer rangerer lige under sæsonfinalen.
22-årige Antonsen er sidste tilbageværende dansker i turneringen.
Senere fredag afgøres det, om modstanderen i semifinalen bliver syvendeseedede Anthony Sinisuka Ginting eller useedede Bhamidipati Sai Praneeth.
Selv er Antonsen seedet som nummer otte.
/ritzau/FacebookTwitterKopier linkEmner:Badminton|Taiwan|Anders Antonsen (badmintonspiller)




https://www.dr.dk/sporten/atletik/tilbagevendt-landstraener-om-sara-slott-det-handler-om-vaere-chefen-uden-bestemme

AtletikTilbagevendt landstræner om Sara Slott: ’Det handler om at være chefen - uden at bestemme’Med succestræneren Mikkel Larsen tilbage er Sara Slott atter på vej mod verdenstoppen.
Af Mikkel Gøtzsche20.
sep.
2019 kl.
07.
50Bemærk: artiklen er mere end 30 dage gammelLæs opLuften er fugtig, himlen er grå, og fra de åbne hjørner på Ceres Park i Aarhus står en kold vind ind over det tomme stadion.
Hen langs den ene langside, gemt bag en dynevest og strikkede lægvarmere, er OL-sølvvinder og hækkeløber Sara Slott i fuld gang med opvarmningen til dagens træning, forud for VM i Doha i slutningen af september.
Og selvom det utaknemmelige vejr er langt væk fra rammerne, der var for tre år siden, da Sara Slott i 2016 hentede en sølvmedalje ved de Olympiske Lege i Rio, er den 32-årige hækkeløber stadig mødt op med optimisme til dagens træning.
Her kan du se Sara Slott vinde OL-sølv ved OL i Rio i 2016.
- Jeg har det så meget bedre end sidste år.
Men det kunne nærmest også kun gå op ad, for sidste år var virkelig dårlig.
Og den danske atletikudøver har god grund til sin optimisme.
Sara Slott er nemlig på vej tilbage mod verdenstoppen.
De sidste to år har langt fra været en dans på roser for hækkeløberen, men derimod præget af skader, sygdom og dårlige resultater.
Det kulminerede til EM sidste år, hvor Slott end ikke kvalificerede sig til finalen i sit forsvar af EM-guldmedaljen to år forinden.
Men siden årsskiftet er formkurven kun gået en vej.
Opad.
Kvalifikationen til de Olympiske Lege i Tokyo næste år er allerede sikret, og nu ser Sara Slott frem til VM.
En af de afgørende faktorer for Sara Slotts opadgående formkurve kommer slentrende ind på stadion, lidt før opvarmningen er overstået.
Med hænderne solidt plantet i de varme lommer på cowboybukserne, og regnfrakken trukket op til ørene, nærmer landstræner Mikkel Larsen sig løbebanen.
En af verdens bedste38-årige Mikkel Larsen er en yderst erfaren herre i dansk atletik.
Faktisk startede han allerede samarbejdet med Sara Slott tilbage i 2005 og har siden haft titel af landstræner for sprint og hæk samt ’high performance coach’.
Men lidt efter Slotts triumf i Rio valgte den rolige vestjyde at trække sig tilbage til det civile erhvervsliv og en stilling hos Arla.
Planen var, at han ved siden af sit arbejde fortsat skulle agere personlig træner for blandt andre Sara Slott, men den ordning blev aldrig helt vellykket.
Det er fuldstændig uvurderligt, at Mikkel er tilbage, for han er en af verdens bedste trænere, fordi han er så detaljeorienteret- Karsten Munkvad, Formand for Dansk Atletik- Efter et års tid kunne vi jo godt se, at det ikke gik super godt.
Hverken for mig eller hende.
Hun var i en resultatmæssig bølgedal, og jeg savnede hurtigt den følelse som idræt kan give, når man er oppe på internationalt topniveau, konstaterer Mikkel Larsen.
Efter et vink med en vognstang til sin tidligere arbejdsgiver, var Dansk Atletik heller ikke sen til at gribe chancen for at få den træner tilbage, som tidligere har opnået store resultater med de danske atletikudøvere.
Fra den 1.
marts i år var Mikkel Larsen derfor tilbage på posten som landstræner for sprint og hæk på fuldtid.
Og Karsten Munkvad, formand for Dansk Atletik, er ikke i tvivl om, hvorfor det er vigtigt, at Mikkel Larsen er kommet tilbage i folden.
Udover arbejdet med Sara Slott er han nemlig utrolig vigtig for talentudviklingen i Danmark.
- Det er fuldstændig uvurderligt, for Mikkel er en af verdens bedste trænere, fordi han er så detaljeorienteret.
Det er vigtigt i et land som Danmark, hvor vi ikke har den samme mængde af talenter som i andre lande.
Mikkel Larsen er tilbage på fuldtid som landstræner i Dansk Atletik.
Foto: Dansk AtletikTryghed og tillidSiden Mikkel Larsens tilbagekomst på fuldtid er det kun gået en vej for Sara Slotts resultater.
Men spørger man træneren selv, er det begrænset, hvor meget af æren der tilfalder ham.
- I bund og grund har Sara trænet i så mange år, at hun selv ville kunne holde det kørende.
Hun kan selv tage de rigtige valg og lave det rigtige træningsprogram, og det er jo dybest set der, jeg bidrager med noget, griner Mikkel Larsen, inden han skifter til en mere alvorlig tone.
- Men jeg har trænet hende i mange år efterhånden, og vi kender hinanden utrolig godt.
Den tillid,som vi har opbygget, gør, at hun stoler på, at de valg, vi tager sammen, er de rigtige.
Det har vi bevist før.
Derfor har der måske manglet en tryghed i, at jeg var der til at tage valgene med hende.
Sara Slott er dog hurtig til at understrege, at Mikkel Larsen er en vigtig del af hendes fremgang i 2019.
Som elitesportsudøver er det nemlig ikke altid nemt at tage de rigtige valg selv, i jagten på succes.
- Det kan være svært at holde styr på sig selv, når man altid kører på fuld gas for at blive bedre.
Der er det meget rart, at der er en voksen til stede.
Det er ham, der har overblikket over, hvornår og hvor mange af mine ressourcer der skal bruges.
Ifølge OL-medaljevinderen var det også der problemerne lå i de seneste sæsoner.
Men nu er succesduoen altså samlet på fuldtid igen, og det har højnet Sara Slotts forventninger til sig selv.
De to seneste sæsoner bød nemlig på momentvise gode ting, men skader betød, at det altid endte med stolpe ud.
Sara Slott Alder: 32 årVM debut: 2009Internationale medaljer: OL- sølv (Rio 2016), EM-guld (Amsterdam 2016)Antal DM-titler (ude/inde): 11Bedste tid på 400 meter hæk: 53,55 sekunder (Dansk og nordisk rekord)- Der opstod småskavanker, som jeg løb med i for lang tid, fordi jeg ikke selv kunne finde ud af at træffe beslutningen om at holde pause.
På den måde har jeg fået de optimale forudsætninger nu.
På træningsbanen holder Mikkel Larsen sig primært i baggrunden, mens Sara Slott varmer op.
Efter knap 15 års samarbejde er der nemlig ingen grund til, at Mikkel Larsen blander sig mere end højest nødvendigt,år træningen bliver afviklet.
- Han er overhovedet ikke kontrollerende.
Han giver mig ikke et program, hvis det ikke har et formål.
Så det står slet ikke til diskussion, at jeg skal lave det.
Men det er klart, at tingene kan ændre sig, og så snakker vi om det, siger Sara Slott.
Ifølge Mikkel Larsen er kontrol heller ikke nødvendigt.
Men når de endelige valg skal træffes, er der kun en, der står med ansvaret.
- Det handler om at være chefen, men uden at bestemme.
Jeg kan ikke stå og tale ned til hende, for der skal være en dialog.
Men der skal ikke herske tvivl om, at hvis der skal tages et valg, så er det mig, der tager den endelige afgørelse.
Jeg har hele tiden troet på, at der var mere i Sara- Mikkel Larsen, landstræner i sprint og hækMålet er allerede nåetMens Sara Slott skifter fra løbesko til pigsko og gør sig klar til løb, kigger makkerparret over på den modsatte side af stadion, hvor et rengøringshold er i gang med at spule tribunerne rene.
Den kraftige vandstråle farver betonen og viser tydeligt, hvor langt rengøringsholdet er med arbejdet.
- Hold fast, hvor må det være motiverende, konstaterer Slott.
Det samme kan man sige om den sæson, som efter VM i Doha går på held for Sara Slott.
Motiverende.
For på trods af at sæsonen startede ud i et noget langsommere tempo end vanligt, har Sara Slott nu ramt den køreplan, som makkerparret har lagt forud for OL.
Sara Slott er nemlig endelig blevet konkurrencedygtig, og det har hele tiden været planen for sæsonen.
Efter et par magre år kan Sara Slott atter smile.
Kvalifikationen til OL i Tokyo er allerede sikret.
- Jeg har hele tiden troet på, at der var mere i hende.
Og vi skal ikke snakke om, hvordan hun løb til OL i Rio, for det her handler om at gøre hende konkurrencedygtig igen.
Og det er den køreplan, vi rammer nu, så målet for sæsonen er allerede nået, og nu skal vi have en tyrkertro på, at vi kan lykkes til OL i 2020, siger Mikkel Larsen med ro i stemmen.
Apropos tyrkertro er træningen en af de sidste, inden turen går til Tyrkiet.
Her står programmet på en træningslejr og langt væk fra regn, blæst, dyneveste og lægvarmere, for at vænne sig til det varme vejr i Doha.
Derfor står den også kun på to hurtige løb til træningen, inden Sara Slott atter kan smide pigskoene.
For selvom formkurven er opadgående, er der ingen grund til at forhaste sig frem mod et VM.
- Vi finjusterer racerbilen.
Vi skal ikke prøvekøre den nu, smiler Mikkel Larsen.
FacebookTwitterKopier linkEmner:Karsten Munkvad (idrætsleder)|Atletik|Doha|De Olympiske Lege|Aarhus Idrætspark




https://www.dr.dk/nyheder/udland/usas-justitsministerium-bliver-anklaget-i-whistleblower-sag

UdlandUSA's justitsministerium bliver anklaget i whistleblower-sagIfølge en whistleblower skulle Donald Trump have givet et løfte til en udenlandsk leder.
Trump afviser.
- Jeg ved ikke, om Det Hvide Hus er direkte involveret, da vi ikke kan få svar på det spørgsmål, sagde Adam Schiff til journalister efter et møde med de amerikanske efterretningstjenester.
20.
sep.
2019 kl.
03.
21Bemærk: artiklen er mere end 30 dage gammelLæs opUSA's justitsministerium bliver anklaget for ikke at have videregivet vigtige oplysninger fra en whistleblower om USA's præsident, Donald Trump.
Formanden for efterretningsudvalget i Repræsentanternes Hus, Adam Schiff, anklager torsdag justitsministeriet for at have blokeret for, at embedsmænd i efterretningstjenesten kunne videregive en anklage fra en whistleblower til Kongressen om en mulig kommunikation mellem Trump og en udenlandsk leder.
Trump skulle ifølge anklagen fra whistlebloweren have givet et løfte til en udenlandsk leder over en telefonsamtale.
Der foreligger ingen oplysninger om, hvad løftet skulle have indeholdt.
- Jeg ved ikke, om Det Hvide Hus er direkte involveret, da vi ikke kan få svar på det spørgsmål, siger Adam Schiff til journalister torsdag efter et møde med de amerikanske efterretningstjenester.
Trump: Det er fake newsDet amerikanske medie The Washington Post bragte sagen frem for offentligheden onsdag.
Torsdag benægtede præsidenten historien, som han kaldte fake news.
- Når jeg taler i telefon med en udenlandsk leder, ved jeg, at mange amerikanske efterretningstjenester lytter med.
- Er nogen dumme nok til at tro, at jeg ville sige noget uhensigtsmæssigt til en udenlandsk leder, når jeg er på en så trafikeret telefonlinje, skriver Trump på Twitter torsdag.
Til mødet torsdag med efterretningsudvalget sagde generalinspektør hos de amerikanske efterretningstjenester Michael Atkinson, at han modtog anklagen fra whistlebloweren 9.
september og mente, at den var troværdig og presserende.
Men ifølge Atkinson underkendte USA's efterretningschef, Joseph Maguire, Atkinsons beslutning.
Maguire mente ikke, at den opfyldte kriterierne for en "presserende bekymring", der i så fald ville kræve, at anklagen skulle offentliggøres for Kongressen.
Ifølge Atkinson skulle Maguire efterfølgende have talt med justitsministeriet om ikke at sende whistleblowerens anklage videre til Kongressen.
Jobbet er at beskytte præsidentenEt andet demokratisk medlem af udvalget, Mike Quigley, anklagede USA's justitsminister, William Barr, for direkte at holde hånden over Trump.
- Mr.
Barr og justitsministeriets arbejde er ifølge dem selv at beskytte præsidenten.
- Og det er underordnet, om det bryder loven, siger Quigley efter mødet.
Ifølge det amerikanske medie CNN har både Det Hvide Hus og Maguire været med til at anbefale, at anklagen fra whistlebloweren ikke skulle offentliggøres for Kongressen.
Hverken Det Hvide Hus eller Maguire har udtalt sig om sagen.
Adam Schiff håber, at Maguire ombestemmer sig og lader Kongressen se anklagen.
Ellers overvejer han at gå rettens gang, oplyser Schiff torsdag.
/ritzau/ReutersFacebookTwitterKopier linkEmner:Donald Trump (politiker)|USA|Justitsministeriet|Virksomhedsdrift|Efterretningstjenester




https://www.dr.dk/nyheder/udland/saudiskledet-koalition-udforer-militaerangreb-i-havneby-i-yemen

UdlandSaudiskledet koalition udfører militærangreb i havneby i YemenMålet for den militære operation er steder, hvor der kan samles fjernstyrede både og søminer.
Den militære operation finder sted på et tidspunkt, hvor spændingerne i regionen er på et højdepunkt efter et droneangreb på store olieanlæg i Saudi-Arabien.
20.
sep.
2019 kl.
01.
34Bemærk: artiklen er mere end 30 dage gammelLæs opDen saudiskledede koalition har udført et militært angreb nord for den yemenitiske havneby Hodeidah.
Det oplyser den statslige saudiarabiske tv-station Ekhbariya TV, som påpeger, at der er tale om "legitime militære mål".
Koalitionen meddeler, at den har ødelagt fire steder, der anvendes til at samle fjernstyrede både og søminer.
Målet skulle være at beskytte muligheden for at bevæge sig frit på havet.
Tidligere på dagen havde koalitionen bedt civile om at holde sig væk fra områderne.
Koalitionen hævder at have foretaget kamphandlingerne på en måde, hvor man har taget de nødvendige forholdsregler.
Store spændinger efter droneangrebHavnebyen Hodeidah anses som et vigtigt knudepunkt i det borgerkrigshærgede land.
Den militære operation finder sted på et tidspunkt, hvor spændingerne i regionen er på et højdepunkt efter et droneangreb på store olieanlæg i Saudi-Arabien.
Læs også:Saudi-Arabien vil have FN til at undersøge droneangrebDen saudiskledede, sunnimuslimske koalition, der har opbakning fra USA, greb i marts 2015 ind i Yemen over for houthi-oprørere, som har støtte fra Iran.
Borgerkrigen begyndte i 2014.
Det skete, da houthi-oprørerne indtog hovedstaden Sanaa og en stor del af landets nordlige områder.
/ritzau/ReutersFacebookTwitterKopier linkEmner:Krige og væbnede konflikter|Yemen|Militær|Saudi-Arabien|Iran




https://www.dr.dk/nyheder/regionale/hovedstadsomraadet/halvt-saa-mange-rotteanmeldelser-kommuner-og-styrelse-i-tvivl

KøbenhavnHalvt så mange rotteanmeldelser: Kommuner og styrelse i tvivl om hvorforI 1.
kvartal i år var der halvt så mange rotteanmeldelser som i samme periode sidste år, viser tal fra Miljøstyrelsen.
Langt færre rotter er dukket op på badeværelset eller i baggården i 2019 ifølge tal fra Miljøstyrelsen.
Af Oliver Breum20.
sep.
2019 kl.
07.
19 | opdateret 20.
sep.
2019 kl.
08.
28Bemærk: artiklen er mere end 30 dage gammelLæs opDer har været mindre brug for rottefælder, gift og rottehunde det seneste år.
De seneste fire år har antallet af rotteanmeldelser været på omkring 45.
000 i årets første tre måneder, men i 2019 var det tal helt nede på knap 24.
000.
Det vækker glæde hos både kommunerne og Miljøstyrelsen.
- Det er rigtig glædeligt, hvis rottebestanden er faldet, og særligt, hvis det viser sig, at det er noget, der holder ved, fortæller Henrik Hagen Olesen, der er kontorchef i Miljøstyrelsen.
Fakta: Antallet af rotteanmeldelser i 1.
kvartal2015: 44.
3302016: 47.
5802017: 46.
5522018: 48.
4682019: 23.
925Kilde: MiljøstyrelsenFor selvom tallene er faldet, efterlader de også en del panderynker.
For forklaringen på faldet ligger ikke lige for, vurderer Henrik Hagen Olesen.
- Det er meget svært at sige, hvorfor vi får så stort et fald i anmeldelser.
Hvis bestanden af rotter er faldet, kan det skyldes kommunernes øgede fokus på rottebekæmpelse, siger Henrik Hagen Olesen og fortsætter:- Det kunne også være den varme sommer i 2018, hvor rotterne havde svært ved at få vand.
Men nogle gange falder bestanden af rotter også af andre naturlige årsager, forklarer Henrik Hagen Olesen.
Vi har arbejdet målrettet efter at få antallet af rotter ned ved at sørge for, at rotterne har sværere ved at komme ind på vores institutioner som skoler, børnehaver og plejehjem.
Anders Brinch-Nielsen, rotteansvarlig i Ballerup KommuneGlade kommunerFlere kommuner i hovedstadsområdet har oplevet et langt større fald i rotteanmeldelser end landsgennemsnittet.
Både Fredensborg, Frederiksberg, Gentofte, Hvidovre, Høje-Taastrup, Rødovre, Vallensbæk og Ballerup har mere end halveret deres rotteanmeldelser.
Hos sidstnævnte er man enige med Miljøstyrelsen i, at det er svært at sige, hvad der gør, at borgerne oplever så markant færre rotter i 2019 målt mod 2018.
Men Ballerup Kommunes rotteansvarlige, Anders Brinch-Nielsen, peger på en øget indsats som en af grundene.
- Vi har arbejdet målrettet efter at få antallet af rotter ned ved at sørge for, at rotterne har sværere ved at komme ind på vores institutioner som skoler, børnehaver og plejehjem.
At andre ting, som for eksempel sommeren 2018, også kan have hjulpet, er bare glædeligt, siger Anders Brinch-Nielsen.
FacebookTwitterKopier linkEmner:Anders Brinch (billedkunstner)|Miljøstyrelsen|Ballerup Kommune|Taastrup|Skadedyr




https://www.dr.dk/nyheder/politik/lykketoft-s-tabte-stemmer-paa-grund-af-stoette-til-stoejbergs-usympatiske

PolitikLykketoft: S tabte stemmer på grund af støtte til Støjbergs ’usympatiske symbolstramninger’Regeringen bør blandt andet droppe smykkeloven, mener tidligere S-formand Mogens Lykketoft.
Lykketoft fremhæver blandt andet den såkaldte smykkelov som en af Støjberg "usympatiske symbolstramninger".
Af Morten Henriksen og Anders Byskov Svendsen20.
sep.
2019 kl.
07.
00Bemærk: artiklen er mere end 30 dage gammelLæs opFor første gang går Socialdemokratiets tidligere formand Mogens Lykketoft op imod Mette Frederiksens linje på dele af udlændingepolitikken.
Det sker i bogen 'Erindringer', som udkommer den 2.
oktober.
- Socialdemokratiet trak mange stemmer fra DF og nogle fra V, men afgav lige så mange til resten af centrum-venstre.
Mange kloge og sympatiske mennesker, som vores parti meget gerne skulle have tilbage i rækkerne, gik denne gang i eksil hos De Radikale, SF eller Enhedslisten, fordi vi i forsøget på at fastslå den brede forankring for dansk udlændingepolitik havde stemt for usympatiske symbolstramninger fra Støjberg og DF, skriver Mogens Lykketoft.
I et interview med DR Nyheder nævner Mogens Lykketoft konkret blandt andet den såkaldte smykkelov, som Socialdemokratiet stemte for i 2016, mens Mogens Lykketoft selv var FN-formand og arbejdede i New York.
Smykkeloven gav de danske myndigheder mulighed for at konfiskere asylansøgernes penge og værdigenstande, der oversteg en værdi på 10.
000 kr.
Det var muligheden for tage værdigenstande fra asylansøgere, der ledte til navnet smykkelov.
I vejledningen til loven blev det dog slået fast, at personlige genstande med en særlig affektionsværdi ikke kunne konfiskeres.
Smykkelov brugt ti gangeHer er smykkeloven indtil videre blevet brugt.
Tirsdag den 28.
juni 2016.
Fem iranske statsborgere stoppes i Københavns Lufthavn.
De søgte efterfølgende asyl.
Til sammen var de i besiddelse af valuta svarende til 129.
600 kr.
De 79.
6000 kr.
blev konfiskeret.
Torsdag den 14.
juli 2016.
Fire iranske statsborgere – to voksne med to børn – stoppes i Københavns Lufthavn.
De søgte efterfølgende asyl.
Familien havde valuta svarende til ca.
50.
300 kroner – 10.
300 kroner blev beslaglagt.
Onsdag den 3.
august 2016.
En mand fra Algeriet, der havde ulovligt ophold i Danmark, søgte asyl.
Han fik konfiskeret 2.
660 euro svarende til 19.
700 kr.
Lørdag den 22.
oktober 2016.
En irakisk mand, der var indlogeret på et asylcenter, havde kontanter svarende til 18.
000 kroner.
De 8.
000 kroner blev beslaglagt.
Onsdag den 16.
november 2016.
Tre albanske statsborgere – to voksne og et barn – søgte om asyl i Danmark.
De fik konfiskeret 7.
500 kr.
Torsdag den 16.
februar 2017.
En tyrkisk mand, der blev sendt tilbage til Danmark fra Sverige, fik beslaglagt cirka 8.
000 kr.
.
Onsdag den 22.
august 2018.
Politiet beslaglagde en bil fra en russisk statsborger, der søgte om asyl i maj 2018.
Bilen var parkeret foran Center Sandholm og blev vurderet til at have en værdi på 100.
000 kr.
Onsdag den 29.
august 2018.
En irakisk kvinde, der boede på Udrejsecenter Kærshovedgård, havde 45.
000 kr.
på sit værelse.
De 35.
000 kroner blev konfiskeret.
Fredag den 19.
oktober 2018.
En mand fra Mali blev stoppet i et tog og søgte asyl.
Han havde 2.
020 euro på sig.
De 650 euro, svarende til 4.
900 kroner, blev beslaglagt.
Mandag den 26.
november 2018.
En mand fra Ghana stoppes i Københavns Lufthavn og søgte efterfølgende asyl.
Politiet konfiskerede euro svarende til 13.
800 kroner fra ham.
Kilde: Rigspolitiet.
Loven skabte store overskrifter i blandt andet USA og førte til massiv international kritik af Danmark.
- Der oplevede jeg, at smykkeloven var noget af det, som man reagerede meget voldsomt på andre steder i verden, som gav et dårligt omdømme for Danmark.
Det var jo en symbolstramning, for loven er kun blevet brugt et par gange.
Det er sådan noget, som jeg mener, vi har brug for at komme væk fra, siger Mogens Lykketoft.
Synes du, det er forkert, at Socialdemokratiet ikke gør op med smykkeloven, nu de har fået regeringsmagten?
- Det så jeg gerne, at de gjorde, men det er ikke mig, der bestemmer regeringens politik, siger Mogens Lykketoft og fastslår, at når smykkeloven altså kun har været anvendt ganske få gange, så burde der 'ikke været noget i vejen for at afskaffe den.
'- Det vil være et bidrag til at forbedre Danmarks omdømme de steder i verden, hvor det er blevet fortolket meget mere voldsomt, end det nogensinde har været, siger Lykketoft.
© ScanpixFakta om Mogens LykketoftFødt 9.
januar 1946Medlem af Folketinget fra 1981 til 2019Formand for Folketinget fra 2011 til 2015.
Formand for Socialdemokraterne fra 2002 til 2005.
Har været udenrigs-, finans- og skatteminister.
Kilde: Folketinget.
HåndtrykslovenHvad med det lovtvungne håndtryk?
- Ja, det synes jeg også hører med i symbolafdelingen, siger Mogens Lykketoft om det lovforslag, der med socialdemokratisk opbakning under stor debat blev vedtaget sidste år.
Ifølge loven kan udenlandske ansøgere kun få dansk statsborgerskab, hvis de giver hånden til borgmesteren ved en såkaldt grundlovsceremoni.
- Jeg kan ikke se det forkerte i at give et håndtryk, men det haft en brod mod nogen, som man ved på grund af deres holdning og religiøsitet ikke rigtigt giver håndtryk.
Jeg ved ikke, om jeg vil kalde loven for usympatisk, men jeg synes ikke, at den er meget nødvendig at udsætte folk for.
De mennesker, som vi gør til statsborgere, er jo nogle, som på alle andre måder har demonstreret et kendskab til det danske samfund og en vilje til at blive en del af det danske samfund, siger Mogens Lykketoft.
Smykkeloven og det lovtvungne håndtryk ser du gerne, at den socialdemokratiske regering gør op med.
Er de to love af væsentlig karakter rent symbolsk?
- Jeg har lige fortalt dig, hvad jeg synes, og jeg kan sådan set ikke føje mere til det.
Jeg spørger, fordi det er første gang, at du konkret kritiserer nogle af de udlændingestramninger, som Socialdemokratiet har lagt stemmer til, mens Mette Frederiksen har været statsminister?
- Det er der jo en god grund til, for jeg har ikke ønsket at komplicere noget som helst for mit eget parti.
Men nu er jeg altså civilist.
Jeg er ikke en del af det politiske, og derfor kan jeg selvfølgelig sagtens fortælle dig, hvad jeg har tænkt og ment undervejs.
Og det er så, at du synes, man har lagt stemmer til nogle usympatiske symbolstramninger.
Burde du ikke have sagt det, da du var i Folketinget?
- Altså, hvad jeg har sagt og ikke sagt internt, det behøver jeg vist ikke at udrede.
Men jeg kan i øvrigt sige, at jeg allerede, da jeg kom hjem fra FN, beklagede meget det med kvoteflygtninge, for det var i modstrid med det, jeg selv havde arbejdet for i FN, siger Mogens Lykketoft med henvisning til det danske stop for kvoteflygtninge, som Socialdemokratiet også stod bag sammen den daværende blå regering og Dansk Folkeparti.
- Jeg var godt klar over, at det ville blive blødt op, når man fik en ny regering.
Men det var ikke noget godt signal til verden, at noget af det, som FN har fået lov til at lave: At hjælpe verdens flygtninge i den lille skala, som det har, det kunne vi en overgang ikke være med til, fordi den borgerlige regering ikke ville have det, siger Mogens Lykketoft.
S afviser kritikkenSocialdemokratiets udlændinge- og integrationsordfører, Rasmus Stoklund, afviser blankt Mogens Lykketoft synspunkt om, at partiet i sidste valgperiode stemte for 'usympatiske´ lovforslag.
- Jeg anerkender ikke præmissen om, at det er nogle usympatiske stramninger, vi har stemt for, siger Rasmus Stoklund og tilføjer:- Det er helt åbenlyst, at i en velfærdsstat med åbne kasser, er der nødt til at være relativt lukkede grænser for folk, der ikke kan bidrage positivt.
Så er man nødt til at føre en stram udlændingepolitik for, at det hele kan hænge sammen.
Det synes jeg ikke er usympatisk.
Vi prøver bare at passe på vores samfundsmodel.
Mogens Lykketoft fastholder – som han skriver i sin erindringsbog – at Socialdemokratiet mistede stemmer ved folketingsvalget til blandt andet de Radikale på grund af udlændingepolitikken.
- Jeg tror, vi alle sammen kender nogen, som plejer at stemme Socialdemokratisk, som ikke har gjort det den her gang på grund af et eller andet omkring den udlændingepolitiske debat, siger Mogens Lykketoft og tilføjer:- Der var det indtryk – og det er måske mere præcist sagt – at Socialdemokratiet nu var gået med på alt, hvad regeringen og Dansk Folkeparti havde.
Ond tone og kageHan understreger samtidig, at han glæder sig meget over, at Mette Frederiksen efter valgsejren i juni blandt andet lagde op til at give flere penge til de børnefamilier, der er på integrationsydelse, og som bliver ramt af kontanthjælpsloftet.
- Allerede med regeringsskiftet – og den aftale, der blev lavet mellem de fire partier – var der nogle ting, som var ubehagelige, og som der blev gjort noget ved med det samme, siger Mogens Lykketoft.
Han glæder sig samtidig over, at 'den onde tone' i udlændingepolitikken og 'kagefejringer' er en saga blot med regeringsskiftet.
FacebookTwitterKopier linkEmner:Mogens Lykketoft (politiker)|Socialdemokraterne|Udlændingepolitik|Forenede Nationer|USA




https://www.dr.dk/sporten/oevrig/nike-dropper-sponsorat-af-voldtaegtsanklaget-nfl-superstjerne

Øvrig sportNike dropper sponsorat af voldtægtsanklaget NFL-superstjerneAntonio Brown er blevet anklaget for voldtægt af sin tidligere personlige træner.
Antonio Brown skiftede forleden fra Cleveland Browns til New England Patriots under stor mediebevågenhed.
20.
sep.
2019 kl.
07.
56Bemærk: artiklen er mere end 30 dage gammelLæs opDen amerikanske sportsgigant Nike dropper sit sponsorat af den voldtægtsanklagede NFL-stjerne Antonio Brown.
Det siger selskabet torsdag i en pressemeddelelse ifølge nyhedsbureauet Reuters.
- Antonio Brown er ikke en Nike-atlet, står der i pressemeddelelsen.
- Vi udtaler os ikke yderligere om detaljerne i forbindelse med vores sportsmarkedsføring.
Nike har derfor ikke svaret på, hvorfor sponsoratet er afsluttet.
Antonio Brown er, siden han begyndte i NFL i 2010, blevet betragtet som en af de bedste spillere i ligaen.
Antonio Brown er blevet anklaget for voldtægt af sin tidligere personlige træner Britney Taylor.
Brown har nægtet sig skyldig i alle anklager.
Han mener, at de to har haft sex med samtykke.
Hverken Brown eller hans hold, New England Patriots, har reageret på Reuters' henvendelse.
Trøjesalg forsætterMan kan stadig købe en New England Patriots-trøje med Antonio Browns navn på NFL's europæiske hjemmeside.
Nike figurerer som storsponsor på Patriots' trøjer.
Over for Reuters har Nike ikke svaret på, hvad de gør med de trøjer, der stadig er til salg på diverse hjemmesider.
Nike introducerede også en Antonio Brown-sko med navnet "Nike Tech Trainer Antonio Brown" i februar.
Torsdag morgen var det ikke længere muligt at købe de sko på Nikes amerikanske hjemmeside, skriver avisen Boston Globe.
/ritzau/FacebookTwitterKopier linkEmner:National Football League|New England Patriots|USA|Økonomi|Voldtægt




https://www.dr.dk/nyheder/viden/kroppen/laeger-er-bekymrede-vores-kraeftbehandling-er-baseret-paa-mangelfuld-forskning

KroppenLæger er bekymrede: Vores kræftbehandling er baseret på mangelfuld forskningTvivlsomme og spinkle undersøgelser ligger til grund for en stor del af den kræftmedicin, der godkendes i EU.
Det er meget svært for den enkelte læge at vurdere, hvad effekten og bivirkningerne af medicinen er, hvis det ikke undersøges ordentligt i forskningen, siger dansk ekspert.
Af Pernille Kjeldgaard Kristensen20.
sep.
2019 kl.
06.
36Bemærk: artiklen er mere end 30 dage gammelLæs opNår vi får medicin på hospitalet, regner de fleste nok med, at den er testet på kryds og tværs.
Men det er ikke altid tilfældet.
Kræftmedicin kan nemlig godkendes til patienter, selvom forskningen bag ikke er fyldestgørende.
Det viser en ny undersøgelse, som er udført af blandt andet forskere fra The University of Sydney.
Forskerne har gennemgået de forsøg, der ligger til grund for de nye typer af kræftmedicin, som i årene 2014-2016 blev godkendt af Det Europæiske Lægemiddelagentur under EU (EMA), og som efterfølgende er blevet anvendt til patienter.
Det duer ikke, at en læge i god tro siger til patienten: ”Nu starter vi behandlingen med et ønske om at forlænge dit liv”, men at den effekt overhovedet ikke er undersøgt i 74 procent af den godkendte medicin.
Niels Kroman, cheflæge ved Kræftens Bekæmpelse og professor i brystkræftkirurgi.
Undersøgelsen viser, at der i cirka halvdelen af forsøgene er stor risiko for, at medicinens virkning er blevet overdrevet.
- Den nye forskning viser, at man godkender ny kræftbehandling på et spinkelt grundlag, hvor der er få undersøgelser af medicinen.
Og de få undersøgelser er der også en usikkerhed omkring, hvis man går dem i sømmene, siger Anders Beich, der er praktiserende læge og formand for Dansk Selskab for Almen Medicin.
Han forklarer, at når der kun er begrænset bevis for medicinens effekt, og det tilmed er tvivlsomme undersøgelser, så er det er stort problem.
- For så skal læge og borger selv forsøge at gennemskue effekten og bivirkningerne af behandlingen, og det er nærmest umuligt, når undersøgelserne af medicinen ikke er bedre, siger han.
Niels Kroman, der er cheflæge i Kræftens Bekæmpelse og professor i brystkræftkirurgi ved Københavns Universitet, forklarer, at konsekvenserne kan være store.
- Nogle patienter kan få en behandling, der har mange bivirkninger, men som ikke forlænger eller forbedrer deres liv.
Det er på enhver måde kritisabelt, siger han.
Bivirkninger kan i mange tilfælde overstige gevinsterNiels Kroman forklarer, at det vigtigste mål, der er med kræftmedicin, er at forlænge patientens liv.
Men kun 26 procent af den medicin, der fra 2014 til 2016 er blevet godkendt, er testet for, om det er livsforlængende for patienten.
Det er ikke ny viden, men det er overraskende, at der på kritiske lægemidler som til kræftbehandling kan være så mange usikkerheder ved resultaterne.
Anders Beich, praktiserende læge og formand for Dansk Selskab for Almen Medicin.
Den øvrige medicin blev også testet, men for andre effekter.
Forskerne undersøgte for eksempel om én bestemt type medicin fik en kræftknude til at stoppe med at vokse - men altså ikke, om det var livsforlængende.
Og det er særligt kritisk, fordi den nye kræftmedicin ofte bruges på patienter, der har fået anden behandling før.
Deres sygdom er altså fremskreden, fordi kræften for eksempel har spredt sig til andre dele af kroppen.
- Resultaterne viser, at der er en systematisk skævvridning af resultaterne, fordi stofferne i medicinen ikke bliver testet for det, som man kan forvente.
Det duer ikke, at en læge i god tro siger til patienten: ”Nu starter vi behandlingen med et ønske om at forlænge dit liv”, men at den effekt overhovedet ikke er undersøgt i 74 procent af den godkendte medicin, siger han.
Det er ifølge ham særligt uholdbart, fordi det efterfølgende sjældent undersøges på en stor gruppe patienter, om den nye medicin faktisk har den ønskede effekt.
- Og der er ikke nogen af de her stoffer, som ikke har bivirkninger.
Hvis patienten skal leve med bivirkningerne, så skal der være en gevinst, som er bedre livskvalitet eller et længere liv, siger han og fortsætter:- Men den her nye undersøgelse dokumenterer, at den viden slet ikke er tilgængelig i det omfang, man burde kunne forvente.
Ødelægger patienters tillidBåde Niels Kroman og Anders Beich forklarer, at læger godt ved, at noget medicin ikke testes grundigt nok, før det kan gives til patienter.
- Der er en del forskning, som bekræfter, at der er problemer med kvaliteten, når der forskes i ny behandling og skrives forskningsartikler om resultaterne.
Det er ikke ny viden, men det er overraskende, at der på kritiske lægemidler som til kræftbehandling kan være så mange usikkerheder ved resultaterne, siger Anders Beich.
Udover at det kan have helbredsmæssige konsekvenser, så kan det også ødelægge patienters tiltro til behandlingssystemet.
- Det er meget svært for den enkelte læge at vurdere, hvad effekten og bivirkningerne er, hvis det ikke undersøges ordentligt i forskningen.
Så får patienten muligvis ikke den nødvendige information.
Og det kan pille ved tilliden mellem patienten og behandlingssystemet, hvis der ikke er orden i sagerne, siger han.
Forskningen er udgivet i det videnskabelige tidsskrift The BMJ.
FacebookTwitterKopier linkEmner:Medicin|Videnskab|Dansk Selskab for Almen Medicin|European Medicines Agency|Sydney




https://www.dr.dk/nyheder/udland/mystiske-symptomer-i-cuba-myggemiddel-kan-vaere-grunden

UdlandMystiske symptomer i Cuba: Myggemiddel kan være grundenEfter tre år kan en sag om hidtil uforklarlige symptomer blandt udenlandske diplomater i Cuba være løst.
I 2016 igangsatte myndighederne i Cuba en aggressiv kampagne mod myg for at stoppe spredningen af zikavirus.
20.
sep.
2019 kl.
05.
55Bemærk: artiklen er mere end 30 dage gammelLæs opNeurotoksiner i pesticider, der bruges til at sprøjte mod myg, kan nu vise sig at være årsag til en mystisk sag om høreproblemer blandt udenlandske diplomater i Cuba.
Det viser et nyt canadisk studie offentliggjort torsdag.
I 2016 kom det frem, at adskillige canadiske og amerikanske diplomater og deres familiemedlemmer på mystisk vis havde oplevet problemer med hørelsen og synet samt hovedpine, svimmelhed og træthed under deres ophold i Cuba.
Syndromet blev senere kendt som Havana-syndromet opkaldt efter den cubanske hovedstad.
USA undersøgte, om landets diplomater var blevet angrebet med ultralydsenheder, og sagen førte til, at USA udviste en række cubanske diplomater.
De canadiske myndigheder konkluderede senere, at et ultralydsangreb var "usandsynligt".
Forskere har undersøgt Havana-syndromNu har forskere fra Brain Repair Centre i Halifax i samarbejde med Nova Scotia Health Authority og Dalhousie University set nærmere på, hvad der kan have forårsaget Havana-syndromet blandt udsendte i Cuba.
- Dette har intet at gøre med akustiske angreb, konkluderer studiet ifølge Radio-Canada.
- En mere sandsynlig årsag er nervemidler, der bruges til røgbehandling mod myg.
Studiet har fundet, at de canadiske diplomater højest sandsynligt er blevet udsat for små doser af betablokkere i kommercielle pesticider over en periode.
Cuba sprøjter jævnligt med pesticider for at dræbe sygdomsbårne insekter.
Blandt andet igangsatte myndighederne i landet i 2016 en aggressiv kampagne mod myg for at stoppe spredningen af zikavirus.
Ifølge Radio-Canada viser optegnelser fra ambassader i Cuba, at diplomatiske kontorer og boliger er blevet sprøjtet med pesticider.
Cuba har igennem hele forløbet nægtet ethvert ansvar for hændelserne.
/ritzau/AFPFacebookTwitterKopier linkEmner:Cuba|Canada|USA|Insekter|Planteavl




https://www.dr.dk/nyheder/indland/efter-flere-aar-med-fyringer-mangler-kommuner-nu-dagplejere

IndlandEfter flere år med fyringer mangler kommuner nu dagplejereAntallet af dagplejere er næsten halveret på 10 år.
© drAf Louise Damløv20.
sep.
2019 kl.
05.
45Læs opKlokken er lidt over otte, da det ringer på døren hjemme hos dagplejer Karina Larsen i Næstved.
Mille på næsten to år holder sin mor i hånden, da de åbner døren til parcelhusets bryggers.
- Godmorgen, siger Milles mor, Sabrina Pihl, og sender et smil ind i køkkenet, hvor Karina Larsen hjælper et af de andre børn med at spise havregrød.
Mille har været i dagpleje i snart ni måneder, og familien er meget glad for det, fortæller Sabrina Pihl.
- Det er fantastisk.
Der er ikke så mange børn, så der er meget tid til dem, siger hun.
Men det var svært at få plads, for mens kommunen oplever en øget efterspørgsel på netop dagplejepladser, er der markant færre dagplejere til at passe børnene.
- Vi skulle lægge vores planer om i forhold til, hvornår jeg kunne starte på arbejde.
Jeg brugte al det barsel og ferie, jeg havde, så vi kunne få en plads, fortæller Sabrina Pihl.
Flere kommuner mangler dagplejereNæstved Kommune er ikke den eneste kommune, der nu står og mangler dagplejere.
I en rundspørge, DR Nyheder har lavet til landets 98 kommuner, svarer næsten halvdelen af de 79 kommuner, der har deltaget, at de har mangel på dagplejere.
- I virkeligheden ligger kommunerne, som de selv har redt.
For da der var en overkapacitet i sektoren på grund af fald i børnetallet, så afskedigede man mange dagplejere, siger Ole Henrik Hansen, der er forsker ved Danmarks institut for Pædagogik og Uddannelse ved Aarhus Universitet.
Dagplejerne har en tendens til at blive dem, der bliver afskediget, når børnetallet falderForsker Ole Henrik HansenHan forklarer, at flere kommuner i en årrække ellers har fyret dagplejere, blandt andet fordi der blev født færre børn, men også fordi mange kommuner har satset på vuggestuepladser.
- Dagplejerne har en tendens til at blive dem, der bliver afskediget, når børnetallet falder, siger han og mener, at kommunerne i stedet kunne have beholdt nogle af dagplejerne og givet dem en uddannelse.
Men er det ikke en dyr løsning?
- Jo, det er rigtigt, men det er også et kvalitetsløft.
Og så ville man have haft en uddannet dagplejemasse nu.
Læs også:Kommuner lukker dagplejere: 5000 færre på fem årIfølge tal fra fagforbundet FOA, der organiserer dagplejerne, var der for ti år siden 18.
173 dagplejere.
Det tal er næsten halveret - nemlig til 9.
554 i dag.
Fagforbundet har ikke tal på, hvor stor en del af faldet, der skyldes fyringer.
- Men vi har set, at kommunerne har brugt dagplejere som buffere, når der skulle skæres inden for dagtilbudsområdet, siger sektorformand Mogens Bech Madsen.
RundspørgenDR Nyheder har spurgt kommunerne: Har I mangel på dagplejere i din kommune?
I alt har 79 kommuner svaret.
36 svarer ja43 svarer nejFlere af kommunerne skriver, at de mangler dagplejere i nogle dele af kommunen, men ikke alle steder.
Spørgeskemaet er sendt til landets kommuner.
79 kommuner har besvaret skemaet i perioden 15.
til 26.
august 2019.
Dagplejer: Færre kolleger giver flere børn i hverdagenI Næstved er fyringer også noget, Karina Larsen husker.
- Jeg kan sagtens huske det.
Alle var nervøse for at blive prikket på skulderen, siger hun.
I sin hverdag kan hun også mærke, at der er færre kolleger til at tage over ved for eksempel sygdom.
Alle dagplejere i Næstved passer fire børn fast, men når en kollega er syg eller er på ferie, er der færre kolleger til at tage over, forklarer hun.
- Vi er rigtig heldige at nøjes med at passe fire børn hver dag, men fordi vi mangler kolleger, er det tit, vi har det femte barn i dagplejen også, og det synes jeg er et stort arbejdspres, siger Karina Larsen.
Læs også:Tommys søn er i dagpleje: Det er synd at kommunerne har lukket så mangeKvaliteten i pasningen er noget, Ole Henrik Hansen fra Aarhus Universitet mener kan blive dårligere på grund af dagplejemanglen - både i forhold til normeringen, men også i forhold til, hvem der bliver ansat.
- Konsekvensen kan være, at kvaliteten falder, fordi dem, man gerne vil have fat i, ikke søger stillingerne, siger han.
Kommune: Det er faktisk blevet sværere at blive ansatI Næstved mangler man 10-15 dagplejere i bestemte områder - især i midtbyen.
Her afviser dagplejeleder Ole Dittmann, at manglen kommer til at betyde, at kommunen ansætter mindre dygtige medarbejdere.
Vi er nødt til at tilpasse vores personale til de aktuelle behov, der er, fordi ellers har vi jo færre penge til de behov, der rent faktisk er.
Michael Ziegler, formand for løn- og personaleudvalget, KL- Vores ansættelseskrav er faktisk steget de seneste år.
I Næstved Kommune skal vi i dagplejen være ligeså dygtige som i vuggestuerne, og det er ikke noget, vi går på kompromis med.
Og hvad med i forhold til normeringen?
Vi hører, at dagplejerne nu oftere har fem børn?
- Vores normeringsgaranti er, at der er fire børn per voksen, så kan der i perioder være fem børn, men det er absolut ikke ønskeligt.
- For det vil altid skabe en forstyrrelse i den gruppe, man har.
Så vi arbejder stenhårdt med at minimere det problem, og det synes jeg, at vi lykkes godt med, fortsætter han og understreger, at det ikke kommer på tale, at dagplejerne fast skal have fem børn.
KL: Vi har ikke fyret for mangeOgså hos Kommunernes Landsforening afviser Michael Ziegler, der er formand for løn- og personaleudvalget, at dagplejemanglen kommer til at gå ud over kvaliteten og dermed børnene.
- Hvis man ikke kan få det antal dagplejere, man har brug for, betyder det noget for, hvor mange pladser der er i dagplejen i den pågældende kommune, men jeg ser ikke nogen grund til, at det skal gå ud over kvaliteten.
Læs også:Private børnepassere hitter efter kommuner har lukket dagplejereMed henvisning til, at der blev født markant færre børn, da kommunerne fyrede, afviser han også, at kommunerne har fyret for mange dagplejere - eller at kommunerne skulle have efteruddannet dagplejerne istedet for.
Læs også:Tal-drømme om flere pædagoger kan blive svære at nå- Vi er nødt til at tilpasse vores personale til de aktuelle behov, der er, for ellers har vi jo færre penge til de behov, der rent faktisk er, siger han.
Dagplejer: Det er et dejligt jobI Næstved håber Karina Larsen, at hun snart får flere kolleger.
- Der er færre hænder og flere børn, så det kunne være rart, siger hun og tilføjer, at hun håber, at flere vil søge.
- For det er et skønt og alsidigt job, og vi får rigtig mange kurser og lærer en masse, så det er ærgerligt, at der mangler dagplejere.
Mille vinker farvel til sin mor efter at have givet hende et kys.
Hun sidder i døren mellem køkken og bryggers for at tage imod Mille.
Milles mor sidder på hug overfor og kysser sin datter farvel.
Mille læner sig straks ind mod Karina Larsen og giver hende et kram.
- Vinker du lige til mor, spørger Karina Larsen.
Mille vinker.
For familien Pihl er der ingen tvivl om, at ventetiden på en plads i dagplejen, var pladsen værd, siger Sabrina Pihl.
- 100 procent.
Vi er meget glade for det.
Det er fantastisk.
FacebookTwitterKopier linkEmner:Børnepasning|Michael Ziegler (politiker)|Kommunernes Landsforening|Næstved|Aarhus Universitet




