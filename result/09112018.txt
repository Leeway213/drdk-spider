https://www.dr.dk/sporten/oevrig/norsk-skakfaenomen-misbruger-chance-aabner-vm-finale-med-remis

Øvrig sportNorsk skakfænomen misbruger chance: Åbner VM-finale med remisMagnus Carlsen havde muligheden for en perfekt start på VM-finalen, men han misbrugte sin mulighed og måtte nøjes med remis.
Magnus Carlsen jagter sin fjerde VM-titel i træk.
Af Frederik Palle09.
nov.
2018 kl.
23.
31Bemærk: artiklen er mere end 30 dage gammelLæs opDe taler faktisk ikke om så meget end skak lige for tiden i Norge.
Som altid er deres fænomen Magnus Carlsen på alles læber, og de store medier hos vores naboer i norden var klar med massiv dækning fra London fredag aften.
Her åbnede Magnus Carlsen nemlig sin VM-finale mod amerikanske Fabiano Caruana, og det kunne have endt med en drømmestart for nordmanden.
Læs også:Carlsens danske træner før VM-brag: 'Et af de mest spændende i skak-historien 'Carlsen spillede nemlig det første parti med de sorte brikker, som er sværest at vinde med, og hvor man oftest ender i en defensiv position, men efter et par timers spil havde han mulighed for at slå amerikaneren ud.
Det endte dog med remis.
- Jeg lykkedes ikke helt med at finde knockouten.
Det er ærgerligt at lade sådan en mulighed gå fra mig.
Jeg troede, at jeg kom til at vinde på et tidspunkt.
Caruana forsvarede sig godt, men han spillede ikke frygtindgydende, forklarer Carlsen efterfølgende til VG-TV.
Læs også:Norsk skakgeni må kigge langt efter VM-guldDet første parti af 12 mulige endte med at tage omkring syv timer.
De skal tilbage i ilden igen i morgen, hvor nordmanden kan gå i offensiven med de hvide brikker.
Det kan blive Carlsens fjerde VM-titel i streg, mens det er første gang, at Caruana står i en finale.
Han forklarede til NRK, at han i sidste ende var tilfreds med remis, selvom at han havde de hvide brikker.
Læs også:Norsk skakgeni er ekstremt hurtig på aftrækkerenDe spiller klokken 16.
00 lørdag, og opgøret bliver vist på NRK.
FacebookTwitterKopier link




https://www.dr.dk/nyheder/indland/portraet-fra-skuespiller-til-advokat-i-pusherstreet-sag-moed-britta-nielsens-advokat

Millionsvindel i SocialstyrelsenSe temaIndlandPortræt: Fra skuespiller til advokat i Pusherstreet-sag: Mød Britta Nielsens advokatDer er ikke så stor forskel på at øve sig til en rolle eller en retssag, mener Nima Nabipour.
Forsvarsadvokat for Britta Nielsen Nima Nabipour ved Københavns byret.
Af Christine Hyldal09.
nov.
2018 kl.
22.
46Bemærk: artiklen er mere end 30 dage gammelLæs opNima Nabipour har forsvaret Mohamad, der blev fyret fra Bilka, og været advokat i den såkaldte Pusherstreet-sag, hvor 13 mænd var sigtet for omfattende salg af hash.
Han var også i en kort periode inden retssagen forsvarer for den dengang 16-årige pige i Kundby-sagen, da hun var mistænkt for at have planer om at bombe to skoler.
Og nu skal han forsvare Britta Nielsen, der er sigtet for at have svindlet sig til 111 millioner kroner fra sit arbejde i Socialstyrelsen - penge, der egentlig skulle have været brugt på samfundets svageste gennem satspuljemidlerne.
Blå bogFødt i september 1981 i Iran, opvokset i Sønderborg.
Bor i København.
Kom til Danmark som treårig i 1984.
Voksede op i Sønderborg.
Har en dansk-tysk studentereksamen fra Deutches Gymnasium i Aabenraa.
Uddannet ved Det Danske Filmskuespillerakademi i 2007.
Uddannet på The William Esper Studio i New York 2010.
Uddannet jurist på Københavns Universitet i 2010 og advokat i 2015.
Taler fire sprog flydende: Dansk, engelsk, tysk og farsi.
Men i den brede offentlighed er advokaten med de i medierne profilerede sager nok mere kendt for noget helt andet: Han er nemlig skuespiller og har blandt andet spillet med i dramaserien 'Sommer' på DR1, 'Livvagterne' og i filmen 'Far til fires vilde ferie'.
Senest han stod foran kameraerne som skuespiller, var i TV2-serien 'Norskov', hvor han spillede jurist.
Søger ikke medierneOg det er da også i den nært beslægtede rolle som advokat, at vi i den kommende tid kommer til at se mere til Nima Nabipour som forsvarer for den svindelsigtede Britta Nielsen.
I morgen klokken 10 træder hun ind i grundlovsforhør i Retten på Frederiksberg.
Både indenfor og udenfor vil en mur af journalister fylde op.
Læs også:Advokat: Britta Nielsen har ikke taget stilling til sigtelse endnuNima Nabipour har tidligere sagt til dr.
dk, at han ikke søger de sager, som medierne retter deres spotlys mod.
- Der er jo masser af interessante sager, som aldrig havner i medierne, sagde han og understregede, at kameralinser og mikrofoner ”bestemt ikke er noget, jeg søger”.
Nima Nabipour har fået sig en omgang tæv i filmen 'Fighter'.
Rolle og retssagSelvom skuespillerfaget og det at være advokat umiddelbart er to vidt forskellige professioner, kan Nima Nabipour godt bruge sine evner i begge jobs.
For den proces, man skal igennem, når man indstuderer en rolle, er meget lig processen op til en retssag, har han sagt til Djøfbladet.
Læs også:Britta Nielsen er landet i Københavns LufthavnSom skuespiller studerer man manus til en rolle så grundigt, at man virker fri på scenen eller foran kameraet.
På samme måde starter en retssag med en masse bilag, som man sætter sig så grundigt ind i, at forelæggelsen, afhøringen og proceduren virker fri, nem og forståelig, forklarer han.
- Som advokat kan jeg da også godt bruge den empati og indsigt i mennesker, jeg har tilegnet mig som skuespiller.
Det er vigtigt at se ind bagved og forstå personen, har han tidligere sagt til DR.
'Nåh, har vi tolk på i dag'Nima Nabipour har aldrig lagt skjul på, at han har lavet skuespil.
Han har også skrevet det på sit cv, når han har søgt job, og han har fortalt åbent om det til jobsamtaler.
I begyndelsen dog ikke uden en vis grad af nervøsitet for, at han ville blive opfattet som useriøs.
- Men det har jeg aldrig oplevet.
Da jeg var til samtale om den første stilling, jeg blev ansat i, sagde chefen bare, at det kunne vi godt bruge i retten, har han sagt til Djøfbladet.
Jeg kan stadig huske, at vi blev modtaget med blomster af politiet i Kastrup Lufthavn, hvor jeg smagte mit livs første burger.
Nima NabipourFaktisk har det vist sig at være en fordel i mødet med klienter, som genkender ham fra tv.
- Når du laver film, føler folk på en eller anden måde, at de kender dig.
Der opstår en slags intuitiv tillid, og klienten har nemmere ved at tale frit.
Læs også:Svindelsag om Britta Nielsen bliver til teaterstykkeNogle gange møder han advokater i retten, der siger tak for sidst, selvom han aldrig har set dem før.
De går bare ud fra, at de har haft sager sammen tidligere.
- Det er ikke værre, end at mange i starten sagde: ’Nåh, har vi en tolk på i dag,’ når jeg trådte ind i retslokalet, fordi jeg er lidt brunere end de fleste, siger han til Djøfbladet.
Nægter at være taxachaufførOg det faktum har gjort, at han får tilbudt roller som grønthandler eller taxachauffør.
En kliché, som han ikke gider at springe med på.
Når du laver film, føler folk på en eller anden måde, at de kender dig.
Nima Nabipour.
- I dansk film og tv har det længe været sådan, at hvis man har en anden hudfarve, så spiller man enten taxa-chauffør, grønthandler eller kriminel, og den kliché vil jeg ikke være med til at eksponere.
Men heldigvis er det da ved at blive bedre, har han sagt til dr.
dk.
Nima Nabipour er født i Iran, men hans familie flygtede efter revolutionen, da han kun var tre år gammel.
- Jeg kan stadig huske, at vi blev modtaget med blomster af politiet i Kastrup Lufthavn, hvor jeg smagte mit livs første burger, har han fortalt.
Læs også:Ekspert om Britta Nielsens udleveringsaftale: En aftale helt uden fortilfældeFamilien slog sig ned i Sønderborg og var blandt de første af anden etnisk baggrund i den sønderjyske by.
Meget er sket siden dengang, men Nima Nabipour vil ikke afvise, at han en dag igen træder ind foran kameraet med som skuespiller.
- Hvis jeg kan forsvare det rent tidsmæssigt, vil jeg gerne gøre det, og hvem ved, hvis jeg bliver tilbudt en god hovedrolle, kan det da godt være, jeg kan rykke lidt rundt på kalenderen.
.
.
FacebookTwitterKopier linkEmner:Københavns Lufthavne|Teater|TV 2 (tv-kanal)|Kastrup|Britta Nielsen (politiker)




https://www.dr.dk/sporten/oevrig/norsk-minister-indstilles-som-praesidentkandidat-i-wada

Øvrig sportNorsk minister indstilles som præsidentkandidat i WadaDen norske regering indstillede fredag officielt Linda Helleland som kandidat til præsidentposten i Wada.
En nordmand er i spil som mulig præsident i det internationale antidopingforbund.
09.
nov.
2018 kl.
21.
36Bemærk: artiklen er mere end 30 dage gammelLæs opNorske Linda Hofstad Helleland kan blive den næste præsident i Det Internationale Antidopingagentur (Wada).
Fredag blev den 41-årige norske børne- og ligestillingsminister således officielt indstillet som kandidat af den norske regering.
- Helleland har konsekvent demonstreret sin fulde vilje til at beskytte den globale idrætsverden mod doping.
Læs også:Russisk leder sår tvivl om forsoningsaftale med Wada- Jeg ved, at hun er fast besluttet på at styrke Wada til at regulere antidoping globalt og til at genoprette sportsudøveres og fans' tillid til en retfærdig og ærlig sport.
- Regeringen og jeg tøver ikke med at tilbyde Linda vores fulde støtte til at lede verdens antidopingagentur, når vi går ind i en ny epoke for antidoping, siger den norske statsminister, Erna Solberg, i en pressemeddelelse ifølge norske NTB.
Læs også:Atleter: Omvendt aldersdiskrimination i antidopingagenturLinda Helleland er af mange vurderet til at blive afløser for den nuværende Wada-præsident, 77-årige Craig Reedie, når der næste år skal vælges en ny præsident.
I øjeblikket er der to kandidater til posten, da 34-årige Witold Banka, der er sportsminister i Polen, offentliggjorde sit kandidatur i juni.
Læs også:Anti Doping Danmark-direktør: 'Behov for forandring i Wada'Et forslag om at fastsætte en minimumslader på 45 år til en kommende præsident i Wada kan dog vise sig at spolere nordmandens drømme om præsidentposten.
Bestyrelsen i Wada skal i næste uge tage stilling til forslaget.
Imod ophævelse af udelukkelseEn talsmand fra Wada har tidligere oplyst, at forslaget om en minimumsalder kommer fra en række regeringer.
Wada finansieres delvist af regeringer og af Den Internationale Olympiske Komité (IOC).
Linda Helleland var imod at ophæve den tre år lange udelukkelse af Ruslands Antidopingagentur, Rusada.
Læs også:Russerne vil helt ud af dopingskyggen: Vil have atletik-karantæne ophævetBeslutningen om at indlemme Rusada i Wada igen mødte stor kritik fra mange sider på grund af processen, hvor man ændrede i køreplanen for at genoptage Rusada.
Blandt andet krævede man ikke længere, at russerne anerkender, at der var tale om statsstøttet doping i landet.
Indførelsen af en mulig minimumsalder har mødt stor kritik fra flere atleter, mens også direktøren i USA's Antidopingagentur (Usada), Travis Tygart har været klar i mælet.
Læs også:Hård kritik af Wada efter beslutning om at lukke Rusland ind i varmenTygart har vurderet, at det hele handler om at hindre et valg af præsidentkandidater, der ønsker at reformere Wada.
- Det er latterligt.
Jeanne d'Arc vandt en krig, da hun var omkring 17 år, og dronning Elizabeth blev dronning, da hun var 25.
For at blive præsident i Wada skal man være 45?
- Det er kun i Wada og IOC, at det er sådan, sagde Tygart forleden ifølge AP.
/ritzau/FacebookTwitterKopier link




https://www.dr.dk/nyheder/penge/danske-banker-har-problemer-med-hvidvaskregler-kun-en-er-gaaet-fri-kritik

PengeDanske banker har problemer med hvidvaskregler: Kun én er gået fri for kritikDet er en stor og krævende opgave for bankerne, at få styr på hvidvaskregler, siger korrespondent.
Jyske Bank har i dag fået seks påbud af Finanstilsynet.
Af Signe Mai Vilsbøll09.
nov.
2018 kl.
21.
30Bemærk: artiklen er mere end 30 dage gammelLæs opHvidvaskreglerne er strammet flere gange de senere år, og de skærpede krav har gjort det vanskeligt for danske pengeinstitutter at leve op til deres ansvar.
Sådan lyder det fra økonomikorrespondent i DR, Casper Schrøder, efter at Jyske Bank i dag har fået hele seks påbud fra Finanstilsynet.
- Det er efterhånden nærmere reglen end undtagelsen, at der bliver udstedt påbud om mangler, når tilsynet har været forbi, siger Casper Schrøder og tilføjer:- Selvfølgelig viser det, at bankerne ikke gør det godt nok på det helt formelle plan, men det viser også, at det er en stor og krævende opgave at få styr på området.
Læs også:Finanstilsynet slår ned på Jyske Banks kontrol med hvidvaskKun en bank går friJyske Bank er langt fra det eneste pengeinstitut, der har fået påbud af bankernes vagthund.
Ud af de i alt otte deciderede hvidvaskinspektioner, som tilsynet har foretaget i danske pengeinstitutter de seneste fem år, er det kun i et enkelt tilfælde, at pengeinstituttet -en lille bank med navnet Folkesparekassen - er gået helt fri af påbud i inspektionsrapporten.
Casper Schrøder hæfter sig her ved, at der er én betydelig forskel.
Nogle påbud er nemlig fulgt af en politianmeldelse.
- Der følger ikke en direkte politianmeldelse med redegørelsen om inspektionen i Jyske Bank, sådan som der har været tale om med Danske Bank og Nordea.
Det gør et påbud mindre alvorligt, vurderer han.
Det store antal påbud er ifølge Casper Schrøder først og fremmest en markering af, at bankerne skal huske at tage deres ansvar for kontrol med hvidvask meget alvorligt.
- Der er nok ingen tvivl om, at tilsynet er opsat på at vise, at der bliver kigget i alle kroge.
Særligt efter den kritik, de har modtaget i forbindelse med Danske Banks estiske hvidvaskskandale.
Jyske Bank: Vi er blevet politifolkFinanstilsynet skriver i redegørelsen om inspektionen i Jyske Bank, at banken har brugt "betydelige ressourcer" på at styrke foranstaltninger mod hvidvask, men tilsynet kræver, at banken gør endnu mere.
Bankdirektør, Peter Schleidt, oplyser, at redegørelsen er taget til efterretning.
Han er godt tilfreds med udfaldet.
- Kravene og forventningerne bliver hele tiden højere.
Vi er blevet politifolk, der skal holde øje med mistænkelige hændelser, og det er helt fint.
Vi arbejder med det, men vi er ikke helt i mål endnu.
Det ser jeg Finanstilsynets påbud som et udtryk for, siger bankdirektøren.
Jyske Bank anvender ifølge Peter Schleidt omkring 200 årsværk til forebyggelse og kontrol af hvidvask.
FacebookTwitterKopier linkEmner:Jyske Bank|Pengeinstitutter|Finanstilsynet|Danske Bank|Økonomisk kriminalitet




https://www.dr.dk/sporten/fodbold/superliga/video-droemmemaal-stopper-broendbys-krise-agf-uden-sejr-i-seks-kampe

SuperligaVIDEO Drømmemål stopper Brøndbys krise: AGF uden sejr i seks kampe Brøndby vinder for første gang siden begyndelsen af august på hjemmebane i Superligaen, da klubben fredag slår AGF 2-0.
09.
nov.
2018 kl.
21.
07 | opdateret 09.
nov.
2018 kl.
22.
27Bemærk: artiklen er mere end 30 dage gammelLæs opBrøndby hentede fredag den første sejr på hjemmebane i Superligaen siden begyndelsen af august, da holdet besejrede AGF med 2-0.
Sejren til Brøndby blev grundlagt af en fremragende scoring af den tyske midtbanespiller Dominik Kaiser, inden topscorer Kamil Wilczek scorede til 2-0.
Læs også:AaB i toppen af Europa: To ud af tre har spillet ungdomsfodbold i klubbenHjemmeholdet var før kampen gået fra banen uden sejr i de seneste seks kampe på Brøndby Stadion, men holdet fik brudt forbandelsen mod de formsvage gæster.
AGF har med fredagens resultat ikke vundet de seneste seks kampe i landets bedste række.
Læs også:Fredagskamp for 20 år siden: Så galt gik det på VestegnenFørste halvleg var intens, men den var ikke specielt velspillet, og det var tydeligt at se, at der stod meget på spil for begge hold.
Hjemmeholdet havde bolden mest, men det var sparsomt, hvad det blev til af chancer i første halvleg.
Stor mulighedDer var mange frispark og derfor flere spilstop, og det brød rytmen i de første 45 minutter, som sluttede uden scoringer.
Et kvarter inde i anden halvleg kom Brøndbys Hany Mukhtar til kampens første store mulighed, men tyskerens flade forsøg blev reddet af AGF-målmand Oscar Whalley.
Læs også:Fundet for let af Hareide: Skov vil vinde U21-EMMens Mukhtar misbrugte, trådte en anden tysker i karakter kort efter.
Dominik Kaiser spillede bande med Mukhtar, hamrede til læderet flere meter fra feltet og kunne se bolden gå hårdt i nettet ude ved den ene stolpe.
Godt fem minutter før tid blev kampen afgjort, da Brøndby slog kontra, hvor AGF's Oscar Whalley nedlagde Mikael Uhre i feltet.
Læs også:Vejle-assistent om Sormani-ballade: 'Tv-billederne er klippet godt'Det betød, at AGF blev reduceret med en spiller, da Whalley blev udvist med sit andet gule kort i kampen.
Superliga-topscorer Kamil Wilczek sendte straffesparket i nettet til 2-0 og lukkede dermed kampen med sit 11.
sæsonmål.
/ritzau/FacebookTwitterKopier linkEmner:AGF|Dominik Kaiser (fodboldspiller)|Hany Mukhtar (fodboldspiller)|Brøndby|Fodbold




https://www.dr.dk/nyheder/kultur/vilhelm-hammershoei-er-danmarks-dyreste-kunstmaler-han-tiltaler-det-moderne-menneske

KulturVilhelm Hammershøi er Danmarks dyreste kunstmaler: Han tiltaler det moderne menneskeEt Hammershøi-maleri er blevet solgt for 32 millioner kroner på en auktion i New York.
Selvportræt af Vilhelm Hammershøi.
Den danske kunstmaler levede fra 1864 til 1916.
Af Morten Bjerregaard09.
nov.
2018 kl.
21.
22Bemærk: artiklen er mere end 30 dage gammelLæs opEt maleri af Vilhelm Hammershøi er lig med hammerslag i millionklassen.
Den påstand blev endnu engang bekræftet 31.
oktober i New York.
Her var Vilhelm Hammershøis maleri 'Interiør med kunstnerens staffeli, Bredgade 25' til salg hos auktionshuset Christies og endte med en hammerslagspris på svimlende fem millioner dollar.
Det svarer til knap 32 millioner kroner.
Dermed er maleriet det næstdyreste nogensinde af en dansk kunstner.
Læs også:Hammershøi-maleri solgt for 32 millioner kronerVilhelm Hammershøis popularitet skyldes i nogen grad, at man fra dansk side har været rigtig dygtig til at promovere ham internationalt med store soloudstillinger i Tokyo, New York, Paris, London og mange andre steder, lyder det fra Peter Nørgaard Larsen, der er overinspektør og seniorforsker på Statens Museum for Kunst.
- Det har betydet, at især japanske, amerikanske og europæiske samlere med et helt andet økonomisk råderum, end vi er vant til, har fået øjnene op for Hammershøi.
Tomhed, intimitet, fremmedgørelse, dødenHammershøis popularitet i det store udland skyldes dog også, at hans motiver er nemme at gå til samtidig med, at hans malerier indeholder en fortolkningsmæssig kompleksitet, mener Peter Nørregaard Larsen.
- Du kan gå til Hammershøis billeder og opleve, at de handler om tomhed, intimitet, fremmedgørelse eller døden.
- Han arbejder med nogle eksistentielle spørgsmål i sine billeder, som stadigvæk interesserer det moderne menneske i dag, og det tror jeg tiltaler rigtig mange, siger han.
De fem dyreste malerier af en dansk kunstnerVilhelm Hammershøi: Interiør med kvinde med klaver, Strandgade 30 - pris 39,5 millioner kroner.
Maleriet er det dyreste maleri solgt nogensinde af en dansk kunstner.
Maleriet blev solgt af Sotheby's i New York 1.
november 2017.
Vilhelm Hammershøi: Interiør med kunstnerens staffeli, Bredgade 25 - pris 32 millioner kroner.
Maleriet, malet i 1912, blev solgt den 31.
oktober 2018 af auktionshuset Christies i New York.
Vilhelm Hammershøi: Interiør, Strandgade - pris 21,5 millioner kronerMaleriet blev malet mellem år 1900-1909 og blev solgt hos Sotheby's i London i 2015.
Vilhelm Hammershøi: Ida læser et brev - pris 15,7 millioner kronerMaleriet blev målet i 1899 og solgt hos Sothesby's i London i 2012.
Asger Jorn: I begyndelsen var billedet - pris 15,6 millioner kronerDet eneste ikke-Vilhelm Hammershøj-maleri i top fem.
Maleriet blev solgt af Christies i New York i 2002.
Kilder: kunstnyt.
dk, Statens Museum for Kunst, Ritzau.
FacebookTwitterKopier linkEmner:Asger Jorn (billedkunstner)|Billedkunst|New York|Auktionshuse|Sotheby's




https://www.dr.dk/nyheder/udland/hundredtusindvis-af-internt-fordrevne-vender-hjem-i-irak

UdlandHundredtusindvis af internt fordrevne vender hjem i IrakTil og med oktober har mindst 750.
000 flygtninge kunnet rejse hjem.
Knap to millioner er stadig på flugt.
Internt fordrevne vender i stigende grad tilbage i Mosul og resten af Irak.
Af Andreas Lindqvist09.
nov.
2018 kl.
20.
51Bemærk: artiklen er mere end 30 dage gammelLæs opDe seneste mange år har der ikke været mange glædelige beretninger, som er sluppet ud af Irak.
Men nye tal fra FN's Kontor for Koordinering af Humanitære Anliggender (OCHA) antyder, at optimismen er stigende.
Læs også:Politisk kludetæppe venter forude i Irak: USA's fjende tættere på magtenFlere og flere tør i hvert fald rejse hjem efter at være flygtet under krigen med terrorgruppen Islamisk Stat, som startede i januar 2014, da Fallujah nær Bagdad faldt.
FN-tallene viser, at over 750.
000 såkaldt internt fordrevne er vendt hjem i årets første 10 måneder.
Samlet 4,1 million mennesker er i alt vendt tilbage, en udvikling der for alvor tog fart i slutningen af 2016.
Hårdt ramt by i helingEt af de steder, hvor indbyggerne vender tilbage, er Mosul i den nordlige del af landet.
Den var den største by, som blev underlagt Islamisk Stats rædselsregime, der varede fra 2014 til 2017.
Her blev indbyggere, som blev fundet skyldige i selv banale forbrydelser, rutinemæssigt henrettet på byen pladser.
Senere blev de dobbelt ramt, da irakiske styrker i otte måneder sønderbombede byen under tilbageerobringen.
Tusinder blev dræbt og hundredtusinder flygtede.
Læs også:Puk Damsgård: Irakisk valg er en chance for at samle nationenMen nu er optimismen på vej tilbage, siger organisationen Mission Østs generalsekretær Kim Hartzner.
Han besøgte sidst byen for halvandet år siden, imens tilbageerobringen var i gang.
I sidste uge var han tilbage og så med egne øjne, hvordan bombenedslag og frygt er erstattet af en større tro på fremtiden.
Genopbygningen er så småt i gang, imens dagliglivet er på vej tilbage.
- Man kunne se en helt masse unge, særligt unge piger, som var på vej på universitetet.
Selv om også universitetet delvist er blevet bombet, var der rigtig mange ved busstoppestederne, som skulle afsted, siger han.
Tegningerne har ændret sigUden for byen er der dog stadig lejre med hundredtusinder af mennesker, som ikke kan flytte tilbage, fordi der fortsat er en kæmpe genopbygningsindsats forude.
Og så er der dem, som godt nok har tag over hovedet, blandt andet med hjælp fra Mission Øst, men som derudover mangler næsten alt andet.
Byens økonomi er helt i knæ.
- Jeg mødte desperationen hos dem, der følte de ikke havde fremtidsudsigter, fordi de simpelthen ikke kan tjene penge nok, ikke får nok penge fra staten, deres lokale marked er brændt ned.
Folk er meget fattige, siger Kim Hartzner.
Læs også:Kampen om Mosul | DRTV- På den anden side var jeg meget begejstret over at se børnene på et center, som vi driver med en partner i byen.
Da vi startede centeret, tegnede de maskingeværer, granater og terrorister.
I dag er det flag, blomster, sole og børn og alt muligt godt og positivt, siger han.
Anslået små ni millioner mennesker i Irak har brug for humanitær bistand, imens over syv millioner mennesker mangler adgang til sundhedsydelser.
1,9 millioner internt fordrevne er endnu ikke vendt hjem ifølge FN.
FacebookTwitterKopier linkEmner:Islamisk Stat|Forenede Nationer|Irak|Flygtninge og asylansøgere|Terrorisme




https://www.dr.dk/nyheder/kultur/anmeldere-hitman-leverer-stadig-solid-morbid-underholdning

KulturAnmeldere: Hitman leverer stadig solid morbid underholdningIntet nyt er godt nyt i den danskudviklede spilserie Hitman, hvor den seneste udgave får fine anmeldelser.
Hitman 2 var til stede på den store spilmesse Gamescom i Køln tidligere på året.
09.
nov.
2018 kl.
20.
40Bemærk: artiklen er mere end 30 dage gammelLæs opDen jakkesætsbærende lejemorder, Agent 47, der indtager hovedrollen i spillet Hitman 2, kan stadig.
Det danskudviklede spil høster solide anmeldelser fra en række spilmedier verden over.
Torsdag fik spillet verdenspremiere, og selv om det er 18 år siden, at man første gang kunne leve sig ind i rollen som skaldet morder, er der fortsat godt med gods i spillet.
- Hitman 2 er som en god gryderet: ikke køn, men så fuld af næring, at man ikke kan lade være med at gå væk fra spillet mæt og glad, vurderer spilmediet IGN's anmelder.
Her kvitteres der med karakteren 7,7 ud af ti stjerner og ros til de seks nye hovedmissioner, som spilleren skal udføre.
Læs også:Dansk succes-spil imponerer gamere fra hele verden: Alle vil have en bid af koldblodig lejemorderSamtidig mener anmelderen dog, at spillet på mange måder minder om en større udvidelsespakke til udgaven fra 2016, hvor spillet blev relanceret.
Hos den danske udgave af spilmediet Gamereactor er der også ros til spillet - men heller ikke her for fornyelse.
- Traditionen tro byder hver lokation på ekstremt mange veje til det perfekte mord og inviterer til vidunderlig, morbid kreativitet.
Mere af det samme er ikke altid skidt, og det er det i hvert fald ikke her, skriver anmelderen.
Denne lancering har været imødeset med en del spænding, da det er første udgave, siden de danske spiludviklere i IO-Interactive i 2017 købte sig fri af deres japanske ejer, Square Enix.
Bruddet skete efter flere store fyringsrunder og svigtende tillid fra ejerne.
Men det er ikke til at mærke på den seneste udgave af spillet, vurderer spilmagasinet PC Gamer.
Læs også:Gaming-abstinenser i ferien?
Her er 5 gode spil til tablet – og et, du skal holde dig fra- Til syvende og sidst føles Hitman 2 sikker, skriver anmelderen.
- Det betyder, at denne opfølger ikke byder på meget innovation, men til gengæld er fem af missionerne på niveau med nogle af de bedste i Hitmans lange historie.
På Metacritic.
com, der samler en række mediers anmeldelser, ligger de forskellige udgaver af spillet til konsoller og computer lige omkring 80 ud af 100 i bedømmelse.
/ritzau/FacebookTwitterKopier linkEmner:IO Interactive|Mord|Leg og spil




https://www.dr.dk/nyheder/viden/klima/klimaforsker-spiser-ikke-oksekoed-man-behoever-ikke-vaere-hellig-omkring-det

KlimaKlimaforsker spiser ikke oksekød: ”Man behøver ikke være hellig omkring det”Du behøver ikke at ændre din kost radikalt for at hjælpe klimaet, siger dansk forsker.
Køer producerer store mængder metan, når de fordøjer foder.
Det bidrager betydeligt til den globale opvarmning.
Af Allan Nisgaard09.
nov.
2018 kl.
20.
00Bemærk: artiklen er mere end 30 dage gammelLæs opVil du gerne gøre noget godt for klimaet?
Så er det ikke nogen dum idé at skære ned på kød fra køer og lam.
- Der er masser af evidens for, at oksekød og lammekød er væsentlig mere klimabelastende end andre typer kød og selvfølgelig også andre typer mad, siger professor i økonomisk psykologi ved Aarhus Universitet, John Thøgersen.
Han forsker blandt andet i klimaftrykket for fødevarer.
John Thøgersen professor i økonomisk psykologi ved Aarhus Universitet.
Han forsker blandt andet i klimaftrykket for fødevarer.
(© Julia Stacey)Læs også:Klimaforandringer kan sende ølpriser på himmelflugtFor fem år siden valgte John Thøgersen selv at stoppe med at købe okse- og lammekød.
Det gjorde han fordi, at køer og får er drøvtyggere, der via deres måde at fordøje foder producerer store mængder metan.
Og metan er en langt mere potent drivhusgas end CO2, og dermed bidrager gassen betydeligt til den globale opvarmning.
- Men jeg spiser det stadig, hvis jeg får det serveret.
Og så spiser jeg så naturligt mere fisk, kylling og svinekød.
Det er stadig vigtigt at få sit protein, siger John Thøgersen.
Hvis jeg for eksempel sagde, at jeg slet ikke spiste oksekød, så ville jeg være til besvær, når jeg fik det serveret.
Og det er jo ubekvemt.
John Thøgersen, professor i økonomisk psykologi ved Aarhus Universitet.
Fej for egen dørDer er mange komplicerede forhold, der spiller ind, når der skal gøres op, hvor meget en bestemt kødproduktion belaster klimaet.
Der er for eksempel kæmpe forskel på, hvor meget producenter skader klimaet, selvom produktet er det samme.
Det understreger forskere fra Oxford University og det schweiziske institut for landbrugsforskning, Agroscope i en ny undersøgelse.
Men overordnet set udledes der op til 85 procent mindre drivhusgas per kalorie, når man producerer svinekød og kylling sammenlignet med produktionen af oksekød og lam, viser en undersøgelse fra 2013 af forskere fra Schweitz, Holland og Norge.
De har omregnet den samlede belastning af drivhusgasser til CO2.
Læs også:Tvivler du på evolution eller klimaproblemer?
Så er selv de bedste beviser ikke nokFLERE VEGETARER Fra 2010 til 2017 steg antallet af danskere, der har mindst én ugentlig kødløs dag, fra 17 til 28 procent.
Også antallet af vegetarer voksede i perioden.
(Kilde: Coop Analyse)John Thøgersen har valgt at skære ned på kødet på en måde, der kan praktiseres i hverdagen.
For det er vigtigt for ham, at han ikke er hellig omkring det, forklarer han:- Hvis jeg for eksempel sagde, at jeg slet ikke spiste oksekød, så ville jeg være til besvær, når jeg fik det serveret.
Og det er jo ubekvemt, siger John Thøgersen og fortsætter:- Så mit råd er at feje for egen dør og lade vær med at være til besvær for andre.
Så bliver livet lettere, og man kan stadig gøre sit for at skåne klimaet.
Hvordan skal du så spise?
Hvis du vil tænke på klimaet, er det altså en god idé skære ned på kød, især okse- og lammekød.
Men hvordan er det så lige med fisk og grøntsager?
Det er umiddelbart ikke nemt at finde rundt i.
For eksempel er noget fisk mere klimavenligt end andet fisk.
Ifølge en rapport fra DTU resulterer rejer og fladfisk i en del mere udledt CO2 end sild og muslinger.
Og produktionen af hummer er desuden meget CO2-udledende.
Læs også:Uret tikker: Klimaforskere giver os kun 17 år til at forhindre katastrofenGrøntsager har generelt et lavt CO2-aftryk, men de kan stadig belaste klimaet, især hvis de er dyrket i et drivhus eller fløjet hertil fra fjerne egne.
På den måde kan en dansk tomat dyrket uden for sæson faktisk belaste klimaet mere end lyst kød.
- Men hvis de grøntsager, man køber, er transporteret med bil eller skib, så er forskellen ikke så stor.
Så der skal man ikke holde sig tilbage, siger John Thøgersen.
FacebookTwitterKopier linkEmner:Fødevarer|Aarhus Universitet|Klimaændringer|Danmarks Tekniske Universitet|Holland




https://www.dr.dk/nyheder/indland/der-er-en-vegetarisk-boelge-i-gang-men-vi-kan-stadig-godt-lide-kylling

IndlandDer er en vegetarisk bølge i gang - men vi kan stadig godt lide kyllingFN's tidligere klimachef mener, at rygere og kødspisere skal ligestilles, hvis der skal skub i klimadebatten.
Hvis der skal sættes skub i, at flere mennesker lever af bæredygtig mad, skal kødspisende mennesker behandles ligesom rygere på restauranter, mener FNs tidligere klimachef Christiana Figueres.
Af sandra Meinecke og Stine Delfs09.
nov.
2018 kl.
19.
45Bemærk: artiklen er mere end 30 dage gammelLæs opVi skal behandle folk, der spiser kød, på samme måde, som vi i dag behandler rygere - de skal stå på fortovet ude foran restauranten.
Sådan lød opfordringen fra FN's tidligere klimachef, Christiana Figueres i en debat under en konference om fremtidens fødevareforsyning.
Læs også:FN's tidligere klimachef: Kødspisere kan ende som rygere - på fortovet uden for restaurantenI hvertfald hvis vi vil ændre folks spisevaner og gøre noget ved klimaproblemerne, mener hun.
Men er færre flæsketarer og flere vegetarer fremtiden?
Ja, mener forskningschefen på Center for Fremtidsforskning, Mariana Levinsen.
- Der er en bølge i gang med hensyn til kød.
Og det bliver mere og mere diskuteret, hvor meget vi mennesker skader kloden, siger Mariana Levinsen, men understreger, at der er langt fra bevidsthed og bølger, til at vi ændrer vores adfærd eller sidestiller rygning med kødspisning.
- Jeg kan godt forestille mig, at markedet deler sig med kødspisere på den ene side og modstandere på den anden, siger hun.
Det er især den yngre generation, der skærer ned på kødet, mener fremtidsforskeren.
Det er set før, påpeger hun og nævner 1970'ernes vegetar-bølge.
- Den her bølge er kommet for at blive, de (den yngre generation, red.
) er mere velovervejet og oplyste om flere aspekter af kødspisning: Klima, sundhed,dyrevelfærd og økologi.
Flere er flexitarerJens Juul Nielsen, som er informationsdirektør hos Coop, følger udviklingen af vores spise -og forbrugsvaner tæt.
Han ser en tendens til mindre kød, men langt fra en "revolution"- Vi spiser stadig masser af kød, siger han.
Fakta om danske vegetarer2,4 % af danskerne (cirka 140.
000 personer) lever helt vegetarisk og spiser aldrig hverken rødt kød, fjerkræ, fisk, kødpålæg eller biprodukter fra slagtning af dyr.
I 2017 var det 1,8 %.
I 2010 var tallet ikke statistisk målbart, så der er tale om en markant stigning på få år.
Blandt unge mellem 15 og 34 år er det 5,5 %, der lever helt vegetarisk.
Cirka 70 % af landets vegetarer er kvinderAlene fra 2016 til 2018 er medlemstallet i DVF mere end fordoblet.
Kilde: Coop Analyse & Dansk Vegetarisk ForeningMen der ryger mindre kød ned i indkøbskurven end tidligere, siger han og tilføjer, at vores forbrug af oksekød og svinekød er faldet med 1-2 procent siden 2012.
Til gengæld køber vi mere kylling, forklarer han.
- Det er blevet mere normalt at være vegetar eller nøjes med kød engang imellem, siger han og henviser til en analyse, som Coop har lavet i samarbejdet med Vegetarisk Foreningen.
Analysen viser, at flere og flere betegner sig selv som såkaldte flexitarer - folk, der nøjes med kød en gang imellem.
- Vi anslår, at det gælder lidt mere end 20 procent af befolkningen, siger Jens Juul Nielsen, som også peger på, at vegetarisk mad er blevet mere tilgængeligt.
- Nu kan du få vegetarisk alle steder.
Selv på McDonalds, siger Jens Juul Nielsen.
Læs også:Flere springer ud som vegetarer: Vi vil have mere grønt"Kød er i princippet vor tids rygning"Det er ikke første gang, at kød bliver sammenlignet med rygning.
I september i år kørte virksomheden Simple Feast - der sælger vegetariske måltidskasser - en kampagne, hvor de sammenlignede kødspisning med rygning.
Deres pointe var, at det var både sundere og mere miljøvenligt at spise vegetarisk.
Kampagnen viste billeder af rygere, hvor cigaretten var skiftet ud med en pølse, mens ejeren, iværksætter og mangemillionær Jakob Jønck hen over billederne blandt andet sagde:- Kød er i princippet vor tids rygning.
Og netop kampagnens sammenligning delte vandene.
I debatten deltog læge og forfatter til kogebogen "Go Green", Charlotte Bech, som bakker op om budskabet og udtalte til "ALT for damerne":- Vi kommer til at se på kødspisere, som vi ser på rygere nu - fordi kød er så usundt for vores helbred, men det er vi ikke bevidste om endnu, ifølge Charlotte Bech.
FacebookTwitterKopier linkEmner:Jens Juul Nielsen (erhvervsleder)|Fødevarer|Rygning|Coop|Forenede Nationer




https://www.dr.dk/nyheder/kultur/film/dansk-oscar-vinder-kan-noget-helt-saerligt-her-er-bille-augusts-bedste

Film og serierDansk Oscar-vinder kan noget helt særligt: Her er Bille Augusts bedste ungdomsfilmDer er ingen over Bille August, når det gælder fortællinger om overgangen til voksenlivet, mener to yngre instruktører.
Af Marie Ravn Nielsen09.
nov.
2018 kl.
19.
15Bemærk: artiklen er mere end 30 dage gammelLæs opMed 'Lykke-Per' har Bille August leveret en af årets mest sete biograffilm, men der gemmer sig flere succeser i instruktørens bagkatalog.
For eksempel har han en imponerende samling af priser – heriblandt en Oscar – og i udlandet har han instrueret stjerner som Meryl Streep, Claire Danes og Liam Neeson.
© ScanpixKort om Bille August Født 9.
november 1948.
Uddannet på fotografskole i Stockholm og på Den Danske Filmskole.
Debuterede som instruktør og manuskriptforfatter i 1978 med 'Honning Måne'.
Senere kom film som 'Zappa', 'Tro, håb og kærlighed' og 'Busters verden'.
Vandt en Oscar for bedste udenlandske film for 'Pelle Erobreren' (1987).
Kilde: DFIOg selv om Bille August – der fylder 70 år i dag – har instrueret film som 'Åndernes hus', 'De elendige', 'Marie Krøyer' og 'Stille hjerte', er han især elsket for sine børne- og ungdomsfilm.
To af dem, der synes, at netop disse film kan noget helt særligt, er de to instruktører Christian Tafdrup og Fenar Ahmad.
- Han har blik for almindeligheder og sans for detaljer.
Han er også romantisk og særligt hans danske film er meget virkelighedsnære.
Det har jeg taget med i mit eget arbejde som instruktør, siger Christian Tafdrup, der selv har haft succes med filmen ’En frygtelig kvinde’.
Læs også:Skeptisk anmelder var nervøs for ny Bille August-film.
Men 'Lykke-Per' ender med at imponereVi har fået ham og filminstruktør Fenar Ahmad, der blandt andet har lavet 'Underverden', til at anbefale de bedste ungdommelige Bille August-film.
1Tro, håb og kærlighedChristian Tafdrup har ikke set den i mange år, men husker stadig en række scener fra filmen meget tydeligt.
- For eksempel der, hvor en dreng har gjort en pige gravid, så hun skal have en abort, og scenen, hvor Bent Mejdings rolle opdages i at være sammen med en prostitueret.
Det er billeder, der stadig er i mig her 25 år efter.
Det er imponerende, siger Christian Tafdrup.
- Forlægget er jo skrevet af Bjarne Reuter, så det kan godt være, at den var løst på en helt anden og mere humoristisk måde af en anden instruktør, men Bille laver en alvorlig film og slipper afsted med det.
- Der er ikke andre, der har kunnet filme en dansk folkeskole som Bille August.
Jeg har godt nok set mange gymnastiksale i danske film, men aldrig en, der ramte virkeligheden så godt som i Billes film.
Jeg kan godt lide, at han tager fat i det almene, siger Christian Tafdrup.
2Zappa- Min yndlingsfilm af Bille August er ’Zappa’.
Det var en af de første danske film, som gjorde et kæmpe indtryk på mig, og det er en af de bedste coming-of-age-film, jeg kender.
Kort sagt: En klassiker, siger Fenar Ahmad og uddyber:- Den tog fat på nogle problemer og emner, som jeg kunne forholde mig til.
Kliker, mobning og rejsen fra barn til voksen.
Du ved, der hvor man stadig bliver set som barn, men hvor man begynder at få et indblik i de voksnes verden.
- 'Zappa' er er ret unik i sin tid.
Den type film laves der flere af i dag, men da ’Zappa’ blev lavet, var det en original ide at sætte fokus på børns verden, så det er en af hans mest originale film, siger Fenar Ahmad, der selv har sendt en kærlig hilsen til værket:- Der er en klar reference til 'Zappa' i min egen film 'Ækte vare'.
I starten af filmen, hvor titlen ses i billedet, står der 'ækte vare' med rød skråskrift i samme skrifttype som i ’Zappa’.
3Pelle ErobrerenHer ses Pelle Hvenegaard (tv.
) og Max von Sydow i rollerne som Pelle og Lassefar.
- Jeg synes stadig, at det er den bedste dansksprogede film, der findes, og det er faktisk ikke så mange år siden, at jeg genså den.
Der spilles bare på alle parametre i 'Pelle Erobreren', og der er næsten ikke sat én finger forkert i den, siger Christian Tafdrup og tilføjer:- Bille August dyrker en meget nordisk tradition, og jeg kan ikke komme i tanke om andre, der rammer det så rent, som han gør.
'Pelle Erobreren' er et klassisk dansk mesterværk leveret på en traditionel måde – dermed ikke sagt at det er gammeldags, for sådan lavede man bare film dengang – og den står tilbage som et stort forbillede for mig.
Bille Augusts varme og blik for menneskelige relationer spiller godt igennem i filmen, mener Christian Tafdrup, der kalder den 'en rørende film med meget hjerte'.
FacebookTwitterKopier linkEmner:Bille August (filminstruktør)|Bjarne Reuter (forfatter)|Liam Neeson (skuespiller)|Meryl Streep (skuespiller)|Folkeskolen (Danmark)




https://www.dr.dk/nyheder/penge/kom-med-ind-i-kontrolrummet-en-ansoegning-om-udbytterefusion-koster-80-timers-arbejde

Afsløring af skatteskandaleSe temaPengeKom med ind i kontrolrummet: Én ansøgning om udbytterefusion koster 80 timers arbejdeKontrollen med refusioner for udbytteskat er strammet gevaldigt op.
Af Oliver Batchelor og Martin Kiil09.
nov.
2018 kl.
20.
21Bemærk: artiklen er mere end 30 dage gammelLæs opDa den formodede svindel for 12,7 milliarder kroner mod statskassen blev opdaget i 2015, var blot fem medarbejdere ansat til at kontrollere ansøgninger om refusion af udbytteskat.
I dag er det daværende Skat blevet til syv nye styrelser – og kontrollen med udbytteskat varetages nu af 50 mænd og kvinder fordelt i kontorer i Aarhus og København.
- Der er ingen tvivl om, at der stadig er folk derude, der forsøger at lave kreative konstruktioner.
Det forsøger vi selvfølgelig at være opmærksomme på, fortæller selskabsskattedirektør Kenneth Joensen.
Læs også:Hovedmistænkt i sag om udbytteskat: Skats advokater rådgav migSkattestyrelsen har inviteret DR Nyheder til Aarhus for at vise, hvordan kontrollen med udbytteskat er langt grundigere i dag end tidligere.
I årene op til 2015 var det i praksis én eneste medarbejder, den nu bestikkelsesdømte 'Sven', der udbetalte i alt 12,7 milliarder kroner til personer i udlandet, der ifølge Skattestyrelsen ikke havde ret til pengene.
Kenneth Joensen er fagdirektør i 'Selskaber' under Skattestyrelsen.
(© DR Nyheder)Læs også:Strafrabat i dansk ankesag om svindel med udbytteskatDengang skulle kontrollen gå så stærkt, at 'Sven' over en periode på kun syv måneder blåstemplede 2.
500 ansøgninger som formodes at være forfalskede – svarende til 18 sager per dag.
Fuldmægtig: 80 timer per sagI dag kan en enkelt sag tage flere uger at behandle, fortæller fuldmægtig Theis Friland Larsen.
Hans arbejde består i at undersøge, om ansøgerne har dokumentation for deres krav.
Læs også:Regeringen vil afsætte 435 millioner kroner ekstra til kontrol med udbytteskat- I de typer sager, jeg sidder med, der er vi oppe på en effektiv behandlingstid på omkring 80 timer per sag, siger han.
- Jeg har nogle gode sagsbunker at gå i gang med, siger fuldmægtig Theis Friland Larsen.
(© DR Nyheder)Theis Friland Larsen viser et eksempel på en mindre sag frem på sin computerskærm.
Her har ansøgeren - formentlig kommer fra et land, der har en såkaldt dobbeltbeskatningsaftale med Danmark - søgt om at få udbetalt 2.
557 kroner.
Det er et beløb, som ansøgeren i henhold til aftalen kan få udbetalt, hvis det viser sig, at vedkommende ejer de påståede aktier i en dansk virksomhed, og at der faktisk er blevet betalt udbytte af virksomhedens overskud til aktionærerne.
Læs også:Forstå begreberne: Udbytteskat for begyndere- For det første skal vi være sikre på, at der rent faktisk er indeholdt udbytteskat.
Og for det andet skal vi være sikre på, at aktionæren har modtaget udbytte, siger Theis Friland Larsen.
Skattestyrelsen opruster endnu en gangInden nytår får han 19 nye kolleger i udbytteafdelingen.
Skattestyrelsen opruster nemlig endnu engang i kampen for at stoppe svindlen og få bugt med de mange sager, der har hobet sig op.
Læs også:Enorm sagspukkel på 5,7 milliarder trækker renter hos SkattestyrelsenSiden udbytteskandalen begyndte at rulle i 2015 har mere end hver tredje aktionær, der har søgt om at få refunderet udbytteskat, nemlig fået afslag.
I kroner og ører har skattemyndighederne udbetalt omkring 1,7 milliarder kroner og afvist et beløb svarende til 2,1 milliarder kroner.
Når det nye skattevæsen er helt på plads 1.
januar 2021, vil der i Aarhus være samlet omkring 560 medarbejdere.
(© DR Nyheder)Selskabsskattedirektør Kenneth Joensen vil ikke udstikke garantier for, at der ikke længere kan ske fejl i udbetalingen af udbytteskat.
Læs også:Oppositionen: Udbytteskandalen kan være endnu større end 12,7 mia.
kronerMen oprustningen af kontrolenheden i Aarhus og København er med til at mindske risikoen for, at det sker.
- Det koster nogle ressourcer.
Det er prisen, når vi vil være sikre på, at man har til de penge, man søger om at få udbetalt, fortæller selskabsskattedirektør Kenneth Joensen.
Indslaget blev bragt i TV-Avisen torsdag 8.
november klokken 21.
30.
FacebookTwitterKopier linkEmner:Kenneth Joensen (erhvervsleder)|Skattestyrelsen|Skatter og afgifter|København|Aarhus




https://www.dr.dk/nyheder/regionale/midtvest/fabrikshal-er-forvandlet-til-danmarks-stoerste-juleudstilling

Midt- og VestjyllandFabrikshal er forvandlet til Danmarks største juleudstillingEn blomsterkunstner og 175 frivillige har på 50 dage skabt en kæmpestor juleudstilling i Herning.
Af Rasmus Gade Østergaard og Mette Skov-Jensen09.
nov.
2018 kl.
18.
52Bemærk: artiklen er mere end 30 dage gammelLæs opI april i år stod blomsterkunstner Johnny Haugaard på toppen af en alpetop i Østrig og kiggede ud på snelandskabet.
Så tog han en beslutning: Jeg vil lave Danmarks smukkeste juleudstilling.
Resultatet kan man se i Snejbjerg ved Herning.
2600 kvadratmeter lagerhal er forvandlet til et rent juleeventyr, som Johnny Haugaard har navngivet 'Danmarks største juleudstilling - A dream come true.
'- Ideen har været der i fem år, men jeg kunne mærke, at energien var i luften nu, siger han.
Energi har de 175 frivillige i dén grad også lagt i arbejdet med at skabe udstillingen.
De har været en vigtig brik i arbejdet med at føre Johnny Haugaards drøm ud i livet.
- Jeg havde slet ikke forventet så mange frivillige, og uden dem havde det slet ikke kunnet lade sig gøre, siger blomsterkunstneren.
Kilometervis af ståltråd og sække med mos50 dage har det taget at pynte hallerne.
Nogle af de frivillige er kommet langvejs fra.
Fra Thisted, Aarhus og Sønderjylland.
Jette Bolette Ulfkjær har fuldtidsjob som social og sundhedsassistent i Ringkøbing.
Alligevel har hun valgt at bruge sin fritid på at bygge juleudstillingen i Snejbjerg.
- Man bliver bare i virkelig godt humør af at komme her, og man får benzin til at klare alle opgaverne ved siden af.
Det har været en kæmpe oplevelse, og vi taler om, at når vi er færdige med det her projekt, vil alle vi frivillige komme til at savne det, siger hun.
Eva Storm, pædagog fra Herning, har også været med til at binde kilometervis af ståltråd og fordele hundredevis af sække med mos.
- Man har ydet mere, end man troede, man kunne.
Jeg har lavet nogle ting, jeg ikke vidste, at jeg kunne i forvejen, siger Eva.
Juleudstillingen er - foruden donationer på i alt 85.
000 kroner - finansieret af idémanden selv.
Med den store opbakning, ikke mindst fra de frivillige, kan han godt finde på at gøre det igen.
- Jeg tror på, at der er flere, der gerne vil.
Jeg tror på, at det kan blive endnu bedre, siger Johnny Haugaard.
"Danmarks største juleudstilling - A dream come true" er åben indtil den 14.
december.
FacebookTwitterKopier linkEmner:Herning|Jul




https://www.dr.dk/nyheder/viden/kroppen/unge-sover-ad-h-til-ud-af-fem-har-smartphonen-fremme-om-natten

Sover du godt?
Se temaKroppenUnge sover ad h.
.
.
.
.
.
til: To ud af fem har smartphonen fremme om natten Mere end 40 procent af studerende afbryder deres søvn for at uddele likes eller sende beskeder, viser forsøg blandt DTU-studerende.
Af Maria Lise Behrendt og Lærke Kromann (video)09.
nov.
2018 kl.
18.
33Bemærk: artiklen er mere end 30 dage gammelLæs opHvor er din smartphone lige nu?
I lommen?
På bordet ved siden af dig?
I sofaen, hvor du også ligger?
Eller måske er det den, du læser artiklen her på.
For mange af os - i hvert fald i de yngre generationer - er smartphonen nærmest blevet en direkte forlængelse af os selv.
Naturligvis.
For telefonen er ikke bare noget, vi bruger til at kommunikere med mere.
Den er en del af vores identitet.
Vores liv i form af b.
la.
billeder, likes og bunkevis af private data bor i vores smartphone.
Hvor meget søvn har du brug for?
Vores søvnbehov er individuelt.
Nogle voksne klarer sig med seks timer.
Andre skal helst have otte.
Børn skal sove meget mere, og ældre kan nøjes med lidt mindre.
Det gennemsnitlige behov ligger på noget, der ligner 7,5 time hver nat (nej, det tæller ikke at indhente i weekenden), og hvis man ellers føler sig udhvilet og er grundlæggende rask, er søvnen normal.
Kilde: Professor Poul Jennum fra Dansk Center for Søvnmedicin på netdoktor.
dk.
Og for nogen er telefonen så svær at give slip på, at den kommer med under dynen, når de går i seng.
To ud af fem er på mobilen midt om nattenForskere fra Institut for Folkesundhedsvidenskab på Københavns Universitet har undersøgt smartphone-forbruget hos 800 DTU-studerende ved at registrere deres aktivitet på telefonen i fire uger.
I løbet af de fire uger har 41 procent fået afbrudt deres søvn mindst én gang af telefonen, mens 12 procent regelmæssigt var aktive på telefonen midt om natten - flere timer efter, at de var gået i seng.
- Det er et problem, fordi at vi ved, at krop og hjerne skal bruge minimum seks timers sammenhængende søvn hver nat for at restituere.
Og vi kan se, at dem, der bliver forstyrret af telefonen, i gennemsnit sover 48 minutter mindre end de andre.
Det er en meget stor forskel, siger Naja Hulvej Rod, der er professor på Institut for Folkesundhedsvidenskab på Københavns Universitet.
Nåh ja, tænker du.
Vi glemmer vel alle at sætte telefonen på lydløs ind i mellem.
Om natten reparerer kroppen alle de småskader, der sker på den om dagen.
Den skal have ro.
Ellers kan man på sigt have en øget risiko for at udvikle kronisk sygdom.
Naja Hulvej Rod, professor.
Ja, men forskere har kun registreret det som en afbrydelse, hvis de studerende var aktive ved for eksempel af svare på et opkald, like et opslag på Facebook eller sende en besked.
Og weekenderne er ikke talt med.
Øger risiko for kroniske sygdommeSelvom de studerende, der fumler med smartphones om natten, i gennemsnit sover 48 minutter mindre, er der ingen af dem, der har problemer med helbredet på grund af natteforbruget.
Men problemerne opstår heller ikke for en 25-årig krop, der sover dårligt i korte perioder.
De opstår, hvis der bliver tale om en adfærd som står på i måneds- eller årevis, understreger Naja Hulvej Rod.
- Det er om natten, at kroppen reparerer alle de småskader, der sker på den om dagen.
Den skal have ro.
Ellers kan man på sigt have en øget risiko for at udvikle kronisk sygdom, siger hun.
Sover du godt?
Forskere fra Institut for Folkesundhedsvidenskab på Københavns Universitet vil undersøge danskernes søvn og mobilbrug om natten.
I forbindelse med undersøgelsen sætter DR i uge 46 fokus på søvn.
Du kan deltage i undersøgelsen til og med fredag den 16.
november.
Undersøgelsen er et Citizen Science-projekt, som betyder, at almindelige mennesker deltager i forskningen ved at dele viden og erfaringer.
Disse erfaringer kommer os alle sammen til gode gennem en bedre forståelse af vores mobil- og søvnvaner.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
De fleste af os har nok mærket, hvordan bare en enkelt nats dårlig søvn kan påvirke humør, koncentration og evne til præstere.
Og hvis du sover dårligt gennem en længere periode, kan du opleve, at det går ud over din hukommelse, din indlæring og dit immunforsvar, som bliver dårligere til at bekæmpe sygdom.
Forskerne er stadig ved at blive klogere på, hvor store konsekvenser dårlig søvn på sigt kan have for helbredet.
I dag ved man, at kronisk søvnløshed b.
la fordobler risikoen for depression, og nyere forskning peger i retning af, at dårlig søvn kan øge risikoen for at udvikle Alzheimers.
Halvdelen er unge kvinder sover dårligtOg desværre sover især unge dårligere og dårligere.
Ifølge tal fra den Nationale Sundhedsprofil, der udkom tidligere i år, er 39 procent af mænd i alderen 16-24 år generet af søvnbesvær.
I 2007 var tallet 30,6 procent.
For kvinder i samme aldersgrupper ser det endnu slemmere ud.
I 2007 var 34,8 procent generet af søvnbesvær.
I 2017 var det tal steget til 49,9 procent.
Det har overrasket Naja Hulvej Rod, at de unges søvn er blevet så meget dårligere.
Bl.
a.
derfor vil hun, sammen med kolleger fra Københavns Universitet, undersøge, hvor meget mobiltelefonen påvirker og forstyrrer vores nattesøvn.
Ikke inden vi går i seng, men efter.
- Vi tror, at telefonen spiller en stor rolle - særligt for de unge - fordi den har gjort så stort et indtog i vores hverdag de sidste år, siger Naja Hulvej Rod.
Hvis du vil hjælpe forskerne med at undersøge, hvordan mobilvaner vores helbred og hvor godt, vi egentlig sover om natten, kan du deltage i projektet ved at svare på et spørgeskema.
Det tager ti minutter, og du finder det her.
FacebookTwitterKopier linkEmner:Københavns Universitet|Søvn|Sundhed og velvære|Institut for Folkesundhedsvidenskab|Danmarks Tekniske Universitet




https://www.dr.dk/nyheder/udland/overlever-fra-las-vegas-masseskyderi-blev-skuddraebt-paa-bar-i-californien

UdlandOverlever fra Las Vegas-masseskyderi blev skuddræbt på bar i CalifornienFlere af gæsterne, som var til stede under onsdagens masseskyderi, havde også oplevet sidste års blodbad.
En mindehøjtidelig for de dræbte blev holdt i går.
Af Andreas Lindqvist09.
nov.
2018 kl.
18.
40Bemærk: artiklen er mere end 30 dage gammelLæs opEn 27-årig mand, som var blandt de 12 mennesker, der blev dræbt ved et masseskyderi onsdag i Californien, havde overlevet et lignende angreb 1.
oktober 2017 i Las Vegas.
Dengang døde 58 mennesker i det hidtil værste masseskyderi i nyere amerikansk historie, da en 64-årig mand affyrede mere end 1100 skud ud af vinduet på sit hotelværelse mod deltagerne i en countryfestival.
Læs også:Lukker efterforskning af Las Vegas-massakreMen imens 27-årige Telemachus Orfanos vendte hjem efter skyderiet i Las Vegas, overlevede han ikke masseskyderiet i Borderline Bar and Grill i Thousand Oaks lidt nord for Los Angeles onsdag nat lokal tid.
- Han blev dræbt i går på Borderline, sagde hans mor i går til New York Times.
- Han klarede sig gennem Las Vegas, han kom hjem.
Men han kom ikke hjem i går nat, og de to ord jeg vil have jer til at skrive er; våben, kontrol.
Lige nu - så ikke andre skal gå gennem dette, sagde hun og lagde på.
Dansede linedanceIfølge avisen var Telemachus Orfanos ikke den eneste gæst på Borderline Bar, som for lidt over et år siden gennemlevede mareridtet i Las Vegas.
Baren var et lokalt tilholdssted for countrymusikfans i området og arrangerede blandt andet linedance-undervisning til deres fester.
Det var netop sådan et arrangement, der var i gang, med 130-180 gæster som dansede, drak øl, og spillede pool, da den sortklædte skudmand angreb.
Borderline Bar, hvor skyderiet fandt sted.
Blandt gæsterne var mindst 47 Las Vegas-overlevere, siger Janie Scott, som selv overlevede masseskyderiet sidste år og administrerer en Facebook-side, hvor overlevere kommunikerer.
Tallet har hun fra de tilbagemeldinger på siden, hun har fået fra vidner til gårsdagens rædsler.
- De er bare smadrede.
Jeg hører mange sige: Hvorfor er dette vores nye norm?
Det burde det ikke være.
Overhovedet, siger hun.
Var overleveres sikre stedBrendan Kelly, som overlevede begge angreb, bekræftede over for ABC News, at Borderline Bar var blevet et tilholdssted for Las Vegas-overlevere.
- Borderline var vores sikre sted.
Det var hjem for de sandsynligvis 30 til 45 af os, som alle er fra Ventura County-området og var i Vegas, sagde han.
Blandt de øvrige ofre var en erfaren politimand, som var i gang med at tale i telefon med sin kone, da han blev kaldt ud for at undersøge anmeldelsen om skyderi.
Han blev den første til at gå ind i baren for at standse skudmanden, og blev ramt af flere kugler.
Betjenten skulle have været på pension næste år.
Læs også:13 er dræbt i masseskyderi på bar nær Los AngelesAndre ofre var blandt andet en ung musiker på 23, som blev slået ihjel, imens han hjalp til med at få folk ud, samt en 18-årige kvinde og en ung mand på 22.
Dertil kommer en 47-årig far til to, en 33-årig Afghanistan-veteran og en kvinde på 20, som tog imod i døren.
Begik sandsynligvis selvmordDen mistænkte 28-årige gerningsmand Ian David Long blev også fundet død på stedet.
Sandsynligvis begik han selvmord, efter at han skød dørmanden og billetsælgeren, kastede en røggranat og i forvirringen skød på gæsterne.
Da de flygtede, skød han videre på de sårede på gulvet.
Undervejs skiftede han hurtigt og effektivt magasin i sin Glock-pistol.
Imens våbnet var lovligt indkøbt, var magasinerne ulovlige, fordi de kunne indeholde for mange kugler.
- Han vidste, hvad han gjorde.
Hans teknik var perfekt, siger øjenvidnet Teylor Whittler til New York Times.
Gerningsmand var jævnlig gæstDet vides ikke, hvorfor den 28-årige handlede som han gjorde - en opdatering på Facebook umiddelbart før angrebet, som menes at være fra hans hånd, fremstår forvirret.
Huset, hvor den mistænkte Ian David Long boede med sin mor, blev undersøgt i går.
Det står dog klart, at Ian David Long var tidligere marinesoldat og krigsveteran fra Afghanistan og muligvis led af posttraumatisk belastningsreaktion, PTSD.
Da politiet i april blev kaldt ud til et husspektakel, hvor han boede med sin mor efter en skilsmisse og et mislykket universitetsstudie, valgte det dog ikke at tvinge ham i behandling.
Ifølge flere af hans venner, som CNN har talt med, var han selv tilbagevendende gæst på Borderline Bar.
Skyderiet fik i går præsident Trump til Twitter-tasterne, hvor han roste politiets indsats.
307 masseskyderier i årMasseskyderiet i Californien kommer kun få uger efter, at en gerningsmand dræbte 11 jøder i en synagoge i Pittsburgh.
I alt har der hidtil i år været 307 masseskyderier i USA på 312 dage, ifølge ngo'en Gun Violence Archive, som opgør hændelser hvor fire eller flere mennesker bliver såret eller dræbt af skud.
Det samlede antal dræbte i år er 328.
1251 er blevet såret.
Ifølge samme kilde er mere end 12.
000 mennesker dræbt af skud i alt i år i USA, deriblandt 3000 under 18.
Trods sin placering kun 60 kilometer nordvest for Los Angeles, var Thousand Oaks indtil i går at regne blandt de sikreste samfund i USA.
Sidste år håndterede Ventura County Sheriff's politikreds fem mord i et ansvarsområde på flere tusinde kvadratkilometer.
FacebookTwitterKopier linkEmner:Las Vegas|Mord|Californien|Facebook|New York Times




https://www.dr.dk/nyheder/indland/radiovaert-og-blogger-louise-hart-er-dod

IndlandRadiovært og blogger Louise Hart er dødIndtil sin død bestyrede Louise Hart radioprogrammet "Nattevagten" på Radio24syv.
Hun blev 39 år.
Louise Hart bloggede om sit sygdomsforløb, og i foråret udgav hun også en EP med titlen "Med mig overalt".
09.
nov.
2018 kl.
16.
58Bemærk: artiklen er mere end 30 dage gammelLæs opRadioværten og sangerinden Louise Hart, der senest bestyrede programmet "Nattevagten" på Radio24syv, er død.
Det skriver bt.
dk, som har fået oplysningen bekræftet hos radiostationens chefredaktør, Jørgen Ramskov.
Louise Hart blev 39 år.
Hun havde tidligere fået konstateret aggressiv brystkræft og var gennem behandling med blandt andet kemoterapi.
- Louise døde af naturlige årsager, men vi ved endnu ikke, om det var eftervirkninger af sygdomsforløbet, der tog så hårdt på Louise, at kroppen sagde stop, skriver Jørgen Ramskov ifølge bt.
dk i en intern mail til radiostationens medarbejdere.
Louise Hart bloggede om sit sygdomsforløb, og i foråret udgav hun også en EP med titlen "Med mig overalt".
.
Musikken skrev hun, mens hun var i kemoterapi.
Tidligere lavede hun også børne-tv på DR sammen med Sebastian Klein i programmet "Hulter til bulter".
Radioprogrammet "Nattevagten" bestyrede hun indtil sin død.
Udsendelsen mellem torsdag og fredag blev aflyst.
Årsagen lød på "akutte omstændigheder".
Louise Hart og Sebastian Klein begyndte at lave 'Hulter til Bulter' i 2009.
Her dansede og sang de  to værter på et loft fyldt med sjovt og spændende legetøj.
/ritzau/FacebookTwitterKopier linkEmner:Jørgen Ramskov (journalist)|Radio24syv|Kræft|Sygdomme og lidelser




https://www.dr.dk/nyheder/vejret/djaevlevinden-haerger-i-californien

Skovbrande i CalifornienSe temaVejretDjævlevinden hærger i CalifornienVoldsom vind som spreder skovbrande i Californien er opkaldt efter Mount DiabloAf Søren Vallentin Jacobsen09.
nov.
2018 kl.
16.
58Bemærk: artiklen er mere end 30 dage gammelLæs opDet ligger lige øst for San Fransisco, Djævlebjerget, som har givet navn til de kraftige lokalvinde, der lige nu spreder ødelæggelse via store naturbrande.
Det er ikke bjerget i sig selv, som er årsag til vindene, men vinden kommer fra den retning man ser bjerget i fra San Fransisco, heraf navnet diablo winds.
Vejrfænomenet kendes også i det sydlige Californien omkring Los Angeles og kaldes her Santa Ana.
Det er altid om efteråret disse vinde forekommer.
Inde på den store højslette øst for Californien, ind mod ørkenstaten Nevada, køles luften af og når der dannes lokale højtryk sætter det disse luftmasser i bevægelse.
Varme vinde i Californien om efteråret  DR)Luften så at sige skubbes ud over bassinkanten og vælter ned mod kysten og når ofte høje vindstyrker.
Undervejs opvarmes luften i den nedadgående bevægelse, og ankommer derfor til kysten som en varm og ekstremt tør vind.
Under disse forhold udtørres jordoverfladen hurtigt og naturbrande der opstår spredes med lynets hast af de høje vindstyrker i knastør luft.
FacebookTwitterKopier linkEmner:Californien|Vejret|Brande|Los Angeles|Nevada




https://www.dr.dk/sporten/oevrig/russisk-leder-saar-tvivl-om-forsoningsaftale-med-wada

Øvrig sportRussisk leder sår tvivl om forsoningsaftale med WadaWada vil have adgang til Moskva-laboratorium, men der er uenighed om, hvordan det skal ske, siger Rusada-chef.
Fredag udtrykker direktør for Rusada Yuri Ganus bekymring for, hvordan processen forløber.
09.
nov.
2018 kl.
18.
23Bemærk: artiklen er mere end 30 dage gammelLæs opDet Russiske Antidopingagentur, Rusada, blev i september lukket tilbage i varmen efter tre års udelukkelse.
Som en del af aftalen mellem Det Internationale Antidopingagentur, Wada, og Ruslands regering, skulle Rusland give Wada adgang til data fra et laboratorium i Moskva.
Fredag udtrykker direktør for Rusada Yuri Ganus bekymring for, hvordan processen forløber.
Læs også:Dopingskandale i Rumænien: Antidopingledere skjulte positive prøver- Jeg er bekymret for, hvordan situationen udvikler sig, når det handler om adgangen til laboratoriet i Moskva, siger Ganus til nyhedsbureauet Tass.
Direktøren fortæller, at der endnu ikke er enighed om, hvilke personer der skal have adgang til laboratoriet.
Yuri Ganus håber, at der findes en løsning, inden Wadas bestyrelse i næste uge afholder møde.
Læs også:Atleter: Omvendt aldersdiskrimination i antidopingagenturHvis ikke Rusland kan leve op til sit løfte om at give adgang til Moskva-laboratoriet, så frygter Rusada-direktøren for konsekvensen.
- Så mister man tilliden.
Hvis ikke for altid så i mange år, siger han.
Wadas beslutning om at lukke Rusada tilbage i folden i september blev mødt med kritik fra flere lande samt fra sammenslutningen af verdens dopingagenturer The Institute of National Anti-Doping Organisations (Inado).
Leve op til 31 kravDen tidligere generaldirektør i Wada David Howman langede også ud efter Wada og kaldte beslutningen om at lukke Rusada ind i varmen for "penge over principper".
Køreplanen for at genoptage Rusada har hele tiden været, at russerne skulle leve op til 31 krav med afsæt i Wada-rapporten, som blev udarbejdet af den canadiske professor og advokat Richard McLaren frem mod OL i Rio i 2016.
McLaren-rapporten og andre Wada-rapporter afslørede et statstyret dopingprogram i russisk idræt fra 2011 til 2015.
Dopingen nåede blandt andet et klimaks i forbindelse med vinter-OL på hjemmebane i Sotji i 2014.
Læs også:Anti Doping Danmark-direktør: 'Behov for forandring i Wada'I sommer blev der så pludselig udarbejdet en ny rapport i regi af Den Internationale Olympiske Komité (IOC).
Den fik navnet Schmid-rapporten.
Nu var kravene reduceret fra 31 til 29.
I Rusland har man i hele forløbet afvist, at der var tale om statsstøttet doping, og man har ikke villet give adgang til data fra det omtalte laboratorium.
Det kræves stadig, hvis Rusada skal forblive medlem af Wada, mens spørgsmålet om statsstøttet doping hænger og svæver.
Læs også:Russerne vil helt ud af dopingskyggen: Vil have atletik-karantæne ophævetEkstra Bladet skriver fredag, at avisen er i besiddelse af interne breve samt informationer fra kilder, der viser, at Wada-toppen i maj opfordrede Rusada til ikke at erkende, at der var tale om statsstøttet doping.
I et brev fra 30.
maj i år fra Wada-generaldirektør Olivier Niggli til Pavel Kolobkov, der er russisk sportsminister, råder Niggli således Rusland til i stedet at stå fast på, at det var enkeltpersoner, der stod bag dopingen i Rusland.
En pressemedarbejder fra Wada siger til Ekstra Bladet, at Niggli blot fulgte en anbefaling fra kontrolkomitéen i Wada.
Wada er organiseret, så nationale regeringer sidder på 50 procent af Wada, mens de sidste 50 procent hører under IOC.
/ritzau/APFacebookTwitterKopier link




https://www.dr.dk/nyheder/indland/brexit-kan-koste-tusindvis-af-danskere-deres-dagpenge

Valg til Europa-ParlamentetSe temaIndlandBrexit kan koste tusindvis af danskere deres dagpengeDansk Folkeparti kalder forligspartner Troels Lund Poulsen (V) i møde efter uvished om 10.
000 hjemvendte statsborgere.
Tusindvis af danskeres dagpenge risikerer at forsvinde i Londons berømte tåge, hvis skilsmissen mellem EU og Storbritannien bliver hård.
Derfor kalder Dansk Folkeparti nu forligspartner og beskæftigelsesminister Troels Lund Poulsen til møde.
Af Mads Korsager Nielsen09.
nov.
2018 kl.
17.
18 | opdateret 10.
nov.
2018 kl.
14.
44Bemærk: artiklen er mere end 30 dage gammelLæs opTusindvis af danskeres dagpenge ved arbejdsløshed, sygdom eller barsel risikerer at forsvinde i Londons berømte tåger, hvis det bliver en ‘hård brexit’.
Opholdskrav for ret til dagpengeLovforslaget skal finansiere en del af regeringens skatteaftale med Dansk Folkeparti, der blev indgået i februar 2018.
Med lovforslaget indføres der er opholdskrav for ret til dagpenge, hvorefter et medlem af en arbejdsløshedskasse som udgangspunkt skal have haft ophold her i riget, et andet EU-land eller EØS-land eller Schweiz i mindst 7 ud af de seneste 8 år.
Regeringen vil med lovforslaget signalere, at man skal have en tæt tilknytning til det danske samfund til gengæld for adgang til ydelser.
Ifølge Beskæftigelsesministeriets egne skøn betyder lovforslaget, at 20.
350 personer vil melde sig ud af en a-kasse, fordi de på grund af ophold i udlandet ikke længere vil være forsikret mod ledighed.
Det vil ifølge Danske A-kasser ramme mange danskere, der har boet eller arbejdet i udlandet.
Storbritannien forhandler netop nu skilsmissen med EU.
Ender forhandlingerne med et hårdt brud, får landet status som et såkaldt tredjeland.
Det er netop dagpengemodtagere fra tredjelande, som regeringen vil smække kassen i for.
Dermed havner tusindvis af danske lønmodtagere, der engang har boet eller arbejdet i Storbritannien, i samme kategori og risikerer at blive sparket ud af dagpengesystemet.
Derfor har Dansk Folkeparti nu indkaldt forligspartner og beskæftigelsesminister Troels Lund Poulsen (V) til et personligt møde.
- Jeg vil ikke sige, at forslaget skal af bordet.
Men der er en række problemer, der ikke er belyst eller gennemtænkt godt nok.
Derfor har jeg nu bedt om et møde med beskæftigelsesministeren, hvor blandt andet Brexit er på dagsordenen, siger arbejdsmarkedsordfører Bent Bøgsted (DF).
Vil ramme 20.
000 a-kassemedlemmerDansk Folkeparti står sammen med regeringspartierne bag lovforslaget, der fra årsskiftet indfører et såkaldt opholdskrav for retten til dagpenge.
For at kunne modtage arbejdsløsheds-, syge- eller barselsdagpenge, skal man i syv ud af de seneste otte år have opholdt sig i Danmark eller et andet EU eller EØS-land.
Læs også:Mister dagpenge efter udlandskarriere: 'Bliver vi fyret de næste fire år, må vi gå fra hus og hjem'Ifølge Beskæftigelsesministeriets beregninger rammer lovforslaget flere end 20.
000 a-kassemedlemmer.
Mange af dem har boet eller arbejdet mere end et år i lande som Kina, Australien eller USA.
Nu ser det ud til, at gruppen af ramte kan blive endnu større.
Loven gælder med tilbagevirkende kraft i en periode på otte år.
Ifølge Danmarks Statistik er flere end 14.
000 danske statsborgere flyttet fra Storbritannien til Danmark i den periode.
Mange af dem risikerer at miste dagpengeretten på grund af opholdskravet.
- Det er det samme billede af en uduelig lov, der forstærkes hele tiden.
Alle ved, at der er en stor trafik mellem Danmark og Storbritannien.
Alle de mennesker risikerer nu at få betydeligt sværere ved at vende hjem.
Ingen forstår meningen med det her, siger Verner Sand Kirk, direktør for brancheforeningen Danske A-kasser.
Skuespillere og musikere i fareHos a-kassen FTFa er Storbritannien et stort mål for karriereophold for medlemmerne.
Så mange danskere flytter hjem fra StorbritanienVedtages loven bedømmes opholdskravet ud fra de seneste otte års bopæl.
Så mange danskere er i perioden flyttet hjem fra Storbritannien (Tal for 2018 ikke opgjort)2017: 21602016: 22112015: 20952014: 19962013: 20972012: 19632011: 1805Kilde: Danmarks Statistik- Vi har flere grupper af medlemmer, der bliver særligt ramt.
Særligt tandplejere, finansfolk og en stor gruppe af kunstnere som musikere, skuespillere, scenografer og instruktører, siger Lars Toft Simonsen, juridisk chef i FTFa.
- Mange af dem risikerer at falde ud af dagpengesystemet, for vi ser en heftig trafik mellem Danmark og operahuse, teatre, orkestre og filmproduktioner i Storbritannien, lyder det fra FTFa, der har 143.
000 medlemmer.
S vil gøre forslag spiseligtSocialdemokratiet støtter fortsat ideen om et opholdskrav, men opfordrer regeringen og Dansk Folkeparti til, at det skal være muligt at opholde sig længere i udlandet end 12 måneder, før hammeren falder.
- Der er mennesker, der også vil miste dagpenge ved vores forslag, det er rigtigt.
Jeg kunne da godt tænke mig at gøre perioden endnu længere.
Men vi gør et forsøg på at trække regeringen og Dansk Folkeparti i den rigtige retning.
Ved vores forslag vil der stadig være mennesker, der rammes.
Men lander perioden på fem år, er det mere spiseligt, siger beskæftigelsesordfører Leif Lahn Jensen (S).
Regering satser på rolig skilsmisseBeskæftigelsesministeriet oplyser, at det fortsat er regeringens mål, at der opnås enighed om EU og Storbritannien om udtrædelsen.
Sker det ikke, har regeringen forberedt det modsatte scenarie.
- Regeringen har fokus på at sikre, at man fra dansk side finder nogle gode løsninger i tilfælde af, at Storbritannien forlader EU uden nogen aftale.
Det behøves der ikke tages stilling til i lovforslaget om dagpenge, men vil blive taget hånd om på tværs af alle lovgivningsområder, hvis det bliver aktuelt, skriver Beskæftigelsesministeriet.
Minister: Tæt tilknytning er vigtigBeskæftigelsesminister Troels Lund Poulsen (V) oplyser i en skriftlig kommentar, at det stadig er vigtigt for regeringen, at dagpengemodtagere har en ‘tæt tilknytning til det danske samfund’.
- Det skal også ses i lyset af, at dagpenge jo ikke er en helt almindelig privat forsikringsordning.
Det er en forsikring mod arbejdsløshed, hvor omkring halvdelen af udgifterne er betalt af skatteborgerne, når man ser på finansieringen over en længere periode.
Derfor er det også rimeligt, at man har bidraget til samfundet, før man kan få dagpenge, skriver beskæftigelsesministeren.
Opdatering lørdag klokken 14.
43:Beskæftigelsesministeriet oplyser, at i tilfælde af en ‘hård brexit’ vil Storbritannien ikke få status af tredjeland med tilbagevirkende kraft.
Den status vil først gælde fra det tidspunkt, hvor landet forlader EU.
Og i det tilfælde, oplyser ministeriet, vil det fortsat være en mulighed at lave en anden aftale, der kan omfatte de tusindvis af personer, der hvert år tager ophold i Storbritannien.
FacebookTwitterKopier linkEmner:Bent Bøgsted (politiker)|Leif Lahn Jensen (politiker)|Storbritannien|Dagpenge|Arbejdsløshed




https://www.dr.dk/sporten/fodbold/superliga/minut-minut-broendby-henter-foerste-hjemmesejr-siden-august






https://www.dr.dk/nyheder/udland/tyskland-mindes-ofrene-krystalnatten-hoejreekstremister-vil-marchere-i-berlins-gader

UdlandTyskland mindes ofrene for Krystalnatten - højreekstremister vil marchere i Berlins gader For 80 år siden i dag brændte og smadrede nazistene tusindvis af synagoger og jødiske forretninger.
Overalt i Tyskland er der mindehøjtideligheder for krystalnatten i 1938.
Af Lise Karlshøj Ipsen09.
nov.
2018 kl.
16.
01 | opdateret 11.
nov.
2018 kl.
12.
09Bemærk: artiklen er mere end 30 dage gammelLæs opOver hele Tyskland mindes folk i dag rædselsnatten for 80 år siden.
På den såkaldte 'Krystalnat' - natten mellem den 9.
og 10.
november - mistede hundredvis af jøder livet, og tusindvis af synagoger og jødiske forretninger blev smadret eller brændt ned.
Læs også:Overfald og chikane: Jødehad vokser i TysklandMen mens tyskerne vil samles ved mindesmærker rundt om i landet for at mindes den mørke periode i tysk historie, så har en højreekstremistisk gruppe tænkt sig at demonstrere i Berlins gader.
De vil gennemføre en såkaldt 'sørgemarch' for 'ofrene for den førte politik i landet.
'Tyskerne mindes i dag ofrene for Krystalnatten mellem den 9.
og 10.
november 1938.
Demo-forbud omstødtDen anmeldte demonstration har vakt harme i Berlin, og byens socialdemokratiske indenrigssenator, Andreas Geisel, samt politiet forbød forleden demonstrationen.
- Forestillingen om at højreekstremister på 80-året for Krystalnatten skal gå gennem Berlin centrum med brændende fakler, finder jeg ubærlig, sagde han.
Forbuddet bliver dog ikke til noget.
Det har forvaltningsdomstolen i Berlin i dag besluttet.
Læs også:Korrespondent: Heilende 'sort blok' overrasker TysklandDomstolen finder nemlig ikke begrundelse i loven til, at demonstrationen ikke må finde sted.
Cirka 250 mennesker har meldt sig som deltagere i demonstrationen, som arrangeres af det højreradikale initiativ "Wir für Deutschland".
Gruppen skriver på sin Facebook-side, at marchen i aften bliver gennemført.
Merkel fordømmerVed en mindehøjtidelighed i en af Berlins synagoger deltog flere medlemmer af den tyske Forbundsdag - heriblandt kansler Angela Merkel.
Hun benyttede lejligheden til at fordømme nazisternes forfølgelser af jøderne før- og under anden verdenskrig.
Den tyske kansler, Angela Merkel, taler ved en mindehøjtidelighed i en synagoge i Berlin.
- Begivenhederne på krystalnatten i 1938 var en vigtig milepæl i holocausts brud med civilisationen.
- Konsekvensen var seks millioner dræbte jøder og ubeskrivelige lidelser for mange millioner flere, sagde kansleren.
Læs også:Tysk march mod udlændinge stoppet af moddemonstrationI alt blev cirka 1.
400 synagoger og jødiske bederum brændt ned, og omkring 7.
500 jødiske forretninger blev ødelagt af tilhængere af nazistpartiet på den skæbnesvangre nat og dagene der fulgte.
- Natten blev et vendepunkt.
Fra diskrimination mod jøder til rendyrket forfølgelse, siger historikeren Wolfgang Benz til Deutsche Welle.
Efter optøjerne den 9.
november blev cirka 30.
000 jøder arresteret og sendt i koncentrationslejre.
FacebookTwitterKopier linkEmner:Angela Merkel (politiker)|Berlin|Tyskland|Jødedom|Socialdemokraterne




https://www.dr.dk/nyheder/indland/hammershoi-maleri-solgt-32-millioner-kroner

IndlandHammershøi-maleri solgt for 32 millioner kronerPå en auktion i New York blev buddene på et Vilhelm Hammerhøi-maleri højere og højere.
"Interiør med kunstnerens staffeli, Bredgade 25" blev malet i 1912.
(© Christie's Images Ltd.
)09.
nov.
2018 kl.
16.
30Bemærk: artiklen er mere end 30 dage gammelLæs opEt maleri af den danske kunstner Vilhelm Hammershøi er blevet solgt for svimlende fem millioner dollar på en auktion i New York.
Det svarer til 32 millioner kroner.
Det oplyser auktionshuset Christie's i en pressemeddelelse.
Der er tale om maleriet "Interiør med kunstnerens staffeli, Bredgade 25", som forestiller et værelse på malerens bopæl i det indre København.
Det blev malet i 1912.
Auktionen fandt sted den 31.
oktober i New York, men først nu vælger auktionshuset at løfte sløret for det bemærkelsesværdige salg.
Ifølge kommunikationsdirektør Stephanie Manstein fra Christie's er maleriets historie noget ganske særligt.
- Det har hverken været på markedet før eller været udstillet.
Det har udelukkende været i private rum hos ejerne, siger hun til Ritzau.
- Det er blevet genopdaget, hvilket er en sjælden ting, tilføjer hun.
Selv om der er tale om et astronomisk beløb, er det ikke det dyreste Hammershøi-maleri.
Ifølge Christie's er det dyreste maleri af den danske kunstner maleriet "Interiør med kvinde ved klaver".
Det blev i 2017 solgt for hele 6,2 millioner dollarDanske Vilhelm Hammershøi levede fra 1864 til 1916.
/ritzau/"Interiør med kunstnerens staffeli, Bredgade 25" forestiller et værelse på malerens bopæl i det indre København.
(© Christie's Images Ltd.
)FacebookTwitterKopier linkEmner:Auktionshuse|Christie's Auktioner|Billedkunst|New York|København




https://www.dr.dk/sporten/formel1/magnussen-er-hurtig-i-brasilien-slutter-i-bedste-halvdel-i-foerste-traening

Formel1Magnussen er hurtig i Brasilien: Slutter i bedste halvdel i første træningDen danske Formel 1-kører sluttede i den bedste halvdel af feltet, da der blev trænet på banen i São Paulo.
Kevin Magnussen er kommet godt fra land i Brasilien.
09.
nov.
2018 kl.
15.
58Bemærk: artiklen er mere end 30 dage gammelLæs opKevin Magnussen fik en opløftende start på weekenden i Brasilien, da der fredag for første gang blev trænet forud for søndagens Formel 1-grandprix i São Paulo - sæsonens næstsidste.
Danskeren satte ottendebedste tid og sluttede dermed i den bedste halvdel af feltet.
Læs også:Magnussen om VM-stillingen: 'Skuffende vi ligger bag Renault'Magnussen nåede at køre 15 omgange i den halvanden time lange træning, hvoraf den hurtigste blev kørt på 1 minut og 10,236 sekunder.
Hans teamkollega på Haas-holdet, franske Romain Grosjean, sluttede med syvendebedste tid, 0,911 sekunder hurtigere end danskeren.
Læs også:Ekspert om Hamiltons suveræne sæson: 'Der venter flere VM-titler'Hurtigst var Red Bulls Max Verstappen, hvis bedste tid lød på 1 minut og 9,011 sekunder, efterfulgt af Ferraris Sebastian Vettel og Mercedes' Lewis Hamilton.
Kevin Magnussen sluttede som nummer 15, da det seneste Formel 1-grandprix for to uger siden blev afholdt i Mexico.
Læs også:Dækkene driller Magnussen i Mexico: 'Umuligt at få dem til at virke'Danskeren ligger nummer ni i den samlede VM-stilling med 53 point.
Romain Grosjean indtager 13.
-pladsen med 31 point.
Lewis Hamilton sikrede sig VM-titlen i det mexicanske grandprix.
Sebastian Vettel er ligeledes sikker på at ende som nummer to.
/ritzau/FacebookTwitterKopier link




https://www.dr.dk/nyheder/udland/hawkings-berejste-korestol-under-hammeren-i-millionauktion

UdlandHawkings berejste kørestol under hammeren i millionauktionStephen Hawkings personlige ejendele blev torsdag solgt på en auktion i London.
Den afdøde astrofysiker Stephen Hawkings kørestol er blevet solgt for 2,5 millioner kroner.
)09.
nov.
2018 kl.
16.
05Bemærk: artiklen er mere end 30 dage gammelLæs opDen afdøde astrofysiker Stephen Hawkings kørestol er blevet solgt på en auktion.
Det skete i London torsdag aften, hvor mange af britens personlige ejendele var under hammeren.
Pengene gik til velgørenhed.
Kørestolen blev solgt for 393.
000 dollar, hvilket svarer til omkring to og en halv millioner kroner.
Auktionshuset Christie's vurderer, at det er verdens mest berejste kørestol, fordi den fulgte med den verdensberømte fysiker på utallige rejser frem til 1990, hvor han blev for syg til at kunne køre den.
Læs også:Rockstjerner, skuespillere og supermodeller tog afsked med Stephen HawkingBriten var en af verdens førende videnskabsmænd med sin banebrydende forskning om tyngdekraft i universet og sorte huller.
Stephen Hawking fik diagnosen ALS som 21-årig.
Den sjældne muskelsvindsygdom nedbryder centralnervesystemet og påvirker både muskler, vejrtrækning og evnen til at tale.
Dengang gav lægerne ham to år at leve i.
Sygdommen betød, at han måtte tilbringe størstedelen af sit liv i en kørestol.
Da tilstanden blev forværret over årene, måtte han tale gennem en maskine og kommunikere via øjenbrynene.
Læs også:Kretz: Mit møde med HawkingPå auktionen var det langtfra kun kørestolen, der var til salg.
Også Hawkings doktorafhandling fra universitetet Cambridge i 1965 var under hammeren.
Den blev solgt for omkring fem millioner kroner.
Blandt de øvrige genstande var flere tekster og bøger, en række medaljer og priser.
Desuden blev et manuskript fra tegneserien "The Simpsons", hvor Hawking havde flere gæsteoptrædener, også solgt.
Hawking døde i marts i år.
Han blev 76 år gammel.
/ritzau/dpa/NTBFacebookTwitterKopier linkEmner:Stephen Hawking (fysiker)|Auktionshuse|Handicaps|London|Christie's Auktioner




https://www.dr.dk/nyheder/indland/advokat-britta-nielsen-har-ikke-taget-stilling-til-sigtelse-endnu

Millionsvindel i SocialstyrelsenSe temaIndlandAdvokat: Britta Nielsen har ikke taget stilling til sigtelse endnuBritta Nielsen er netop blevet afhørt af politiet.
Nima Nabipour har netop talt med sin klient Britta Nielsen, der landede i Danmark kort efter middag i dag.
Foto: DR Af Christine Hyldal09.
nov.
2018 kl.
16.
18Bemærk: artiklen er mere end 30 dage gammelLæs opDen svindelsigtede Britta Nielsen har endnu ikke taget stilling til, hvordan hun forholder sig til sigtelsen mod hende.
Det siger hendes advokat, Nima Nabipour efter en afhøring af Britta Nielsen hos politiet på Teglholmen i København.
- Der har som sædvanlig været en afhøring, og der er blevet præsenteret en sigtelse.
På nuværende tidspunkt er der ikke taget stilling til skyldsspørgsmålet, siger Nima Nabipour.
Læs også:Grundlovsforhør i svindelsagen i morgen- Hun har det fint.
Hun er fattet og er lettet over at være tilbage i Danmark, fortsætter han.
Hvornår sker det, at I tager stilling til skyldsspørgsmålet?
- Det kommer an på, hvor hurtigt og grundigt, jeg når at gennemgå sagsakterne med min klient.
Der er omfattende sagsmateriale, som jeg først for nylig har fået adgang til at drøfte med min klient, og det skal jeg selvfølgelig havde gjort, før jeg kan meddelelse politiet og retten om, hvorvidt vi nægter eller erkender os skyldige, siger Nima Nabipour.
POLITIET: SÅDAN FOREGIK SVINDLEN•Svindlen begået fra 2002 til 2018 blev først opdaget i år ved en intern kontrol.
Den kan dog være sket tilbage i 1997, og derfor kan der være blevet svindlet for langt mere end de 111 millioner kroner.
•Svindlen er fra 2002 til 2018 foregået ved 274 overførsler til den ansattes egne private konti.
Det vil sige, at der gennemsnitligt er blevet overført 405.
000 kroner per overførsel.
•Der er tilsyneladende intet mønster i måden, svindlen er foregået på - hverken i antallet af overførsler, hvor store beløb der er blevet overført, og hvilke år det er sket.
•I 2002 begik hun angiveligt underslæb for 0,3 millioner kroner, mens svindlen toppede i 2010, hvor der blev overført 15,3 millioner kroner.
•Politiet mener, at den mistænkte manuelt ændrede de kontonumre, der blev overført tilskudsmidler til, så pengene blev overført til en række konti, som tilhørte hende selv.
•Efterfølgende rettede hun kontooplysninger tilbage til de rigtige modtageres kontonumre - formentlig for at sløre svindlen.
•Politiet mistænker også kvinden for at have oprettet fiktive og ikke-eksisterende projekter, så det lignede, at projekterne skulle have offentligt tilskud.
I stedet overførte hun pengene til sig selv.
Grundlovsforhør i morgenNu får Britta Nielsen et sted at sove, hvor hun også kan tage et bad.
- Og så ser jeg hende igen i morgen tidlig, siger hendes advokat.
Britta Nielsen bliver fremstillet i grundlovsforhør i morgen klokken 10 i Retten på Frederiksberg.
Her skal en dommer afgøre, om hun skal varetægtsfængsles.
Læs også:Britta Nielsen er landet i Københavns LufthavnDet vides endnu ikke, om grundlovsforhøret kommer til at ske for åbne eller lukkede døre.
Men selv om Britta Nielsen nu er anholdt og ankommet til Danmark er Bagmandspolitiets efterforskning af sagen langt fra slut.
Og her ønsker man heller ikke at fortælle nærmere om ordlyden i den konkrete sigtelse mod Britta Nielsen.
Britta Nielsen i retten i Randburg i Johannesburg i går.
Klokken 12.
45 i dag landede hun på dansk jord og blev anholdt.
- Sigtelsen vil jeg give anklagerne mulighed for at læse op i morgen, siger politiinspektør Thomas Anderskov Riis fra SØIK.
- Det har været en fin afhøring.
Selve forløbet har været godt.
Det er ikke sådan, at den sigtede modsætter sig at tale med os.
Hun har haft lejlighed til at tale med sin advokat, og det er en helt naturlig praksis, siger han.
Der er også tale om nogle heste, og der er tale om forskellige kontantbeløbThomas Anderskov Riis, SØIK- Vi er meget tilfredse.
Der er sket det, at den hovedmistænkte i dag klokken 12:45 satte hjulene på dansk jord.
Hun er anholdt samme tidspunkt, og hun har været i følgeskab med personale fra bagmandspolitiet.
Læs også:Ekspert om Britta Nielsens udleveringsaftale: En aftale helt uden fortilfældeBritta Nielsen er sigtet for at have franarret Socialstyrelsen og Børne- og Socialministeriet mindst 111 millioner kroner i tilskudsmidler.
Og de penge arbejder en gruppe i Bagmandspolitiet på at opspore.
Hvor er pengene henne?
- Noget af det, der har været fremme, er de værdier, der er investeret i ejendomme.
Der er også tale om nogle heste, og der er tale om forskellige kontantbeløb.
Men hvor store de er, kan jeg ikke komme ind på nu, siger Thomas Anderskov Riis.
Hælerisigtet mand fremstilles også i morgenOgså en hælerisigtet mand, som er medsigtet, bliver fremstillet i grundlovsforhør i morgen.
Det sker umiddelbart efter Britta Nielsen.
Ifølge hans forsvarsadvokat Henrik Dupont Jørgensen nægter manden sig skyldig, og advokaten ønsker heller ikke at oplyse, hvad sigtelsen mod hans klient præcist lyder på.
Manden er sigtet for hæleri af særlig grov beskaffenhed ved at have modtaget værdier for mindst 3,6 millioner kroner i form af penge og jordlodder med ejendomme fra Britta Nielsen.
To kvinder er også sigtet for hæleri i sagen.
FacebookTwitterKopier linkEmner:København|Kriminalitet|Politi




https://www.dr.dk/nyheder/indland/befolkningsvaekst-paa-100-aar-er-vi-blevet-dobbelt-saa-mange-i-danmark

IndlandBefolkningsvækst: På 100 år er vi blevet dobbelt så mange i DanmarkBefolkningen er nu på 5,8 millioner, oplyser Danmarks Statistik.
(ARKIV) Befolkningen har været stødt stigende.
Nu er vi 5,8 mio.
indbyggere, oplyser Danmarks Statistik.
Af Thomas Prakash09.
nov.
2018 kl.
14.
54Bemærk: artiklen er mere end 30 dage gammelLæs opDanmarks befolkning har for første gang rundet 5,8 millioner, rapporterer Danmarks Statistik.
I tredje kvartal 2018 voksede befolkningen med 16.
100 personer og tæller dermed 5.
806.
000 personer.
Der er dog tale om en udvikling, som langt fra er ny.
I løbet af de seneste 100 år er vi blevet dobbelt så mange.
Der skyldtes blandt andet, at folk dør senere, og at flere indvandrer end udvandrer.
Nettoindvandringen er dog faldet i forhold til det seneste år, oplyser Danmarks Statistik.
- 33.
454 indvandrede og 20.
662 udvandrede i årets tredje kvartal.
Det resulterede i en nettoindvandring på 12.
792 personer, hvilket er 8 pct.
lavere end sidste års tredje kvartal, hedder det i en pressemeddelelse.
Folk bliver ældreDerudover er der også flere danskere, der bliver rigtig gamle.
4,5 pct.
af hele befolkningen har således rundet de 80 år.
Det er 15,4 pct.
flere end for ti år siden.
1.
oktober havde 941 kvinder og 153 mænd rundet de 100 år.
Væksten afspejler sig også ude i kommunerne.
I forhold til indbyggerantallet er Vallensbæk vokset mest det seneste år med 3,8 pct.
svarende til 611 personer, mens København er vokset med 1,8 pct.
eller 10.
876 personer.
FacebookTwitterKopier linkEmner:Danmarks Statistik|Befolkning|København|Vallensbæk




https://www.dr.dk/nyheder/regionale/oestjylland/scanner-paa-cykel-skal-faelde-parkeringssyndere

ØstjyllandScanner på cykel skal fælde parkeringssyndereDet nye våben mod parkeringssyndere i Aarhus er en højteknologisk budcykel.
Cykelscanner skal løse parkeringsproblemer.
Ifølge Aarhus Kommune er første gang i Danmark, teknologien med at scanne nummerplader tages i brug.
Af Emma Fedder Schlægelberger og Jesper Ottosen09.
nov.
2018 kl.
15.
29Bemærk: artiklen er mere end 30 dage gammelLæs opEn grøn budcykel i Aarhus er blevet udstyret med to kameraer i stedet for plads til indkøbsposer eller sæder til børnene.
Den kan scanne nummerplader på begge sider af gaden, mens den er i fart.
Ifølge Aarhus Kommune kan bilerne holde helt ned til en afstand på 10 centimeter - scanneren kan stadig registrere nummerpladerne.
På den måde kan kommunens cityassistenter - de tidligere p-vagter - hurtigt finde biler, der er ulovligt parkeret i områder, hvor kun beboere har lov til at holde.
P-cyklen kan være med til at løse et stort problem, mener driftschef i Teknik og Miljø i Aarhus Kommune, Kim Gulvad Svendsen.
- Vi ved, at folk med beboerparkering sommetider har svært ved at finde en plads.
Vi håber, den her teknologi kan være til stor hjælp for noget, der tidligere har været meget på gåben.
Nu kan vi gøre det lidt hurtigere, siger han.
Meningen er, at informationerne fra kameraerne bliver sammenkørt med en liste over dem, som har beboerparkering.
Når der opstår en afvigelse fra listen, så bliver det tjekket for fejlaflæsning, så kun dem, der holder ulovligt straffes, fortæller Kim Gulvad Svendsen.
Læs også:Regeringen i u-vending: Lægger loft over p-afgiftenBeboere hilser ny teknologi velkommenDet nye tiltag møder begejstring hos beboerne i Aarhus.
Thomas Kruse, der er formand for Midtbyens Fællesråd, håber, det kan afhjælpe nogle af parkeringsproblemerne.
- Folk kører tit rundt efter en parkeringsplads, hvilket øger trafikmængden og usikkerheden for børn på gaderne, så det er et kæmpe problem, siger Thomas Kruse.
Derfor er han også glad for, at den nye, hurtige cykel nu bliver testet.
Cyklen kan screene et større område hurtigere, end når cityassistenterne skal gå rundt mellem bilerne.
Cyklen kan screene et større område hurtigere, end når cityassistenterne skal gå rundt mellem bilerne.
1 / 2Cyklen kan screene et større område hurtigere, end når cityassistenterne skal gå rundt mellem bilerne.
1 / 2Cyklen kan screene et større område hurtigere, end når cityassistenterne skal gå rundt mellem bilerne.
2 / 2- Jeg tror, det er en udmærket idé, at de kommer hurtigere rundt.
Det er vel et spørgsmål om at effektivisere.
For øjeblikket går det langsomt, når de skal scanne hver eneste nummerplade enkeltvis, siger han.
Fredag den 9.
november testes p-cyklen for første gang, og det er ifølge Aarhus Kommune også første gang i Danmark, at teknologien med at scanne nummerplader tages i brug.
I cykelversionen er det sandsynligvis en verdenspremiere.
Læs også:P-vagter genindføres: Bilister kunne ikke håndtere fri parkeringFacebookTwitterKopier linkEmner:Kim Gulvad Svendsen (embedsmand)|Aarhus Kommune|Biler|Teknologi|Aarhus




https://www.dr.dk/nyheder/politik/video-saadan-loeser-regeringen-klimaproblemer-med-skrivebordsoevelser

PolitikVIDEO Sådan løser regeringen klimaproblemer med skrivebordsøvelserDe største gevinster i regeringens klimaplan kommer ikke fra grøn omstilling.
Klik på play og se og hør Uffe Tang forklare om regeringens klimaplaner.
Af Uffe Tang09.
nov.
2018 kl.
16.
35 | opdateret 09.
nov.
2018 kl.
18.
20Bemærk: artiklen er mere end 30 dage gammelLæs opRegeringen ønsker, at Danmark skal være verdensførende på det grønne område.
Sådan skriver regeringen selv i sit klimaudspil, og den viser da også vejen imod et klimaneutralt samfund i 2050.
Men udspillet er blevet kritiseret for ikke at give svar på, hvad der skal ske med f.
eks.
landbrugets udledninger på længere sigt og for ikke at anvise klart, hvordan målet skal nås om, at alle nye solgte biler i 2030 skal være udledningsfrie.
Læs også:Oppositionspartier om ny klimaplan: Regeringen svigter, når det kommer til landbrugetSå hvordan får regeringen så regnestykket til at gå op?
Blandt andet ved at anvende forskellige skrivebordsmetoder.
Regnestykket ser sådan her ud:Danmark har en forpligtelse til at nedbringe vores udledning af CO2 med et sted mellem 32 og 37 millioner ton i 2030 - altså bare om 11 år - fra alt det, som ikke er f.
eks.
industri og el- og varmeproduktion.
Populært sagt handler det om at nedbringe vores CO2-udledninger fra biler, boliger og bønder.
Men regeringen fjerner næsten 21 millioner ton CO2 ved hjælp af to fikse skrivebordsøvelser.
Det er nogle tekniske finter, som er helt efter bogen og i overensstemmelse med vores internationale aftale.
Men som altså ikke ændrer noget grundlæggende i den mængde af CO2, vi producerer fra hverken biler, boliger eller bønder.
Oplagre CO2 i jord og skoveDen ene af de to modeller handler om at annullere CO2-kvoter.
Her finder regeringen 8 millioner ton CO2.
Men det interessante ved metoden er, at CO2-kvoter slet ikke gælder indenfor biler, boliger og bønder - altså her hvor opgaven egentlig var at reducere.
Det er nemlig sådan at CO2-udledning fra alt det, man kan betegne som de store skorstene - for eksempel industri og energiproduktion - allerede er nøje kontrolleret gennem et internationalt kvotesystem.
Det betyder at en fabrik kun kan udlede den CO2, den har tilladelse til.
Og disse tilladelser købes og sælges internationalt.
Så hvis en fabrik i Frankrig vil skrue op for sin CO2-udledning, kan den købe en kvote i for eksempel Danmark, hvor en anden fabrik ikke kan udlede den CO2.
Læs også:Regeringen vil give fordele til grønne biler: Kørsel i busbanen og rabat på parkeringMen den danske stat vil altså smide tilladelser til at udlede 8 millioner ton Co2 i papirkurven.
Det giver mindre udledning af CO2 samlet set - men altså ikke mindre udledning fra danske biler, boliger eller bønder.
Den anden finte handler om at oplagre CO2 i jorden og i skovene.
Træer og planter optager CO2 fra atmosfæren ligesom CO2 også bindes i jorden.
Men den måde man dyrker jordene på, har betydning for, hvor meget der så udledes igen.
Hvis der bindes mere, end der udledes, kan man medregne det i klimaregnskabet, og regeringen vil fjerne 12,9 millioner ton CO2 på den måde.
Det kaldes LULUCF, hvilket er en forkortelse for land use, land-use change and forestry eller på dansk arealanvendelse, ændringer i arealanvendelse og skovbrug.
Alt tyder på, at Danmark kan finde disse reduktioner uden at røre en finger.
Det har Miljøorganisationen Noah blandt andet kritiseret overfor Ingeniøren, hvor metoden betegnes som "en gratis omgang".
Regeringen selv erkender i sin klimaplan, at dens LULUCF-beregning er en fremskrivning "forbundet med stor usikkerhed".
FacebookTwitterKopier linkEmner:Industri|Biler|Miljøpolitik|EU|Frankrig




https://www.dr.dk/nyheder/regionale/syd/aage-bor-ved-siden-af-ekstremt-stoejende-vindmoeller-paa-tide-minister-faar

Syd- og SønderjyllandAage bor ved siden af ekstremt støjende vindmøller: På tide at minister får beskedLarm fra kæmpe vindmøller ved grænsen overskrider de danske støjgrænser.
35 vindmøller ved den dansk-tyske grænse larmer så meget, at de kan være sundhedsskadelige.
Det viser nye beregninger fra Miljø- og Fødevareministeriet.
Af Louise Mandrup (interview) og Anne Philipsen09.
nov.
2018 kl.
15.
35Bemærk: artiklen er mere end 30 dage gammelLæs op19 tyske vindmøller lige syd for grænsen larmer så meget, at de ikke var blevet tilladt, hvis de havde stået nord i Danmark.
Det viser beregninger i et notat fra Miljø- og Fødevareministeriet, skriver Altinget i dag.
Derfor vil socialdemokratiets miljøordfører Christian Rabjerg Madsen have miljø- og fødevareminister Jakob Ellemann-Jensen fra Venstre til at se på sagen.
- Jeg vil vide, hvordan vi sikrer, at det her ikke sker igen.
Jeg er også interesseret i at høre, hvordan vi forholder os til de borgere, der nu lever med en vindmøllestøj, der er højere, end vi ville tillade, hvis det var danske møller, siger han.
Læs også:Meningsmåling viser stor lokal opbakning til havmøller - men målingen møder nu kritikIngen støjberegninger inden byggeriDe tyske vindmøller står tæt ved Bølå, der ligger få hundrede meter fra grænsen.
I området ved Bølå står der i alt 35 vindmøller på begge sider af den dansk-tyske grænse.
16 af dem er danske.
Når støjen i området vurderes at være højere end det tilladte - og dermed kan være sundhedsfarlig - er det fordi, larmen fra både danske og tyske møller blandes sammen.
Men i notatet fremgår det, at der aldrig blev gennemført fyldestgørende beregninger af støjbelastningen inden byggeriet.
- Det er en tilståelsessag.
Ministeriet siger jo meget klart undskyld for ikke at have været opmærksomme nok, vurderer Christian Rabjerg Madsen.
Midt i vindmøllestøjen bor Aage Braüner.
Han har i årevis forsøgt at gøre politikerne opmærksomme på problemet.
Derfor er han også glad for udsigten til at ministeren måske ser på sagen.
- Det er tilfredsstillende.
Det er kun godt, hvis det kommer op i Folketinget igen, siger han.
Læs også:Regn ødelægger vindmøller: Nyt forskningsprojekt skal spare industrien for millionerNabo: Politikerne har kendt problemet længeMen Aage Braüner undrer sig over, hvorfor de lokale politikere ikke har gjort noget tidligere.
- Vi har jo hele tiden efterlyst ministerens holdning til det her.
Christian Rabjerg Madsen har vidst det i to år, men han har været tavs, siger Aage Braüner.
Socialdemokratiets miljøordfører Christian Rabjerg Madsen erkender, at han hørte om støjgenerne for længe siden, men at det først er nu, han er blevet klar over, at støjgenerne lå over det tilladte.
- Det kunne godt være, at vi skulle have været mere opmærksomme tidligere, men nu griber jeg trods alt ind og får miljøministeriet på banen, siger han.
Det har ikke været muligt at få en kommentar fra Aabenraas borgmester, Thomas Andresen.
FacebookTwitterKopier linkEmner:Christian Rabjerg (politiker)|Jakob Ellemann-Jensen (politiker)|Miljø- og Fødevareministeriet|Vindkraft|Aabenraa




https://www.dr.dk/nyheder/indland/grundlovsforhoer-i-svindelsagen-i-morgen

Millionsvindel i SocialstyrelsenSe temaIndlandGrundlovsforhør i svindelsagen i morgenDen svindelsigtede Anna Britta Troelsgaard Nielsen skal fremstilles i grundlovsforhør i morgen formiddag.
Britta Nielsen i retten i Johannesburg i går, hvor hun fik lov til at rejse ud af Sydafrika mod at lade sig følge af betjente til Danmark.
Af Christine Hyldal og Lisbeth Quass09.
nov.
2018 kl.
15.
01Bemærk: artiklen er mere end 30 dage gammelLæs opDen svindelmistænkte Britta Nielsen bliver fremstillet i grundlovsforhør i morgen klokken 10 i Retten på Frederiksberg.
Her skal en dommer afgøre, om hun skal varetægtsfængsles.
Det oplyser Bagmandspolitiet (SØIK) på Twitter.
Det vides endnu ikke, om grundlovsforhøret kommer til at ske for åbne eller lukkede døre.
Den hælerisigtede mand, som er medsigtet, bliver også fremstillet i grundlovsforhør i morgen.
Det sker umiddelbart efter Britta Nielsen.
Ifølge hans forsvarsadvokat Henrik Dupont Jørgensen nægter manden sig skyldig, og advokaten ønsker heller ikke at oplyse, hvad sigtelsen mod hans klient præcist lyder på.
- Jeg har lige talt kort med ham, og han så udhvilet og frisk ud, siger Henrik Dupont Jørgensen.
- Han nægter sig skyldig.
Vi har ikke diskuteret det i detaljer, men han kan have handlet i god tro i forhold til, hvor de penge, han modtog fra Britta Nielsen, kom fra, siger Henrik Dupont Jørgensen.
Landede tidligere i dagBritta Nielsen og den hælerisigtede mand landede i Københavns Lufthavn kort før klokken 13 i dag.
Her blev de anholdt og ført til en politistation på Teglholmen.
Den hælerisigtede mand, som er beskyttet af navneforbud, fik ligesom Britta Nielsen lov til at rejse ud af Sydafrika i går.
Her blev de begge to fremstillet i et retsmøde, og der blev indgået aftale om, at de begge ville lade sig følge af betjente til Danmark.
Britta Nielsen blev anholdt mandag, og manden blev anholdt knap en uge før.
Dermed er det gået meget hurtigt med at få de to sigtede til Danmark, da udlevering af mistænkte fra andre lande normalt er en langsommelig proces.
Læs også:Britta Nielsen er landet i Københavns LufthavnBritta Nielsens sydafrikanske forsvarsadvokat fortæller til DR, at hun efter retsmødet i går kørte til en domstol en times kørsel fra retssalen i følgeskab med politiet.
Her skulle den medsigtede mand for retten, og Britta Nielsen sad og ventede på, at hans retsmøde var overstået.
- Derefter kørte de sammen til lufthavnen.
Her fik de en god frokost og ventede i et venterum, indtil de fløj til Doha, hvor de mellemlandede, fortæller forsvarsadvokat Piet Du Plessis.
Britta Nielsen er sigtet at have franarret Socialstyrelsen og Børne- og Socialministeriet mindst 111 millioner kroner i tilskudsmidler.
Manden er sigtet for hæleri af særlig grov beskaffenhed ved at have modtaget værdier for mindst 3,6 millioner kroner i form af penge og jordlodder med ejendomme fra Britta Nielsen.
To kvinder er også sigtet for hæleri i sagen.
FacebookTwitterKopier linkEmner:Kriminalitet|Retsvæsen|Retten på Frederiksberg|Frederiksberg




https://www.dr.dk/sporten/fodbold/dbu-skal-have-ny-talentchef-kvindefodbolden

FodboldDBU skal have ny talentchef for kvindefodbolden Lene Terp har sagt sit job som talentchef på pige- og kvindeområdet i DBU op.
Lene Terp blev ansat i DBU i juni 2017.
Af Michael Sten Jensen i Lyon09.
nov.
2018 kl.
14.
47Bemærk: artiklen er mere end 30 dage gammelLæs opDa den tidligere landsholdsspiller Lene Terp i august 2017 havde første arbejdsdag i DBU, var det en speciel dag for dansk kvindefodbold.
For første gang var der nemlig blevet ansat en kvindelig talentchef, der udelukkende skulle have fokus på pige- og kvindeområdet i DBU.
Læs også:Danske mestre fik lussing i topkamp: ’Ambitionerne er stadig førstepladsen’Men efter blot 15 måneder i stillingen har Lene Terp valgt at sige sit job op, og den beslutning er et resultat af en længere proces, fortæller Lene Terp.
- Det handler om, at den vinkel på fodbold, som jeg synes er mest interessant at beskæftige sig med, er indhold og udvikling praksis.
Det er det i hvert fald i højere grad end at være i en slags mellemledende position, så det handler om, hvad jeg synes er mest interessant at beskæftige sig med.
Kendte godt til betingelserneDer ligger ikke meget dramatik gemt i opsigelsen, fortæller Lene Terp.
Det handler simpelthen om interesser og, ja, tålmodighed.
Er du blevet overrasket over de opgaver, du gik ind til?
- Nej, jeg vidste godt, hvad jeg gik ind til.
Jeg har været i fodbold i mange forskellige roller, så jeg kendte godt til indholdet.
Jeg vidste også, at jeg ville blive udfordret, og det med at udvikle praksisser, synes jeg er sjovere end at befinde mig en mere analytisk og observerende rolle.
Læs også:Fifa-præsident forstår frustrerede kvindespillere- Der er rigtig mange mennesker involveret i fodbold, og det er jo fantastisk.
Men det gør det også svært at skabe sammenhæng mellem, hvad man kan, og hvad man vil.
Det tager lang tid.
Og der bliver jeg også lidt utålmodig engang i mellem, siger Lene Terp.
For nu står DBU altså uden en talentchef på pige- og kvindesiden, men det er ikke noget, der holder den tidligere talentchef vågen om natten.
Læs også:DBU roser Fifas nye strategi for kvindefodbold- DBU har stadig visioner for pige- og kvindefodbolden, og det arbejde fortsætter.
Jeg forlader heller ikke projektet, fordi vi ikke fortsat skal udvikle pige- og kvindefodbolden – jeg skal bare ikke sidde i den position, siger Lene Terp.
FacebookTwitterKopier linkEmner:DBU|Fodbold




https://www.dr.dk/nyheder/regionale/hovedstadsomraadet/koebenhavnere-vil-selv-goere-fortovene-rene-men-foeler-sig

Gebyrsager i Københavns KommuneSe temaKøbenhavnKøbenhavnere vil selv gøre fortovene rene - men føler sig bremset af kommunal ordningI år og sidste år har 318 boligforeninger eller grundejere søgt om lov til selv at holde fortovene fri for skrald og snavs.
66 grundejere har fået lov til selv at overtage opgaven.
Indtil videre har 248 grundejere fået afslag på at blive fritaget for ordningen og selv stå for renhold.
Af Ida Nathan og Anne Sophie Flach09.
nov.
2018 kl.
15.
30Bemærk: artiklen er mere end 30 dage gammelLæs opVi vil selv.
Sådan lyder mantraet fra flere beboere i København, der selv gerne vil renholde deres fortove, i stedet for at lade kommunen gøre det.
I år og sidste år har 318 boligforeninger grundejere søgt om lov til selv at holde fortovene fri for skrald og snavs.
66 grundejere har fået lov til selv at overtage opgaven, mens resten har fået nej, oplyser Teknik- og Miljøforvaltningen.
Nogle af dem, der gerne vil fritages fra ordningen, er beboerne i Kroghsgade 3 på Østerbro.
De betaler hvert år omkring 6.
700 kroner om året til fortovsordningen, siger beboernes formand Lori Stuhr.
- Jeg synes, at vi betaler for noget, som vi ikke får.
Der ligger cigaretskod, papirsposer, pizzabakker og ølglas, siger hun.
Derfor vil hun gerne ud af ordningen.
Men det er ikke meningen, at grundejerne uden videre skal kunne forlade fortovsordningen, forklarer Jon Pape, der er serviceområdechef i Teknik- og Miljøforvaltningen.
FortovsordningFortovsordningen i København omfatter cirka 4000 grundejere.
Sidste år opkrævede Teknik- og Miljøforvaltningen 61 millioner kroner via fortovsordningen.
Tidligere i år kom det frem, at forvaltningen igennem to år har opkrævet 17,5 millioner kroner for meget.
Penge som grundejerne får tilbage.
Teknik – og Miljøforvaltningen har behandlet 318 ansøgninger om dispensation i år.
Det gælder både sager fra i år sidste år og har givet 248 afslag og 66 dispensationer.
- Grundlæggende er det blevet politisk besluttet at have den her ordning for at holde byen ren.
Vi er nødt til at have en dispensationsordning som stiller krav til grundejerne, for ellers risikerer vi, at byen bliver beskidt, og at ordningen falder til jorden, siger han.
Samtidig påpeger kommunen, at man ikke er enig i kritikken af rengøringsniveauet.
Ifølge kommunens seneste måling er der fra 2010 til 2017 sket en stigning i renholdelseskvaliteten på både fortove og i byområder.
Læs også:Vejdirektoratet underkender 43 københavnske grundejere: Fortovsordning er lovligMen Lori Stuhr kritiserer fortsat, at det er svært at blive fritaget fra fortovsordningen.
I Kroghsgade på Østerbro betaler beboerne i nummer tre hvert år omkring 6.
700 kroner til kommunen for, at fortovene holdes fri for skrald og blade.
Men det ville de gerne være fri for, siger beboerformand Lori Stuhr.
 © (Privatfoto))Hun og hendes naboer har undersøgt muligheden for at få dispensation fra fortovsordningen og lade deres egen vicevært feje fortovet, hvilket han ifølge hende alligevel gør.
Men det har beboerne opgivet, fordi kommunen stiller en lang række krav.
- Kommunen forlanger, at vi skal dokumentere, hvem der er renholdelsesansvarlig, hvilken renholdelsesmetode vi bruger og en renholdelsesfrekvens med ugedag og tidspunkt for, hvornår der bliver fejet, samt en overordnet rengøringsplan for ejendommen, siger hun.
Grundejerne kan også kun søge dispensation for fortovspassager, der går fra gadehjørne til gadehjørne.
For beboerne i Kroghsgade betyder det, at de skal blive enige med naboejendommene om, at de også skal søge dispensation.
Men reglerne er nødvendige, hvis fortovsordningen skal fungere, siger Jon Pape.
- Vi ønsker ikke at dele byen op i en masse små pletter, der er undtaget fra ordningen.
Så er det ikke en effektiv ordning, for dem der er med i den, siger han.
FacebookTwitterKopier linkEmner:København|Østerbro




https://www.dr.dk/sporten/badminton/kvartfinalen-blev-endestationen-danskerne-i-kina

BadmintonKvartfinalen blev endestationen for danskerne i KinaKim Astrup og Anders Skaarup Rasmussen er færdige ved badmintonturneringen Fuzhou China Open.
Det samme er Anders Antonsen.
Anders Skaarup Rasmussen (tv) og Kim Astrup Sørensen tabte kvartfinalen i China Open.
09.
nov.
2018 kl.
14.
12Bemærk: artiklen er mere end 30 dage gammelLæs opVerdens højst rangerede herredouble blev for stor en mundfuld for Kim Astrup og Anders Skaarup Rasmussen.
De to danskere tabte i kvartfinalen ved badmintonturneringen Fuzhou China Open til verdensranglistens nummer et, indonesiske Marcus Gideon og Kevin Sukamuljo, i to sæt med cifrene 20-22, 17-21.
Læs også:Badmintonstjerner vil glimre ved deres fravær i sæsonfinaleDermed er danskerne færdige ved den kinesiske turnering, der rangerer som en Super 750-turnering og dermed er på niveau med eksempelvis Denmark Open.
De to par fulgtes ad i store dele af første sæt i fredagens kvartfinale.
Danskerne var bagud 9-11 ved den indlagte pause midt i sættet, men kæmpede sig tilbage og spillede sig til en sætbold ved stillingen 20-19.
Mere blev det dog ikke til for Astrup og Skaarup Rasmussen, der kunne se indoneserne tage tre point i træk og sætte første sæt på kontoen.
Læs også:Dansk double overlever otte sætbolde i stort comebackDen tætte kamp fortsatte i andet sæt.
Indledningsvis dog med danskerne et point eller to efter Gideon og Sukamuljo.
Men indoneserne blev både indhentet og overhalet af det danske par, der kunne holde pause foran med et enkelt point ved stillingen 11-10.
Det blev også til både 13-11 og 15-12, inden verdensranglistens nummer et skruede bissen på.
Med fem point i træk gjorde de det til 17-15, og danskerne fik kun sat to yderligere point på tavlen, inden indoneserne lukkede kampen.
Læs også:Axelsens ankel giver afbud til store turneringer i ØstenI september vandt Kim Astrup og Anders Skaarup Rasmussen den større udgave af China Open, der rangerer som en Super 1000-turnering og dermed er en af årets største turneringer.
Kvartfinalen blev også endestationen for Anders Antonsen ved Fuzhou China Open.
Den danske badmintonkomet tabte i to sæt til den regerende OL-mester i herresingle, kinesiske Chen Long, med cifrene 18-21, 16-21.
Dermed er der ikke flere danskere tilbage i turneringen.
/ritzau/FacebookTwitterKopier link




https://www.dr.dk/nyheder/kultur/boeger/utroskab-overvaegt-eller-teenagegraviditet-i-20-aar-gav-tove-svar-paa

BøgerUtroskab, overvægt eller teenagegraviditet?
I 20 år gav Tove svar på danskernes inderste problemerI knap tyve år bestyrede Tove Ditlevsen en brevkasse i ugebladet Familie Journal.
Det er nu udkommet i bogform.
Tove Ditlevsen nåede at svare på mere end 4.
00 spørgsmål i de små tyve år, hun var brevkassebestyrer.
Af Michelle From Hoxer09.
nov.
2018 kl.
15.
00Bemærk: artiklen er mere end 30 dage gammelLæs opHvor meget må jeg veje, hvis jeg er 161 cm høj og kraftigt bygget?
Hvordan spørger jeg min mand, om han er utro?
Skal jeg lade mig indlægge for depression?
I godt tyve år svarede forfatter Tove Ditlevsen danskerne på alverdens spørgsmål i brevkassen ’Små hverdagsproblemer’ i ugebladet Familie Journal.
Jeg kan ikke se nogen grund til, at De aflægge regnskab for, hvordan de har tilbragt det år, da De var uforlovet.
Den slags betroelser bliver alt for ofte kogt suppe på senere i ægteskabet.
Tove Ditlevsen i brevkasse-svarI perioden 1956 og frem til sin død i 1976 nåede hun at formulere mere end 4.
000 svar til danske mænd og kvinder – og det hele er nu udkommet i bogform.
Svært nok ved at klare egne problemerUdover at være en berømt forfatter, som der de senere år er kommet ny interesse omkring, var Tove Ditlevsen også kendt for sit kaotiske privatliv.
Hun kom fra fattige kår, kæmpede i perioder med alkohol- og pillemisbrug – og var flere gange indlagt på psykiatriske afdelinger.
Da hun i en alder af 39 år tiltrådte som brevkassebestyrer, var Tove Ditlevsen på sit fjerde og sidste ægteskab.
I en DR-radioudsendelse fra 1974 udtalte hun:© Forlaget GladiatorOm Tove DitlevsenFødt den 14.
december 1917 og død 7.
marts 1976.
Debuterede i 1939 med digtsamlingen ’Pigesind’.
Udgav siden både romaner, selvbiografier og digtsamlinger.
Tove Ditlevsen modtog boghandlernes pris De Gyldne Laurbær i 1956.
I 2014 blev hun optaget i Dansk litteraturs kanon for folkeskolen.
I 2019 udkommer Tove Ditlevsens erindringstrilogi samt romanen 'Ansigterne' på engelsk i den anerkendte serie Penguin Modern Classics.
- Dengang jeg fik den brevkasse, tænkte jeg: Det kan du da aldrig klare.
Havde jeg allerede svært nok ved at klare mine egne problemer, hvordan skulle jeg så kunne klare andres?
Men så opdagede jeg, at det gik egentlig meget godt, netop fordi jeg ikke selv har gået den lige, slagne vej fra vugge til grav.
Hos Familie Journal fortæller chefredaktør Søren Johannesen, at Tove Ditlevsens ’brogede livserfaring’ kun var med til at kvalificere hende til jobbet.
- Fordi hun havde denne her erfaring og forståelse for folk, der har det svært, kunne hun jo netop forholde sig til dem.
Hendes svar er også fantastisk godt skrevet, og man kan se, at hun tager dem, der skriver ind, enormt seriøst.
Men hun er også ret kontant, siger Søren Johannesen, der tiltrådte som chefredaktør i 2016.
Læs også:Tove Ditlevsen 100 år: Derfor skal du læse hendes romaner og digteEn af vores egneHan fortæller, at brevkassen siden den blev startet i 1937 har været en populær del af Familie Journal – og det er afgørende for læserne, at de kan relatere til de personer, der skal rådgive dem.
- De bryder sig ikke om, hvis de føler, at det er et menneske, som stiger ned fra sit elfenbenstårn og fortæller dem, hvordan de skal leve deres liv.
Men de vil gerne høre fra 'en af vores egne', som også har prøvet noget, forklarer Søren Johannesen, der er født i 1975 og derfor ikke har oplevet Tove Ditlevsens tid på Familie Journal:- Men vi er sindssygt stolte af, at hun har været vores brevkassebestyrer i tyve år.
Jeg kan næsten ikke forestille mig noget medie eller blad, der ikke ville synes, det var et guldstempel.
Tove Ditlevsen er den længst siddende af de i alt ni, som har bestyret Familie Journals brevkasse.
Siden 2012 har Puk Elgård stået for at besvare de mange spørgsmål, som brevkassen ifølge Søren Johannesen stadig får.
Det var forlaget Gladiator, som tog initiativ til at udgive det samlede brevkassearkiv fra Tove Ditlevsens periode, som Familie Journal i øvrigt ikke er økonomisk involveret i.
Aldrig kedelig eller uinteressantDet skete, efter Gladiators direktør, Jakob Sandvad, på et tidspunkt var faldet over en stak Familie Journal i sine forældres sommerhus og opdagede, hvor læseværdige Tove Ditlevsens svar var:- Det blev bare aldrig kedeligt eller uinteressant - og det syntes jeg alligevel var vildt nok.
Det er noget med, at hun tager dem alvorligt, de her skæbner.
Hun tager hver enkelt henvendelse meget alvorligt.
Heldigvis kan de fleste mænd jo ikke se, om man vasker gulv en eller to gange om ugen, bare stuerne er ryddelige.
Men Deres mand hører altså til undtagelserne.
Tove Ditlevsen i brevkasse-svar- Og derfor tænkte jeg, at det måtte vi prøve at se, om vi kunne udgive.
Men jeg havde ikke noget begreb om omfanget af projektet, siger Jakob Sandvad om det, der endte som en bogudgivelse på knap 1.
000 sider i et stort format, svarende til størrelsen på det gamle Familie Journal.
Forlaget startede med at søge tilladelse hos de efterladte familiemedlemmer, der ejer rettighederne til Tove Ditlevsens produktion.
Da de havde fået den, gik det omfattende arbejde med at kopiere alle spørgsmål og svar fra arkivet på Det Kongelige Bibliotek i gang.
Fuldstændig vanvittig tidFor Jakob Sandvad bidrager udgivelsen ikke kun med et nyt perspektiv på Tove Ditlevsens person og forfatterskab.
Det er også et dokument over en afgørende periode i danmarkshistorien.
- Rent kulturhistorisk var det jo en fuldstændig vanvittig tid.
Hendes spørgsmål og svar fra 1956 sammenlignet med dem fra 1970’erne vidner blandt andet om de nye muligheder, som velfærdsstaten giver.
Det er for mig at se et studie i velfærdsstatens udvikling, siger han.
I kælderen hos bladhuset Aller, som holder til ud mod den sydlige del af Københavns havneløb, findes et arkiv over de fleste af Familie Journals udgivelser helt tilbage fra 1878.
Her holder chefredaktør Søren Johannesen en originaludgave med Tove Ditlevsens svar fra 1957.
  1 / 3I kælderen hos bladhuset Aller, som holder til ud mod den sydlige del af Københavns havneløb, findes et arkiv over de fleste af Familie Journals udgivelser helt tilbage fra 1878.
Her holder chefredaktør Søren Johannesen en originaludgave med Tove Ditlevsens svar fra 1957.
1 / 32 / 33 / 3Søren Johannesen er enig med Jakob Sandvad i, at brevkassen også er et historisk dokument:- Det er et helt fantastisk spejl på især danske kvinders liv i den periode.
Det er deres allerinderste problemer, som de har gået og tumlet med, og som de ikke har vidst, hvem de skulle gå til med.
Og så har de haft sådan én som Tove Ditlevsen, som de vidste, stod i deres ringhjørne, siger han.
Rigt arkiv af menneskeskæbner- Det er et meget, meget rigt arkiv med hensyn til menneskeskæbner.
Tove Ditlevsen er meget menneskeklog - også i sit skønlitterære forfatterskab.
Og det tror jeg også er noget, hun har udviklet i de her korrespondancer, tilføjer Jakob Sandvad.
Men livet er ikke så grusomt, at det nogensinde er sket i verdenshistorien, at en pige aldrig overvandt den første hjertesorg.
Tove Ditlevsen i brevkasse-svarTove Ditlevsen udtalte selv i førnævnte radioudsendelse fra 1974 om de mange breve hun modtog – og de svar, hun gav:- Jeg ser det som min opgave at finde ud af, hvad de inderst inde ud fra deres egne, og ikke mine, forudsætninger og opvækst og hele mentalitet, allerede har besluttet, før de spørger.
Og så støtter jeg dem i den beslutning.
FacebookTwitterKopier linkEmner:Tove Ditlevsen (forfatter)|Litteratur|Det Kongelige Bibliotek|Biblioteker




https://www.dr.dk/nyheder/viden/teknologi/nasa-jubler-rumsonde-er-i-live-efter-naerkontakt-med-solen

TeknologiNASA jubler: Rumsonde er i live efter nærkontakt med SolenRumsonden Parker Solar Probe er kommet tættere på Solen end nogen anden rumsonde.
Nu skal den gøre os klogere på blandt andet solstorme.
Rumsonden Parker Solar Probe har nu slået to rekorder.
Den tætteste på Solen og den hurtigste i rummet.
Her er en kunstners illustration af sonden- (© Johns Hopkins APL/ Steve Gribben © Nasa)Af Allan Nisgaard09.
nov.
2018 kl.
12.
00Bemærk: artiklen er mere end 30 dage gammelLæs opNASA’s rumsonde Parker Solar Probe har overlevet sin første flirt med Solen.
Efter at have fløjet forbi vores stjerne i en afstand på kun 24 millioner kilometer, har sonden meldt tilbage til Jorden, at den er i god behold.
Det har holdet bag missionen netop fejret.
- Parker Solar Probe er skabt til at kunne tage af sig selv og dens dyrebare last under så tæt et besøg – helt uden kontrol fra os på Jorden.
Nu ved vi, at den har klaret det, siger administrator ved NASA Science Mission Directorate, Thomas Zurbuchen i en pressemeddelelse.
Det er første gang en sonde kommer så tæt på Solen.
Den tidligere rekord var sat af den tysk-amerikanske sonde Helios 2 Spacecraft i April 1976.
EUGENE PARKER - SOLVINDENS FADERRumsonden Parker Solar Probe er opkaldt efter professor Eugene Parker.
Den nu 91-årige Eugene Parker var med til at grundlægge feltet for heliofysik og opdagede solvinden.
Læs også:Sådan rejser vi milliarder af kilometer ud i rummet- Det er meget positivt, at sonden har klaret sig gennem det første "tætte" møde med Solen.
Og alt ser ud til at virke som det skal, siger Klaus Galsgaard, der er lektor ved Niels Bohr Institutet.
- Det giver naturligvis forhåbninger om, at selve missionen bliver en succes, og at vi om et stykke tid kan begynde at modtage vigtige videnskabelige data fra sonden, fortsætter han.
Parker Solar Probe blev sendt op i rummet for blot tre måneder siden.
Nu kredser den om Solen i en i en langstrakt elliptisk bane.
Her skal den lave målinger af blandt andet Solens magnetfelt, stråling og de partikler, den hele tiden udsender.
Derfor smelter sonden ikkeParker Solar Probe er udstyret med et varmeskjold, der søger for at holde elektronikken kølig.
Ved hjælp af skjoldet, kan sonden holde sig på cirka 30 grader, selvom det er meget, meget varmere i nærheden af Solen.
Sonden er lavet til at kunne modstå cirka 1400 grader, skriver NASA.
Læs også:Danske stjernekameraer på vej i rummet: Nu får vi bedre vejrudsigterSkjoldet er dog ikke nok.
Parker Solar Probe har høj fart på for hurtigt at komme længere væk fra Solen igen.
Da den var tættest på Solen susede den afsted med cirka 95 kilometer i sekundet, hvilket er en rekord indenfor rumfart.
Rekorden vil dog blive slået af Parker selv om nogle år, hvis alt går efter planen.
Jo tættere sonden kommer på Solen, desto hurtigere vil den blive slynget af sted af Solens tyngdekraft.
Forskerne regner med, at sonden vil nå en maksimumfart på cirka 200 kilometer i sekundet.
Medlemmer af Parker Solar Probe-missionen fejrede dagen, da de d.
7.
november fik at vide, at sonden er i god behold efter dens første tætte forbiflyvning af Solen.
(© NASA/Johns Hopkins APL/Ed Whitman)Skal endnu tættere påNår missionen når til ende i 2025, og sonden når tættest på Solen, vil den kun være seks millioner kilometer fra overfladen.
Her vil den snitte det yderste lag af Solens atmosfære, også kaldet koronaen.
Målingerne, som sonden laver herfra, kan vi blandt andet bruge til at forudsige solstorme.
Nede på Jorden bliver vi normalt ikke påvirket af de ladede partikler fra solvinden.
Det skyldes Jordens magnetfelt, der virker som et usynligt skjold.
Læs også:Lyserød, æggeformet eller to solopgange: Besøg 5 sære planeterMen der kan opstå ekstreme eksplosioner i Solens atmosfære, som kan forårsage en solstorm.
Og den kan forstyrre Jordens magnetfelt og ende med at sende partikler dybt ned i Jordens atmosfære.
I den sidste ende kan det påvirke blandt andet flytrafik, satellitter og elforsyning.
- Det kan mørklægge en hel by og sætte vital infrastruktur ud af kraft, sagde seniorforsker ved DTU Space, Susanne Vennerstrøm til DR Viden i sommer.
- Man kan bruge målingerne fra sonden til at prøve at forstå, hvad det er, der sker i selve udbruddet.
Og til at blive klogere på hvordan Solens magnetiske felt ændrer sig i forbindelse med soloudbruddet.
Dermed kan vi blive bedre til at forstå effekten af soludbruddet på solvinden, fortsatte hun.
Parker Solar Probe vil være over 140 millioner kilometer væk fra Jorden, når den når sit mål.
FacebookTwitterKopier linkEmner:Solar Danmark|NASA|Videnskab|Danmarks Tekniske Universitet|Københavns Universitet




https://www.dr.dk/nyheder/indland/britta-nielsen-er-landet-i-koebenhavns-lufthavn

Millionsvindel i SocialstyrelsenSe temaIndlandBritta Nielsen er landet i Københavns LufthavnDen svindelmistænkte kvinde og en medsigtet mand er nu i politiets varetægt.
Den svindelmistænkte Britta Nielsen ventes at skulle i grundlovsforhør enten i dag eller i morgen.
(© DR Nyheder)Af Lisbeth Quass og DR's retskorrespondent Trine Maria Ilsøe09.
nov.
2018 kl.
13.
30 | opdateret 09.
nov.
2018 kl.
14.
43Bemærk: artiklen er mere end 30 dage gammelLæs opEfter en lang flyvetur hjem fra Sydafrika med en mellemlanding i Qatar er den svindelmistænkte Britta Nielsen fredag landet i Københavns Lufthavn.
Hun er nu officielt i dansk politis varetægt.
Det samme gælder den hælerisigtede mand, der også fik lov til at rejse ud af Sydafrika i går, oplyser Statsanklageren for Særlig Økonomisk og International Kriminalitet.
DR Nyheder har tidligere i dag talt med Britta Nielsens forsvarsadvokat, Nima Nabipour, som oplyste, at han har bedt om at være til stede, når hans klient bliver anholdt af dansk politi.
Læs også:Ekspert om Britta Nielsens udleveringsaftale: En aftale helt uden fortilfældeSpiste frokost med medsigtet i lufthavnenBritta Nielsen har været internationalt efterlyst, efter svindelmistanken mod hende opstod, og hun blev anholdt i Sydafrika i mandags.
I går var hun for retten i Johannesburg.
Her tilkendegav den 64-årige kvinde via sin sydafrikanske forsvarsadvokat, at hun var parat til at vende frivilligt tilbage til Danmark sammen med danske betjente, uagtet at sigtelserne mod hende kan blive udvidet efter hjemkomsten.
Den frivillige hjemvenden var på forhånd klappet af mellem forsvaret og anklagemyndigheden i Sydafrika, ligesom den danske anklagemyndighed havde været inde over aftalen.
Det afkortede processen med at få den 64-årige kvinde hjem, da man dermed kunne gå uden om de sædvanlige juridiske og diplomatiske udleveringsprocesser, som kan trække i langdrag.
Britta Nielsens sydafrikanske forsvarsadvokat fortæller, at hun efter retsmødet i følgeskab med politiet kørte til en domstol omkring en time derfra.
Her skulle en medsigtet mand i sagen for retten, og Britta Nielsen sad og ventede på, at hans retsmøde var overstået.
Hans sag endte også med, at dommeren sagde god for at lade ham rejse frivilligt til Danmark.
- Derefter kørte de sammen til lufthavnen.
Her fik de en god frokost og ventede i et venterum, indtil de fløj til Doha, hvor de mellemlandede, fortæller forsvarsadvokat Piet Du Plessis.
Læs også:Hælerimistænkt mand kan også forlade SydafrikaSkal i grundlovsforhørSenest 24 timer efter anholdelsen skal Britta Nielsen og den hælerisigtede mand i grundlovsforhør, hvor en dommer skal tage stilling til, om de skal varetægtsfængsles.
Grundlovsforhøret skal derfor finde sted senest i morgen.
Kvinden er endnu kun sigtet i sagen, og hendes advokater har endnu ikke ønsket at oplyse, hvordan hun forholder sig til sigtelsen om, at hun har franarret Socialstyrelsen og Børne- og Socialministeriet mindst 111 millioner kroner i tilskudsmidler.
Manden er sigtet for hæleri af særlig grov beskaffenhed ved at have modtaget værdier for mindst 3,6 millioner kroner i form af penge og jordlodder med ejendomme fra Britta Nielsen.
Læs også:Bagmandspolitiet blev advaret om svindelIfølge arrestordren på manden, som DR Nyheder er i besiddelse af, er han desuden mistænkt for at have overført sammenlagt 472.
000 kroner fra sin bankkonto i Sydafrika på et tidspunkt, hvor han ifølge den danske anklagemyndighed burde have vidst, at pengene kunne stamme fra det formodede svindeludbytte.
Manden er modsat Britta Nielsen beskyttet af navneforbud.
Det samme gælder to kvinder, der også er sigtet for hæleri i sagen.
Den hælerisigtede mands forsvarsadvokat, Henrik Dupont Jørgensen, oplyser, at hans klient nægter sig skyldig.
Kurator har spørgsmål til svindelmistænktUd over den strafferetlige efterforskning, der kører hos Statsanklageren for Særlig Økonomisk og International Kriminalitet, er der andet arbejde i gang med at få klarlagt, hvad der er blevet af det formodede svindeludbytte.
Britta Nielsen er blevet begæret konkurs af den danske stat, og derfor er der indsat en kurator, som forsøger at finde ud af, hvor pengene kan være blevet af.
Kurator Boris Frederiksen fra Kammeradvokaten har en række spørgsmål, som han håber, at den 64-årige kvinde kan og vil hjælpe med at svare på.
- Forhåbningen er, at hun gør det nemmere for os at sikre og tilvejebringe nogle af de aktiver, som vi trods alt tror må være tilbage ud af de ganske mange penge, der er forsvundet, siger Boris Frederiksen.
Målet er, at der ved sagens afslutning ikke må herske den mindste tvivl om, hvorvidt der kan stå et millionbeløb på en konto et sted, som kuratoren og bagmandspolitiet ikke kender til.
- Henset til sagens karakter vil det være uspiseligt for alle, siger kuratoren.
FacebookTwitterKopier linkEmner:Københavns Lufthavne|Lufthavne|Britta Nielsen (politiker)|Bagmandspolitiet|Sydafrika




https://www.dr.dk/nyheder/regionale/trekanten/minister-om-foraeldres-kamp-naar-boern-faar-en-diagnose-det-er

TrekantområdetMinister om forældres kamp, når børn får en diagnose: Det er beskæmmendeBørne- og socialminister Mai Mercado (K) langer ud efter kommunernes indsats efter forældre og foreningers kritik af behandlingen af deres adhd- og autisme-ramte børn.
Børne- og socialminister Mai Mercado (K) mener ikke, at kommunerne løser deres opgave med at tage vare på forældre til børn med adhd eller autisme.
Af Rasmus Poulsen Larsen, Rasmus Dyrberg Hansen og Gitte Førby09.
nov.
2018 kl.
13.
51Bemærk: artiklen er mere end 30 dage gammelLæs opDer er store problemer med de systemer, der er sat i verden for at hjælpe familier, der har børn med adhd- eller autismediagnoser.
Det erkender børne- og socialminister Mai Mercado (K), der sagtens kan genkende de udfordringer, som en række forældre har fortalt til DR, at de står over for i forbindelse med deres børns diagnoser.
Læs også:Forældre i oprør: Systemet belaster dem mere end deres børns ADHD eller autismeForældrene presses ud i at fungere som socialrådgivere, jurister og eksperter, fordi de enkelte instanser ikke taler sammen, lyder kritikken, som ministeren godt kan genkende.
- Næsten dagligt bliver jeg på de sociale medier mødt med familier, der fortæller, hvor vanskeligt, det er, siger Mai Mercado.
- Og jeg kan levende sætte mig ind, at det er en sorgens dag at opdage, at ens barn har et handicap.
Det er oven i næsten ubærligt og ikke til at forestille sig, at dem, man faktisk troede skulle være ens sparringspartner, bliver dem, man kæmper med, siger hun.
Forældre føler sig tyndslidteFlere forældre har fortalt, hvordan kampen mod systemet faktisk er værre end udfordringerne ved barnets diagnose, og det dilemma har Mai Mercado forståelse for.
- Det kan ikke være rigtigt, at der er så mange familier, der føler sig tyndslidte.
Det er beskæmmende.
Det skal aldrig være sådan, at kampen mod systemet næsten bliver en større udfordring end det at få et handicappet barn, siger hun.
Læs eksempler på familiernes problemer herunder.
Ansvaret for problemerne skal dog placeres hos kommunerne, mener ministeren.
- Kommunerne skal steppe op og sikre, at der bliver givet den rette omsorg og hjælp fra starten af.
Det skal være sådan, at i mødet med kommunen bliver man tryg og taget hånd om, siger Mai Mercado.
I Kommunernes Landsforening er Joy Mogensen (S) formand for socialudvalget, og hun genkender billedet af forældre, som kæmper for deres børn.
- Men det er bestemt en kamp, vi gerne vil kæmpe med forældrene.
Vi er dog udfordrede, for antallet af børn, der får diagnoser, er fordoblet på syv år, og det har gjort det meget svært for kommunerne at følge med, siger hun.
De kommunale systemer er under massivt presNår et barn og en familie skal have hjælp, er der ofte mange instanser i sving.
- Jeg mener, at systemet er sat under massivt pres de seneste år.
Vi har ikke fået ressourcer til at følge med, og de kommunale medarbejdere knokler, siger Joy Mogensen.
Det er Mai Mercado dog ikke enig i.
Hun mener, at redskaberne til en helhedsorienteret indsats fra kommunernes side allerede er til stede.
Hun opfordrer til, at kommunerne øger opmærksomheden på en helhedsorienteret indsats over for borgerne fra start af, så de ikke oplever at blive kastet rundt i systemerne.
- Der er intet til hinder for, at kommunerne tænker helhedsorienteret og samler de forskellige dele af forvaltningen, siger hun.
Fra Kommunernes Landsforening lyder det dog fra Joy Mogensen, at udviklingen og arbejdsbyrderne er vokset så hurtigt, at der er ting, som kommunerne ikke har kunnet følge med til.
- Systemet prøver at følge med udviklingen, men det kan blive bedre.
Heldigvis er der kommet mere opmærksomhed på det, og vi vil gerne kæmpe sammen med forældrene, for vi skal have vores børn og unge godt i gang med livet, siger Joy Mogensen.
FacebookTwitterKopier linkEmner:Det Konservative Folkeparti|Joy Mogensen (politiker)|Mai Mercado (politiker)|Socialdemokraterne|Sygdomme og lidelser




https://www.dr.dk/nyheder/regionale/bornholm/der-er-usaedvanligt-mange-groenne-alger-og-draebergopler-i-havet-lige-nu

BornholmDer er usædvanligt mange grønne alger og dræbergopler i havet lige nuBåde Østersøen, det sydfynske øhav, bælterne og de jyske fjorde er ramt af fænomenet.
Dræbergoplen er bare nogle centimeter lang, men den er en trussel mod torsken i Østersøen, fordi den æder torskeæg og larver og breder sig meget hurtigt.
Af Jonatan Grau Møller, Dorte Langemark og Lis Eilsøe09.
nov.
2018 kl.
14.
44Bemærk: artiklen er mere end 30 dage gammelLæs opDræbergopler, områder uden ilt, alt for lidt føde til torsken og store mængder grønne alger.
Østersøen, det sydfynske øhav, Storebælt, Lillebælt og de østjyske fjorde kæmper med dårlige forhold, viser helt nye undersøgelser fra blandt andre DTU Aquas havforskningsskib og Miljøstyrelsen på Fyn.
De fynske kyster og den jyske kyst er i år ramt af mange grønne alger - furealger eller dinoflagellater - som typisk blomstrer op om efteråret.
Det er usædvanligt.
- Vi har faktisk ikke set de grønne alger siden 1990'erne, for normalt er det en anden type alger, vi ser blomstre op som følge af mange næringsstoffer i vandet, siger kontorchef Harley Bundgaard Madsen fra Miljøstyrelsen på Fyn.
De grønne alger er ikke direkte giftige, men de er med til at give iltsvind på bunden af havområderne, når de dør og synker til bunds.
Læs også:Store fisk er tilbage i Nordsøen: Fordobling siden år 2000Iltfattige eller direkte ilttomme områder på bunden af Østersøen er også en stigende trussel for især torskebestanden, der også er truet af dræbergopler og parasitter fra stadigt flere sæler.
Det siger togtleder Marie Storr-Paulsen fra DTU Aqua.
I morges lagde DTU Aquas havforskningsskib Dana til kaj i Rønne på Bornholm med resultaterne af årets første togt i Østersøen.
- Vi kunne konstatere det samme, som vores kolleger rundt om Østersøen og fiskerne siger: Der er ikke mange store torsk tilbage i Østersøen, siger Marie Storr-Paulsen.
Den manglende ilt betyder blandt andet, at torsken mangler føde.
En af de store fødekilder er et kakerlaklignende dyr, der lever på havbunden - en bænkeskrubbe på bornholmsk - men i år har forskerne ikke fundet én eneste.
Dræbergoplen breder sig hurtigtTil gengæld har de fundet store mængder af den lille dræbergople, der blandt andet æder torskenes æg og larver.
Den kan sprede sig meget hurtigt, men den er mest aktiv i november og marts og dermed udenfor den tid, hvor mange torsk gyder - nemlig om sommeren.
I alle farvandene vil forholdene blive forbedret, hvis udledningerne af næringsstoffer fra både landbrug, byer og industri bliver mindre.
FacebookTwitterKopier linkEmner:Fyn|Miljøstyrelsen|Bornholm|Rønne|Sjælland




https://www.dr.dk/musik/backstreets-back-populaert-boyband-kommer-til-danmark

MusikBackstreets back: Populært boyband kommer til Danmark Amerikanske Backstreet Boys spiller i Royal Arena til sommer.
Backstreet Boys har aldrig rigtig været væk, selvom mange forbinder gruppen med de gamle hits fra 90'erne og 00'erne.
Her ses de under en koncert tidligere i år.
Af Marie Ravn Nielsen09.
nov.
2018 kl.
11.
12Bemærk: artiklen er mere end 30 dage gammelLæs opHar du skrålet med på 90’er-baskere som ’Everybody’, ’I Want It That Way’ og ’Quit Playing Games (With My Heart)’, så er her godt nyt.
For første gang i 18 år tager det populære boyband Backstreet Boys ud på en verdensomspændende arena-turné, der også bringer dem forbi Royal Arena i København.
Det oplyser koncertarrangør Live Nation.
Og de efterhånden modne mænd i verdens indtil videre bedst sælgende boyband tager helt ny musik med i kufferten.
Turnéen deler nemlig navn med gruppens tiende album, ’DNA’, der udkommer 25.
januar.
Sammen med annonceringen af næste års mange koncerter i Europa og USA har Backstreet Boys også udsendt en ny single.
Den hedder ’Chances’ og er skrevet af popstjernen Shawn Mendes og One Republics sangskrivende frontmand Ryan Tedder.
Lyt til den nye single her:Backstreet Boys Chances- Nyt album er vores dnaGruppen kommer til København med alle fem oprindelige medlemmer, der tog verden og mange pigehjerter med storm i 90’erne.
Og selvom boybandet uden tvivl kommer til at levere en parade af de gamle hits, så vil koncerten naturligt nok også byde på mange af de nye sange.
- Disse sange er en stor repræsentation af, hvem vi er som enkeltpersoner og hvem vi er som en gruppe.
Det er vores dna.
Vi er virkelig stolte af det hele, siger Backstreet Boysmedlem Kevin Richardson.
Tidligere i år udsendte gruppen sangen ’Don’t Go Breaking My Heart’, der var deres første single siden 2013.
Billetsalget starter fredag i næste uge.
Backstreet Boys - Everybody (Backstreeet's Back)FacebookTwitterKopier linkEmner:Shawn Mendes (musiker)|København|Pop og rock|Royal Arena|Live Nation




https://www.dr.dk/nyheder/regionale/nordjylland/husk-lige-tandboersten-god-mundhygiejne-mindsker-risikoen-infektioner

NordjyllandHusk lige tandbørsten: God mundhygiejne mindsker risikoen for infektioner Skal du opereres, så kan det være en god idé at børste tænder grundigt inden, viser forsøg på Aalborg Universitetshospital.
God mundhygiejne kan halvere antallet af infektioner hos hjerte-lungepatienter, viser erfaringer fra Aalborg Universitetshospital.
Af Klaus Videbæk og Frederik Holst09.
nov.
2018 kl.
13.
11Bemærk: artiklen er mere end 30 dage gammelLæs opDa 72-årige Lykke Marianne Kronborg skulle opereres i hjertet, blev hun bedt om at børste tænder og skylle munden med klorhexidin fire gange dagligt.
Et nyt projekt fra Aalborg Universitetshospital peger nemlig på, at risikoen for infektioner mindskes markant, hvis patienterne har en god mundhygiejne.
I alt har man bedt godt 400 patienter på hjerte-lungekirurgisk afdeling om at gøre det samme som Lykke Marianne Kronborg – og resultaterne viser, at kun seks procent efterfølgende blev ramt af en infektion mod normalt 12 procent.
Læs også:Bakterier i blodet: Tusindvis af patienter får en infektion, mens de er indlagtDerfor gør Lykke Marianne Kronborg også gerne lidt ekstra ud af tandbørstningen.
- Det er jo én selv det drejer sig om.
Og det kan jo betyde, at man kommer hurtigere hjem igen, siger hun.
Om undersøgelsenI forsøget på Aalborg Universitetshospitals hjerte-lungekirurgiske afdeling har man bedt 466 patienter om at følge bestemte anbefalinger for god mundhygiejne forud for operation.
Heraf har de 405 patienter fulgt rådene.
6,2 procent af patienterne i forsøget endte med at få antibiotika-behandling bagefter, hvilket er halvt så mange som i kontrolgruppen, hvor man ikke fik anbefalinger.
Her måtte 12,5 procent efterfølgende behandles med antibiotika.
Kilde: Aalborg Universitetshospital.
Når det kan være relevant med god mundhygiejne, skyldes det, at der findes rigtig mange bakterier i mundhulen, som nemt kan blive ført videre rundt i kroppen i forbindelse med en operation.
Det gælder for eksempel, hvis man skal have ført et rør ned gennem halsen, som hjælper en med at trække vejret, eller lignende indgreb.
Vi går ud fra, at det kan hjælpe alle patienter, der er indlagt på hospitalet.
Anita Tracey, projektsygeplejerskeKan måske bruges andre stederHvis patienter med metoden kan undgå efterfølgende infektioner, betyder det samlet set mindre smerte under forløbet, siger projektsygeplejerske ved Kvalitet og Sammenhæng på Aalborg Universitetshospital, Anita Tracey.
- Det giver mindre lidelse for patienterne, fordi de ikke skal være indlagt til at få antibiotika, når de har fået en stor hjerteoperation.
Hun fortæller, at man andre steder har opnået lignende resultater ved at introducere god mundhygiejne for KOL-patienter og folk, der skal opereres i spiserøret.
Læs også:Succes med ny smertebehandling efter operationer: Patienter får mindre morfinMen god mundhygiejne kan også vise sig at være en god idé ved operationer andre steder i kroppen.
Når vi er syge, er vores immunsystem presset, og derfor kan farlige bakterier nemmere sprede sig fra et sted i kroppen til et andet.
- Vi går ud fra, at det kan hjælpe alle patienter, der er indlagt på hospitalet og skal have en operation, og vi vil derfor prøve at implementere det andre steder også, siger Anita Tracey, der fremhæver tandbørstning som en nem og billig måde at bekæmpe infektioner på.
Læs også:Naturen er Lones bedste træningsmakker: Giver energi og godt humørGrundig tandbørstning kan dermed også blive relevant i forbindelse med hofteoperationer eller for folk, der skal behandles for et brækket ben.
Man skal dog ikke sidder derhjemme og tro, at mundskyl som klorhexidin er et vidundermiddel, hvis man er rask og gerne vil undgå at blive syg.
Bruger man klorhexidin i mere end tre uger ad gangen, ændrer det således den naturlige flora i munden, og det kan føre til svampe og lignende.
Derfor er det kun i få dage op til en operation, at metoden er relevant.
FacebookTwitterKopier linkEmner:Patienter|Sygdomme og lidelser|Aalborg Universitet|Aalborg Universitetshospital|Aalborg




https://www.dr.dk/nyheder/udland/politiet-i-melbourne-efterforsker-knivoverfald-paa-aaben-gade-som-terror

UdlandPolitiet i Melbourne efterforsker knivoverfald på åben gade som terrorEn person er død efter at være blevet stukket med en kniv.
Gerningsmanden har også mistet livet.
En person har mistet livet efter en mand har stukket flere personer med en kniv i Melbourne.
Af Simon Vincensen09.
nov.
2018 kl.
11.
41Bemærk: artiklen er mere end 30 dage gammelLæs opI Australiens næststørste by, Melbourne, efterforsker politiet et knivoverfald fredag morgen dansk tid som terror.
Det bekræfter myndighederne på et pressemøde.
En mand er død af sine kvæstelser, efter at han blev anholdt for at sætte ild til en bil og stikke tre personer med en kniv.
Ifølge myndighederne døde han på hospitalet efter at være blevet skudt af politiet.
En person er død som følge af knivstik, to andre bliver behandlet på hospitalet.
Det var denne bil, som den formodede gerningsmand satte ild til.
Videoer viser overfaldIfølge politiet skulle bilen, der blev sat i brand, have indeholdt op til flere gasflasker.
Flere videoer på sociale medier viser store dele af hændelsen.
Her ses manden svinge en kniv efter flere personer, der forsøger at undvige.
Politiet fastslår, at der ikke længere er en trussel mod befolkningen i området, og at man overvejer sikkerheden omkring kommende offentlige begivenheder.
Hændelsen kommer, mens en retssag er i gang efter en hændelse i 2017, hvor en mand påkørte 33 personer på den samme gade.
Seks døde.
Bourke Street er en af byens travleste gader.
Vidne så manden blive trukket ud af bilIfølge vidne, der løb ud på gaden da han hørte en eksplosion, trak flere sikkerhedsvagter den formodede gerningsmand ud af en bil, hvorefter manden angreb sikkerhedsvagterne med en kniv.
- Bagefter gik der ild i bilen og store flammer stod ud af den.
Da politiet ankom forsøgte manden at angribe politimændene, mens de fortsat var i bilen, siger Peter Giang ifølge nyhedsbureauet AP.
Flere vidner fortæller, hvordan det virkede som om at bilen nærmest eksploderede inden den stod i flammer.
FacebookTwitterKopier linkEmner:Politi|Melbourne|Kriminalitet|Australien|Vold




https://www.dr.dk/musik/tv-2-synger-om-ghettoer-integration-og-yahya-hassan-paa-nyt-samfundskritisk-album

MusikTv-2 synger om ghettoer, integration og Yahya Hassan på nyt, samfundskritisk albumNormalt synger Steffen Brandt og co.
om kvinder, mænd og parforhold.
Sådan er det ikke på albummet 'Tæt trafik i Herning'.
Tv-2 står bag klassikere som 'De første kærester på månen' og 'Der går min klasselærer'.
I dag har bandet udgivet sit 19.
studiealbum, 'Tæt trafik i Herning'.
Af Kasper Madsbøll Christensen09.
nov.
2018 kl.
12.
30Bemærk: artiklen er mere end 30 dage gammelLæs opTv-2 har gennem deres karriere både givet sig i kast med kærester på månen, rigtige mænd og tidens kvinder.
Men sådan er det ikke på bandets 19.
album, 'Tæt trafik i Herning', der netop er udkommet.
Her er det tværtimod samfundsanalysen, der træder i forgrunden.
Lyt til 'Stille og rolig søndag i Aarhus V', mens du læser videre.
Tv-2 - Stille og rolig søndag i Aarhus V- Igennem historien har vi jo haft en tradition for at lave nogle nedslag.
Så jeg tænkte, det kunne være spændende at prøve at skrive noget om et område, vi allesammen snakker om, som om vi ved, hvad det er; nemlig de nyudnævnte ghetto-områder, fortæller Steffen Brandt til P1 Morgen.
Jeg tænkte, det kunne være fint at lave en ganske almindelig beskrivelse af et område, som er helt blankt for de fleste.
Steffen Brandt, forsanger i Tv-2Det gør bandet blandt andet på sangen 'Stille og rolig søndag i Aarhus V', hvor der både bliver taget livtag med integration og den dømte digter Yahya Hassan.
'Yahya Hassan ruller rundt i en tonet BMW / der er midlertidigt stop for al integration / i Bispehaven venter alle ikke på nogen' lyder det blandt andet i sangen.
- Sangen er jo startet med et tweet af min digterkollega, Yahya Hassan, da han på et tidspunkt står og tweeter: 'Stille og rolig søndag i Aarhus V', mens han står med et håndvåben, fortæller Steffen Brandt med henvisning til et kontroversielt tweet fra digteren, der siden er blevet dømt til psykiatrisk behandling for 42 kriminelle forhold.
Læs også:Yahya Hassan dømt til psykiatrisk behandlingHumoren favnerSteffen Brandt understreger, at Tv-2 ikke ytrer politiske meninger på 'Tæt trafik i Herning' - på trods af valget af stærkt politiske emner i teksterne til flere af albummets sange.
- Jeg tænkte, det kunne være fint at gå ind og lave en ganske almindelig søndagshverdagsbeskrivelse af et område (Aarhus V, red.
), som er helt blankt for de fleste.
- Jeg synes, at humoren favner, og måske også er med til, at man kan se det der område for sig, og måske tænke: Nå ja, lad os prøve at forstå det i stedet for at være bange for det.
FacebookTwitterKopier linkEmner:Yahya Hassan (forfatter)|Aarhus|Herning|TV 2 (tv-kanal)|Litteratur




https://www.dr.dk/nyheder/regionale/oestjylland/hospital-kan-have-betalt-overlaeger-dyrt-merarbejde

ØstjyllandHospital kan have betalt overlæger for dyrt for merarbejdeTre afdelinger på Aarhus Universitetshospital havde for lidt styr på udbetaling af merarbejde til overlæger, kritiserer Rigsrevisionen.
Aarhus Universitetshospital vil ikke oplyse, hvilke tre afdelinger der er tale om.
Af Jesper Bo Pedersen og Sarah Friis Elkjær09.
nov.
2018 kl.
11.
57Bemærk: artiklen er mere end 30 dage gammelLæs opAarhus Universitetshospital får kritik fra Rigsrevisionen.
En revisionsrapport viser, at overlæger på tre af hospitalets afdelinger i flere år har fået betaling for effektiv arbejdstid på baggrund af mangelfuld registrering.
Det betyder, at Aarhus Universitetshospital ikke kan garantere, at udbetalingerne er korrekte.
Det erkender hospitalets lægefaglige direktør Claus Thomsen.
- Det kan jeg ikke sige med sikkerhed, men det kan vores analyse af afdelingerne vise, for det er vi jo ikke interesserede i, at man honorerer for mere, end man yder, siger han.
Læs også:Aarhus Universitetshospital er landets bedste for tiende gangRevisionsrapporten viser også, at overlæger på én af afdelingerne selv har lavet vagtplaner, uden at ledelsen har kontrolleret dem.
Desuden har ni overlæger på to af afdelingerne fået økonomisk godtgørelse for merarbejde uden at have en skriftlig aftale om, hvor mange timer de skal arbejde udover det forventede for at det udløser betaling for merarbejde.
Løn uden arbejdeDet er problematisk, siger professor i økonomistyring Per Nikolaj Bukh fra Aalborg Universitet.
- Når ikke man har de korrekte registreringer og de rigtige aftaler forelægger, så påpeger rigsrevisionen meget naturligt, at man ikke kan vide, om der er sker fejl, og der er en risiko for, at der er sket fejl, herunder at nogen har fået betaling for noget arbejde, som de faktisk ikke har udført, forklarer han.
Derfor er det ekstra vigtigt at have dokumentationen i orden, siger professoren.
- Hvis man ønsker at få en merarbejdebetaling, så skal der ligge en egnet dokumentation for det, så det er man nødt til at få i orden, uanset hvor besværligt det er, siger Per Nikolaj Bukh.
Læs også:2.
000 mere i løn om måneden skal stoppe lægeflugt fra psykiatrisk hospitalLægefaglig direktør Claus Thomsen erkender, at der ikke har været styr på de ni overlægers merarbejdeaftaler.
Selvom overlægerne ikke har haft en skriftlig aftale om, hvor meget de skal arbejde for at få udbetalt merarbejde, så mener han ikke, at der er grund til at mistænke for snyd.
- De overlæger, som har fået honorering for merarbejde, har rent faktisk mødt op på arbejde og ydet den funktion.
Det kan vi se, for vi kan tydeligt se, hvilke patienter der har fået indgreb og behandlinger, som man får merarbejde for.
Der er ikke tale om overlæger, som har siddet hjemme og fået løn, selv om de ikke er mødt op, siger han.
Vil undgå fejl i fremtidenPå baggrunden af Rigsrevisionens kritik bliver registreringssystemerne på alle hospitalets afdelinger nu gennemgået.
Samtidig er der lavet en handlingsplan, der skal sikre, at der ikke sker lignende fejl i fremtiden.
Der vil blandt andet blive indført en særlig kontrol med udbetaling af merarbejde til overlæger.
- Det er ikke vores indtryk, at det er generelt for hospitalet.
Vi tager selvfølgelig det, som rigsrevisionen har fundet, meget alvorligt.
Vi følger op på det og vil være sikre på, at der er styr på det hele vejen rundt i huset, siger Per Nikolaj Bukh.
Aarhus Universitetshospital vil ikke oplyse, hvilke tre afdelinger der er tale om.
FacebookTwitterKopier linkEmner:Aarhus Universitetshospital|Rigsrevisionen|Hospitaler|Læger|Per Nikolaj Bukh (professor)




https://www.dr.dk/musik/pludselig-blev-18-aarige-clara-danmarks-nye-popsucces-jeg-lever-et-fucking-vildt-liv

MusikdokSe temaMusikPludselig blev 18-årige Clara Danmarks nye popsucces: Jeg lever et fucking vildt livHun hitter allerede stort, men nu skal der for alvor skub i Claras karriere.
Af Kasper Madsbøll Christensen, Christian Ellegaard, Sara Buhl (video) og Morten Eisby (video) & Kristian Heiden (video)09.
nov.
2018 kl.
11.
00Bemærk: artiklen er mere end 30 dage gammelLæs op- Fuck, jeg lever et vildt liv.
Ordene kommer fra sangerinden Clara.
Det er blot lidt over et år siden, at hun udgav sin første single, men i dag er Clara ét af Danmarks mest lovende poptalenter.
For selv om den aarhusianske sangerinde kun lige er fyldt 18 år, har hun allerede opnået meget i sin karriere.
Læs også:Meget mere end Björk og bank-kollaps: 6 sprøde stjerner fra vulkanøen, du straks skal lytte tilHun udgav sin debutplade for få måneder siden, og hendes sange har allerede fået flere millioner til at trykke på play-knappen.
Nu venter næste skridt i den unge sangfugls musikeventyr.
- Vi er lidt nået til et sted i min karriere, hvor der skal sættes ansigt på mig.
Det er sindssygt nice, men det er også fucking uhyggeligt, siger Clara, der også barsler med en ny single.
Læs også:Klar til at trykke repeat?
Her er de næste store stjerner i dansk musikDet nye nummer er en nyfortolkning af sangen 'Liar', der var med på debutalbummet, og denne gang får Clara modspil fra de britiske brødre Joshua og Ephraim Duncan, der udgør duoen Rosegold.
Lyt til den nye single 'Liar' ft.
Rosegold her.
ClaraLiar (ft.
Rosegold)I det nye år drager det unge popfrø desuden til både Aarhus, København og Odense på en mini-turné, og der kan hun få god brug for den erfaring, hendes allerførste solo-koncert netop har givet hende.
- Denne her gang køber folk jo udelukkende billetter for at se mig.
Det er ligesom, at så starter det.
I hvert fald live-delen.
Så er vi i gang.
Det er jo fucking crazy, siger hun.
Se Clara spille sin første - nervepirrende!
- solo-koncert nogensinde i videoen øverst.
FacebookTwitterKopier linkEmner:København|Arbejdsmarked|Aarhus|Odense|Storbritannien




https://www.dr.dk/nyheder/viden/klima/dansk-fjernvarme-kan-loese-europas-klimaproblemer

KlimaDansk fjernvarme kan løse Europas klimaproblemerEn kombination af vindkraft, dansk fjernvarmeteknologi og energieffektive bygninger kan gøre Europas energiproduktion meget grønnere, mener eksperter.
Af Søren Bjørn-Hansen09.
nov.
2018 kl.
14.
00Bemærk: artiklen er mere end 30 dage gammelLæs opEt af de helt store argumenter mod vedvarende energikilder som vind og sol, er at de er ustabile.
Vindmøller kører kun, når vinden blæser, og solpaneler er ikke særligt effektive, når skyerne trækker ind over en grå dansk vinter.
En ny rapport om Europas varme og køleforbrug foreslår dog, at vi kombinerer den vedvarende energi med fjernvarme og efterisolering af vores bygninger.
Gør vi det, kan vi reducere vores CO2-udledning dramatisk, da halvdelen af vores samlede energiforbrug går til at varme vores huse og fabrikker op.
Spørger man hovedmanden bag rapporten, professor i energiplanlægning Brian Vad Mathiesen fra Aalborg Universitet, ligger løsningen på vores klimaproblemer lige for i en kombination af den vedvarende energi og det danske fjernvarmesystem.
- Vi skal opgradere vores produktion af vedvarende energi fra fx vindkraft og så bruge varmepumper til at lagre energien som varmt vand i fjernvarmesystemet, siger han.
- Når det blæser kan vi gemme overproduktionen af el som varmt vand.
Og vi får også brug for at opvarme vores huse og tage bad i 2050.
Varmepumper kan omdanne elektricitet til varme på en energieffektiv måde, og det kan udnyttes i individuelle hjem - men altså også i et fjernvarmesystem.
- Og gerne sammen med geotermisk energi, solvarme, affaldsforbrænding, biomasse og overskudsvarme fra industrien, siger Brian Bad Mathiesen.
Kortlagt Europas forbrug i seks årBrian Vad Mathiesen er leder af forskningsprojektet Heat Roadmap, der har brugt de seneste seks år på at kortlægge Europas varme og køleforbrug - og CO2-udledningen i den forbindelse.
- Heat Roadmap 4 er udviklet sammen med blandt andet Rasmus Søgaard Lund og Susana Paardekopper og 24 internationale partnere, forklarer Brian Vad Mathiesen.
Den fjerde og nyeste rapport fra projektet, der lige er udkommet, viser blandt andet, at CO2-udledning fra energisystemet inklusiv varme og kølesektoren i Europa kan reduceres med 86 procent i forhold til 1990-niveau.
Tæt på et nul-udledningspunkt.
Det kan ifølge rapporten gøres ved at lave mere energieffektive huse, ved at bruge spildvarme fra industrien og ved at udvide fjernvarme-infrastrukturen i Europa.
Og i resten af Europa er fjernvarme ikke ligefrem udbredt, forklarer Brian Vad Mathiesen.
- Der er lande i Europa, der ikke har et ord for fjernvarme.
Men embedsfolkene i Europa er meget nysgerrige på, hvordan det virker.
- Nogle tolker fjernvarme som en modsætning til elektrificering.
Det er en misforståelse, siger han.
Halvdelen af energiforbrugetEnergisektoren i EU står for over 70 procent af vores CO2-udledning.
Og halvdelen af det energiforbrug går i dag til opvarmning og køling.
Særligt opvarmning af bygninger - vores huse, fabrikker osv.
Og det kræver enorme mængder energi, som i dag kommer fra naturgas, kul og alt muligt andet.
1.
713.
499 dansken husstande har en fjernvarmemåler installeret.
Det svarer til, at 3,6 millioner danskere får varmen via fjernvarmesystemet.
 I Danmark dækkes 64 procent af varmeforbruget af fjernvarme, der produceres på kraftvarmeværker af afbrændt skrald, gas og biomasse.
Seneste IPCC-rapport om klimaets tilstand advarer om, at vi hurtigst muligt skal sadle vores energiproduktion om fra kul og gas til vedvarende energikilder - for at reducere vores CO2-udledning drastisk.
Og det kan vi ifølge professoren gøre meget hurtigere, hvis vi udnytter fjernvarme og varmelagre.
Noget vi er førende til i Danmark.
- Hele verden kigger på os, og på hvorfor vi er så gode til det – både teknisk og lovgivningsmæssigt.
Det er et sandt guldæg og eksempel ud i cirkulærøkonomi med lokalt ejerskab siger han.
© ScanpixDansk fjernvarme i talFjernvarmen er et system, der kan distribuere varme fra mange forskellige kilder.
For eksempel affald, flis, halm, vind, solvarme, geotermi, naturgas, olie, kul, overskudsvarme fra industri med mere.
Fjernvarmeselskaberne er non-profit, altså må de ikke tjene penge.
1.
713.
499 danske husstande forsynes i dag med fjernvarme.
Det svarer til 64 procent af alle husstande og ca.
3,6 millioner personer.
60 procent af varmen er baseret på grøn energi, og 51 procent fra vedvarende kilder som sol, vind, biomasse, biogas og geotermi.
Der ligger 60.
000 kilometer fjernvarmenet nede under Danmarks overflade.
I det netværk løber der cirka 1 milliard liter varmt vand.
21 milliarder omsatte de danske fjernvarmeselskaber for i 2016.
Kilde: Dansk FjernvarmeStor interesse for dansk fjernvarmeDen observation støtter den danske varmegigant Danfoss.
Atli Benonysson, der er vicepræsident for Application Center i Danfoss varmeafdeling, oplever meget stor interesse for dansk fjernvarme i Europa og resten af verden.
Han mener ligesom Brian Vad Mathiesen, at fjernvarmesystemet kan være en gamechanger i forhold til klimaproblemet med vores energiproduktion.
- Vejen mod det fossil-løse samfund skal findes i byerne.
Og der er fjernvarme helt instrumentelt for at kunne reducere CO2, siger han.
- Alle lande som ikke har erfaring med det, kigger mod Danmark.
Energilagring i varmt vand er billigtAtli Benonysson støtter også ideen om at se fjernvarmesystemet som et enormt varmelager, hvor overproduktion af vedvarende energi kan gemmes.
- Det giver god mening at gemme overskudskapaciteten i varmt vand.
Det er meget billigere end batterier.
Den billigste form for lagring af strøm er 100 gange så dyr som at lagre energien i varmt vand, siger han.
- Den eneste ulempe er måske, at man ikke effektivt kan komme tilbage til strøm.
Men da vi bruger så meget af vores energi på opvarmning, giver det god mening.
Spildvarme buldrer ud i hele EuropaI Danmark bruger vi hovedsageligt kraftvarmeværker til at producere varmt vand til fjernvarmesystemet.
I dag drives den proces som et biprodukt af energiproduktion og via forbrændingsanlæg.
Ifølge Brian Vad Mathiesen burde vi også i langt større grad bruge spildvarme fra industrien.
- Der er langt mere overskudsvarme derude end forventet.
Og de her datacentre er en gamechanger, siger han.
Sådan regner man med at Facebooks nye datacenter i Odense kommer til at se ud.
Ifølge Facebook kommer datacenteret i Odense til at levere varme nok til at dække forbruget hos op til 6900 husstande årligt.
Grafik: FacebookHan anslår, at Facebooks kommende datacenter på Fyn vil kunne dække halvdelen af Odenses varmeforbrug.
Ingeniøren skriver dog i dag, at de datacentre, som pt.
er planlagt i Danmark, ligger for langt fra fjernvarmeværkerne til at være brugbare.
De anslår også, at Facebooks datacenter, der er tæt nok på Odense, vil levere langt mindre end oprindeligt anslået.
Fjernvarmetanken, arbejdspladser og grønne investeringer var ellers hele formålet med at tillade de store datacentre i Danmark.
Kan erstatte importen af gas fra RuslandVed at udnytte mere af overskudsvarmen og udbygge fjernvarmenettet kan brugen af naturgas mindskes med 80 til 90 procent.
- Det varer til omkring 50-60 milliarder Euro om året.
Og meget af den gas er jo importeret fra Rusland.
Så hvis vi omkægger vores varmesystem i Europa, så kan vi faktisk spare alt den import, vi har fra Rusland, væk, siger Brian Mathiesen.
Dele af gasledningen Nord Stream 2, der bliver leveret til den tyske ø Rügen.
Atli Benonysson fra Danfoss er igen enig.
Han ser det som en enorm mulighed.
- Placeringen er vigtig.
De skal ligge tæt på byerne.
Men det er allerede i gang i fx Stockholm, siger han.
I Aalborg leverer cementproducenten Aalborg Portland allerede spildvarme til fjernvarmesystemet, og lignende aftaler er i gang andre steder i Danmark.
Stort set ingen udnyttelseMen kigger man mod resten af Europa, er der stort set ingen brug af spildvarme.
Tysklands kulkraftværker er udstyret med enorme køletårne - udelukkende for at komme af med overskudsvarme.
Varme som, ifølge Brian Vad Mathiesen, burde komme befolkningen til gode.
P1 redder verdenSARS, svineinfluenza, fugleinfluenza og ebola.
Det er nogle af de sygdomme, der har skræmt verdenssamfundet de sidste 15 år.
Selv om de hver især har kostet menneskeliv, så har et globalt beredskab sørget for, at det aldrig gik helt amok.
Men hvad rammer os næste gang?
P1 redder verden iklæder sig beskyttelsesdragten og kigger på fremtidens pandemier.
Du kan høre programmet her.
- Rundt om i Europa har man enorme industrier, hvor varmen bare kyles væk, siger Brian Vad Mathiesen.
- Spildvarmen går direkte til gråspurvene, som det er nu.
Og så opvarmes boligerne med andre energikilder.
DTU-eksperter støtter ideenFlere forskere DR Viden har talt med på DTU Elektro og Energi, støtter konceptet med at bruge fjernvarme som varmelager.
Brian Elmegaard, professor og sektionsleder for Termisk Energi på DTU, støtter også ideen om fjernvarme i følgeskab med vedvarende energi.
- Absolut.
Der er store perspektiver i det.
Men der er teknologiske udfordringer, der skal løses, for at det bliver rigtig godt, siger han.
- Danmark har vist, at man kan nå langt, men det kan sagtens blive endnu bedre.
Den helt store barriere for ydbyggelsen af fjernvarmen i resten af Europa er ifølge Brian Elmegaard, at der er tale om meget store investeringer.
- Det handler om at vælge at investere i kapaciteten.
Der skal nogle incitamenter til, for at det kommer til at ske.
Regeringens seneste energiaftale, der træder i kræft den 1.
januar 2019, skal ifølge Energi- Forsyning- og Klimaministeriet sikre at fremme varmepumper og gøre det billigere at erstatte naturgas med vedvarende kilder og biomasse til fjernvarmeværkerne.
FacebookTwitterKopier linkEmner:Kraft- og varmeværker|Energi|Industri|Rusland|Fyn




https://www.dr.dk/nyheder/regionale/trekanten/foraeldre-i-oproer-systemet-belaster-os-mere-end-vores-boerns-adhd-eller

TrekantområdetForældre i oprør: Systemet belaster os mere end vores børns adhd eller autismeStressede forældre til børn med adhd eller autisme savner et system, der bedre kan hjælpe dem med at tage vare på deres børn.
Af Rasmus Poulsen Larsen og Rasmus Dyrberg Hansen09.
nov.
2018 kl.
10.
53Bemærk: artiklen er mere end 30 dage gammelLæs opDet er alt for svært at navigere i de offentlige instanser, der ellers skulle hjælpe dig.
Sådan lyder det både fra en række forældre til børn med diagnoser som adhd og autisme og fra de foreninger, der dagligt har med problemerne at gøre.
De langer ud efter det system, der skulle hjælpe dem og deres børn til en fornuftig hverdag, men i stedet mener flere, at systemet giver større problemer end selve diagnosen.
Et forældrepars historie om 'Sune'Et forældrepar, der ønsker at være anonyme, fortæller deres historie om deres dreng på 11 år, der er autist og har adhd:Vores historie er lang - virkelig lang, men her er den i korte bidder.
Jeg forsøgte at italesætte min søns problematikker allerede, da han var seks måneder.
Jeg nåede et stressniveau, hvor jeg ikke længere mærkede sult, og hvor jeg græd, når biler dyttede eller en dør blev smækket.
Jeg nåede at være på job i tre dage efter barsel, før jeg blev sygemeldt med alvorlig stress.
Sune fik sin diagnose, da han var næsten 2,5 år.
Jeg græd af glæde, for nu kom hjælpen.
Vi ville blive reddet - mor, far og brødrene.
De kastede aldrig redningskransen.
Vi fik afslag fra vores sagsbehandler på ting, vi slet ikke havde ansøgt om.
Alle døre, vi forsøgte at søge trøst og støtte ved, blev lukket.
Sune skulle flyttes til en specialenhed i en børnehave 20 kilometer fra vores hjem.
Vi blev kastet rundt fra afdeling til afdeling, for ingen ville påtage sig den udgift.
Jeg brugte al min vågne tid på at ringe hele verden rundt for at finde hoved og hale i vores velfærdssystem.
Stressen lå stadig i kroppen, brødrene viste mistrivsel, den mellemste havde konstant udslæt på kroppen og endte med at blive indlagt med mistanke om leukæmi, fordi tandkødet blødte konstant.
Den store missede hele 8.
klasse, fordi stress havde taget pusten og lysten til at være social fra ham.
Hjælpen kom i lappeløsninger, men aldrig i den form, der gjorde, at vi følte os sikre og i ro.
For tre år siden landede den mest fantastiske sagsbehandler i vores hænder.
Hun lyttede, forstod og fandt hjælpen.
I dag bor vores dreng på bosted for børn med autisme.
Vi har alle fem fået dybe sår og rifter (nogle heler stadig, mens andre er kommet for at blive).
Vi var næsten ni år i krigen, før hjælpen kom.
Vi gik fra at være en ressourcestærk familie med gode job til at falde helt fra hinanden.
Men vores vilje til at skabe et godt liv for hele vores familie har gjort, at vi har rejst os igen - dog ikke uden mén, men svære udfordringer kan vendes til styrke og drivkraft.
Forældrenes identitet er DR bekendt.
Sune er et opdigtet navn.
Forældrene presses ud i at fungere som socialrådgivere, jurister og eksperter - fordi de enkelte instanser ikke taler sammen, lyder det for eksempel fra Pernille Andersen fra Vejle.
- Jeg synes, det er et problem, at man selv skal opsøge det hele, og at man ikke automatisk bliver hjulpet i det her, når instanserne godt kan se, at der er et problem.
Hendes otte-årige dreng har adhd og går på specialskole.
Han har behov for meget opmærksomhed derhjemme, og får han det ikke, kan han blive voldsom og hård overfor særligt sin lillebror.
Læs også:Ny forældretræning hjælper ADHD-børn: Jeg har lært ikke at blive et monster- Han kaster med ting, slår på folk, og han truer med at slå sig selv ihjel, siger Pernille Andersen.
'Venter på at blive stressramt'Problemerne har betydet, at Pernille Andersen har søgt orlov fra sit job.
Igennem noget tid havde hun ellers fået bevilget tabt arbejdsfortjeneste på otte en halv time om ugen, men det viste sig, at det slet ikke var tilstrækkeligt til at tage vare på sønnen.
Derfor søgte hun orlov på fuld tid fra sit job efter at have konsulteret nogle fagfolk på området.
Når man søger om det, skal man have forladt sin arbejdsplads, så det gjorde Pernille Andersen.
Men da hun så til sin egen overraskelse fik afslag på orloven, mistede hun pludselig sin indtægtskilde.
- Så nu står jeg her i ingenmandsland og får ikke den hjælp, jeg føler, vi har behov for.
Jeg ved ikke hvad det næste skridt er, for vi har stadig brug for hjælp, siger Pernille Andersen.
Oplevelsen med den fejlslagne orlov - kombineret med de erfaringer hun har samlet gennem de seneste år med sønnen - har fået Pernille Styrbæk til at råbe op.
For hun mener, at familier som hendes, der er stærkt presset af barnets diagnose, i alt for høj grad forventes selv at kunne finde ud af de forskellige paragraffer, instanser og ordninger som skal hjælpe.
- Det er som om, at man venter på, at man bliver stressramt, for så går man jo hjemme, og så bliver det løsningen.
Og det synes jeg er forkert, siger Pernille Andersen.
Læs også:Flere partier vil give forældre til børn med handicap bedre muligheder for at klagePernille Andersen føler ikke, at hun får den hjælp, hun skal bruge, til at tage sig af sin otte-årige søn, der har adhd.
KL: Vi er udfordredeI Kommunernes Landsforening er Joy Mogensen (S) formand for socialudvalget, og hun genkender billedet af forældre, der kæmper for deres børn.
- Det er bestemt en kamp, vi gerne vil kæmpe med forældrene.
Men vi er udfordrede, for antallet af børn, der får diagnoser, er fordoblet på syv år, og det har gjort det meget svært for kommunerne at følge med, siger hun.
Når et barn og en familie skal have hjælp, så er der ofte mange instanser i sving fra både kommuner og region.
- Jeg mener, at systemet er sat under massivt pres de seneste år.
Vi har ikke fået ressourcer til at følge med, og de kommunale medarbejdere knokler.
Jeg vil gerne være den første til at sige, at der er ting, som vi ikke har kunne følge med til.
Heldigvis er der kommet mere opmærksomhed på det, og vi vil gerne kæmpe kampen, for vi skal have vores børn og unge godt i gang med livet, siger Joy Mogensen (S).
Så er systemet godt nok?
- Systemet prøver at følge med udviklingen, men det kan blive bedre.
Foreninger bakker opPernille Andersens eksempel er ikke enestående.
Både adhd-foreningen og autismeforeningen bakker op om forældrenes kritik.
Ifølge autismeforeningen brugte de for fem-syv år siden hovedparten af deres tid på at vejlede om autisme.
Nu går deres tid med at vejlede om paragraffer, rettigheder og systemer.
Det fortæller Heidi Thamestrup, der er formand i autismeforeningen.
- Det betyder, at mange kæmper en kamp med systemet i stedet for egentlig at bruge deres tid fornuftigt, som jo er at passe rigtig godt på de her børn med autisme.
Samme budskab kan man høre fra formanden for adhd-foreningen, Dorte Vistesen:- I dag handler det meget om at hjælpe forældre igennem systemet og med at få styr på paragraffer.
Tidligere handlede det om den direkte støtte til, hvordan man hjælper sig barn bedst.
FacebookTwitterKopier linkEmner:ADHD-foreningen|Heidi Thamestrup (organisationsleder)|Joy Mogensen (politiker)|Psykiske lidelser|Vejle




https://www.dr.dk/sporten/fodbold/landsholdet/andreas-bjelland-er-tilbage-paa-landsholdet

LandsholdetAndreas Bjelland er tilbage på landsholdetAndreas Bjelland er tilbage på landsholdet for første gang, siden han i sommer blev vraget til VM.
Andreas Bjelland har ikke været med landsholdet siden han missede VM med en skade.
09.
nov.
2018 kl.
10.
32Bemærk: artiklen er mere end 30 dage gammelLæs opFodboldspilleren Andreas Bjelland fra FC København er tilbage på fodboldlandsholdet.
Landstræner Åge Hareide har fredag efterudtaget Bjelland og angriberen Christian Gytkjær til de forestående kampe mod Wales og Irland i Nations League.
Andreas Bjelland har ikke været inde omkring landsholdet, efter at han i sommer blev vraget op til VM i Rusland.
Læs også:Kraul: 'Bendtner får svært ved at komme tilbage på den store scene'Derfor glæder det FC København-forsvareren, der slår fast, at han altid har været til rådighed for landstræner Åge Hareide.
- Det er ingen hemmelighed, at jeg var skuffet over at misse VM, men det er længe siden for mig nu, og vi er alle videre.
- Jeg glæder mig bare over, at jeg er med igen og ser meget frem til at vise mig frem i træningerne, siger Bjelland på FCK's hjemmeside.
Han ser udtagelsen til landsholdets kommende kampe mod Wales og Irland i Nations League som en anerkendelse af, at han har gjort det godt for FCK i efteråret.
Læs også:VIDEO Danske VM-ølkastere udelukkes fra landskampe i to år- Vi (FCK, red.
) har været igennem et meget intenst kampprogram med mange vigtige kampe på kort tid.
- Jeg føler mig i god form og glæder mig til at hilse på drengene og staben igen, siger den 30-årige forsvarsspiller, der sammen med angriber Christian Gytkjær fredag blev efterudtaget til den danske landsholdstrup.
I mandags udtog landstræneren de første 21 spillere til de to kampe i Nations League.
Danmark møder Wales på udebane fredag 16.
november og tager imod Irland på hjemmebane i Aarhus tre dage senere.
/ritzau/FacebookTwitterKopier linkEmner:Åge Hareide (fodboldtræner)|Andreas Bjelland (fodboldspiller)|FC København|Irland|Fodbold




https://www.dr.dk/sporten/carlsens-danske-traener-foer-vm-brag-et-af-de-mest-spaendende-i-skak-historien

SportCarlsens danske træner før VM-brag: 'Et af de mest spændende i skak-historien 'Danske Peter Heine Nielsen er med til at levere det skyts, som det norske skakgeni Magnus Carlsen skal fyre af i forsvaret af sin VM-titel.
Magnus Carlsen kommer på alvorligt arbejde, når han skal forsvare sin VM-titel mod amerikanske Fabiano Caruana.
Af Jens Andersen09.
nov.
2018 kl.
10.
00Bemærk: artiklen er mere end 30 dage gammelLæs opDet norske skakfænomen, Magnus Carlsen, kan i løbet af november blive stødt af den trone, han har siddet på siden 2013, hvor han besejrede indiske Viswanathan Adnan og overtog titlen som verdensmester i skak.
27-årige Magnus Carlsen betragtes som et de største skaktalenter nogensinde, men den amerikanske udfordrer, Fabiano Caruana, har været særdeles stærkt spillende i 2018, og det forventes, at VM-kampen i London kan blive en endog meget tæt affære.
Læs også:Forsker: Norsk skakgeni er historiens bedsteDen danske stormester Peter Heine Nielsen har været en del af teamet omkring Magnus Carlsen siden 2013.
Den tidligere danmarksmester er med til at forberede Carlsen på mødet med den fremadstormende Caruana, der kan blive den første amerikanske verdensmester, siden Bobby Fischer i 1972 triumferede i Reykjavik mod russiske Boris Spassky.
- Som man også ser det i boksning, så kommer der nogle gange bare en drømmematch om en VM-titel.
De to bedste i direkte konfrontation.
Det er det, alle vil se.
Der er så meget på spil.
Det kan gå i alle retninger, siger Peter Heine Nielsen, der beskriver de to spillere som forskellige typer, hvor Caruana er den kalkulerende, der regner sig frem til løsningerne, mens Magnus Carlsen nyder godt af en exceptionel god intuition.
Magnus Carlsen i en 13-årig udgave i et møde i 2004 med danske Peter Heine Nielsen, der nu er nordmandens træner.
Der er dog visse ligheder, der lover godt for underholdningen.
- De er begge to aggressive af natur.
I de tidligere VM-matcher har modstanderne måske været lidt skræmte over mødet med Magnus og har grundlæggende haft en meget defensiv tilgang.
Det ligger ikke til Caruana.
Han vil forsøge at vise, at han er den bedste i verden, og at han ikke er bange for Magnus, siger Peter Heine Nielsen.
Sådan afgøres skak-vm:Der spilles bedst af 12 partier.
En sejr giver 1 point.
Remis giver hver spiller ½ point.
Matchen slutter, når en spiller har opnået 6½ point.
Der trækkes lod om, hvem der har de hvide brikker i det første parti.
Derefter skiftes spillerne til at starte med de hvide brikker.
Spilleren, der har de hvide brikker i det sjette parti, har også de hvide brikker i det syvende.
Derefter skiftes spillerne igen til at have de hvide brikker.
Spillerne har 100 minutter til deres første 40 træk, 50 minutter til de næste 20 træk og i resten af partiet 15 minutter til rådighed.
Derudover ’optjenes’ 30 sekunder per træk fra starten af hvert parti.
Ender matchen 6-6, så spilles der tiebreak, der afgøres over fire partier.
Her har hver spiller 25 minutter til rådighed, mens der også optjenes 10 sekunder ekstra per træk.
Er det stadig helt lige efter tiebreak, så skal der spilles to partier lynskak på 5 minutter, hvor der optjenes 3 sekunder pr træk.
Her skal man altså vinde to partier i træk for at vinde VM.
Lykkedes det ikke for nogen af spillerne at vinde to partier i træk efter fem forsøg, så spilles der et sudden death-parti.
Her trækkes der lod og vinderen bestemmer, om han vil spille med de hvide eller sorte brikker.
Spilleren med de hvide brikker får 5 minutter, mens spilleren med de sorte får 4 minutter til rådighed.
Efter træk nummer 60 optjener hver spiler 3 sekunder pr.
træk.
Ender dette sidste parti i remis, så bliver spilleren med de sorte brikker erklæret verdensmester.
- Carlsen har jo været anset som den bedste i verden i de sidste 7½ år.
Ranglisterne har vist det samme.
I en lang periode har han været den suverænt bedste, hvor der måske har været en gruppe af ti udfordrere, men de var meget, meget langt fra Carlsens niveau.
Nu har Caruana rykket sig væk fra den udfordrergruppe til i praksis at have indhentet Carlsen, siger Peter Heine Nielsen.
For få uger siden var Fabiano Caruana ved at gå forbi Magnus Carlsen på verdensranglisten, da nordmanden var tæt på at tabe til en kineser.
Vinderen af VM-matchen kan derfor ikke bare kalde sig verdensmester, men vil også være nummer et på verdensranglisten.
Læs også:Norsk skakgeni er ekstremt hurtig på aftrækkeren- At være verdensmester og samtidigt nummer et på verdensranglisten er naturligvis ekstra prestigefyldt.
Det er lige, som det skal være.
To spillere fra hver deres verdensdel, og to spillere som er de to bedste i verden.
Det er perfekt, siger Peter Heine Nielsen, der selv regner verdensmestertitlen som det største.
- Det er jo som at studere kongerækken.
Der er en verdensmester, og så kommer der måske en og vipper ham af tronen.
Det er den helt store klassiske ting i skak, der går meget langt tilbage i historien.
Genialt hårdt arbejdeMagnus Carlsen beskrives med ofte som et skakgeni, men når hans træner Peter Heine Nielsen roser den 27-årige nordmands unikke intuition ved et skakbræt, så er det ham dog også påliggende at understrege, at det langt fra er noget, Carlsen er kommet sovende til.
- Intuition er jo ikke bare noget, man får tilfældigt.
Det er jo baseret på, at man har set en frygtelig masse partier og tænkt en masse situationer igennem.
Folk med god intuition har jo typisk en masse erfaring at trække på.
Carlsens unikke intuition bygger på, at han har spillet skak, siden han var helt lille og har spillet og diskuteret en masse skak med de bedste i verden, siger Peter Heine Nielsen.
Læs også:Dramaet bag skak-triumfen: Carlsens kok spillede afgørende rolleDet er derfor på ingen måde en Magnus Carlsen, der forlader sig på egen genialitet og pludselige guddommelige indskydelser, der sætter sig overfor Fabiano Caruana i London.
- Vi bruger en masse energi på at studere, at når vi gør sådan, så plejer han at gøre sådan.
Der skal vi jo gerne finde frem til et overraskende træk.
Der er et større hold af sekundanter, der hjælper til med at finde de rette løsninger.
Når VM-titlen er på spil, så bliver det sådan et våbenkapløb, hvor begge parter opruster for at forberede sig bedst muligt, siger Peter Heine Nielsen.
- Der er et hold af sekundanter, der er en kok, en læge og folk til at håndtere praktiske ting, så der er en seriøs delegation omkring ham under sådan en VM-match.
Skulle Magnus Carlsen miste sin VM-titel og dermed også sin plads som nummer et på verdensranglisten, så vil det være en form for identitetstab for nordmanden.
Magnus Carlsen har været nummer et på verdensranglisten siden 2011 og vandt sit første verdensmesterskab i 2013, som han har forsvaret to gange siden.
Læs også:Se trækket fra Carlsen der overraskede alleDet har ført til spekulationer om, at Magnus Carlsen måske vil stoppe eller alternativt tage en pause fra skak, hvis Fabiano Caruana trækker sig sejrrigt ud af duellen i London.
- Det er på sin vis identiten, der står på spil.
Hvis tingene ikke går, som man håber på, så skal man selvfølgelig forholde sig til det.
Men han elsker at spille skak, han elsker at konkurrere, så jeg ville blive meget overrasket, hvis han pludselig skulle stoppe, siger Peter Heine Nielsen og pointerer, at den slags tanker slet ikke har plads i forberedelsen til så stor en match.
- Der er en af de mest spændende VM-matcher i skakhistorien forude.
Fokus er på nutiden, vi har forberedt os godt, vi har tænkt over forskellige strategier, så hvad der sker bagefter, det er ikke så vigtigt.
Man har simpelthen ikke nogen horisont bagefter.
Man tænker heller ikke, at har man nogle strategiske greb, skal man så gemme på dem til senere?
Nej, man bruger alt det man har her og nu for at vinde, Peter Heine Larsen.
Magnus Carlsens triumfer har løftet skak helt enormt i Norge, hvor VM-matchen mod Caruana naturligvis vil blive tv-transmitteret, og mens skakfeberen raser i det norske, så kunne man jo håbe, at et dansk skakgeni er på vej frem og engang i fremtiden kunne gøre Carlsen kunsten efter.
Læs også:Skakgeniets danske træner: Største modstand i karrierenPeter Heine Nielsen er meget optimistisk i forhold til dansk skaks fremtid, men en dansk udgave af Magnus Carlsen ville være et mirakel.
- I en årrække havde Danmark jo Bent Larsen, der lidt var en frontløber for Magnus Carlsen, selvom Larsen ikke nåede hele vejen.
Han var dog helt oppe i verdenseliten.
Vi har haft to danskere, der er blevet juniorverdensmestre for nylig, men statistisk har vi allerede været heldige med Bent Larsen.
At vi i vores livstid skal opleve at have mere end en nordisk verdensmester, det ville være relativt ekstremt, siger Peter Heine Nielsen.
- Det er nok lidt som med EM-triumfen i 1992 i fodbold.
Vi håber, det sker igen, men ser på vi sandsynligheden – og det er vi skakspillere nok så kedelige at vi gør – så sker det nok ikke.
Magnus Carlsen og Fabiano Caruana spiller første VM-parti fredag d.
8 november.
FacebookTwitterKopier linkEmner:Skak|London|Magnus Carlsen (skakspiller)|Norge|Bobby Fischer (skakspiller)




https://www.dr.dk/sporten/fodbold/fodbold-em-i-danmark-faar-ny-kinesisk-storsponsor

FodboldFodbold-EM i Danmark får ny kinesisk storsponsorDen kinesiske betalingsplatform Alipay bliver sponsor for EM-slutrunderne i fodbold og Nations League.
Uefa-præsident Aleksander Ceferin var fredag i Shanghai for at præsentere en stor sponsoraftale.
09.
nov.
2018 kl.
09.
44Bemærk: artiklen er mere end 30 dage gammelLæs opDet Europæiske Fodboldforbund (Uefa) vil i de kommende år få tilført mere end 1,5 milliarder kroner fra en kinesisk sponsor.
Uefa har fredag indgået en otteårig aftale med den kinesiske betalingsplatform Alipay.
Alipay bliver dermed sponsor for EM-slutrunderne i 2020 og 2024 samt det nye Nations League-format.
Uefa-præsident Aleksander Ceferin var fredag i Shanghai for at annoncere den store aftale med Alipay, der kontrolleres af rigmanden Jack Ma, som også står bag e-handelsgiganten Alibaba.
Fodboldsponsorater er ikke helt uvante for Jack Ma og hans selskaber, da Alibaba blandt andet har en sponsoraftale med Det Internationale Fodboldforbund (Fifa) omkring VM for klubhold.
Nyhedsbureauet AP skriver, at aftalen mellem Uefa og Alipay er mere end 200 millioner euro værd.
/ritzau/APFacebookTwitterKopier linkEmner:Aleksander Ceferin (idrætsleder)|FIFA|Jack Ma (erhvervsleder)|Fodbold|Kina




https://www.dr.dk/sporten/dif-vigtigt-med-karensperioder-statsborgerskab

SportDIF: 'Vigtigt med karensperioder for statsborgerskab'Andelen af indvandrere og deres efterkommere stiger i Danmark, og det stiller flere sportsfolk i et dilemma.
Vendsyssel FF's Moses Opondo stiller op for Uganda.
09.
nov.
2018 kl.
09.
35Bemærk: artiklen er mere end 30 dage gammelLæs opEt voksende antal sportsfolk står med flere valgmuligheder, når de skal vælge, hvilket land de vil repræsentere.
I dag bor der 779.
000 indvandrere eller efterkommere af indvandrere i Danmark, og der bliver flere og flere.
Den øgede indvandring betyder, at det ikke længere er nogen selvfølgelighed, at blot fordi man er opvokset i Danmark, så repræsenterer man også det danske landshold.
Fodboldspilleren Moses Opondo har valgt stille op for fødelandet Uganda, selv om han har boet næsten hele sit liv i Nordjylland og måske en dag kunne få muligheden på det danske landshold.
Overvejelserne har stået på længe, og den 21-årige superligaprofil fra Vendsyssel FF har mærket godt efter i maven.
- Jeg føler mig mere som dansker, men jeg er jo ikke dansker - jeg er ikke født i Danmark, og jeg har ikke dansk pas.
- Hvis jeg virkelig gerne ville på det danske landshold, så havde jeg nok søgt om at få dansk pas, da jeg blev 18 år.
Det gjorde jeg ikke.
Derfor blev det Uganda i stedet for Danmark.
Det føltes bare mere rigtigt, siger Moses Opondo.
Op til atleterne selvHan forklarer også, at det har haft betydning, at han ofte er i Uganda og har familie i det afrikanske land.
Siden 2010 er andelen af indvandrere og deres efterkommere vokset med 240.
000 personer, så der i dag er 779.
000 i Danmark.
Frem mod 2060 viser en prognose fra Danmarks Statistik, at der vil være 1.
384.
000 med indvandrerbaggrund i Danmark, og befolkningsgruppen vil til den tid udgøre 21 procent.
Flere vil derfor stå i samme dilemma som Moses Opondo.
Atleternes valg kan i sidste ende påvirke Danmarks muligheder for at klare sig godt i internationale sportskonkurrencer.
Danmarks Idrætsforbund (DIF) har ingen planer om at gøre noget aktivt for at få sportsfolk til at stille op for Danmark.
- Det er op til de her mennesker.
De skal repræsentere det land, som de føler mest for, siger DIF-formand Niels Nygaard.
- Nogle gange vælger de Danmark, og andre gange et andet land.
- Vi ser også, at danskere rejser ud i verden, beholder deres danske statsborgerskab og stiller op for Danmark.
Så det kan også gå den modsatte vej, forklarer han.
Skal ikke bøje reglerneTennisstjernen Caroline Wozniacki kunne eksempelvis have valgt at stille op for Polen i kraft af sin polske baggrund, men hun har valgt at repræsentere Danmark.
Niels Nygaard vurderer umiddelbart, at Danmark i øjeblikket vinder og taber lige meget på den konto.
DIF-formanden er dog bevidst om, at flere sportsfolk i fremtiden vil stå med flere muligheder.
For Moses Opondo betyder den øgede globalisering på verdensplan, at idéen om landshold og lande, der konkurrerer mod hinanden, er ved at miste sin betydning.
- For mig har det nok ikke lige så stor betydning at spille på et landshold som for andre, fordi jeg er skruet forskelligt sammen, siger han og henviser til sin baggrund.
Superligaspilleren har samtidig noteret sig, at eksempelvis Frankrigs fodboldlandshold, som i sommer blev verdensmester, består af mange afrikanske spillere.
- Mit pas siger, at jeg er fra Uganda.
Hvorfor skulle jeg være en del af den her nye form for landshold, hvor man kan vælge et landshold, fordi man har kigget i et stamtræ?
- Jeg er mere tilhænger af, at man skal vælge det sted, man kommer fra.
Det var der, at det startede.
- Når folk er begyndt at bøje reglerne og finde muligheder for at komme på et bedre landshold, så forsvinder hele grundtanken med et landshold, siger Opondo.
Dårlige eksemplerDIF-formand Niels Nygaard lever fint med den stigende indvandring og sportsfolkenes valgmuligheder, så længe at ingen lande forsøger at købe sig til forstærkninger.
- Jeg har det skidt med de gange, hvor sportsfolk af økonomiske årsager vælger at stille op for et land, fordi de får en kæmpe check.
Det er forkert, siger Nygaard.
Han nævner eksempler fra håndbolden, hvor Qatar har stillet op med et hold bestående af udlændinge.
Der er også løbere fra Kenya, der er blevet betalt for at stille op for andre nationer.
- Derfor er det vigtigt, at der er nogle karensperioder, så man ikke bare uden videre kan skifte statsborgerskab, siger han.
/ritzau/FacebookTwitterKopier link




https://www.dr.dk/sporten/fodbold/aab-i-toppen-af-europa-ud-af-tre-har-spillet-ungdomsfodbold-i-klubben

FodboldAaB i toppen af Europa: To ud af tre har spillet ungdomsfodbold i klubben Den nordjyske klub har i flere år været blandt Danmarks mest ambitiøse på talentudvikling, og det spores tydeligt i både hjemlige og udenlandske tal.
© ScanpixAf Kristian Pedersen og Grafik: Jens Albæk Aarup09.
nov.
2018 kl.
08.
00Læs opNår AaB kalder sig Nordjyllands hold, er der noget om snakken.
15 ud af Superligatruppens 23 spillere har fået deres fodboldopdragelse på Hornevej i Aalborg Øst.
Over to tredjedele af den samlede spilletid i sæsonen (67,41 procent) har klubben brugt egenudviklede spillere, hvilket er uhørt højt.
AaB ligger nummer tre i Europa på listen over home growings, der betyder, at spilleren har været i klubben, siden han var 15.
Klubbens mangeårige udviklingschef Poul Erik Andreasen bruger ordet gæstespillere, om klubbens fem udlændinge.
Det siger en del, om klubbens strategi og ambition.
- Det passer fint i mit hjerte, at vi har mange nordjyske spillere, og at vi kan se, at de spillere vi har arbejdet med i U17 og U19, pludselig spiller ude på stadion.
Det er en ekstra tilfredsstillelse frem for at få spillere udefra, siger Poul Erik Andreasen.
Han er AaB-mand på niveau med Lynge Jakobsen, og førte som træner AaB til deres første danske mesterskab i 1995.
De seneste 18 år har han været det, der i DBU-termer hedder A+-træner, selvom han har det bedre med udviklingschef.
- I forhold til den vision vi har, og den måde vi gerne vil drive klubben på, er det jo noget at være stolte af.
Det er en del af det idegrundlag vi har, og det er da fremragende, siger han om de statistikker, han finder voldsomme, men ikke overraskende.
Målsat ambition om spilletid i superligaenAaB har som målsætning, at 50 procent af spillertruppen skal være nordjyske spillere, og mindst to spillere fra ungdomsårgangene hvert år kan glide ind og gøre sig gældende på Superligaholdet, forklarer sportsdirektør Allan Gaarde.
- Den lokale identitet og stolthed er det, der skal sikre, at AaB langsigtet vil være en dansk topklub.
Det er naboens søn, og det er nordjyske drenge, siger sportsdirektøren.
- Det er alvorligt benspænd, da vi kun er omkring 500.
000 indbyggere i Nordjylland, og de jo ikke er unge drenge alle sammen, som Gaarde bemærker.
Talentudvikling har altid været en del af klubbens identitet, men den er blevet skærpet yderligere, mener Allan Gaarde.
- Vi får utrolig mange igennem, i forhold til hvor mange penge vi bruger.
Man ser andre talentudviklingsmiljøer, der også er gode, men som måske er hæmmet af, at en cheftræner eller en sportschef ikke tør bruge de unge.
Det gør vi her.
AaB samarbejder med over 80 procent af alle fodboldklubber i Nordjylland, og der må med Gaardes ord, ikke gå et 9-årigt stortalent rundt i Nordjylland, som klubben ikke har kendskab til.
Nordjyllands nestorNår AaB lykkes med at integrere så mange af klubbens egne på førsteholdet, skyldes det ifølge Poul Erik Andreasen både det intensive arbejde i ungdomsårgangene, og ikke mindst transitionen fra ungdomsfodbold til Superliga.
Den 68-årige fodboldhjernes arbejde med sparring og coaching begynder for alvor hos de bedste U17-spillere.
Foruden at arbejde tæt sammen med de to ungdomstrænere, er han med på træningsbanen to gange om ugen, når ligatalenterne har morgentræning.
- Hver eneste mandag snakker vi sidste kamp og har en grundig og fri snak om, hvad der fungerede, og hvad der skal være bedre.
Vi ser klip fra kampen og så videre.
Det er godt, vi er flere trænere, så vi kan lære af hinanden og spare på træningsbanen, fortæller Poul Erik Andreasen.
Ungdomskontrakter fra 15 årAktuelt har AaB papir på 18 spillere i ungdomsårgangene, hvor de yngste er 15, mens kontrakterne fra flere af de bedste løber ind i de første år af seniorkarrieren.
Sportsdirektør Allan Gaarde vurderer, at AaB har færre ungdomskontrakter end konkurrerende klubber som Brøndby, FC København, FC Midtjylland og FC Nordsjælland.
Blandt andet fordi konkurrencen er større i de områder.
- Vi tror også på, at vores træningsmiljø er så stærkt, at det alene trækker mere end den ungdomskontrakt de eventuelt vil få i begyndelsen, siger Allan Gaarde.
I øjeblikket træner otte U19-spillere i større eller mindre grad med Superligatruppen.
Tre af dem har allerede spillet førsteholdskampe.
Også her har Poul Erik Andreasen en bærende rolle.
Han er træningsbanen med Superligaholdet hver dag.
Her holder han øje med de U17 og U19-spillere, der træner med, og de første seniorårgange, indtil de ikke længere kan spille U21.
Det vil i AaB også sige etablerede spillere som Oliver Abildgaard, Rasmus Thellufsen og Magnus Christensen.
- Det er dem, jeg kigger på, holder øje med og melder tilbage på.
Jeg har samtaler med hver enkelt om episoder fra både træning og kampe med videoklip og de ting, jeg ser.
Det er den allervigtigste del af arbejdet, siger Poul Erik Andreasen.
Børn på 13 år skoles til klubbens kultur17-årige Mathias Ross er nyeste navn i AaB’s superligatrup.
Han er egentlig førsteårs-U19spiller, men har accelereret karrieren i efteråret med et overraskende og overbevisende indhop i en superligakamp og umiddelbart efter en fast kontrakt.
- Når Poul Erik og nogle gange assistenttræner Thomas Augustinussen kom ned på U17-holdet, så præger de os jo med spilsystemer, der kommer oppe fra superligaen.
Det gør overgangen blødere, og det gør det nemmere at tage skridtet, siger Mathias Ross.
Han kom selv til AaB som 13-årig fra Hasseris-klubben Aalborg KFUM.
- De første år er jo ikke voksenfodbold.
Her lærer man klubben og spillestilen at kende, og så stiger intensiteten og træningsmængden på U17 og U19, så det minder om superliga, og målet med det hele er jo også, at få nogle spillere sendt herop, siger han.
Selvom den 17-årige midterforsvarer stadig blot er noteret for to førsteholdskampe og endnu ikke har haft hjemmebanedebut, så er han seneste hilsen fra klubbens talentarbejde og Poul Erik Andreasen.
Drømmen om DM med egne spillereBåde han og sportsdirektør Allan Gaarde mener, at klubbens strategi og formning af egne talenter også fremover vil positionere AaB i toppen af dansk fodbold.
- Vores ambition er, at de skal spille.
Vi har fire mesterskaber indenfor 23 år, og hvis vores ambition er at gøre det igen, så skal vi have nogle spillere over nogle år, og så håbe på, at vi kan ramme nogle årgange, hvor tingene kulminerer, mener Allan Gaarde.
I FC Nordsjælland, der i øvrigt er Danmarks nummer to på listen over egenudviklede spillere, er det en udtalt ambition at vinde DM kun med egne akademispillere.
Helt så langt vil AaB dog næppe gå, mener Poul Erik Andreasen.
- Jeg så det gerne, men jeg tror ikke, vi kan holde os i toppen af superligaen med kun egenudviklede spillere.
Jeg tror, vi er nødt til at skal have enkelte udefra.
Nordsjælland har jo også folk fra et akademi i Ghana.
Men dem vi selv har haft fat i, formet og haft igennem, det er en særlig fornøjelse at se dem spille, det er klart.
FacebookTwitterKopier linkEmner:AaB|Allan Gaarde (sportschef)|FC Nordsjælland|Fodbold|Jylland




https://www.dr.dk/nyheder/indland/italiensk-kvinde-undgar-udvisning-efter-plan-om-lejemord

IndlandItaliensk kvinde undgår udvisning efter plan om lejemordLandsret stadfæster straf på fængsel i seks år til 59-årig kvinde fra Hellerup.
Hun frifindes for udvisning.
Østre Landsret har fredag afsagt dom i en usædvanlig sag om planlægningen af en lejemord.
(Arkivfoto) 09.
nov.
2018 kl.
13.
28Bemærk: artiklen er mere end 30 dage gammelLæs opEn italiensk statsborger undgår at blive udvist, efter at hun forsøgte at få en lejemorder til at slå sin kæreste på Sicilien ihjel.
Østre Landsret har fredag ændret dommen i sagen om den 59-årige kvinde fra Hellerup i forhold til den første dom - men fængselsstraffen på seks år for drabsforsøg står ved magt.
Læs også:Sag om lejemord: Kvinde straffes med 6 års fængsel og udvisesEmanuela Consortini har boet i Danmark i 28 år, og hun har også voksne børn her i landet.
Desuden spiller det ind i landsrettens afgørelse, at hun er EU-borger.
Betalte med bitcoin på det mørke netDa den usædvanlige sag oprindeligt blev vurderet af Retten i Lyngby i december sidste år, blev hun derimod udvist.
Det skyldtes forbrydelsens grovhed.
Det var på det såkaldt mørke internet, hvor brugere vanskeligt kan spores, at hun forsøgte at hyre en lejemorder til at dræbe kæresten, en politimand på Sicilien.
Betalingsmidlet var bitcoin, som er en digital valuta.
Læs også:Spektakulær sag om lejemord: 58-årig kvinde skyldig i forsøg på drabUnder hele forløbet har kvinden nægtet sig skyldig.
Hun har blandt andet sagt, at kontakten til en formodet lejemorder måtte være arrangeret af en albansk mand.
Skulle bruge lyddæmperMen det er altså blevet til en domfældelse.
Beviserne består blandt andet af håndskrevne sedler, som blev fundet både i hendes lejlighed og i en fængselscelle.
I bestillingen af lejemordet hed det, at det var vigtigt, at manden blev dræbt i første forsøg.
Der var også krav om brug af en lyddæmper.
Bestillingen blev opdaget af britisk politi, som sendte sagen til italienske kolleger.
De fandt frem til sagens offer, der er politimand på Sicilien.
Læs også:Kvinde i sag om lejemord: Jeg kan ikke engang slå en flue ihjelHan kunne fortælle, at de billeder, som ledsagede ordren om et drab, var taget sammen med kvinden fra Hellerup.
Og derefter havnede efterforskningen hos Nordsjællands Politi.
/ritzau/FacebookTwitterKopier linkEmner:Bitcoin|Hellerup|Sicilien|Mord|Politi




https://www.dr.dk/nyheder/penge/finanstilsynet-slaar-ned-paa-jyske-banks-kontrol-med-hvidvask

PengeFinanstilsynet slår ned på Jyske Banks kontrol med hvidvaskJyske Bank får seks påbud af tilsynet.
Af Signe Mai Vilsbøll09.
nov.
2018 kl.
09.
34Bemærk: artiklen er mere end 30 dage gammelLæs opHvidvaskkontrollen i Jyske Bank lever ikke op til gældende krav, og det gør bankens risiko for at blive misbrugt til hvidvask eller finansiering af terrorisme høj.
Sådan lyder konklusionen i en redegørelse fra Finanstilsynet, der har udstedt seks påbud til banken efter et inspektionsbesøg.
Blandt andet påbud om at sikre bedre kontrol med hvidvask i Jyske Banks datterselskab i Gibraltar og bankens filial i Hamborg.
- Banken mangler tilstrækkelig sikkerhed for, at dens udenlandske enheder overholder den lokale lovgivning samt for, at banken har overblik over koncernens samlede hvidvaskrisiko, skriver tilsynet i sin redegørelse.
Finanstilsynet påpeger, at Jyske Bank allerede har brugt "betydelige ressourcer" på at styrke foranstaltninger mod hvidvask og terrorfinansiering.
Dog kræver tilsynet, at banken reviderer sin risikovurdering og den hvidvaskpolitik, der bliver ført.
- Bankens risikovurdering og hvidvaskpolitik sætter ikke i tilstrækkelig grad rammerne for bankens risikoappetit på området eller for bankens risikobegrænsende foranstaltninger, lyder det fra Finanstilsynet.
Jyske Bank: Flere forhold er løstJyske Bank skriver i en pressemeddelelse, at Finanstilsynets påbud er taget til efterretning.
Bankdirektør, Peter Schleidt udtaler i pressemeddelelsen, at "det har den allerhøjeste bevågenhed overalt i organisationen at undgå, at Jyske Bank misbruges til hvidvask".
Derfor har Jyske Bank ifølge Peter Schleidt "arbejdet videre med at forbedre foranstaltninger mod hvidvask og terrorfinansiering" siden tilsynet var på besøg.
- Flere af de forhold, der rejses i redegørelsen, er nu løst, lyder det.
Bankdirektøren tilføjer i pressemeddelelsen, at Jyske Bank finder tilsynets observationer betryggende, fordi de netop handler om at styrke kontrollen på hvidvaskområdet "og ikke om konkrete tilfælde af misbrug af banken til hvidvask".
Finanstilsynet har hverken politianmeldt banken eller udstedt bøde i forbindelse med inspektionsbesøget.
FacebookTwitterKopier linkEmner:Jyske Bank|Finanstilsynet|Pengeinstitutter




https://www.dr.dk/sporten/haandbold/em-kvinder/klavs-bruun-joergensens-em-kanin-er-mor-det-har-gjort-mig-bedre-paa

EM KvinderKlavs Bruun Jørgensens EM-kanin er mor: ’Det har gjort mig bedre på banen’Anne Cecilie La Cour var den store overraskelse i Klavs Bruun Jørgensens EM-trup, men hun er klar til opgaven.
Af Frederik Palle og indslag: Helena Melin09.
nov.
2018 kl.
08.
21Bemærk: artiklen er mere end 30 dage gammelLæs op- Jeg blev lidt paf.
Man går og drømmer om det, men jeg havde ikke sat næsen op efter det.
Anne Cecilie La Cour havde ikke regnet med at være en del af Klavs Bruun Jørgensens EM-trup, men kaninen blev trukket op af hatten, og nu kan København Håndbold-backen se frem til at bruge december i Frankrig.
- Det er ikke noget, man tøver med at sige ja til, siger Anne Cecilie La Cour.
Læs også:Landstræner om EM-udtagelse: 'Åben trup giver os ro på bagsmækken'Men det kunne det ellers nok være.
Landstræner Klavs Bruun Jørgensen ville være sikker på, at det passede ind i Anne Cecilie La Cours dagligdag.
Den 24-årige højreback er nemlig mor til lille Ellinor, og en måned i det franske betyder også, at det er en måned væk fra datteren.
- Jeg har selvfølgelig den bagside af medaljen, at jeg skal undvære min datter i en måned.
Men hun har et rigtig godt netværk med en stor familie.
Hun er også vant til at undvære mig, fordi vi har mange kampe med klubholdet i Champions League og i den hjemlige liga, forklarer hun.
- Graviditeten har hjulpet mig på banen.
Specielt på den mentale del af mit spil.
Anne Cecilie La Cour- Det bliver hårdt for mig at undvære hende, men det er en del af gamet.
Forhåbentlig kommer de ned og besøger mig, lyder det fra Anne Cecilie La Cour.
Det er ikke den første slutrunde for hende.
Hun var også med til EM for to år siden, men siden er der altså kommet en datter til verden.
Det satte en midlertidig stopper for Anne Cecilie La Cours udvikling.
Det har også betydet, at hun ikke har været inde omkring landsholdet i et stykke tid, men det er ikke ensbetydende med, at hun ikke er stærkere, end hun var før graviditeten.
Læs også:Klavs Bruun udtager åben EM-trup- Graviditeten har hjulpet mig på banen.
Specielt på den mentale del af mit spil.
Tidligere har jeg været ret negativ hver gang, jeg har lavet en fejl og taget det med hjem.
Det er der lige pludselig ikke plads til, fordi når jeg kommer hjem fra kampe i dag.
Jeg skal have styr på min datter og alt andet derhjemme, forklarer Anne Cecilie La Cour.
- Det preller lidt mere af på mig, når der sker negative ting i kampen.
Det er ikke fordi, jeg vil vinde mindre, men jeg er bare generelt blevet mere moden, siger hun.
Bedre til andet end at skydeSpillemæssigt har det også haft en positiv indflydelse.
Anne Cecilie La Cours store kvalitet er hendes skud fra distancen, men da hun kom tilbage fra graviditeten, havde hun mistet lidt kraft i armen.
Det betød, at hun var tvunget til at tænke andre veje i sit spil.
Hun forklarer, at hun blev mere fokuseret på at aflevere bolden godt til både sine fløje og sine stregspillere, og det har landstræneren også set.
- Jeg forventer en meget fed december-måned med rigtig mange gode kampe.
Anne Cecilie La Cour- Jeg synes, at hun er modnet en lille smule i sit spil.
Det er ikke, at der er sket en revolution, men jeg synes, at hun har fået et endnu bedre blik for sine stregspillere, forklarer Klavs Bruun Jørgensen.
Læs også:Syv på stribe sender København Håndbold mod toppenDet er dog ikke forventet, at Anne Cecilie La Cour får en altafgørende betydning for landsholdet ved slutrunden.
Hun står nemlig bag Mette Tranborg på positionen, som formentlig kommer til at spille en hel del.
- Jeg skal ind og afløse Mette Tranborg, når hun skal have pauser.
Jeg skal ind i angrebet og komme med en masse energi og være skudfarlig, siger Anne Cecilie La Cour.
- Jeg forventer en meget fed december-måned med rigtig mange gode kampe.
Jeg glæder mig helt vildt, lyder det fra højrebacken.
Læs også:Klavs Bruun udtager åben EM-trupAnne Cecilie La Cour er blevet valgt over mere rutinerede spillere som Louise Burgaard og Line Jørgensen.
Danmark spiller den første kamp ved EM mod Sverige den 30.
december.
FacebookTwitterKopier linkEmner:Anne Cecilie La Cour (håndboldspiller)|Klavs Bruun Jørgensen (håndboldtræner)|Håndbold|København Håndbold|Frankrig




https://www.dr.dk/nyheder/udland/malmoe-fire-skudepisoder-paa-et-doegn

UdlandMalmø: Fire skudepisoder på et døgnEfter en ung mand blev ramt i ryggen, er der skudt mod flere lejligheder.
Politiet i Malmø måtte i nat rykke ud til endnu en skudepisode.
Af Thomas Prakash09.
nov.
2018 kl.
08.
35Bemærk: artiklen er mere end 30 dage gammelLæs opPolitiet i den svenske by Malmø er i løbet af natten rykket ud til flere episoder, hvor der er blevet skudt mod personer eller lejligheder.
- Det er endnu for tidligt at sige, om hændelserne hænger sammen.
Men det er selvfølgelig noget, vi kigger på, siger politiets talsmand Rickard Lundqvist til SVT.
Rækken af skud begyndte torsdag nat ved 2-tiden, da en ung mand blev skudt i ryggen uden for et indkøbscenter.
Den 20-årige kom på hospitalet, men senere på natten kunne politiet melde, at han ikke var alvorligt skadet, skriver Sydsvenskan.
Sagen efterforskes som drabforsøg.
Kugler gennem rudenDen efterfølgende eftermiddag blev flere skud affyret mod en lejlighed på Docentgaten i Malmø.
Mindst to skud gik igennem et vindue, men ingen af personerne i lejligheden blev ramt.
En lejlighed i Rosengården i Malmø blev i nat beskudt.
Ingen kom til skade.
Ved halv-ti tiden gik det løs igen, da der blev skudt mod en lejlighed i bebyggelsen Bellevuegården.
En dør blev ramt, men igen blev ingen i lejligheden ramt.
Læs også:En mand er død efter ny skudepisode i MalmøFå timer senere blev der igen affyret skud.
Det skete omkring klokken halv to, hvor flere skud mod en lejlighed i Rosengården blev affyret.
Et vindue blev ødelagt, men ingen kom til skade.
Ifølge avisen Sydsvenskan har vidner set flere personer stikke af på knallert umiddelbart efter skuddene.
Politiet har dog endnu ingen mistænkte.
10 dræbteMalmø har længe haft problemer med banderelaterede skudepisoder.
I juli var situationen så slem, at chefen for Malmøs politi, Erik Olof Jansåker, på et pressemøde måtte fortælle, at man måtte udskyde at opklare hverdagsforbrydelser.
Læs også:Politiet i Malmø opgiver at opklare hverdagsforbrydelser: Situationen er uhørt anstrengtPå det tidspunkt var 10 personer døde siden begyndelsen af året.
FacebookTwitterKopier linkEmner:Malmø|Politi|Sverige|Kriminalitet




https://www.dr.dk/nyheder/indland/der-bliver-solgt-flere-biler-med-elmotor-men-de-fleste-koerer-ogsaa-paa-benzin

IndlandDer bliver solgt flere biler med elmotor – men de fleste kører også på benzinEfter to sløve år er el-salget på vej op igen.
Det er især hybridbiler, der kan oplades, som sælger.
Af Jakob Skaaning og Sophie Brochdorff Himmelstrup (Video)09.
nov.
2018 kl.
07.
20Bemærk: artiklen er mere end 30 dage gammelLæs opDet gik så godt – og så gik det helt i stå.
Salget af elbiler satte rekord i 2015, for så nærmest at forsvinde da, der blev indført højere afgift på de elektriske køretøjer året efter.
Men i år ser det ud til, at biler med elmotor er på vej tilbage mod tinderne fra 2015.
31.
oktober var der solgt 4.
069 biler med elmotor i 2018 – det er tre gange så mange, som der blev solgt i hele 2017.
Det viser tal fra Dansk Elbil Alliance.
Ifølge branchechef Lærke Flader skyldes stigningen, at der er kommet flere modeller at vælge imellem i prisklassen omkring 300.
000 kroner, at der er flere steder at lade bilerne op og ikke mindst afgifterne.
- VI har haft halvandet års forholdsvis ro om afgifterne og det giver en tryghed, siger Lærke Flader.
Stadig med benzinmotorMen selvom de solgte biler har el-motor, så har de fleste af dem faktisk også en traditionel benzin- eller dieselmotor gemt under kølerhjelmen.
For 69 procent, eller 2.
804, af de solgte biler er såkaldte opladningshybrider.
Det er biler, der har en elmotor og batteri, men også en traditionel forbrændingsmotor, der kan tage over, når batteriet er tomt.
Læs også:Fartgale fætre kører 200 meter på under fem sekunder: El er fremtidenOg det betyder, at det ikke nødvendigvis er en god klimagerning at køre opladningshybrid.
- Problemet er, at de fleste hybridbiler veksler frem og tilbage mellem el og brændstof og har mange koldstarter Og det er ikke så godt.
Så når du spørger, om de kan være helt grønne, så er hybridbiler måske ikke den allerbedste løsning, siger Thomas Meier Sørensen, projektofficer på Institut for Elektroteknologi på Danmarks Tekniske Universitet.
Hvor grøn opladningshybriden er, kommer dog helt an på, hvordan man bruger den, siger Lærke Flader.
- En opladningshybrid kan godt være grøn, for den har et batteri med 50 kilometers rækkevidde og det er indenfor gennemsnittet af danskerens daglige kørsel.
Så samlet set er det grønnere, siger Lærke Flader.
Billigere biler på markedetTilbage i rekordåret 2015 var over halvdelen af de solgte elbiler af mærket Tesla, men i år har mere ydmyge mærker indtaget podiepladserne.
Den mest solgte rene el-bil kommer fra Nissan og den mest solgte opladningshybrid er fra Kia.
Fælles for de mest populære el- og opladningshybridbiler er, at de koster omkring 300.
000 kr.
Den billigste model fra Tesla koster over 800.
000 kr.
Læs også:El-biler er mest populære i NordsjællandPolitiske forhandlingerSelvom afgifterne på el- og hybridbiler har ligget fast siden april 2017, så kan der være ændringer på vej.
For øjeblikket forhandler partierne på Christiansborg om hvorvidt den planlagte afgiftsstigning for elbiler skal udskydes med et år.
Læs også:Regeringens klima-plan vil gøre el-biler billigereMen hvis flere skal vælge en el-bil, så skal priserne ligge fast, mener Lærke Flader.
- Vi skal have ro om afgifterne, så danskerne ved hvad bilerne vil koste, også ude i fremtiden, siger hun.
FacebookTwitterKopier linkEmner:Biler|Tesla Motors|Nissan|Danmarks Tekniske Universitet|Autobranchen




https://www.dr.dk/nyheder/regionale/sjaelland/friskole-i-en-lorte-situation-menneskeaffoering-brugt-som-goedning-klos

SjællandFriskole i en ”lorte-situation": Menneskeafføring brugt som gødning klos op ad skolegårdLandmanden fulgte reglerne, men skolen ville gerne have været informeret på forhånd.
Lizette Vesterlyng Larsen måtte lukke skolebørnene indenfor i frikvarteret, da hele skolen stank af menneskeafføring.
Af Nicola Brandt, Thor Bill og Julie Würtz09.
nov.
2018 kl.
09.
45Bemærk: artiklen er mere end 30 dage gammelLæs opEn lokal landmands biogødning på Stevns gjorde tirsdag i denne uge flere skolebørn utilpasse på grund af den kraftige og dårlige lugt.
Årsagen til det fandt man på en mark, der ligger cirka 15 meter ved siden af skolen.
Her havde en landmand spredt spildevandsslam, som er biogødning, der blandt andet består af menneskeafføring.
På grund af stanken troede skolelederen på Skelbæk Friskole, Lizette Vesterlyng Larsen, at der var sprunget et kloakrør.
- Jeg hev straks fat i min pedel, og spurgte, hvad pokker der foregik.
Det lugtede ganske forfærdeligt.
Da vi fandt ud af, at det var noget, der kom ude fra, fik vi børnene indenfor med en besked om, at de ikke måtte gå udenfor i pausen, siger Lizette Vesterlyng Larsen.
Er vant til lugten af gylleFriskolen er omringet af marker, og Lizette Vesterlyng Larsen understreger, at skolen er vant til lugten af gylle fra dyr.
- Men vi kunne lugte, at det ikke var den gylle,vi plejer at kunne lugte.
Det her lugtede helt anderledes, siger hun.
Lugten skabte også gener hos flere af skolens børn.
- Nogle af børnene blev meget utilpasse af at være ude, og vi var nødt til at køre et barn hjem, fordi det fik det så dårligt.
Efterfølgende var der flere, der blev hjemme med opkast.
Det kan sagtens være på grund af alt muligt andet, men jeg kan i hvert fald sige, at det lugtede forfærdeligt i rigtig mange timer, lyder det fra skolelederen.
Lizette Vesterlyng Larsen ønskede blot at blive informeret om, at man ville bruge biogødningen, så hun kunne have lavet en udflugt med børnene væk fra skolen.
Efterfølgende havde flere forældre også henvendt sig til skolen.
- De har sagt, at de har vasket og vasket deres børn.
Og lige da deres børn kom hjem, troede flere forældre faktisk, at der var noget galt med deres eget kloaksystem på deres egen matrikel.
Men så viser det sig, at det var deres børn.
Landmanden fulgte reglerneDen lokale landmand havde alle tilladelserne på plads, da han spredte spildevandsslammet på markerne.
Det understreger Flemming Petersen, der er formand for Plan, Miljø og Teknik i Stevns Kommune.
- Man kan stille spørgsmålet, om det er rimeligt.
Men slammet er kontrolleret, og det har ligget i vores rensningsanlæg i fire år, hvor der er taget prøver af det.
Så selve sundhedsfaren er i orden.
Lizette Vesterlyng Larsen respekterer, at landmanden har mulighed for at bruge spildevandsslammet, og han føler det betryggende, at landmanden har overholdt reglerne på området.
- Når det så er sagt, plejer vi at deltage aktivt i lokalsamfundet, og vi plejer at tage hensyn til hinanden.
Derfor er jeg skuffet over, at der ikke er taget hensyn til os og vores børn.
Hvis vi havde fået besked, havde vi taget børnene ud af huset og lavet nogle udflugter, så vi var nogle andre steder, fortæller hun.
Læs også:Gylle er guld i biogasanlægget: Økolandmand laver grøn strøm til 600 huseFlemming Pedersen erkender også, at kommunen kunne være bedre til at informere landmændene om god landmandsskik.
- Det kunne godt være, at vi skulle stramme op på det.
Det er altid god landmandsskik, at man informerer de omkringliggende beboere, og det er også mit indtryk, at de fleste landmænd er gode til det.
I sidste ende er det landmanden, der har ansvaret for det, men vi kan sagtens tage en dialog, så vi sikrer os, at det bliver gjort, siger han.
DR har været i kontakt med den lokale landmand, som ikke har nogen kommentar til sagen.
FacebookTwitterKopier linkEmner:Landbrug|Grundskole|Stevns Kommune|Privatskoler|Sjælland




https://www.dr.dk/sporten/fodbold/superliga/fredagskamp-20-aar-siden-saa-galt-gik-det-paa-vestegnen

SuperligaFredagskamp for 20 år siden: Så galt gik det på VestegnenBrasilianske Vragel Da Silva scorede efter ét minut, men fik alligevel en rædsom kamp, da Brøndby spillede fredagshjemmekamp for 20 år siden.
Af Jens Andersen09.
nov.
2018 kl.
06.
00 | opdateret 09.
nov.
2018 kl.
15.
35Bemærk: artiklen er mere end 30 dage gammelLæs opArtiklen er rettet fredag klokken 15.
33.
Tidligere fremgik det af artiklen, at det er 20 år siden, at Brøndby sidst spillede en fredagskamp.
Det er imidlertid kun fire år siden.
Samtidig fremgik det, at Vragel da Silva fik debut i den omtalte kamp, hvilket heller ikke var korrekt.
Det hører til sjældenhederne i dansk fodbold, at Brøndby IF spiller fredagskampe på hjemmebane i Superligaen.
Fænomenet kan opleves i aften, når Vestegnsklubben tager imod AGF, men det skete også for tyve år siden på eget græs mod Viborg.
Hvis man ikke ligefrem har gået og hungret efter endnu en hjemmekamp på en fredag på Vestegnen, så kan det skyldes, at det gik grueligt galt den 11.
september 1998.
Dengang hed modstanderen Viborg Fodsports Forening, der troppede op med evigt farlige Heine Fernandez og den voldsomt hurtige Klaus Kærgård på toppen.
De to skulle blive afgørende, men det blev dog Brøndby-spilleren Vragel da Silva, der endte med at blive kampens hovedperson.
Mål og krammer af Ole Bjur.
Det begyndte lykkeligt for Vragel da Silva, men endte helt galt i debuten for Brøndby.
Den brasilianske forsvarsspiller lagde fremragende ud med en scoring på hovedstød allerede i det første minut, markerede sig ikke længe efter med en fræk hælaflevering og et godt drøn fra distancen, men derfra gik det ned ad bakke.
Stejlt ned ad bakke.
For efter otte minutters spil startede debutantnedturen for Vragel da Silva, der forærede Klaus Kærgård en nem scoring med et uforklarligt dårligt forsøg på at skærme bolden i Brøndbys venstreside.
Heine Fernandez øgede efter en halv time til 2-1 til Viborg, inden Vragel da Silva seks minutter senere kiksede et indgreb på midten af banen og tillod Klaus Kærgård at suse mod mål.
Og ham var der altså ingen, der kunne følge.
Ved målet til 4-1 godt og vel et kvarter efter pausen viste Heine Fernandez sin kølighed foran mål, mens Vragel da Silva i samme situationen demonstrerede, at han ikke helt anerkendte vigtigheden af et godt tilbageløb.
Læs også:VIDEO Teenager sikrer FCK sejren i overtiden mod BrøndbyTre minutter senere var Vragel da Silva så igen involveret i en scoring, da stopperen på midten af banen leverede bevis for, at blot fordi man har brasiliansk pas, så er man ikke nødvendigvis udstyret med en guddommelig teknik.
Stopperen totaltkiksede en tæmning og så gik der ikke mange øjeblikke før Heine Fernandez kunne score sit tredje mål i kampen på den efterfølgende kontra.
Kort efter så Brøndby-træner Ebbe Skovdahl sig nødsaget til at skifte sin debutant da Silva ud.
Den altid energiske Bo Hansen fik reduceret til 2-5 fire minutter før tid, men nogen munter aften blev det aldrig for hjemmeholdets tilskuere.
Statistikken imod begge holdHvis humøret i disse dage heller ikke er helt højt blandt Brøndbys tilhængere, når de er på stadion på Vestegnen, så er det ikke helt overraskende.
De blågule er før aftenens fredagskamp mod AGF det dårligste hjemmehold i Superligaen.
Blot seks point har Alexander Zornigers mandskab skrabet sammen i de otte første hjemmekampe i denne sæson.
Læs også:VIDEO Randers var skarpest i dramatisk lokalopgørOmvendt har gæsterne fra AGF ikke ligefrem fræset udebanerne op hellere, da David Nielsens tropper blot har fået en enkelt sejr med sig fra otte udebanekampe i denne sæson.
Da det to klubber mødtes senest, blev det til en 3-2-sejr til AGF.
Se højdepunkter fra den kamp herunder.
Begge klubber kæmper en hård kamp for at komme op i top seks og dermed få adgang til denne sæsons mesterskabsslutspil, så der er lagt op til hård fight, når der for første gang i fire år fløjtes op til fredagskamp på Brøndby Stadion klokken 19:00.
Kampen vises på TV3+.
FacebookTwitterKopier linkEmner:Heine Fernandez (fodboldspiller)|Brøndby|AGF|Brøndby IF|Fodbold




https://www.dr.dk/nyheder/indland/webdok-tine-vil-give-dig-hjerneorgasme






https://www.dr.dk/nyheder/udland/tusindvis-flygter-i-bil-og-til-fods-fra-skovbrand-i-californien

Skovbrande i CalifornienSe temaUdlandTusindvis flygter i bil og til fods fra skovbrand i CalifornienEn voldsom skovbrand har tvunget myndighederne til at evakuere en by med 27.
000 indbyggere.
Video: Sophie Brochdorff Himmelstrup09.
nov.
2018 kl.
05.
54 | opdateret 09.
nov.
2018 kl.
07.
07Bemærk: artiklen er mere end 30 dage gammelLæs opTitusindvis af mennesker er torsdag flygtet fra en hurtigt voksende skovbrand i det nordlige Californien.
Nogle har forladt deres hjem i bil, mens andre er flygtet til fods.
Skovbranden har tvunget myndighederne til at evakuere hele byen Paradise, der har 27.
000 indbyggere og ligger knap 300 kilometer nordøst for San Francisco.
Patsy og Henri Brachais kan fra deres indkørsel se røgen fra skovbranden.
En af indbyggerne, Gina Oviedo, beskriver, hvordan flammerne opsluger hjem og forårsager eksplosioner i området.
- Ting begyndte at eksplodere, og folk begyndte at stige ud af deres køretøjer og løbe, fortæller hun.
Drejede sig om minutterMyndighederne arbejder i øjeblikket på en plan for, hvordan de skal evakuere patienterne fra et lokalt hospital, efter at redningsarbejdere måtte vende om på grund af store trafikale problemer.
Personalet på Feather River hospitalet evakuerer patienterne.
- Det er en meget farlig og meget alvorlig situation, siger politichef i Butte County Kory Honea.
Shari Bernacett fortæller, at hendes mand forsøgte at få alle ud fra den park med beboelsesvogne, ægteparret bestyrer, inden flammerne nåede dem.
Det drejede sig om minutter, fortæller hun.
Brandmænd forsøger at redde hjem fra skovbranden.
- Han bankede på folks døre og råbte og skreg for at nå at evakuere så mange som muligt, fortæller hun.
- Min mand forsøgte så godt, som han kunne, at få alle ud.
Hele bakken står i brand nu.
Gud hjælpe os, siger Shari Bernacett.
Spredte sig på seks timerMyndighederne sender så mange brandfolk som muligt til stedet, oplyser talsmand for brandvæsenet i Californien Rick Carhart.
- Ethvert middel, vi har at bruge i kampen mod flammerne, er taget i brug, og der er flere på vej.
Læs også:Svenske skovbrande har sat fut i falske nyhederFlammerne har indtil videre ødelagt et ukendt antal huse, ligesom de har såret flere personer.
Dog er omfanget af både materielle skader og personskader endnu ukendt.
Politifolk i byen Paradise redder en hund fra et forladt hjem.
Skovbranden brød ud torsdag ved daggry lokal tid.
I løbet af seks timer havde den spredt sig ud over mere end 70 kvadratkilometer.
/ritzau/APFacebookTwitterKopier linkEmner:Brande|Skove|Ulykker|Californien|San Francisco




https://www.dr.dk/nyheder/penge/aeldrebyrde-pensionister-betaler-selv-ud-af-tre-kroner-de-koster-i-velfaerd

PengeÆldrebyrde?
Pensionister betaler selv to ud af tre kroner de koster i velfærd Især skat fra arbejdsmarkedspensionerne skæpper godt i statskassen.
Der bliver flere ældre, men de bidrager i højere grad til statskassen med skat af arbejdsmarkedspensioner.
Af Solveig Bjørnestad09.
nov.
2018 kl.
07.
31Bemærk: artiklen er mere end 30 dage gammelLæs opDe ældre over 65 år betaler en stadig større del af velfærds-regningen.
Det viser en frisk analyse, som den borgerlige tænketank Cepos har lavet for DR Nyheder.
Cepos har regnet på hvor mange milliarder danskere over 65 indbetaler i skatter og hvor meget de ”koster” statskassen.
Læs også:Pensionsrådgivere: Sådan får du flere penge til dit otiumOg på baggrund af det regnestykke konkluderer cheføkonom Mads Lundby Hansen:- Ældrebyrden er faldende.
Ældre arbejder længereÅrsagen er, at et stigende antal seniorer vælger at blive på arbejdsmarkedet enten på fuld tid eller nedsat tid, samtidig med at udbetalingerne fra arbejdsmarkedspensionerne stiger.
Begge dele betyder indbetaling af skatter og afgifter til statskassen.
Netop de ældres forhold var torsdag igen på dagsordenen ved finanslovsforhandlingerne.
Regeringen forhandler alene med Dansk Folkeparti, DF.
Og finansordfører René Christensen, siger, at DF ønsker modregningsreglerne i folkepensionen ændret.
De betyder at pensionisterne modregnes indtægter i folkepensionens tillæg.
- Hvis det går som vi ønsker, så vil pensionisterne beholde en større del af deres indtægter selv og bidrage mindre til fællesskabet, siger René Christensen.
200 milliarder i skatter og afgifterFor de ældre over 65 år finansierer i dag en meget stor del af omkostninger, som er forbundet med de ældre, viser Cepos-analysen.
- De betaler skatter og afgifter i runde tal 200 milliarder kroner – og de trækker udgifter for folkepension, hjemmehjælp, sygehus og så videre for 300 milliarder.
Det giver en selv-finansiering på 67 procent, siger Mads Lundby Hansen.
Staten betaler så resten på 100 milliarder kroner.
I tallene indgår samtlige skatter og samtlige udgifter til aldersgruppen over 65.
Læs også:Flere pensionister får beskåret deres folkepension: DF vil forbedre de ældres økonomiOg pensionisterne har betalt en større og større andel af udgifterne.
Folkepensionen, hospitalsindlæggelser, hjemmehjælp, varmehjælp og så videre.
- Det kan man se på at udgifterne til folkepension er steget med 50 pct.
siden 1995, mens indtægterne er steget mere, siger Mads Lundby Hansen.
Det skyldes både lønindtægter og opsparet pension.
Så overførselsindkomsterne til pensionisterne er vokset mærkbart mindre end de private indtægter, som de betaler skat af.
- Vores konklusion er at pensionisterne selv betaler en større andel af udgifterne end tidligere.
Og selvfinansierings graden kan stige yderligere, siger Mads Lundby Hansen.
FacebookTwitterKopier linkEmner:Mads Lundby Hansen (økonom)|Økonomi|CEPOS|Pension|René Christensen (politiker)




https://www.dr.dk/nyheder/udland/amerikanske-pressefotografer-kritiserer-video-fra-det-hvide-hus-vildledende-og-uetisk

UdlandAmerikanske pressefotografer kritiserer video fra Det Hvide Hus: Vildledende og uetiskEksperter mener, at hastigheden på en video er sat op, så en journalist fremstår mere aggressiv.
Af Simon Vincensen09.
nov.
2018 kl.
07.
49Bemærk: artiklen er mere end 30 dage gammelLæs opTalskvinden for Det Hvide Hus, Sarah Sanders, har på Twitter delt en video, der ifølge hende "dokumenterer" det verbale sammenstød mellem præsident Donald Trump og tv-stationen CNN's korrespondent Jim Acosta, som har fået Det Hvide Hus til at inddrage journalistens presseakkreditering.
Se videoen fra talskvindens Twitter-profil her.
Læs også:Det Hvide Hus inddrager CNN-journalists akkrediteringNu kritiserer foreningen af pressefotografer i Det Hvide Hus talskvinden, fordi videoen muligvis er manipuleret.
Videoen kritiseres således for delvist at være blevet skruet op i tempo for at få CNN-journalistens bevægelser til at se mere aggressive ud overfor den praktikant, som forsøgte at tage mikrofonen fra ham.
- Som visuelle journalister ved vi, at det at manipulere billeder er det samme som at manipulere sandheden.
Det er vildledende, farligt og uetisk, skriver foreningen på Twitter.
Sarah Sanders: Står ved beslutningDet verbale sammenstød skete, da Jim Acosta kritisk spurgte Donald Trump om den karavane af mellemamerikanske migranter, der er på vej op gennem Mexico med kurs mod grænsen til USA.
Præsidenten bad CNN-journalisten om at stoppe, og en praktikant i Det Hvide Hus forsøgte at tage mikrofonen fra journalisten.
- Vi står ved vores beslutning om at inddrage dette individs presseakkreditering.
Vi vil ikke tolerere denne upassende opførsel, der tydeligt dokumenteres i denne video, skriver Sarah Sanders i det opslag på Twitter, hvor hun deler videoen.
(Klik på linket herunder for at se videoen).
Men flere eksperter er uenige i, at videoen viser hændelsen, som den skete, skriver nyhedsbureauerne AP og DPA.
Ekspert: Hastigheden er sat opIfølge Abba Shapiro, der underviser i Adobe-programmer med blandt andet video-redigering, går videoen, som Sarah Sanders har delt på Twitter, ned i tempo inden hændelsen, kun for at sætte hastigheden op for at få CNN-journalistens bevægelser til at se mere aggressive ud.
- Med videoredigering kan man kontrollere, hvad modtagerne skal føle.
Det er lige som på film - når man ser noget ske hurtigt, virker det mere aggressivt, siger han.
- De har været nødt til at sætte farten ned tidligere, så længden på videoen er den samme, som den originale, siger han.
Hvem står bag videoen?
Selvom det er talskvinden i Det Hvide Hus, Sarah Sanders, der har delt videoen på Twitter, er det ikke nødvendigvis Donald Trump-administrationen, der står bag den.
Flere amerikanske journalister, blandt andre New York Times' korrespondent, Maggie Haberman, skriver på Twitter, at videoen kan være taget fra det konspiratoriske online-site Infowars, hvor videoen blev delt, flere timer inden Sarah Sanders gjorde det.
CNN har reageret stærkt på hændelsen i Det Hvide Hus.
- Denne hidtil usete beslutning er en trussel mod vores demokrati, og landet fortjener bedre, skrev CNN efterfølgende i en erklæring og understregede, at Jim Acosta har deres fulde støtte.
Det Hvide Hus har ikke kommenteret på kritikken.
FacebookTwitterKopier linkEmner:CNN|Donald Trump (politiker)|Twitter|Mexico|USA




https://www.dr.dk/nyheder/viden/teknologi/vores-galakses-hidtil-aeldste-stjerner-er-blevet-opdaget

TeknologiVores galakses hidtil ældste stjerner er blevet opdagetForskere har fundet to stjerner, der er omkring 13,5 milliarder år gamle.
Stjernerne er langt ældre end Solen.
De to gamle stjerner består hovedsageligt af helium og brint.
De indeholder 10.
000 gange mindre tungere grundstoffer end Solen.
Af Pernille Kjeldgaard Kristensen09.
nov.
2018 kl.
06.
31Bemærk: artiklen er mere end 30 dage gammelLæs opMan kan blive helt svimmel, når man tænker på, hvor gammel og stor vores galakse er.
Og hvis man begynder at spekulere i, hvor gamle stjerner er, så bliver man bare endnu mere rundt på gulvet.
Det er nemlig utroligt store tal, der skal arbejdes med, når man skal anslå, hvor gamle stjerner er.
Og tallet bliver kun større end tidligere, for nu har forskere fået øje på de ældste stjerner, vi har kunnet finde.
Læs også:Første planetjæger går på pension: Kepler fandt 2.
662 planeterDet drejer sig om to stjerner.
Astronomerne kendte godt til den ene af dem - den største.
Men de opdagede, at der også var en lille stjerne, da de to stjerner kredser om hinanden.
Den lille stjerne, der har fået det meget lidt mundrette navn 2MASS J18082002–5104378 B, øger muligheden for, at vi kan finde endnu ældre stjerner - og måske endda finde de første stjerner i vores univers.
Det skriver John Hopkins University i en pressemeddelelse.
Et svært stykke arbejdeAt finde så gamle stjerner, som samtidig kredser om hinanden, er meget særligt.
- Det er en uventet opdagelse, at man finder to stjerner, der kredser om hinanden i de her tidlige faser af Mælkevejens historie, siger Jørgen Christensen-Dalsgaard, der er professor ved Institut for Fysik og Astronomi, Aarhus Universitet, og leder af Danmarks Grundforskningsfonds Center for Stellar Astrofysik.
Tungere grundstofferEn stor del af vores galakse består af helium og brint, som også udgør en del af stjernerne.
Men i eksempelvis stjerner kan der også findes tungere grundstoffer som kulstof, ilt eller kvælstof.
Når der skal bygges en stjerne, er det nemlig nemmest, hvis der er mange tungere grundstoffer.
Og det var der ikke i de tidlige år af Mælkevejen.
- Det har været svært at lave to stjerner, der hænger sammen, siger han.
Et par millioner år fra eller tilJørgen Christensen-Dalsgaard er ikke helt sikker på, at de to gamle stjerner er præcis 13,5 milliarder år gamle.
- Jeg tror ikke, at forskerne kan måle alderen så sikkert, at de kan sige, at det er præcist så lang tid siden, at stjernen blev til, siger han.
Men han er enig i, at stjernerne er de ældste, vi har fundet i vores galakse indtil videre.
- Vi ved, at Big Bang skete for cirka 13,5 milliarder år, så stjernerne er dannet kort tid efter - i den tidligste fase af Mælkevejens historie, siger han.
Der er altså ikke tvivl om, at stjernerne er meget gamle.
De er nemlig 2.
generations-stjerner, så de er kommet til kort tid efter, at 1.
generations-stjerner blev dannet af helium og brint lige efter Big Bang.
Læs også:Vores nabogalakse er døende - og det er kun godtOg de to stjerner er blevet dannet før Solen.
- Der er 10.
000 gange mindre tungere grundstoffer i de to gamle stjerner, end der er i Solen.
Det passer med, at de to stjerner er ældre end Solen, som kun er 4,6 milliarder år gammel, siger Jørgen Christensen-Dalsgaard.
Sådan beregner forskere stjerners alder•For at regne ud, hvor gammel en stjerne er, kan forskerne kigge på, hvor mange tungere grundstoffer den er lavet af.
•Jørgen Christensen-Dalsgaard forklarer, at de to gamle stjerner primært består af brint og helium.
Det er grundstenene i alle stjerner.
•Men jo nyere en stjerne, desto flere tungere grundstoffer, er der i den.
•Han forklarer, at nye stjerner bliver lavet af stoffet fra gamle stjerner, der er eksploderet og har sendt tungere grundstoffer ud i galaksen.
•De nyopdagede stjerner er så gamle, at der ikke har været særligt mange stjerner, der kunne eksplodere før de blev dannet, og dermed sende tungere grundstoffer over i det stof de blev dannet af.
FacebookTwitterKopier linkEmner:Videnskab|Danmarks Grundforskningsfond|Aarhus Universitet




