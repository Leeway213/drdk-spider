https://www.dr.dk/nyheder/politik/cordsen-claus-hjort-optrapper-konflikten-i-venstre-paa-facebook

Krise i VenstreSe temaPolitikCordsen: Claus Hjort optrapper konflikten i Venstre på FacebookPartiet er i alvorlig ledelseskrise med endnu en krigserklæring, vurderer korrespondent.
Claus Hjort Frederiksen før et pressemøde i forbindelse med Venstres sommergruppemøde på Kragerup Gods ved Ruds Vedby, fredag den 9.
august 2019.
Af Kasper Duncan Gram11.
aug.
2019 kl.
23.
24Bemærk: artiklen er mere end 30 dage gammelLæs op- Det delte formandskabs tid er forbi.
Med de ord i et opslag på Facebook smider tidligere forsvars-, finans- og beskæftigelsesminister Claus Hjort Frederiksen (V) her til aften mere brænde på det bål, som blussede op under Venstres sommergruppemøde.
- Facebook-opslaget er endnu en krigserklæring mod Kristian Jensen som næstformand i Venstre, vurderer DR's politiske korrespondent, Christine Cordsen.
- Når han så nu efter to dage fortsætter og i virkeligheden optrapper konflikten, signalerer det, at der er en ledelseskrise i partiet, som ikke er slut, konstaterer hun.
Læs også:Claus Hjort Frederiksen fastholder kritik af Kristian Jensen som næstformand: 'Det er uholdbart'Løkke forsøgte at lægge låg på opgørTidligere på ugen krævede Claus Hjort Frederiksen, at Kristian Jensen trak sig som næstformand, fordi han havde kritiseret daværende statsminister Lars Løkke Rasmussens forslag om et regeringssamarbejde med Socialdemokratiet efter folketingsvalget.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
På et efterfølgende pressemøde fastslog Lars Løkke Rasmussen, at Kristian Jensen fortsætter som næstformand.
Dog måtte næstformanden erkende, at det er formanden, altså Lars Løkke Rasmussen, der udstikker den politiske retning for partiet:- Kristian Jensen lagde sig så langt ned, som man overhovedet kan som en ledende politiker, siger Christine Cordsen.
Claus Hjort fastholdt dog sin kritik af Kristian Jensen, og opslaget på Facebook anfægter den våbenhvile, som Lars Løkke Rasmussen og Kristian Jensen indgik efter en magtkamp i 2014.
- Kompromiset blev det delte formandskab, hvor de to skulle forestille at være jævnbyrdige i ledelsen af partiet, fortæller Christine Cordsen, der dog understreger:- Lige siden dengang har der været gnidninger og konflikter og kampe mellem de to.
Jeg tror ikke, at der var ret mange, der forestillede sig, at det var slut i fredags, selv om Lars Løkke Rasmussen forsøgte at nedtone stridighederne.
Kristian Jensen har mistet tålmodighedenIfølge Christine Cordsen er Kristian Jensens kritik et resultat af, at tiden arbejder imod næstformanden.
- Jo længere tid der går, jo større er risikoen for, at det aldrig vil lykkes ham at blive formand, fordi andre kandidater som Jakob Ellemann-Jensen får mere tid til at bringe sig i position til at udfordre ham som kronprins.
Det er uden tvivl derfor, at vi nu ser en vis utålmodighed hos Kristian Jensen, vurderer Christine Cordsen.
Folketingsvalg er en oplagt mulighed for et formandsskifte, når et parti mister regeringsmagten.
Men fordi Venstre samtidig gik frem, kunne Lars Løkke blive siddende på formandsposten.
Men Kristian Jensen er ikke den eneste, der har mistet tålmodigheden.
- Når Claus Hjort Frederiksen som nestor og Venstres stærke mand fortsætter kampen, så er det et tegn på, at der er en proces i gang i Venstre, som bliver svær at stoppe, før der er en afklaring af, hvordan den fremtidige ledelse skal være i partiet, konstaterer Christine Cordsen.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Lars Løkke Rasmussen (politiker)|Venstre|Facebook




https://www.dr.dk/sporten/fodbold/england/ac-og-chelsea-flaaet-fra-hinanden-paa-old-trafford

England'AC' og Chelsea flået fra hinanden på Old TraffordEffektive Manchester United gav Chelsea en lektion, da United vandt sæsonåbneren med hele 4-0 hjemme.
Andreas Christensen, til venstre, i kamp med Anthony Martial.
11.
aug.
2019 kl.
22.
30 | opdateret 12.
aug.
2019 kl.
07.
57Bemærk: artiklen er mere end 30 dage gammelLæs opChelsea-manager Frank Lampard fik noget at tænke over fra første fløjt i den nye sæson i Premier League.
Søndag blev Chelsea således kørt over i sæsonåbneren i Premier League ude mod Manchester United, som vandt opgøret 4-0.
Chelsea var ellers farligste hold i første halvleg, men endte med at lukke fire mål ind, da United klinisk udnyttede stort set hver en mulighed, mens Chelsea to gange ramte træværket og ikke kunne score.
Dermed var det United-manager Ole Gunnar Solskjær, der på dagen kunne finde sit velkendte smil frem.
Chelseas 21-årige Tammy Abraham testede ellers efter kun fire minutter David De Gea i United-målet, da han hamrede bolden på den ene stolpe.
Harry McGuire var for første gang i startopstillingen hos Manchester United.
 Daniel James, en anden debutant, fejrede sin debut med at slå det sidste søm i kisten til 4-0.
1 / 2Harry McGuire var for første gang i startopstillingen hos Manchester United.
1 / 2Daniel James, en anden debutant, fejrede sin debut med at slå det sidste søm i kisten til 4-0.
2 / 2I Chelseas forsvar var Andreas Christensen valgt sammen med Kurt Zouma, og det hele så godt ud, da Chelsea var flyvende og kom til flere forsøg.
Det blev dog Zouma, der er tilbage i Chelsea efter udlån til Everton, der fik spoleret den gode start for gæsterne, inden der var spillet 20 minutter.
Zouma begik et klodset straffespark mod Marcus Rashford, der selv eksekverede og hamrede bolden i mål til 1-0 til United.
Chelsea kom op i gear igen, og det var lidt af en bedrift, at gæsterne ikke fik udlignet inden pausen.
Ross Barkley fyrede af, men De Gea reddede med fem minutter igen, og minuttet efter fik United hjælp af træværket for anden gang, da Emersons afslutning prellede af.
Chelsea skulle derfor på måljagt i anden halvleg, men det gik lige modsat for Chelsea, og i løbet af et par minutter havde United reelt afgjort kampen med to mål.
Frank Lampard fik en hård medfart i sin debut som Premier League-manager for Chelsea.
Først blev det 2-0 efter 65 minutter, da dyrt indkøbte Harry Maguire erobrede bolden og satte et kontraangreb i gang.
Rashford drev bolden frem, og det endte med et indlæg fra Andreas Pereira.
Det udnyttede Anthony Martial til at score tæt foran mål, og jublen brød løs.
Den blev ikke mindre to minutter senere, da Paul Pogba fikst sendte Rashford afsted på kanten af offside.
Det var der dog ikke, og Rashford kvitterede ved at øge til 3-0.
Nyindkøbte Daniel James sluttede af med debutscoringen til 4-0 ni minutter før tid på en dag, hvor Chelsea ikke formåede at udnytte mulighederne og betalte en høj pris.
Lampard: United var klinisk- Det hold, vi sendte på banen, leverede helt klart i store dele af kampen, men vi lavede fire fejl, og United var klinisk, sagde Chelsea-manager Frank Lampard efter kampen.
- Det burde aldrig have været i nærheden af 0-4.
Der var fire fejl og fire mål, men vi kontrollerede store dele af første halvleg.
Vi ramte træværket og traf så nogle forkerte beslutninger på banens sidste tredjedel.
Vi burde have været foran ved pausen.
- United er et kontrahold, og det er en stor styrke.
Holdet har fart, og giver man dem muligheder, så udnytter de dem.
Det tillod vi dem ikke i store dele af kampen, men der er meget, vi skal lære, siger Frank Lampard ifølge AFP.
- Det er en fantastisk start for holdet og mig.
Vi var lidt heldige i første halvleg, men vi var meget mere os selv i anden halvleg, siger Manchester United-debutanten Harry Maguire.
/ritzau/FacebookTwitterKopier linkEmner:Anthony Martial (fodboldspiller)|David de Gea (fodboldspiller)|Chelsea FC|Fodbold|Storbritannien




https://www.dr.dk/nyheder/udland/trump-clinton-og-britisk-prins-her-er-afdoed-paedofilianklagets-netvaerk

UdlandTrump, Clinton og britisk prins: Her er afdød pædofilianklagets netværkDen pædofilianklagede finansmand og milliardær Jeffrey Epstein omgav sig med magtfulde folk.
Jeffrey Epstein, der er tiltalt for at misbruge mindreårige seksuelt, blev lørdag fundet død i sin celle.
Af Nynne Hein Møller11.
aug.
2019 kl.
22.
33Bemærk: artiklen er mere end 30 dage gammelLæs opDet var ikke hvem som helst, den amerikanske, pædofilianklagede finansmand Jeffrey Epstein omgav sig med.
Hvem var Jeffrey Epstein?
Jeffrey Epstein (f.
1953, New York) var en amerikansk finansmand.
Han har i mange år været en succesfuld forretningsmand, og hans formue opgøres til flere hundrede millioner dollar.
Epstein erklærede sig i 2008 skyldig i rufferi, hvor en af personerne var under 18 år.
I den forbindelse blev han idømt 13 måneders fængsel og skulle indgå et finansielt forlig med flere af sine ofre.
Desuden blev han registreret som sexforbryder.
Inden sin død afventede han en retssag om sexovergreb mod mindreårige og menneskehandel med piger ned til 14 år.
Vennekredsen talte de rige, magtfulde og berømte - blandt andet USA’s nuværende præsident, Donald Trump, landets tidligere præsident Bill Clinton samt den britiske prins Andrew.
Det skriver The Guardian.
Trods den celebre omgangskreds blev Epstein i juli anholdt og tiltalt for have misbrugt mindreårige seksuelt.
Lørdag blev han fundet død i sin fængselscelle - angiveligt på grund af selvmord.
Men hvem er de magtfulde personer, der var en del af Epsteins kreds, og hvilken relation havde han til dem?
Vi giver her et overblik:Jeffrey Epstein tilbage i 2017.
1Donald TrumpDonald Trump ses her ved sin residens, Mar-a-Lago Club i Florida, hvor han flere gange havde besøg af Epstein.
USA’s præsident har tidligere beskrevet Epstein som en "fantastisk fyr" og "rigtig sjov at være sammen med".
Epstein besøgte Trumps Mar-a-Lago Club i Florida i 1997 og i 2000, og da Epsteins personlige adressebog blev lækket i 2009 fandt man hele 14 telefonnumre på Trump og folk fra hans personale.
Trådene til Trump er da også kommet i fokus efter Epsteins død.
Præsidenten delte nemlig lørdag et opslag fra en højreorienteret komiker og kommentator på sin Twitter-profil.
- Jeffrey havde informationer om Bill Clinton, og nu er han død.
- Yeah right, hvordan kan det ske, står der i opslaget.
Trump måtte i øvrigt tage afsked med sin beskæftigelsesminister, Alexander Acosta, i sidste måned, på grund af en gammel sag om Epstein.
Acosta havde været under kraftig kritik for et forlig, han som statsanklager for 11 år siden indgik i en sag mod Epstein, som dengang slap med en mild straf.
2Bill ClintonBill Clinton tog for nylig skarp afstand fra Epstein.
I flere interviews roste USA's tidligere præsident milliardæren Epstein for hans intellekt og hans velgørenhedsarbejde.
Ifølge passagerlister skulle Clinton være en af de mange kendte navne, der har fløjet med Epsteins privatfly, som eftersigende havde kælenavnet ’Lolita Ekspressen’.
Clinton selv har dog nægtet at have haft et nært forhold til Epstein.
Ifølge Clinton har de to haft kontakt på grund af nødhjælpsarbejde i udviklingslande.
Clinton har for nylig igen taget afstand fra Epstein og udtalte i en meddelelse fra sin pressesekretær, at han ikke kendte noget til Epsteins "forfærdelige forbrydelser".
3Prins AndrewIfølge retsdokumenter skulle prins Andrew have været en del af Epsteins seksuelle forbrydelser.
Hertugen af York, søn af dronning Elizabeth og prins Philip og bror til prins Charles, har været venner med Epstein siden starten af 1990’erne.
Venskabet mellem de to er igen kommet i fokus, efter et anklagekrift om Epsteins påståede handel med mindreårige piger blev frigivet fredag – dagen før hans død.
Ifølge retsdokumenterne skulle prins Andrew have befamlet en ung kvindes bryster under et besøg i Epsteins lejlighed i New York i 2001.
Det benægter det britiske kongehus ifølge BBC.
Ligesom det gjorde i 2015, da en amerikansk kvinde i et sagsanlæg hævdede, at hun som mindreårig blev holdt som sexslave og blev tvunget til sex med prins Andrew.
4Alan DershowitzDershowitz skulle angiveligt have været en del af Epsteins såkaldte sexring.
Den berømte professor emeritus fra Harvard School of Law, der har forsvaret kendisser som blandt andet OJ Simpson, er også blevet beskyldt for at være en del af kredsen omkring Epstein.
I et søgsmål mod Epstein tilbage i 2007, beskyldte to kvinder Dershowitz for at have været en del af Epsteins såkaldte sexring.
Dershowitz har dog pure afvist beskyldningerne, som han kalder for "utvetydigt og komplet falske".
5Leslie WexnerMilliardæren, der blandt andet står bag undertøjsmærket Victoria’s Secret, ansatte i 1991 Epstein til at tage sig af sine penge.
Dermed fik Epstein også ansvaret for Wexners investeringer- og skatteforetagender.
Epstein skulle eftersigende have tjent 200 millioner dollars på den aftale.
Men i sidste uge sagde Wexner, at Epstein havde brugt hans penge forkert, så han havde mistet mere end 46 millioner dollars fra sin personlige formue.
- Jeg er pinlig over, at jeg - som så mange andre – er blevet bedraget af Mr.
Epstein, udtalte han i et brev til sine ansatte.
6Ghislaine MaxwellMaxwell, der er datter af den britiske politiker og mediemogul Robert Maxwell, skulle også have spillet en væsentlig rolle i Epsteins forbrydelser.
Ifølge det anklageskrift, der fredag blev frigivet, sørgede Maxwell for at købe mindreårige piger, der skulle tilfredsstille Epstein seksuelt.
FacebookTwitterKopier linkEmner:Bill Clinton (politiker)|Donald Trump (politiker)|USA|Royalt|BBC




https://www.dr.dk/nyheder/udland/ruslands-regering-advarer-google-stop-youtube-reklamer-ulovlige-begivenheder

UdlandRuslands regering advarer Google: Stop Youtube-reklamer for 'ulovlige begivenheder'Kravet om at stoppe reklamer for "store ulovlige begivenheder" kommer dagen efter store demonstrationer.
Ifølge den russiske regering blev der under lørdagens demonstration i Moskva udsendt besked fra Youtube-kanaler til brugere, der ikke abonnerer på dem.
Af Louise Brodthagen Jensen11.
aug.
2019 kl.
20.
09Bemærk: artiklen er mere end 30 dage gammelLæs opDer skal sættes en stopper for, hvad videotjenesten Youtube kan sende beskeder ud om.
I hvert fald hvis det står til russiske Roskomnadsor, der er landets data- og mediemyndighed.
Roskomnadsor kræver derfor, at den amerikanske søgegigant Google stopper for det, den anser for at være reklamer for "store ulovlige begivenheder" på Youtube.
Det fremgår af en besked lagt ud på Rozkomnadzors hjemmeside.
- Hvis Google ikke tager ansvar for det, vil Rusland betragte det som en indblanding i statens nationale anliggender, ligesom det er en fremmed påvirkning og forsøg på at hindre afholdelsen af et demokratisk valg i Rusland, står der blandt andet i meddelelsen.
Heri slås det samtidig fast, at i det omfang Google ikke vil handle, kan det føre til en "passende reaktion".
Største politiske protest i knapt otte årUdmeldingen fra Roskomnadsor kommer dagen efter, at op mod 60.
000 mennesker samledes i gaderne i hovedstaden Moskva til en demonstration, der er den største politiske protest i knapt otte år.
Op mod 50.
000 mennesker var på gaden i Moskva i går, men også i byer som Sankt Petersborg og Yekatarinburg var der demonstrationer.
 Anholdelserne begyndte umiddelbart efter den lovlige del af demonstrationen sluttede.
 Blandt de mange, der optrådte ved gårsdagens demonstration, var rapperen Face.
 Mindst 255 er blevet anholdt.
 Allerede inden demonstrationen gik i gang, blev oppositionspolitiker, Ljubov Sobol, anholdt ved hendes kontor i Moskva.
 "Putin er en tyv" blev der blandt andet råbt af demonstranterne, der gik ud i Moskvas gader i går eftermiddags.
1 / 6Op mod 50.
000 mennesker var på gaden i Moskva i går, men også i byer som Sankt Petersborg og Yekatarinburg var der demonstrationer.
1 / 6Anholdelserne begyndte umiddelbart efter den lovlige del af demonstrationen sluttede.
2 / 6Blandt de mange, der optrådte ved gårsdagens demonstration, var rapperen Face.
3 / 6Mindst 255 er blevet anholdt.
4 / 6Allerede inden demonstrationen gik i gang, blev oppositionspolitiker, Ljubov Sobol, anholdt ved hendes kontor i Moskva.
5 / 6"Putin er en tyv" blev der blandt andet råbt af demonstranterne, der gik ud i Moskvas gader i går eftermiddags.
6 / 6Ifølge Roskomnadsor er Youtube-kanaler angiveligt blevet anvendt til at udsende notifikationer om "ikke tilladte forsamlinger" til brugere, der ikke abonnerer på kanalerne.
Næstformand for Føderationsrådets udenrigsudvalg Andrej Klimov hævder, at der er tale om fremmede magters forsøg på at påvirke de russiske statsborgere, der i går var gået på gaden til demonstrationen.
- Det bekymrende er, at det er informationer, der er tydeligt ophidsende og åbenlyst provokerede folk til at bryde loven, siger han ifølge det statskontrollerede nyhedsbureau Tass.
Rusland har først forsøgt at få Google til at at lagre data om lokale brugere i Rusland, noget Google indtil videre har nægtet og derfor efterfølgende har modtaget store bøder.
Færre anholdte end tidligereDe mange tusinder var i går på gaden for femte weekend i træk for at udtrykke deres utilfreds med, at oppositionskandidater bliver nægtet at stille op ved valget til bystyret i hovedstaden den 8.
september.
Ifølge valgkommissionen har kandidaterne ikke indsamlet nok gyldige underskrifter til at stille op, mens oppositionen omvendt hævder, det er et bevidst forsøg på at holde dem ude af valget.
En af dem, der var på gaden, var den 17-årige demonstrant Olga Misik:Samtidig er flere af de ledende oppositionsfigurer som Aleksej Navalnyj, Ilja Jasjin og Dmitrij Gudkov de seneste uger blevet fængslet.
Inden demonstrationen i går havde nogle af landets største stjerner som rapperen Oxxxymiron og journalist og Youtuber Jurij Dud meddelt, at de ville deltage og opfordrede deres mange millioner følgere på de sociale medier til at gøre det samme.
Alene på Youtube har Jurij Dud knap seks millioner følgere, mens Oxxymiron har 1,3 millioner.
Efter at have afsonet ti dage blev Ilja Jasjin idømt yderligere ti dage for at opfordre til at deltage i en ulovlig demonstration.
I modsætning til tidligere weekender, hvor over 2.
300 personer er blevet anholdt, blev få hundrede anholdt efter demonstrationen i Moskva, hvoraf første del var tilladt af myndighederne.
FacebookTwitterKopier linkEmner:Google|Rusland|Youtube|Demonstrationer|Moskva




https://www.dr.dk/nyheder/indland/udenlandske-lejere-bliver-snydt-med-huslejer-og-depositum

IndlandUdenlandske lejere bliver snydt med huslejer og depositumDe fleste sager med udenlandske lejere i Huslejenævnet bliver vundet, fortæller Lejernes Landsorganisation.
Mange udenlandske lejere bliver snydt med tvivlsomme lejekontrakter.
11.
aug.
2019 kl.
21.
51Bemærk: artiklen er mere end 30 dage gammelLæs opTvivlsomme lejekontrakter, ulovligt høje huslejer og klækkelige indskud, der aldrig kommer retur til lejerne.
Når udlændinge kommer til København for at studere eller arbejde, havner flere og flere i kløerne på udlejere og udlejningsbureauer, der udnytter tilflytternes manglende kendskab til den danske lejelov.
Det fortæller Lejernes Landsorganisation (LLO) i København til Politiken.
- Det her har stået på i årevis, siger Claus Højte, direktør i LLO Hovedstaden, til Politiken.
- Men hvor det tidligere var de mere vellønnede udlændinge i København, der blev snydt, går det nu også ud over metroarbejdere, studerende og andre helt almindelige lønmodtagergruppe, der kommer til byen for at arbejde, siger han.
I det forløbne år har LLO ført omkring 50 sager for udenlandske lejere i hovedstadsområdet.
Det er stort set altid lejerne, der vinder sagerne, uanset om de bliver lukket med et forlig eller tager turen gennem et kommunalt huslejenævn.
5-10 henvendelser dagligtSå omfattende er snyderiet, at det har banet vej for en række netbaserede firmaer som Digura, Rent Guide og Rent Hero.
De fører flere hundrede sager, hvor de først skal have betaling, hvis sagen ender til fordel for lejeren, men så beholder firmaerne også 30-50 procent af de penge, de henter hjem til lejeren.
Rent Guide får efter eget udsagn 5-10 henvendelser dagligt fra danske og udenlandske lejere.
99 procent af de sager, firmaet fører, bliver vundet af lejerne, og kompensationen ligger i snit på cirka 35.
000 kroner.
De mange klagesager er blandt andre rettet mod firmaer som Housing Denmark.
Men ifølge Housing Denmarks direktør, Steen Lundsfryd, er der ikke tale om et stort problem:- Det er ikke os, der ejer de lejligheder, der bliver lejet ud til expats (udlændinge, der arbejder i et andet land end deres hjemland, red.
).
- Vi formidler bare udlejningerne, og vores succeskriterium er jo, at der er tilfredshed både hos udlejeren og lejeren, siger han til Politiken.
/ritzau/FacebookTwitterKopier linkEmner:LLO|København|Bolig|Erhverv|Housing Denmark




https://www.dr.dk/nyheder/udland/srilankanere-kina-opfoerer-sig-som-koloniherre

UdlandSrilankanere: Kina opfører sig som koloniherreSrilankanere er bekymrede for, om Kina er ved at tage første skridt mod en ny form for kolonisering.
Sri Lanka er tynget af gæld til Kina, og indbyggere frygter, at de kinesiske lån og investeringer er første skridt mod en ny form for kolonisering.
Foto: Zhang QunyiAf Philip Khokhar - DR's Asien-korrespondent - Hambantota i Sri Lanka11.
aug.
2019 kl.
20.
00Bemærk: artiklen er mere end 30 dage gammelLæs opDer emmer langt fra af international storpolitik i den søvnige landsby omkring havnen i Hambantota.
Hjemmegående kvinder hænger vasketøj op i haver med plasticaffald på jorden, mens mænd i saron og bar overkrop passer kvæg og spejder efter de få forbipasserende køretøjer.
Blot få hundrede meter derfra ligger havnen, Hambantota International Port, der vækker opsigt langt udenfor østaten i Det Indiske Ocean.
En aftale mellem Sri Lankas regering og et statsligt kinesisk selskab betyder, at Kina i 99 år vil have fuld kontrol over havnen og et tilstødende område på 15.
000 hektar.
Et areal, der er halvanden gang størrelsen af Amager i København.
Den kinesiske overtagelse af området vækker frustration blandt Hambantotas indbyggere, der ellers blev lovet, at havnen vil kickstarte væksten.
G.
S.
Punichehewa i købmandsforretningen.
Foto: Zhang Qunyi- Der er ikke kommet mange jobmuligheder ud af havnen.
De fleste af indbyggerne her i landsbyen mærker ikke noget til udviklingen, siger G.
S.
Punichehewa, der har en købmandsforretning i landsbyen.
Sri Lanka fanget i gældsspiralDet var Sri Lankas tidligere præsident, Mahinda Rajapaksa, der ved hjælp af kinesiske lån byggede havnen i Hambantota, selvom økonomer advarede om, at projektet var dømt til fiasko.
Sri Lanka havde i forvejen en stor og effektiv havneterminal i hovedstaden Colombo og beregninger viste, at landet ikke havde brug for endnu en åbning til verdenshavene.
Præsidenten kom dog selv fra området, og var ivrig efter at skabe fremdrift i regionen.
Måske hjalp det også, at Rajapaksa og hans støtter tjente betydeligt på korruption i forbindelse med anlægsprojektet, skriver den amerikanske avis New York Times.
Undervejs var Kina mere end villig til låne Sri Lanka penge, da havneprojektet blev en del af det gigantiske kinesiske infrastrukturprojekt, Silkevejen.
Et projekt, hvor lande bygger veje, lufthavne, jernbaner og havne fra Kina til Sydasien og fra Afrika til Europa - naturligvis med kinesisk assistance.
Havnen Hambantota International Port.
Foto: Zhang QunyiDe mange lån fra Kinas hånd har sat gang i en international debat om, hvorvidt udviklingslande ender i håbløs gæld til Kina på grund af Silkevejsprojektet.
Flere sydasiatiske og afrikanske lande skylder efterhånden Kina betydelige summer.
Tomme prestigeprojekterSrilankanerne fik ellers en del for de kinesiske penge.
Udfordringen er, at de fleste af projekterne i det sydlige Sri Lanka, ligesom havnen, står mere eller mindre ubrugte.
Indbyggerne tørrer ris på vejen.
Foto: Zhang QunyiI Hambantota blev der anlagt nye motorveje, selvom trafikken er yderst begrænset.
I dag er der flere kvæg end biler på vejene i den tropiske varme.
Til gengæld er områdets bønder glade for den glohede asfalt, som de bruger til at tørre ris på.
Hambantotas nye konferencecenter bliver sjældent brugt, ligesom den nye lufthavn, hvor der hver dag kommer personale på arbejde, selvom ingen selskaber flyver dertil.
De eneste gæster i afgangsterminalen er grupper af nysgerrige srilankanere, der betaler tre kroner for en rundvisning i verdens nok mest øde, men stadig åbne lufthavn.
Gav havn vækDe mange dyre projekter førte til, at Sri Lanka ikke kunne tilbagebetale landets lån til Kina i 2017.
Den tomme lufthavn, som ingen flyselskaber flyver til.
Foto: Zhang QunyiI alt skyldte Sri Lanka 55 milliarder dollar til udlandet, hvor af fem milliarder dollar, cirka 37 milliarder kroner af gælden tilhørte Kina, skriver New York Times.
Så i 2017 overgav staten kontrollen med havnen til et statsligt kinesisk selskab i 99 år mod at få nedskrevet landets gæld med 1,1 milliard dollar, lidt over 7 milliarder kroner.
Kina drømmer om adgang til havetSom forudset har havneprojektet udviklet sig til en økonomisk katastrofe.
Det kinesiske selskab, der ejer størstedelen af aktierne i havnen har heller ikke påbegyndt at bygge alle fabrikkerne i det, der skulle være en industripark omkring havnen.
Ikke desto mindre er beboere blevet tvangsflyttet for at gøre plads til det kinesisk indtog.
Frygten i Sri Lanka er, at Kina slet ikke er interesseret i området på grund af økonomiske årsager, men på grund af den unikke adgang til Det Indiske Ocean.
Kina udkæmper i disse år en nervepirrende konkurrence med USA om kontrollen over vigtige sejlruter i Asien.
Det gælder især i det Sydkinesiske Hav, som Kina - stik imod international lovgivning - kræver retten til.
Men problematikken er også aktuel i Det Indiske Ocean, hvor Indien også er en vigtigt aktør.
Kinas interesse i Sri Lanka bliver af de fleste analytikere opfattet som et forsøg på inddæmme Indien og sørge for, at Kina har en potential base tæt på Asiens næststørste befolkning, som Kina har et anstrengt forhold til.
Frygter kinesiske soldater i Sri LankaAftalen mellem Sri Lanka og Kina forbyder kinesiske soldater i havnen i Hambantota, med mindre regeringen i Colombo på et senere tidspunkt giver tilladelse til det.
Lande som USA og Indien frygter, at en svag gældsplaget srilankansk regering vil bøje sig i fremtiden.
Den tomme havn.
Foto: Zhang QunyiEt parlamentsmedlem fra oppositionen, D.
V.
Chanaka, siger, at hans parti vil kæmpe imod en sådan udvikling.
- Vi håber, at de ikke prøver at stjæle vores land eller omdanne det til en kinesisk koloni.
Det vil vi gå imod, siger D.
V.
Chanaka.
Kinesere lever for sig selvFor indbyggerne i Hambantota handler havnen om brudte løfter, og knap så meget om international storpolitik.
Det lovede økonomiske mirakel udeblev og de kinesiske arbejdere og bestyrerne af havnen holder sig for sig selv, fortæller købmanden G.
S.
Punichehewa.
- De kommer kun, hvis de skal købe en enkelt cigaret eller telefonkort, siger han og fortæller, at kineserne har deres egen forretning inde i havnen med importerede kinesiske varer.
Han er skuffet over, at deres tilstedeværelse ikke har skabt økonomiske muligheder for lokalbefolkningen, og han er klar i mælet, når han skal karakterisere Sri Lankas aftale med Kina.
- For at sige det kort, det er en skamplet.
FacebookTwitterKopier linkEmner:Kina|Sri Lanka|Økonomi|New York Times|Mahinda Rajapaksa (politiker)




https://www.dr.dk/sporten/volleyball/dm-i-beachvolley-dm-guld-tredje-gang-og-den-helt-store-overraskelse

VolleyballDM i beachvolley: DM-guld for tredje gang - og den helt store overraskelseDM-finalerne i beachvolley blev søndag afviklet på Amager Strand i København.
Sammendrag af begge finaler.
Af Rasmus Askman og Anders Keld Messer11.
aug.
2019 kl.
19.
16Bemærk: artiklen er mere end 30 dage gammelLæs opDM-finalerne i beachvolley blev søndag eftermiddag spillet Amager Strand og bød både på tredobbelte DM-vindere og guld til klare underdogs.
Du kan se et sammendrag af de to finaler i toppen af artiklen.
Tyndeskov og Trans vinder DM for tredje gangI kvinderækken vandt makkerparret Line Trans Hansen og Maria Elisabeth Boelt Tyndeskov for tredje gang i streg DM i beachvolley.
I finalen mødte de Sofia Nørager Bisgaard og Cecilie Køllner Olsen, der kom godt fra start og vandt første sæt med cifrene 21-19.
Dog fik de forsvarende Danmarksmestre styr på nerverne og vandt de sidste to sæt 21-15 og 15-12.
- Vi fik kamp til stregen, men vi havde en game-plan, som vi holdt fast i til sidste bold.
Det er derfor, vi vandt, siger en glad Line Trans med DM-trofæet i hænderne.
Den helt store overraskelseI herrernes finale skulle DM-vinderne findes mellem Martin Trans og Kristoffer Abell eller Jacob Stormly og Nicolai Houmann.
For et år siden var det Mads Rosager og Jacob Stein Brinck, der løb med titlen og æren for herrerne.
Mads Rosager har dog været nødsaget til melde afbud til DM med en skade, og det har åbnet konkurrencen endnu mere op.
Finalen startede som forventet, hvor favoritterne Abell og Trans vandt første sæt sikkert med 21-14.
Derefter kæmpede Stormly og Houmann sig op på 21-19 i andet sæt.
Den helt store overraskelse kom i tredje sæt, hvor Stormly og Houmann kunne kalde sig Danmarksmestre efter en sejr på 15-11.
- Når vi står her, så er det fuldstændigt uvirkeligt.
Det er en fantastisk følelse - det tager en landsby.
Vi har så mange mennesker bag os, siger Jacob Stormly efter finalen.
DM-titlen er Stormly og Houmanns første.
FacebookTwitterKopier linkEmner:Amager|København|Volleyball




https://www.dr.dk/sporten/fodbold/superliga/skarp-wilczek-sparker-tre-point-til-broendby

SuperligaSkarp Wilczek sparker tre point til BrøndbyFor første gang i tre superligakampe lukkede Brøndby ikke mål ind, da holdet slog Hobro 2-0 på udebane søndag.
11.
aug.
2019 kl.
20.
08Bemærk: artiklen er mere end 30 dage gammelLæs opHobro var stadig ubesejret i denne sæson i Superligaen, men det ændrede sig, da holdet søndag aften tabte 0-2 hjemme til Brøndby.
Dermed kunne Brøndby endelig glæde sig over et nyt clean sheet, hvor mandskabet ellers havde lukket to mål ind i hver af de seneste tre superligakampe.
Den skarpe polske Brøndby-topscorer, Kamil Wilczek, tegnede sig for begge scoringer i kampen.
Hobro startede kampen bedst og lagde et massivt tryk på gæsterne, der måske var en anelse mærket efter torsdagens nederlag til Braga i Europa League-kvalifikationen.
Hobro var især farlige på indlæg og dødbolde.
Brøndby kom i løbet af første halvleg bedre med, og det hele udviklede sig til en mere åben slagudveksling, dog var Hobro det bedste mandskab.
Brøndbys Kamil Wilczek har scoret til 1-0.
 Hobros træner Peter Sørensen måtte se sit hold indkassere sæsonens første nederlag.
1 / 2Brøndbys Kamil Wilczek har scoret til 1-0.
1 / 2Hobros træner Peter Sørensen måtte se sit hold indkassere sæsonens første nederlag.
2 / 2Derfor kunne Hobro ærgre sig mest over, at dødvandet ikke blev brudt inden pausen.
Der var dog ikke spillet lang tid af anden halvleg, før der kom hul på bylden.
Efter flotte kombinationer kunne Brøndby-angriberen Kamil Wilczek elegant chippe bolden forbi Jesper Rask i Hobro-målet.
Generelt havde Brøndby noget bedre fat i kampen i anden halvleg.
Også i den defensiv, som Brøndby i de seneste kampe har været udskældt for.
Men gæsterne virkede samtidig nervøse for Hobros dødbolde, hvor Brøndby-forsvaret så skrøbeligt ud.
Hobro havde dog svært ved for alvor at sætte det helt samme tryk som i kampens indledning, hvorfor afslutningen blev en rodet affære.
I stedet afgjorde Wilczek sagerne, da han fra en lignende position som ved sin første scoring bankede bolden ind til 2-0.
Brøndby-stopperen Hjörtur Hermannsson fik i overtiden sit andet gule kort og blev dermed udvist.
Det hjalp dog ikke, og Hobro indkasserede superligasæsonens første nederlag, mens Brøndby undgik det tredje nederlag i træk i alle turneringer.
/ritzau/FacebookTwitterKopier linkEmner:Brøndby|Hobro|Kamil Wilczek (fodboldspiller)|Fodbold|Europa League




https://www.dr.dk/nyheder/udland/afrika-er-igen-blevet-stormagternes-legeplads

UdlandAfrika er igen blevet stormagternes legepladsInfrastruktur, migration, økonomi og magt.
Interesserne i Afrika er mange.
Kina, USA, Rusland, Indien, Tyrkiet og Europa, alle verdens store nationer søger militær, økonomisk og kulturel indflydelse for flere hundrede milliarder kroner i Afrika.
Foto: Jesper NylanderAf Afrika-korrespondent Søren Bendixen11.
aug.
2019 kl.
23.
00Bemærk: artiklen er mere end 30 dage gammelLæs opI Etiopiens hovedstad Addis Ababa er den foretrukne taxi en kinesisk Lifan.
En billig og praktisk bil, der kan fås for under 100.
000 kroner.
Den produceres i Kina, men samles og sælges i stor stil i Addis Ababa.
Faktisk er den så efterspurgt, at den kinesiske manager, Ma Qun, stolt kan vise et salgslokale frem, hvor der blot står en enkelt bil.
De kan simpelthen ikke følge med.
Ma Qun har solgt biler i Etiopien i otte år og drømmer om at udvide butikken til Uganda og Kenya.
Han ser store muligheder i Afrika, ikke mindst fordi kinesiske milliarder bliver sprøjtet ind afrikansk infrastruktur.
Ma Quns eneste bil i salgslokalet.
Den etiopiske stat har optaget lån og kreditter for mere end 70 milliarder kroner hos Kina.
Og de mange veje, togbaner, dæmninger og andre byggerier viser tydeligt, at Kina er kommet til Afrika for at blive.
- De store investeringer er årsagen til, at økonomien kan vokse med otte procent om året.
Ja, de smadrer en masse af naturen, og de tager sig meget godt betalt i form af renter, men det er nødvendigt, for uden infrastruktur, ingen udvikling og stabilitet, lyder det fra en af landets førende iagttagere af Afrikas udvikling, Costantinos Berhutesfa Costantinos, der er professor i public policy på Addis Ababa Universitet.
Den nye silkevejEtiopien er et af de afrikanske lande, der har fået mest kinesisk opmærksomhed, men Kinas storslåede planer om kinesisk ejet infrastruktur kloden rundt, det såkaldte Belt and Road Initiative (BRI), har betydet milliardinvesteringer i en lang række afrikanske lande.
Investeringerne er så store, at flere lande allerede nu har svært ved at betale pengene tilbage, hvilket giver kineserne stor indflydelse på udviklingen af det afrikanske kontinent.
Kina har pengene, og derfor er det langt hen ad vejen også dem, der bestemmer.
Man har sikret sig markedsadgang, og lige nu er samhandlen mellem Kina og det afrikanske kontinent i Kinas favør.
Billige produkter har i mange tilfælde udkonkurreret lokalproducerede varer, og afrikanske lande har importeret store mængder af for eksempel kinesisk cement til at bygge de store projekter.
Andre følger i Kinas fodsporDen kinesiske strategi er ikke gået ubemærket hen.
Andre store lande forsøger at følge i kinesernes fodspor, og for eksempel er Tyrkiets præsident, Recep Erdogan, den statsleder udenfor Afrika, der flest gange har været på besøg i afrikanske lande.
Kæmpe kinesisk boligkompleks i Etiopiens hovedstad.
Foto: Jesper NylanderTurkish Airlines har udvidet deres netværk og flyver til 23 afrikanske destinationer.
I Senegal har tyrkerne bygget en ny lufthavn og er ved at bygge en ny by til flere hundredetusinde indbyggere.
Og i Somalia har tyrkerne åbnet en militærbase.
Amerikansk opmærksomhedI juni måned annoncerede den amerikanske regering et stort investeringsprogram på 50 milliarder dollars, næsten lige så stort, som det Kina annoncerede i 2018, som lød på 60 milliarder dollars.
Pengene skal få amerikanske virksomheder til at investere i Afrika.
Trump-regeringen har ellers haft lidt svært ved at finde ud af, hvordan man skulle engagere sig i Afrika.
Den amerikanske præsident virkede alt andet end interesseret, da han i 2017 holdt en tale til landene i den Afrikanske Union.
Her omtalte han Namibia som Nambia til stor morskab for mange afrikanere.
Helt så meget morede afrikanere sig ikke, da han under et lukket møde i 2018 omtalte flere afrikanske lande som 'shit hole countries' eller på dansk lortelande.
Men nu er opmærksomheden altså blevet en anden.
Amerikanerne har et større militært engagement i både øst og vest, hvor især amerikanske droner forsøger at ramme islamiske fundamentalister, der er blevet et større og større problem i mange afrikanske lande.
Putin inviterer afrikanerne på besøgDen amerikanske interesse kan måske også spores i, at alle andre tilsyneladende har genfundet interessen for Afrika.
Efter Sovjetunionens sammenbrud forlod russerne stort set Afrika, men nu har Putin omfavnet Afrika og har vekslet militært isenkram og militære rådgivere for minekoncessioner i Den Centralafrikanske Republik, og i Moskva har man nu underskrevet militære aftaler med 20 afrikanske lande.
Til efteråret har Putin inviteret 50 afrikanske ledere til Sochi, til et første russisk-afrikansk topmøde.
EU har fokus på migrationEU har de senere år også haft stor interesse i det afrikanske kontinent.
Mange steder ses det kinesiske indtog nemt ved kinesiske byggepladser.
Foto: Jesper NylanderHer har perspektivet især været et ønske om at stoppe ulovlig migration over Middelhavet.
EU har smidt 30 milliarder kroner i en 'emergency trust fund', hvor pengene især bruges i lande som Libyen, Sudan, Etiopien, Eritrea, Somalia, Niger og Mali.
EU's pengeuddeling har fået meget kritik for at gå til projekter, der på kort sigt måske kan stoppe migration, men som ikke skaber den store udvikling.
Costantinos Berhutesfa Costantinos, professor i public policy på Addis Ababa Universitet, opfordrer EU-landene til at melde sig ind i kampen på samme måde som for eksempel Kina.
- Den form for udvikling vil give penge både til de virksomheder, der investerer, men også skabe nødvendig udvikling i Afrika.
Det er forretning og store investeringer, der skal bringe udvikling, og det er i øvrigt den eneste måde EU kan sikre sig mod massemigration fra Afrika.
Gevinst ved økonomisk fremgangAfrikas betydning og placering i verden er vokset.
Udover at verdens store nationer gerne vil sikre indflydelse i 'nye, gamle' territorier, så handler det også om at Afrikas befolkning vokser.
Får man skabt tilpas stor økonomisk fremgang, så kan der være mange penge at tjene for udenlandske virksomheder.
Et land som Etiopien har mere end 100 millioner indbyggere, og hvilken eksportvirksomhed vil ikke gerne have fat i sådan et marked?
Afrikas betydning og placering i verden er vokset.
Foto: Jesper NylanderDet er langsigtede investeringer, for selvom der er økonomisk vækst i mange afrikanske lande, så er den købestærke middelklasse stadig lille.
Der er få rige og mange fattige.
Afrika har mange gange før oplevet omverdenens interesse, og ofte har det enorme kontinent stået tilbage som taberne.
Slavehandel, koloniseringen og den kolde krig for eksempel.
Denne gang kan Afrikanerne måske komme ud som de vindere.
Godt nok er man lige nu i gang med en større gældsætning, som nødvendigvis må betales tilbage.
Omvendt, så skaber den store interesse så meget økonomisk aktivitet og nødvendig infrastruktur, at det må komme millioner af afrikanere til gode.
Læs også:Srilankanere: Kina opfører sig som koloniherreFacebookTwitterKopier linkEmner:Afrika|Kina|Etiopien|Addis Abeba|Tyrkiet




https://www.dr.dk/nyheder/viden/teknologi/persondata-regler-bremser-forskning-der-kan-redde-liv

TeknologiPersondata-regler bremser forskning, der kan redde livForskere er frustrerede over, at de ikke må lave computeranalyser af video fra vejkryds.
Forskellig og forsigtig fortolkning af EU's nye strenge regler om persondata har gjort det sværere for forskere at benytte videooptagelser og andre "personhenførbare" informationer.
Af Carsten Nielsen11.
aug.
2019 kl.
19.
06Bemærk: artiklen er mere end 30 dage gammelLæs opEU's nye regler om persondata, som skal beskytte borgerne mod indsamling og misbrug af private oplysninger, har ikke kun konsekvenser for Facebook og andre virksomheder.
En del forskere har også fået sværere ved at udføre deres arbejde på grund af de såkaldte GDPR-regler, som for godt et år siden blev indført i hele EU ledsaget af trusler om store bøder ved overtrædelser.
- Det betyder noget for alle områder, der arbejder med data.
For os er det specielt problematisk, fordi vi arbejder med videodata af mennesker, som per definition er noget, folk reagerer stærkt på, når vi taler om personhenførbare data, siger professor Thomas Moeslund fra Aalborg Universitets "Visual Analysis of People Laboratory".
Hvad er GDPR?
GDPR er en forkortelse for General Data Protection Regulation.
På dansk kaldes loven også for databeskyttelsesforordningen, dataforordningen eller persondataforordningen.
Den er afløser til den gamle lov om databeskyttelse, der går tilbage til 1995.
Den nye EU-forordning, der trådte i kraft den 25.
maj 2018, kræver sikker håndtering af personlige oplysninger.
Overtræder virksomheder loven, kan det give en bødestraf.
Som bruger giver GDPR også en række rettigheder.
Du kan bede virksomheder og organisationer om at fortælle, hvilke oplysninger de har om dig.
Og du kan bede dem om at flytte eller slette dine data.
Han leder en forskningsgruppe, som analyserer videooptagelser med computeralgoritmer.
Optagelserne bruger de blandt andet til at prøve at gøre trafikken mere sikker.
Men når de filmer biler og cykler, filmer de også personer.
Derfor diskuterer forskerne konstant med myndigheder i forskellige lande, om enkeltpersoner kan genkendes på videooptagelser i forskellig kvalitet.
Thomas Moeslund oplever, at svaret ofte er givet på forhånd, fordi det sikreste er at sige nej til hans og kollegernes ønsker.
- Vi så det samme med drone-lovgivningen.
Dér gjorde man nøjagtig det samme ved nærmest at forbyde det hele, fordi man var bange for, hvem der skulle tage ansvaret.
Det er lidt det samme, vi har set med GDPR, mener Thomas Moeslund.
Læs også:Tusindvis af fans får nu scannet deres ansigter på Brøndby Stadion: 'Fin idé, hvis det betyder mindre ballade'EU-regler rammer EU-projektParadoksalt nok har de nye EU-regler været med til at besværliggøre et stort EU-forskningsprojekt, som handler om trafiksikkerhed i lyskryds.
Målet var at gøre forholdene mere trygge for bløde trafikanter, og en del af arbejdet har bestået i at indsamle en masse data i forskellige lande.
Blandt andet ved at sætte videokameraer til at filme i vejkryds.
Eller ved at bruge flere år på at prøve at få lov til det.
- Der er vi løbet ind i, at vi i Tyskland helt måtte opgive at optage data.
Det var fuldstændig ligegyldigt, hvad vi gjorde.
I Sverige måtte vi opgive at optage almindelige farvedata af samme grund.
Der fik vi til sidst lov til at optage med varmefølsomme kameraer, som også gør vores arbejde sværere, siger Thomas Moeslund.
Datadeling forbudt - svenskerne må tage færgenSelv når det er lykkedes at få tilladelse til at optage video, har det efterfølgende været svært at bruge det i forskningen.
Det har postdoc Chris Holmberg Bahnsen fra videoforskningsgruppen oplevet, når han har kæmpet med tilladelser i det fælleseuropæiske projekt om trafiksikkerhed.
© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
- I Danmark kunne vi godt få lov til at lave optagelser og analyser af trafikvideoer, men vi måtte ikke dele vores optagelser med svenskerne.
Hvis de skulle analysere vores data, skulle de komme herover og analysere det på stedet i Aalborg.
Og tage tilbage uden at have data med, forklarer Chris Holmberg Bahnsen.
Han har flere anekdoter om bøvlede procedurer.
For eksempel at forskere fra ét land skulle ansættes midlertidigt på kontrakt i et andet blot for at få lov til hjælpe med en konkret problemstilling.
Eller at gruppen i Aalborg blev mødt med et krav om at indkøbe en fysisk pengeboks til at opbevare deres videooptagelser på kontoret.
- Intentionen i lovgivningen er glimrende.
Man skal passe på borgernes data.
Men der er en stor overforsigtighed i systemet.
Det er utrolig svært at få tilladelse i ét land.
Og når man så skal lave en fælleseuropæisk analyse, er det næsten umuligt, konstaterer han.
Skal vi ikke bare gøre det i Tyrkiet?
Professor Thomas Moeslund efterlyser et mere rimeligt forhold mellem beskyttelse af persondata på den ene side - og de mulige gevinster ved at indsamle dem som led i forskning på den anden.
- Meget af det data, vi har, er ude fra trafikken, hvor man selvfølgelig kan genkende mennesker på nogle af billederne.
Men der skal også være en proportionalitet, når man forbyder at optage data.
I det her forskningsprojekt prøvede vi jo dybest set at redde liv, siger Thomas Moeslund.
Læs også:Så falder hammeren: Et år efter indførelse af databeskyttelseslov rammer bøderneOvenikøbet oplever nogle forskere nu, at kolleger uden for EU kan gøre ting, de selv er afskåret fra.
Videoforskerne fra Aalborg Universitet har for eksempel drøftet et samarbejde om et projekt i Tyrkiet, hvor opsætningen af tilsvarende kameraer blev betragtet som helt uproblematisk.
Professor Thomas Moeslund vil nødig til at spekulere i den slags, når han vælger samarbejdspartnere i internationale projekter.
- Det er jo vanvittigt.
Det holder ikke i længden.
Men det kan selvfølgelig blive en af konsekvenserne.
Hvis ikke der kommer nogle lidt mere pragmatiske løsninger og mere håndterbare procedurer, så vil det være sådan noget, man vil blive nødsaget til at gøre, selv om jeg ikke personligt synes, det er en god idé, siger Thomas Moeslund.
Halvdelen var bekymrede i undersøgelse blandt forskereVideooptagelser er ikke de eneste data, forskere har fået sværere adgang til på grund af den nye GDPR-persondataforordning fra EU.
Sara Mosberg Iversen, lektor i Medievidenskab ved Syddansk Universitet, har tidligere gennemført en uformel undersøgelse af GDPR-konsekvenserne for universitetsnetværket DIGHUMLAB, som støtter digitale forskningsaktiviteter inden for humaniora og samfundsvidenskab.
- Halvdelen af dem, der svarede, var bekymrede for, at det ville få indvirkning på deres forskning.
En mindre del havde også allerede oplevet, at de var blevet forsinket eller ikke kunne gennemføre forskningsprojekter som planlagt.
Så der var helt klart en bekymring, siger Sara Mosberg Iversen.
Det er godt, at der er kommet en regulering.
Så det er måske noget med at overveje, om der skal være lidt andre muligheder, når det gælder forskning, end når det gælder virksomheder.
Sara Mosberg Iversen, lektor i Medievidenskab ved Syddansk UniversitetMen nogle roste samtidig de nye regler, som Sara Mosberg Iversen også selv betragter som fornuftige.
- Det er godt, at der er kommet en regulering.
Så det er måske noget med at overveje, om der skal være lidt andre muligheder, når det gælder forskning, end når det gælder virksomheder, mener hun.
Hvis alt skal slettes i en fart, går viden tabtSara Mosberg Iversens undersøgelse udpeger flere forskningsområder, som har fået problemer.
Indsamling og opbevaring af video er på listen.
Det samme er internetforskning og anden automatiseret indsamling af materiale.
- Dér handler det meget om at kunne dokumentere og gemme for eftertiden, men de løber ind i det problem, at der kan være alle mulige personoplysninger i det materiale, som bliver indsamlet.
Så nogle af internetforskerne, der besvarede undersøgelsen, var bekymrede for, om det på langt sigt overhovedet kan lade sig gøre at lave den form for forskning, siger Sara Mosberg Iversen.
Forskning over en længere årrække, hvor der samtidig er brug for at kunne identificere deltagerne fra gang til gang for at sammenligne, er også blevet sværere.
Desuden er der en helt grundlæggende modsætning omkring langtidsopbevaring.
Ét af persondata-reglernes hovedprincipper er groft sagt at slette mest muligt hurtigt muligt.
Over for det står forskeres behov for at gemme informationer til senere brug.
- Mange får at vide, at de kan opbevare videofilmen, eller hvad det nu kan være, til projektet udløber, og så skal de slette det.
Det er ikke hensigtsmæssigt, fordi forskning også handler om, at vi opbygger viden hen over tid, så vi kan gå tilbage og lave sammenligninger, siger Sara Mosberg Iversen.
FacebookTwitterKopier linkEmner:EU|Videnskab|Personregistrering|Aalborg Universitet|Aalborg




https://www.dr.dk/nyheder/politik/claus-hjort-det-delte-formandskab-i-er-slut-lokke-saetter-kursen

PolitikClaus Hjort: Det delte formandskab i er slut - Løkke sætter kursenLars Løkke Rasmussen og Kristian Jensen har ikke længere delt formandskab, mener Claus Hjort Frederiksen.
Claus Hjort Frederiksen mener, at det er slået fast, at det er formand Lars Løkke Rasmussen, der er ene mand om udstikke Venstres kurs.
(Arkivfoto) 11.
aug.
2019 kl.
20.
08Bemærk: artiklen er mere end 30 dage gammelLæs opVenstre har ikke længere et delt formandskab mellem formand Lars Løkke Rasmussen og næstformand Kristian Jensen.
Partiets kurs styres udelukkende af Lars Løkke Rasmussen.
Sådan lyder det fra Venstre-veteranen Claus Hjort Frederiksen i et opslag på Facebook.
Det er skrevet to dage efter, at han åbent opfordrede Kristian Jensen til trække sig som næstformand.
- På Venstres sommergruppemøde, som tegner Venstres politiske kurs, blev det slået klart fast, at det er partiets formand og statsministerkandidat, som tegner Venstres politiske kurs.
Det delte formandskabs tid er forbi, skriver Claus Hjort Frederiksen.
Delte formandskabet i 2014Lars Løkke Rasmussen og Kristian Jensen har siden 2014 haft et delt formandskab i Venstre.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Aftalen om formandskabet blev de to enige om på et hovedbestyrelsesmøde i Venstre i 2014.
Dengang var Kristian Jensen klar til at blive ny formand for Venstre efter en sag om Lars Løkke Rasmussens tøjkøb for partiets penge.
Det endte i stedet med det delte formandskab.
Men Claus Hjort Frederiksen mener ikke længere, at der er tale om et delt formandskab.
Han henviser til, at Lars Løkke Rasmussen fredag på et pressemøde på Venstres sommergruppemøde slog fast, at det er hans ret som Venstres formand at udstikke kursen - herunder hvilken regering partiet skal stå i spidsen for.
Tanken om SV-regering leverLars Løkke Rasmussen sagde på fredagens pressemøde, at han ikke på nuværende tidspunkt vil pege på, hvem Venstre vil forsøge at danne regering med efter næste valg.
Han har ikke begravet idéen om en SV-regering, selv om næstformand Kristian Jensen tidligere på ugen udtalte til Berlingske, at Venstre burde droppe den tanke.
Udtalelsen var også grunden til, at Claus Hjort Frederiksen har krævet Kristian Jensens afgang, fordi næstformanden ifølge Hjort har opført sig illoyalt over for Løkke.
På pressemødet vendte Kristian Jensen rundt og sagde - på linje med Løkke - at han ikke vil afskrive nogle muligheder frem mod næste valg.
På pressemødet blev Lars Løkke Rasmussen og Kristian Jensen spurgt til, om aftalen fra 2014 fortsat er gældende, og det svarede de begge ja til.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Kristian Jensen (politiker)|Facebook|Berlingske Media




https://www.dr.dk/nyheder/indland/forskere-advarer-verdens-store-ferskvandsfisk-er-ved-uddoe

IndlandForskere advarer: Verdens store ferskvandsfisk er ved at uddøSiden 1970 er bestanden af flere arter i floder og søer skrumpet væsentligt ind.
Som fiskespecialist og videnskabelig medarbejder har Henrik Carl mødt flere af de truede fiskearter - her er det en europæisk malle.
Nogle af de truede arter sættes ud i fiskesøer rundt om i verden.
Alle fiskene er fanget forsigtigt og genudsat i floder og søer rundt omkring i verden.
Af Signe Mai Vilsbøll11.
aug.
2019 kl.
18.
30Bemærk: artiklen er mere end 30 dage gammelLæs opStore ferskvandsfisk som stører, karpefisk, maller og flodpigrokker er efterhånden et sjældent syn i verdens floder, og det skyldes ikke kun, at de lever skjult og har yngleplads i lande langt fra Danmark.
Siden 1970 er 97 procent af de store ferskvandsfiskearter også gået markant tilbage, og forskere advarer i et stort studie om, at populationsnedgangen kun vil fortsætte, hvis der ikke bliver sat ind i tide.
Henrik Carl har mødt flere af de truede arter i sit virke som videnskabelig medarbejder og fiskespecialist ved Statens Naturhistoriske Museum.
Med studiet har han nu fået bekræftet sine bange anelser.
- Jeg vidste godt, at det stod skidt til for mange arter.
Men at det står så skidt til, var jeg ikke klar over, siger Henrik Carl.
Fortidens fiskearterMange af de helt store ferskvandsfisk er, ifølge Henrik Carl, allerede erklæret lokalt uddøde, og studiet peger på, at arter som mekong-mallen, den europæiske stør og også den siamesiske karpe kan risikere at blive ferskvandsfisk, som kun hører fortiden til.
- Herhjemme, og i den vestlige verden generelt, har vi allerede udryddet mange af vores store arter, og det er så længe siden, at fiskene var i vores natur, at ingen kan huske det, lyder det fra fiskespecialisten.
De største karpefisk og maller kan nå en vægt på op mod 300 kilo, mens store størarter som belugastøren kan veje 3 ton.
Her ses Henrik Carl med en siamesisk karpe på omkring 30 kilo.
Overfiskeri, forurening og opstemning af vandløb, hvor fisk typisk vandrer, er bare nogle af forklaringerne, tilføjer han.
126 arter i de 72 lande, forskerne bag studiet har undersøgt, er truet.
Vandrefisk er udfordredeDe truede fisk er særligt vandrefisk, som lever et sted, men vandrer op gennem floder for at yngle et andet sted.
I tidligere tider ynglede den europæiske malle også naturligt i Danmark, men artens sidste ynglebestand forsvandt omkring år 1800, fortæller Henrik Carl.
- Man har flere gange forsøgt at genudsætte den, men det er aldrig lykkedes at få en rigtig bestand, siger han og påpeger, at fagfolk og naturinteresserede i Danmark håber på at gennemføre en reintroduktion af den europæiske malle i Sorøsøerne, hvor den har været sidst.
- Vi har for det første en forpligtigelse til at passe på vores natur, og det giver god mening at rette op på det, vi har ødelagt.
Tilmed er der fordele for økosystemet.
Naturen fungerer simpelthen bedre, hvis der er nogle af de her toprovdyr tilstede, siger Henrik Carl.
Henrik Carl stødte på denne Arapaima på 60 kilo i Sydamerika.
Problemet kan løsesEn af forskerne bag studiet, Zeb Hogan fra det amerikanske universitet University of Nevada, kalder resultaterne bekymrende.
- De er et wake-up call til os alle (.
.
.
) Nu er spørgsmålet så, om vi kan beskytte de truede arter, inden det er for sent, siger han til The Guardian, mens forskerne i studiet understreger, at tab af biodiversitet ikke kun er en udfordring for naturen:- Tab af biodiversitet fører til ændringer af hele økosystemet, hvilket kan give mangel på mad og rent vand, og det kan have stor betydning for menneskelig velvære, lyder det.
Mekong-malle (som den der ses på billedet) størarter og siamesiske karper bliver kønsmodne sent og er sårbare overfor nedgange tidligt i livet.
Tilgengæld er det ikke for sent at gøre noget, påpeges det.
Når omfanget af problemet er kendt, er der ifølge Henrik Carl for eksempel bedre muligheder for at sikre passage for fisk, når der skal bygges kraftværker og lignende.
Og i det små kan den enkelte forbruger lade være med at købe truede ferskvandsfisk, når man er på rejse i udlandet.
FacebookTwitterKopier linkEmner:Fisk|Videnskab|Statens Naturhistoriske Museum|The Guardian|Nevada




https://www.dr.dk/nyheder/regionale/fyn/patienter-betaler-ikke-tolkegebyr-region-syddanmark-har-ubetalte-regninger

FynPatienter betaler ikke tolkegebyr: Region Syddanmark har ubetalte regninger for millionerKun en tiendedel af det beløb, Region Syddanmark har opkrævet i tolkegebyr, siden ordningen begyndte, er blevet betalt.
Region Syddanmark har sendt regninger på tolkehjælp ud for godt tre millioner kroner, men har kun fået cirka 300.
000 kroner retur.
(Foto: (© Collage: Simone C.
Møller))Af Tore Bønke Jeppesen, Ida-Sofie Sellerup og Tobias Sonne Olsen11.
aug.
2019 kl.
20.
01Bemærk: artiklen er mere end 30 dage gammelLæs opKravet om, at bestemte patienter med brug for tolkehjælp hos lægen og på sygehuset skal betale selv, har ikke fungeret efter hensigten i Region Syddanmark.
Siden ordningen trådte i kraft i juli sidste år, har regionen sendt næsten 11.
000 fakturaer til patienter, der har opholdt sig i landet mere end tre år uden at kunne klare samtaler med læger og sygeplejersker selv.
Regningerne løber op i godt tre millioner kroner, men kun cirka 300.
000 kroner er indtil videre kommet retur.
Læs også:Efter et halvt år med tolkegebyr: To regioner har ikke opkrævet en kroneRegionrådsformand i Region Syddanmark, Stephanie Lose (V), der også er formand for Danske Regioner, forklarer, at opkrævningen er en tung proces.
TolkegebyretI juli 2018 blev tolkegebyret indført af den tidligere VLAK-regering, Dansk Folkeparti og Socialdemokratiet.
Det betyder, at personer, der har boet i Danmark i mere end tre år, ikke længere kan få gratis tolkning, når de skal til lægen eller på sygehuset.
Nogle patienter med særlige behov kan dog blive fritaget fra tolkegebyret.
Det kræver dokumentation i form af en lægeerklæring.
Tolkegebyret gælder både i almen praksis, ved speciallæge og i forbindelse med behandling og indlæggelse på sygehuset.
Det er regionerne, der opkræver gebyret fra patienterne.
Gebyret varierer fra 191 til 1.
675 kroner, afhængig af, om det foregår over telefon eller ved fremmøde, og om det er hos lægen eller på sygehuset.
Det danske sundhedsvæsen brugte tidligere årligt 170 millioner kroner på tolke.
Forventningen var, at man kunne spare cirka 2,4 millioner kroner om året med gebyret.
Kilde: sundhed.
dk- Det er tidskrævende, fordi der dels er borgere, der skal fritages, og dels er mennesker, der ikke kan betale - og derfor skal laves afdragsordninger med, siger hun.
Administrationen er samtidig omkostningstung for regionen.
Etablering og drift af it-systemer, udsendelse af informationsmateriale samt personaleudgifter løber over perioden op i 1,8 millioner kroner.
Dertil kommer de administrative opgaver, som læger og sygeplejersker bruger tid på.
Betaler under bordetStephanie Lose mener, tolkegebyret kan øge uligheden i sundhedsvæsnet, så det i sidste ende bliver dyrere at behandle patienterne, fordi man ikke finder den rigtige diagnose eller risikerer at fejlbehandle patienterne.
Samme holdning har Morten Sodemann, overlæge på Indvandrermedicinsk Klinik på Odense Universitetshospital.
Han har længe opfordret til at nedlægge ordningen.
De sidste fire-fem måneder har han oplevet, at patienterne er begyndt at betale venner, slægtninge og nogle gange også tolke under bordet for at gå med til samtaler på sygehuset, fordi de ikke kan finde ud af det eller ikke kan betale gebyret.
- Det begynder at blive uforsvarligt, fordi man ikke aner, hvem det er, der er med, og hvem man deler ofte følsomme informationer med.
Vi har patienter, der undlader at søge læge, og vi har underretninger om, at patienter aflyser operationer på grund af gebyret, siger han.
Læs også:Læge: Tolkegebyret har det gjort det vanskeligere at være læge og utrygt at være patientFormanden for Lægeforeningen, Andreas Rudkjøbing, mener, at de eksempler vidner om et stort etisk problem ved tolkegebyret.
- Når man forsinker diagnose og behandling, ender vi samtidig med at behandle langt mere alvorlige tilstande, der kunne være taget i opløbet, siger han.
Pres på ministerenRegeringens støttepartier, Enhedslisten, SF og Radikale Venstre vil alle afskaffe gebyret.
De lægger nu pres på sundhedsminister Magnus Heunicke (S).
Peder Hvelplund, sundhedsordfører for Enhedslisten, skal mandag mødes med sundhedsminister Magnus Heunicke om blandt andet det emne.
- Nu har ordningen kørt i et år, og det er et oplagt tidspunkt at se på, om det har fungeret så dårligt, som forventet.
Det er vores indtryk, at det har det.
At afskaffe tolkegebyret vil være i overensstemmelse med de ting, der står i det forståelsespapir, vi blev enige med regeringen om, siger han.
** Opdateret mandag den 12.
august kl.
14:46 med svar fra Sundheds- og Ældreministeriet.
I en mail giver Sundheds- og Ældreminister Magnus Heunicke følgende svar:- Det er velkendt, at Socialdemokratiet stemte for tolkegebyret, mens Enhedslisten, SF og de Radikale stemte imod.
Det er der ikke noget nyt ved.
Ordningens indretning er en afvejning mellem integration og sundhedsforhold.
Det er også derfor, at der er en række væsentlige undtagelser for betaling for bl.
a.
børn og traumatiserede flygtninge, skriver ministeriet og fortsætter:- Er regionerne usikre på, hvordan undtagelserne skal administreres, så vil vi selvfølgelig gerne hjælpe dem med at få afklaret dét.
FacebookTwitterKopier linkEmner:Magnus Heunicke (politiker)|Peder Hvelplund (politiker)|Socialdemokraterne|Patienter|Odense




https://www.dr.dk/nyheder/udland/kina-til-den-britiske-udenrigsminister-bland-dig-udenom-hvad-der-foregaar-i-hongkong

Protester i HongkongSe temaUdlandKina til den britiske udenrigsminister: Bland dig udenom hvad der foregår i HongkongDominic Raab er kommet i modvind efter et telefonopkald til regeringsleder i Hongkong, Carrie Lam.
Den britiske udenrigsminister, Dominic Raab, får kritik af styret i Beijing.
Af Louise Brodthagen Jensen11.
aug.
2019 kl.
19.
40Bemærk: artiklen er mere end 30 dage gammelLæs opDen britiske udenrigsminister, Dominic Raab, er ikke en populær mand i Kina i øjeblikket.
For et over tyve minutter langt opkald til Hongkongs regeringschef, Carrie Lam, hvori han understregede behovet for en “meningsfyldt politisk dialog og uafhængig undersøgelse af nylige begivenheder for at etablere tillid" i området, har fået den kinesiske regering til at kritisere den nytiltrådte Raab.
Og budskabet til den britiske minister er klart: Bland dig udenom.
Carrie Lam har kaldt demonstrationerne for en "trussel" mod princippet om "et land, to systemer" .
- Kina kræver på det kraftigste, at Storbritannien indstiller sin indblanding i den interne sag mellem Hongkong og Kina, stopper sine udtalelser og holder op med at skabe problemer, lød det i går fra talsmand fra Kinas udenrigsministerium Hua Chunying ifølge South China Morning Post.
- Hongkong er i dag en særlig administrativ region i Kina og har ikke været en britisk koloni i meget lang tid, lyder det ifølge talsmanden.
Respekter de fredelige demonstrationerHongkong blev overdraget til Kina i 1997 efter at have været britisk koloni siden 1841.
I dag har Hongkong begrænset selvstyre, og derfor langer Kina nu ud efter den britiske regering og kalder det “ganske enkelt for galt at tage kontakt til Hongkongs regeringschef for at udøve pres.
”Ifølge regeringskontoret i Hongkong talte Carrie Lam med den britiske udenrigsminister i over tyve minutter fredag.
Her opfordrede Raab til, at myndighederne i Hongkong respekterer rettighederne hos de mange tusind demonstranter, der nu i to måneder har været på gaden i byen.
Igennem flere måneder har de store og til tider voldelige demonstrationer i Hongkongs gader ført til voldsomme sammenstød mellem demonstranter og politi.
- Udenrigsministeren fordømmer de voldelige handlinger fra begge sider, men understregede retten til fredelige demonstrationer og påpegede, at hundredetusinder af Hongkongs indbyggere har benyttet sig af det til at udtrykke deres holdninger, skriver det britiske udenrigsministerium.
Hvad betyder "et land, to systemer"?
Da Hongkong blev overgivet i 1997 skete det under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCProtest mod lovforslag er voksetDet, der begyndte som en protest mod et kontroversielt lovforslag om udlevering til retsforfølgelse i Kina, har over de seneste to måneder udviklet sig til det, nogle har betegnet som den værste krise, siden Hongkong blev overdraget til Kina i 1997.
Carrie Lam har formelt kaldt lovforslaget for skrottet, men det har ikke været nok for demonstranterne, der kræver hendes tilbagetrædelse.
I begyndelesen af ugen betegnede regeringschefen så demonstrationerne som et decideret angreb på Beijings suverænitet.
FacebookTwitterKopier linkEmner:Hong Kong|Kina|Storbritannien|Demonstrationer|Kriminalitet




https://www.dr.dk/nyheder/indland/naboer-til-politistation-efter-eksplosion-vi-har-proevet-vaerre

IndlandNaboer til politistation efter eksplosion: Vi har prøvet værreBandeskyderi har gjort mere indtryk på Nørrebro-beboere end weekendens eksplosion.
Rasmus Thusgaard føler sig ikke utryg ved at bo på Nørrebro trods den nylige bombning af lokalpolitistationen og en række bandeskyderier i området.
Af Kasper Duncan Gram, Jakob Skov Jakobsen (video) og Reportage: Sara Kleist og Casper Lyngby (foto)11.
aug.
2019 kl.
19.
00Bemærk: artiklen er mere end 30 dage gammelLæs opBeboerne på Nørrebro lader ikke til at være bange for at gå i Hermodsgade, hvor en eksplosion natten til i går ødelagde facaden på lokalpolitistationen.
- Der sker jo ting fra tid til anden.
Der har også været nogle bandeskyderier osv.
Men jeg føler mig ret tryg og rolig ved det, siger Rasmus Thusgaard, der bor på Rådmandsgade, få minutters gang fra politistationen.
Der var både kunder i Fakta-supermarkedet, der ligger ved siden af, og skuldertræk overfor angrebet hos flere af de naboer, som DR Nyheder har talt med i dag.
Læs også:Sprængstofekspert om Nørrebro-eksplosion: 'Det er mere held end forstand, at ingen er kommet til skade'Blandt andre pensionist Lars Paarup, der ikke blev vækket af eksplosionen, selv om han bor tæt ved.
- Det er fint.
Jeg føler mig ikke utryg.
Jeg har været ude for det, der er værre her.
Vi har haft flere skyderier cirka 200 meter fra, hvor jeg bor for nogle år siden.
Så længe folk ikke jager mig, er det fint, siger han.
Han mener, at medierne er med til at skabe et forvrænget billede af situationen på Nørrebro.
Læs også:Københavns Politi offentliggør video af efterlystØjenvidne: Det er ret noiaÉn, der dog må siges at være rystet efter eksplosionen, er Jens Bæk-Jessen, som oplevede hændelsen på nært hold.
- Jeg mærkede trykbølgen på min krop.
Det i sig selv, synes jeg, er meget skræmmende, fortæller han.
Jens Bæk-Jessen og hans kæreste havde taget en taxa hjem, lige inden eksplosionen fandt sted.
Til alt held havde han bedt chaufføren om at køre op til en tankstation tæt ved, i stedet for at sætte dem af ved siden af lokalpolitistationen.
Læs også:OVERBLIK Her er de otte eksplosioner, der har ramt hovedstaden siden februar- Der har været skyderi herovre, men det har været rettet mod nogle bestemte mennesker, hvor det her er lidt mere tilfældigt.
Hvis det er en tidsindstillet bombe, er det ret noia, siger han.
- Hvis de (gerningsmændene, red.
) tænker: ’Klokken tre om natten er her ikke nogen, så vi stiller den til klokken tre og løber.
' Men der kan lige så godt komme én - jeg var her.
Københavns Politi har nu stillet en mobil politistation op, mens skaderne på lokalpolitistationen bliver udbedret.
Folk, der har set noget, bedes kontakte politiet på 114.
FacebookTwitterKopier linkEmner:Nørrebro|Politi|Københavns Politi|Kriminalitet|København




https://www.dr.dk/nyheder/udland/efterforskning-af-paedofilanklaget-finansmand-fortsaetter-efter-hans-doed

UdlandEfterforskning af pædofilanklaget finansmand fortsætter efter hans dødFlere af kvinderne, som har anklaget Jeffrey Epstein for seksuelt misbrug, er vrede over, at han er fundet død i fængslet.
Den føderale anklager på Manhattan, Geoffrey Berman, bekræftede i går, at efterforskningen af Jeffrey Epstein fortsætter.
Af Louise Brodthagen Jensen11.
aug.
2019 kl.
17.
44Bemærk: artiklen er mere end 30 dage gammelLæs op- Vi har arbejdet så hårdt for at nå hertil, og så stjæler han også det fra os.
Sådan lyder det fra en af de kvinder, der hævder at være blevet seksuelt misbrugt af den amerikanske finansmand Jeffrey Epstein, der ifølge hende tvang hende til udføre seksuelle ydelser på højtstående politikere, da hun var 14 år gammel.
Efter det er kommet frem, at den 66-årige Epstein i går blev fundet livløs i sin celle i et fængsel i New York, fortæller Virginia Giuffre til New York Times, at hun er glad for, at han aldrig igen kan skade nogen, men at hun samtidig også er vred over, at han aldrig kan stilles til ansvar for sine handlinger.
Efterforskning fortsætterEpsteins dødsfald førte hurtigt til, at det amerikanske forbundspoliti og USA's justitsminister, William Barr, meldte ud, at man nu vil indlede en efterforskning af, hvordan det kunne ske.
Men selvom dødsfaldet sætter efterforskningen af Jeffrey Epsteins handlinger et skridt tilbage, fortsætter anklagemyndigheden ufortrødent, siger den føderale anklager på Manhattan, Geoffrey S.
Berman.
Den amerikanske justitsminister, William Barr, udtalte i går, at han er "forfærdet" over Jeffrey Epsteins død og indleder en efterforskning af, hvordan det kunne gå til.
Det skal blandt andet undersøges, om andre har været indblandet i Epsteins formodede ulovlige handlinger.
- Det (dødsfaldet, red.
) er bekymrende, og vi er klar over, at det er potentielt kan være endnu en forhindring for, at Epsteins mange ofre ikke får mulighed for at lade deres sag komme for retten, udtaler han.
Flere af kvinderne, der hævder at være udsat for seksuelt misbrug, udtrykker vrede efter nyheden om Epsteins død.
Samtidig håber de netop på, at sagen mod ham vil fortsætte:- Vi er nødsaget til resten af vores liv at leve videre med de ar, han har påført os, mens han aldrig vil mærke konsekvenserne af de kriminelle handlinger, han har begået - og den smerte og de traumer, han har forårsaget hos så mange, siger den 32-årige Jennifer Araoz, der siger, hun blev misbrugt af Epstein, da hun var 15 år gammel.
Kostede beskæftigelsesminister postenDen tidligere beskæftigelsesminister Alexander Acosta trådte tilbage i kølvandet på anklagerne mod Epstein.
Den 66-årige Epstein blev lørdag fundet livløs i sin celle i et fængsel på Manhattan, efter han tidligere blev nægtet løsladelse mod kaution.
Han blev anholdt i sidste måned og tiltalt for blandt andet menneskehandel med mindreårige piger ned til 14 år, men nægtede sig skyldig i anklagerne.
Epstein var i forvejen registreret som sexforbryder, og anholdelsen satte gang i en særskilt efterforskning af, hvordan myndighederne i Florida for over ti år siden håndterede lignende anklager mod ham.
Det førte blandt andet til, at den nu tidligere beskæftigelsesminister Alexander Acosta måtte trække sig for det forlig, som han som føderal anklager indgik i sagen mod Epstein.
FacebookTwitterKopier linkEmner:New York|Kriminalitet|USA|Sædelighedsforbrydelser|Anklagemyndigheden




https://www.dr.dk/nyheder/kultur/film/svensk-succesinstruktoer-provokerer-med-taakrummende-og-ubehagelig-serie

BingeSe temaFilm og serierSvensk succesinstruktør provokerer med tåkrummende og ubehagelig serieSerien 'Gösta' er et relevant indspark i den glohede debat om mandens rolle i samfundet.
Rollen som Gösta er beskyldt for at være så elskværdig, at det grænser op til det vanvittigt irriterende.
Kasper Lundberg er enig, men kalder ham samtidig en uendelig relevant figur, der tvinger os til at se indad.
Af Kasper Lundberg11.
aug.
2019 kl.
18.
33Bemærk: artiklen er mere end 30 dage gammelLæs op- Metoo, råber Göstas kæreste grinende, mens han ligger oven på hende i sengen og kilder hende utroligt forsigtigt.
Det er en vits, for den svenske instruktør Lukas Moodyson har i 'Gösta' skabt seriehistoriens mest insisterende ikke-#metoo-agtige mand.
Gösta er en form for naturalistisk helgen.
Det er et spændende og provokerende indlæg i tidens debat om mandens rolle og grænserne for maskuliniteten.
Det er et overraskende svar til de mænd, der lige nu spørger, hvad de skal gøre, hvis de ikke må være aggressive og seksuelt grænseoverskridende.
Du kunne jo for eksempel prøve at være det modsatte, siger Gösta.
Du kan jo ofre dig selv og dine følelser og kun sørge for andre.
Pakke dine drifter væk.
Tage en trist flygtning ind i dit hus.
Cykle, uanset hvor langt du skal.
Hjælpe gamle mennesker, du møder på vejen.
Hjælpe tyven, der prøver at stjæle din cykel og voldsmændene, der overfalder dig.
Blive det bedste menneske i verden.
For hvad sker der egentlig, hvis man(d) lever sit liv i perfekt overensstemmelse med venstrefløjens højeste moralske, politiske og klimamæssige fordringer?
Man bliver 'elskelig' men 'psykoirriterende', hvis man skal tro de danske anmeldelser af serien.
Manden uden ondskabGösta er en 28-årig børnepsykolog, der har fået job ude på landet i Sverige.
Han bor i en lille hytte, hvor han allerede før seriens start har taget krigsflygtningen Hussein ind.
Hans selvopfordrende grænseløshed er seriens mystifystiske omvendte drivkraft.
For Gösta vil ikke noget i kraft af sig selv, han vil kun maksimere sin positive påvirkning på verden.
Hans smertetærskel er uden betydning.
Så hytten fyldes langsomt op med mennesker, der har det dårligt og håber på, at de kan udnytte Göstas ressourcer til at få det bedre.
Forud for øjeblikket, hvor Göstas kæreste, Saga, råber 'metoo!
', sker der en række faktiske overgreb, der er iscenesat i stigende grad intenst ubehageligt for en ellers meget stilfærdig serie.
Vilhelm Blomgren i rollen som Gösta og Amy Deasismont som hans kæreste.
Først bliver Göstas cykel forsøgt stjålet af en stakkel, som han ender med at transportere på bagagebæreren.
Så bliver de antastet af en gruppe truende unge, der ender med at overfalde dem og tage cyklen.
Men det mest ubehagelige sker, da Gösta endelig er faldet i søvn efter overfaldet.
Hans kæreste sniger sig ind i hytten og kvæler ham med en pude i søvne for sjov og forventer, at han bare skal blive glad for, at hun kommer og overrasker ham.
Som 'straf' kilder han hende, hvortil hun bare grinende råber 'Metoo'.
Man kan gøre, hvad som helst mod Gösta, men tanken om, at han skulle gøre noget ondt igen, er bare en joke.
Gösta er en af de vigtigste og mest fascinerende figurer på tv lige nu, fordi han udfordrer den herskende tv-konsensus om, at vi alle sammen både er gode og onde.
Kasper LundbergVores egen personlige JesusTonen i serien skifter ret umærkeligt mellem det komiske, det tåkrummende og det decideret ubehagelige.
Manden bag er den svenske instruktør, Lukas Moodyson, der brød igennem med ungdomsklassikeren 'Fucking Åmål'.
Og serien trækker på den måde tråde fra begge ender af hans filmkarriere; fra hans kærligt satiriske hippiekomedie 'Tillsammans' til den ekstremt nedslidende trafficking-historie 'Lilja 4-ever'.
Moodyson har tidligere fortalt meget om, hvordan hans kristne livssyn påvirker hans film, så med Gösta refererer han muligvis helt tilbage til Jesus, men figuren kommer her i en form, der ikke føles gammeldags.
Gösta fremstår som en mand, der har lyttet til feminismen og løsrevet sig fra alle undertrykkende strukturer.
Anmeldelserne herhjemme har lagt vægt på det irriterende i oplevelsen af Gösta.
'Møgirriterende og elskværdig' hedder det i Soundvenue.
'Psykoirriterende og vidunderlig' hedder det i Berlingske.
Nidhal Fares i rollen som flygtningen Hussein.
Jeg læser det som om, at anmelderne oplever figuren Gösta som principielt elskelig (hvordan kan han være andet, han gør jo kun godt), men i virkeligheden irriterende (for man kan da ikke være så god hele tiden!
).
På den måde bliver han jo en uendelig relevant figur, en slags #metoo-Jesus, der ikke har tid til at føle smerte eller begær, fordi han har for travlt med at påtage sig patriarkatets synder.
Og spørgsmålet er, hvorfor i alverden det skulle være irriterende at se en person være god?
Der er en tendens til, at vi ser serier for at have det sjovt og spejle os i personer på skærmen, der er dårligere mennesker end os selv.
Ikke for at blive udfordret på vores livsstil.
Det er kun onde figurer som Frank Underwood i 'House of Cards' eller såkaldt nuancerede figurer som de omvandrende neuroser i 'Big Little Lies', som vi er vilde med at følge.
I den forstand synes jeg, at Gösta er en af de vigtigste og mest fascinerende figurer på tv lige nu, fordi han udfordrer den herskende tv-konsensus om, at vi alle sammen både er gode og onde.
Han provokerer os ved at påstå, at man faktisk sagtens kan være god.
Ægte god.
Og det er åbenbart irriterende at blive mindet om.
'Gösta' kan ses på HBO Nordic.
Læs også:Intens og vanvittig: Denne serie er en af de allerbedste lige nu!
FacebookTwitterKopier linkEmner:Kriminalitet|Vold|Soundvenue|Berlingske Media|Sverige




https://www.dr.dk/sporten/fodbold/superliga/fem-sejre-i-streg-kyniske-fcm-straffer-uskarpe-horsens

SuperligaFem sejre i streg: Kyniske FCM straffer uskarpe Horsens FC Midtjylland rejste sig efter nederlaget til Rangers FC med en 2-0-sejr over AC Horsens.
11.
aug.
2019 kl.
18.
07Bemærk: artiklen er mere end 30 dage gammelLæs opFC Midtjylland skulle forsøge at revanchere midtugens 2-4-nederlag til Rangers FC i Europa League-kvalifikationen søndag eftermiddag på udebane i Horsens i 3F Superligaens femte spillerunde.
Det var ikke midtjydernes bedste præstation, men sidste sæsons sølvvindere hev alligevel en 2-0-sejr med hjem til Herning.
FCM holder dermed trit med FC København i toppen af Superligaen.
Københavnerne har ligesom Midtjylland maksimumpoint efter fem kampe.
Med nederlaget er AC Horsens på niendepladsen med seks point.
Gæsterne havde foretaget seks ændringer i startopstillingen i forhold til seneste superligarunde, og den normale anfører, Jakob Poulsen, var slet ikke i truppen, da han har fået fri til at finde en ny klub.
Rasmus Nicolaisen og FC Midtjylland tog sæsonens femte sejr ud af fem mulige.
 Horsens-træner Bo Henriksen savnede skarphed hos sine spillere.
1 / 2Rasmus Nicolaisen og FC Midtjylland tog sæsonens femte sejr ud af fem mulige.
1 / 2Horsens-træner Bo Henriksen savnede skarphed hos sine spillere.
2 / 2Fremad banen skabte FCM ikke det store, og defensivt så det ligesom mod Rangers vaklende ud.
Midtjyderne tillod Horsens at skabe flere store muligheder, som gæsterne var meget heldige med, at hjemmeholdet ikke udnyttede.
Kampen blev ikke spillet i et særlig højt tempo, og det lignede derfor, at de to hold ville gå til pause ved stillingen 0-0.
Et minut før pausefløjt bragte gæsterne sig dog foran med 1-0 på et straffespark, som angriberen Sory Kaba scorede på.
Gæsterne kom langt bedre ud til anden halvleg, hvor de sad tungt på spillet og slet ikke tillod Horsens at etablere angreb.
Det udmøntede sig i 2-0 scoringen efter 53 minutter, da angriberen Sory Kaba scorede sit andet mål i kampen.
Herefter jagtede Horsens forgæves en vej tilbage i kampen.
Den midtjyske defensiv var mere solid i anden halvleg, og hjemmeholdet havde derfor svært ved at komme til chancer.
Derfor havde vicemestrene ikke de store problemer med at køre sejren hjem.
/ritzau/FacebookTwitterKopier linkEmner:FC Midtjylland|Horsens|FC København|Jylland|Fodbold




https://www.dr.dk/nyheder/udland/skovbrand-ude-af-kontrol-paa-gran-canaria-1000-personer-er-evakueret

UdlandSkovbrand ude af kontrol på Gran Canaria: 1.
000 personer er evakueret200 brandmænd arbejder på at få slukket branden.
Af Josefine Hummelmose11.
aug.
2019 kl.
18.
13Bemærk: artiklen er mere end 30 dage gammelLæs opEn skovbrand har siden i går hærget på den spanske ø Gran Canaria, og 1.
000 personer er evakueret.
- Evakueringen skete omkring klokken 2 (lokal tid, red.
).
Vi blev advaret om branden, og vi evakuerede hele byen.
Vi evakuerede nabolag for nabolag, mens branden tog til, siger viceborgmester i Artenara, Dina Gonzalez Gil.
Ilden udgør en trussel mod flere byer såvel som naturparken Tamadaba på den vestlige del af øen, sagde myndighederne på Twitter.
Danske Jeanet Kongstedt, der til daglig er fabriksarbejder, er lige nu på ferie på Gran Canaria.
Hun vidste ikke, at hun boede tæt på en skovbrand, før hun så røgskyerne.
- Vi så røgskyerne bag en bjergside, da vi var ude og køre i går.
Så er man jo godt klar over, hvad der sker.
Det var voldsomt, så vi kørte hjem for at finde ud af, hvor det var henne, fortæller hun.
Helikoptere smider vand for at slukke branden.
(Foto: ELVIRA URQUIJO A.
© Scanpix)Heldigvis bor de uden for det stærkt berørte område, men flammerne brænder cirka 13 kilometer fra dem.
Stærk vind kan få branden til at sprede sigVejrinstituttet Aemet advarer i dag om stærk vind, der kan få branden til at sprede sig.
Og netop de informationer sidder Jeanet Kongstedt og holder øje med.
- Vi læser efter, hvor branden blæser hen, og hvor meget den blæser ned mod os.
Det er jo temmelig alvorligt, siger hun.
Ifølge de regionale myndigheder arbejder 200 brandmænd samt fly og helikoptere på at få branden under kontrol.
Også Spaniens militære nødenhed, der er specialiseret i bekæmpelse af brande, er sendt til området.
To brandmænd har fået brandskader og mindst ét hjem er også ramt af flammerne.
Politiet tror, at branden blev startet af en, der brugte et loddejern.
En 55-årig mand blev arresteret lørdag.
FacebookTwitterKopier linkEmner:Brande|Gran Canaria|Skove|Twitter|Spanien




https://www.dr.dk/sporten/oevrig/danmark-henter-em-soelv-i-koerestolsrugby-efter-nyt-nederlag-til-storbritannien

Øvrig sportDanmark henter EM-sølv i kørestolsrugby efter nyt nederlag til StorbritannienDanmark tabte EM-finalen i kørestolsrugby med 45-55 til Storbritannien.
11.
aug.
2019 kl.
17.
28 | opdateret 11.
aug.
2019 kl.
19.
15Bemærk: artiklen er mere end 30 dage gammelLæs opHvad er kørestolsrugby?
Kørestolsrugby er en holdsport for personer med nedsat funktion i både arme og ben.
Det er en sport, der er kendetegnet ved en høj grad af fysisk udfoldelse, som ses ved et højt tempo på banen og dramatiske tacklinger.
Spillet foregår i specialbyggede manuelle kørestole (rugbystol), hvor man spiller fire mod fire.
Spillet foregår på en bane med samme størrelse som en basketballbane, og bolden minder om en volleyball.
Kilde: Parasport DanmarkDet danske landshold i kørestolsrugby måtte søndag nøjes med EM-sølv, da Storbritannien igen var for stor en mundfuld.
I finalen i Vejle var danskerne med efter de første perioder, men så trak briterne fra og vandt guld for syvende gang med en 55-45-sejr.
Det danske landshold kan næppe være utilfreds, da Storbritannien rangerer som et bedre hold og også var favoritter.
Samtidig triumferede de danske spillere lørdag ved at nå finalen med en sejr over Frankrig, og det er de første danske sølvmedaljer ved EM siden 2013.
Finalepladsen betød, at et stort mål allerede var indfriet, da den gav Danmark en billet til de paralympiske lege (PL) i Tokyo næste år.
Derfor var landsholdsspiller Sofie Skoubo også fortrøstningsfuld efter finalenederlaget.
- Det er træls lige nu, men med en billet til Tokyo er vores præstation ved EM ganske udmærket, siger Sofie Skoubo.
Her kan du høre landsholdsspillerne Sofie Skoubos og Sebastian Frederiksens reaktioner efter finalenederlaget til Storbritannien.
Det er første gang, at Danmark skal deltage ved PL i kørestolsrugby.
Netop dét var et mål for Jason Regier, da han startede som Danmarks landstræner for tre år siden.
- Den her uge har været fantastisk for holdet.
Vi blev stærkere for hver kamp, men vi kunne desværre ikke fuldende det i dag, siger landstræneren og fortsætter.
- Vi er helt sikkert et bedre hold næste år ved PL.
Vi forbedrer os for hvert år.
Britisk dominansDanmark fik i gruppespillet en lussing af Storbritannien, som slog danskerne 63-45.
Danmark så i finalen ud til at have ladet frygten blive i omklædningsrummet og kom foran flere gange i første periode, hvor stillingen efter fem minutter var 10-10, og perioden sluttede lige med 14-14.
En 19-18-føring to minutter inde i anden periode blev afløst af 26-24 til Storbritannien, som gik til pausen efter to perioder foran 29-27.
Over 700 tilskuere var på plads i DGI-huset i Vejle under finalen mellem Danmark og Storbritannien.
Briterne spillede fejlfrit i indledningen på tredje periode og holdt føringen på to scoringer efter et par minutter.
I stedet blev det danskerne, der lavede fejlene og kom bagud 36-40 efter danske pasningsfejl, og det blev også 44-38 inden sidste periode, og det så ud til, at danskerne var ved at køre træt mod overmagten.
Storbritannien lod sig ikke ryste i sidste periode og lod aldrig Danmark komme tilbage og true finalesejren.
PL i Tokyo afholdes fra 25.
august til 6.
september i 2020.
/ritzau/FacebookTwitterKopier linkEmner:Storbritannien|Handicapsport|Frankrig|Tokyo|Vejle




https://www.dr.dk/nyheder/udland/65-aarige-mohammed-stoppede-norsk-moske-angreb-han-er-en-helt

Udland65-årige Mohammed stoppede norsk moské-angreb: 'Han er en helt'Mohammed Rafiq overmandede den norske mand, der i går angreb en moské nær Oslo.
Mohammad Rafiq, der var med til at stoppe den mistænkte for angrebet på en moskè nær Oslo, får stor ros for sin indsats.
Af Nynne Hein Møller11.
aug.
2019 kl.
16.
58Bemærk: artiklen er mere end 30 dage gammelLæs op”Bedstefar” bliver han kaldt af de andre i menigheden i moskéen i den norske by Bærum.
Og fra nu af kan 65-årige Mohammed Rafiq med rette kalde sig en bedstefar med slag i.
Det var nemlig ham, der sammen med en anden ældre mand - Mohamed Iqbal - fik overmandet og tilbageholdt den mand, der lørdag eftermiddag forsøgte at begå terror i moskéen.
Det skriver den norske avis VG.
Den mistænkte affyrede ifølge norsk politi flere skud ved og inde i moskéen.
Udover at være anholdt og sigtet for skyderiet i moskéen, er han også sigtet for drabet på sin 17-årige lillesøster, der blev fundet i en lejlighed i Bærum et par timer efter skyderiet.
’Tænkte på andre før sig selv’Mohammed Rafiq, der stoppede den mistænkte, vil ifølge sin bistandsadvokat, Abdul Satar Ali, helst have lidt ro efter den voldsomme episode.
Til VG siger han dog:- Jeg er glad for den støtte og hjælp, jeg har fået.
Jeg er fortsat berørt.
Mohammed Rafiq ses her bag Norges statsminister Erna Solberg, der i dag besøgte Thon Oslofjord hotel i byen Sandvika, hvor dagens eid-fejring fandt sted i stedet for i moskéen, der i går blev angrebet.
Men Rafiqs bistandsadvokat lægger til gengæld ikke skjul på, hvor stor en gerning den 65-årige har begået.
- Der er ingen tvivl om, at han er en helt, siger Abdul Satar Ali.
Forstander og medlem af menigheden Irfan Mushtaq var også til stede under moskéangrebet og er enig:- ”Bedstefar” havde så godt et greb om ham, at han ikke kunne komme væk.
At han tænkte på alle andre før sig selv var heltemodigt, siger han til VG.
Han beskriver i øvrigt Mohammed Rafiq som en tynd, ældre herre.
Handlede hurtigtIfølge Abdul Satar Ali reagerede Mohammed Rafiq tjept, da angrebet fandt sted:- Så snart han (den mistænkte, red) kom ind, var han hurtig og fik fat på ham.
Det varede et stykke tid, før han fik hjælp af et menighedsmedlem, og politiet kom til undsætning, siger han.
Ifølge VG forsøgte Mohammed Rafiq at stoppe den mistænkte umiddelbart efter, han kom ind i moskéen.
- Gerningsmanden kom skydende ind gennem glasdøren og havde våben på sig.
Så han (Rafiq, red.
) tog fat i ham, men tog ikke våbenet fra ham, og så blev det håndgemæng.
Og i håndgemænget har gerningsmanden tydeligvis mistet sin ene riffel, men han havde fortsat pistolerne og et bælte med en masse kugler, siger Irfan Mushtaq, der var til stede.
Irfan Mushtaq, som er forstander og menighedsmedlem af moskéen, der lørdag blev angrebet, roser Mohammed Rafiq for hans heltemod.
Slagsmålet endte ifølge Irfan Mushtaq med, at et andet menighedsmedlem – Mohamed Iqbal - slog gerningsmanden i hovedet bagfra, så han kom til skade.
Ifølge VG skulle Mohamed Iqbal – som også er en ældre mand – have fået våbene ud af hænderne på gerningsmanden.
Slap med slag i øjet65-årige Mohammed Rafiq slap ifølge Irfan Mushtaq fra slagsmålet med et slag i øjet, så han skulle til lægevagten.
- Det, han siger, er, at der pludselig kom en masse kræfter, og at han måtte tage fat i ham og beskytte, siger Irfan Mushtaq.
Mohammad Rafiq (i den hvide turban) taler via sin bistandsadvokat med den norske presse om lørdagens skudepisode i moskéen.
Også fra politiet er der stor ros:- Der er ikke nogen tvivl om, at denne hurtige handling på stedet, inden politiet kom, har gjort, at de har stoppet gerningsmanden og forhindret yderligere konsekvenser, siger enhedsleder Rune Skjold fra Oslo politidistrikt til NRK.
FacebookTwitterKopier linkEmner:Kriminalitet|Oslo|NRK|Norge|Politi




https://www.dr.dk/sporten/volleyball/minut-minut-dm-hattrick-hos-damerne-og-guld-til-underdogs-hos-herrerne






https://www.dr.dk/sporten/fodbold/superliga/aab-knuser-kriseramte-esbjerg-med-forrygende-foerste-halvleg

SuperligaAaB knuser kriseramte Esbjerg med forrygende første halvlegAaB vandt søndag 4-0 over Esbjerg, og seneste sæsons bronzevindere har stadig sæsonens første sejr til gode.
11.
aug.
2019 kl.
16.
18Bemærk: artiklen er mere end 30 dage gammelLæs opEsbjerg har fået en dårlig start på 3F Superligaen, og søndag forværrede AaB vestjydernes problemer med en storsejr på 4-0 i Aalborg.
Esbjerg kollapsede i første halvleg, og det udnyttede AaB til at score fire gange på under en halv time, hvor særligt anføreren Lucas Andersen imponerede.
Dermed har Esbjerg stadig sæsonens første sejr til gode, og seneste sæsons bronzevindere ligger næstsidst i Superligaen.
AaB ligger nu på femtepladsen.
Esbjerg startede ellers bedst, og efter otte minutter fik angriber Yuri Yakovenko da også bolden i nettet, men målet blev underkendt for offside.
Ti minutter senere fik AaB tildelt et lidt tyndt straffespark.
Lucas Andersen trådte op til pletten, og han sendte sikkert målmanden Jeppe Højbjerg den ene vej og sparkede selv den anden vej.
Frederik Børsting bliver omfavnet efter sin scoring til 2-0.
 Få minutter senere gjorde Mikkel Kaufmann det til 3-0 på oplæg af startdebutanten Oliver Klitten.
 Esbjergs normale assistenttræner Claus Nørgaard stod i spidsen for holdet, mens John Lammers afsonede karantæne.
1 / 3Frederik Børsting bliver omfavnet efter sin scoring til 2-0.
1 / 3Få minutter senere gjorde Mikkel Kaufmann det til 3-0 på oplæg af startdebutanten Oliver Klitten.
2 / 3Esbjergs normale assistenttræner Claus Nørgaard stod i spidsen for holdet, mens John Lammers afsonede karantæne.
3 / 3Målet rystede Esbjerg, og herfra gik det stærkt for AaB.
Først scorede kantspilleren Frederik Børsting efter en halv times spil efter en stor forsvarsfejl af Esbjerg, og to minutter senere sparkede angriberen Mikkel Kaufmann AaB på 3-0.
Lige inden pausen slog Lucas Andersen til igen efter en omstilling.
Andersen fik frit løb mod Esbjergs mål, og han satte uden problemer bolden i netmaskerne.
Efter pausen fortsatte stormløbet mod Esbjergs mål.
Frederik Børsting var tæt på at score, da bolden faldt ned for fødderne af ham, og kort efter fik Mikkel Kaufmann endnu en chance for at score.
Kantspilleren Kasper Kusk stod også pludselig fri i feltet, men Jeppe Højbjerg reddede hans afslutning.
Herefter faldt kampen til ro.
Esbjerg ville ikke blotte sig yderligere ved at angribe med for mange spillere, mens AaB-spillerne virkede tilfredse med ikke at sætte deres føring over styr.
Esbjerg skal 18.
august kæmpe for holdets første sejr, når holdet møder Lyngby, mens AaB samme dag møder Brøndby.
/ritzau/FacebookTwitterKopier linkEmner:AaB|Esbjerg|Fodbold|3F|Kasper Kusk (fodboldspiller)




https://www.dr.dk/sporten/fodbold/superliga/minut-minut-wilczek-sikrer-broendby-sejr-i-hobro






https://www.dr.dk/sporten/fodbold/superliga/roedt-kort-og-braendt-straffe-i-overtiden-silkeborg-maa-noejes-med-et

SuperligaRødt kort og brændt straffe i overtiden: Silkeborg må nøjes med ét point efter drama i FarumSilkeborg var tæt på holdets første sejr i sæsonen, men oprykkerne måtte nøjes med 2-2 mod FC Nordsjælland.
11.
aug.
2019 kl.
14.
13Bemærk: artiklen er mere end 30 dage gammelLæs opOprykkerne fra Silkeborg hentede søndag sæsonens første point i 3F Superligaen, da det blev 2-2 ude mod FC Nordsjælland.
Gæsterne var ellers foran 2-0 efter de første 45 minutter, men FCN var skarpest i en uhyre chancerig anden halvleg og kom flot tilbage.
I overtiden kunne Ronnie Schwartz have sikret Silkeborg sejren, men angriberen misbrugte et straffespark.
Situationen, der førte til den store chance fra ellevemeterpletten, kostede også FCN-forsvareren Kian Hansen et direkte rødt kort.
Det ene point ændrer ikke på, at Silkeborg fortsat ligger sidst i Superligaen.
FCN har efter fem kampe hentet syv point, hvilket rækker til en foreløbig sjetteplads.
Silkeborg overrumplede nordsjællænderneFra første fløjt var det åbenlyst, at Silkeborg havde tænkt sig at holde alle mand på egen banehalvdel og satse på hurtige kontrastød.
Sådan ét var lige ved at give pote efter otte minutter, men Ronnie Schwartz ramte stolpen.
FCN var klart mest på bolden, men værterne havde svært ved at skabe åbne målchancer og blev ofte tvunget til at afslutte langt ude fra.
Efter 28 minutter var Silkeborgs Shkodran Maholli pludselig fri efter en fejl af FCN-forsvareren Kian Hansen, og så sparkede angriberen gæsterne foran med 1-0.
Silkeborg fordoblede føringen syv minutter senere, da Mads Kaalund prikkede bolden i mål efter fremragende forarbejde af Maholli.
Åbningen på anden halvleg blev særdeles chancerig, og allerede efter syv minutter fik FCN's Mohammed Kudus reduceret til 1-2 efter hurtigt opspil i venstre side.
Kampen bølgede frem og tilbage, og begge hold skabte adskillige store chancer.
Med 11 minutter igen lykkedes det i to omgange Abu Francis at sparke udligningen over stregen og sikre en pointdeling.
FC Nordsjælland tager i næste runde af Superligaen imod OB, mens Silkeborg får besøg af Sønderjyske.
/ritzau/FacebookTwitterKopier linkEmner:FC Nordsjælland|Kian Hansen (fodboldspiller)|Mohammed Kudus (fodboldspiller)|Silkeborg|Fodbold




https://www.dr.dk/sporten/fodbold/superliga/minut-minut-aab-sender-esbjerg-hjem-med-en-4-0-lussing

SuperligaMINUT FOR MINUT AaB sender Esbjerg hjem med en 4-0-lussingEsbjerg har ikke vundet endnu i Superliga-sæsonen, inden søndagens opgør i Aalborg.
11.
aug.
2019 kl.
13.
50Bemærk: artiklen er mere end 30 dage gammelLæs opFacebookTwitterKopier linkEmner:Esbjerg|AaB|Fodbold|Aalborg




https://www.dr.dk/sporten/fodbold/britisk-politi-anholder-efter-chikane-mod-arsenal-stjerne

FodboldBritisk politi anholder to efter chikane mod Arsenal-stjerneTo mænd er sigtet efter en episode ved fodboldspilleren Mesut Özils hjem.
Mesut Özil (til højre) og holdkammeraten Sead Kolasinac (til venstre) er ikke udtaget til Arsenals kamp i Premier League mod Newcastle.
11.
aug.
2019 kl.
13.
43Bemærk: artiklen er mere end 30 dage gammelLæs opArsenal-stjernen Mesut Özil havde tidligere på ugen ubudne gæster foran sit hjem i London.
Søndag oplyser politiet ifølge BBC, at to personer er arresteret i sagen.
Det drejer sig om to 27-årige mænd, der torsdag skulle have opholdt sig foran tyskerens hjem i Camden.
Mændene er angiveligt kommet i klammeri med nogle af Mesut Özils ansatte.
De er sigtet efter en paragraf, der blandt andet omhandler chikaneri og truende adfærd.
De to mænd skal møde for retten 6.
september.
Arsenal beskytter spillereArsenal meldte fredag ud, at Mesut Özil og tyskerens bosniske holdkammerat Sead Kolasinac ikke ville blive udtaget til søndagens kamp i Premier League mod Newcastle.
Ifølge engelske The Sun er Kolasinac' kone flyttet til Tyskland.
Beslutningen blev truffet, efter at der var opstået "nye hændelser vedrørende spillernes sikkerhed".
Arsenal oplyste i den sammenhæng, at politiet var i gang med at efterforske sagen.
I sidste måned blev Özils bil forsøgt stjålet af to maskerede og knivbevæbnede røvere.
Det lykkedes dog Kolasinac at jage de to røvere væk fra Özils bil, hvilket er dokumenteret på en videooptagelse.
Politiet oplyser ifølge BBC, at de efterforsker chikanesagen og det mislykkede bilrøveri som to separate sager.
Arsenal tager søndag klokken 15 hul på den nye sæson i Premier League på udebane mod Newcastle.
/ritzau/FacebookTwitterKopier linkEmner:Mesut Özil (fodboldspiller)|Arsenal FC|BBC|Storbritannien|Kriminalitet




https://www.dr.dk/nyheder/kultur/film/tv-serien-venner-bliver-til-danske-lego-klodser-det-er-kaempestort

Film og serierTv-serien Venner bliver til danske Lego-klodser: 'Det er kæmpestort'Den ikoniske tv-serie 'Venner' bliver til et Lego-byggesæt i anledningen af seriens 25 års jubilæum.
Drømmen bliver til virkelighed, når fans af tv-serien 'Venner' snart kan have en miniature Lego-udgave af serien stående derhjemme.
Når de altså lige har samlet de 1.
079 Lego-klodser, sættet består af.
(© Lego)Af Christian Mejdahl11.
aug.
2019 kl.
13.
02Bemærk: artiklen er mere end 30 dage gammelLæs opHvis du spørger en dedikeret fan af den amerikanske komedieserie 'Venner', hvad denne ønsker sig allermest, så vil svaret nok være en genoplivning af den ikoniske tv-serie.
Men mindre kan forhåbentlig også gøre det.
For selvom et reboot af 'Venner' ikke ser ud til at være på vej, så har Lego nu annonceret, at de udgiver et særligt byggesæt i anledning af 'Venners' 25 års jubilæum.
Kom i 'Venner'-stemning og lyt til The Rembrandts' 'I'll Be There for You', mens du læser videre:The Rembrandts - I'll Be There For YouSnart kan man altså sætte sig til at samle 1.
079 stykker plast, så man til sidst står med sin egen mini-udgave af Central Perk-kulissen, som var den café, de seks venner ofte samledes på for at drikke kaffe og diskutere alverdens af livets store og små spørgsmål.
Derfor indeholder sættet naturligvis også små Lego-udgaver af Rachel, Monica, Phoebe, Ross, Joey og Chandler.
Og den kejtede Günther, der altid stod bag disken, har naturligvis også sneget sig med.
- Lego-byggere kan også genskabe scenen, hvor Phoebe Buffay optrådte med sine sange (og Ross Geller engang spillede på sit keyboard), ligesom sættet også indeholder en kage-montre, et menukort og andre autentiske elementer fra serien, lyder det fra Lego i en pressemeddelse.
Sådan ser det fulde byggesæt ud, der altså er en kopi af Central Perk-caféen, som danner ramme for vennerne i serien.
(© Lego)'Venner' havde premiere den 22.
september 1994 og gjorde i årene efter hovedrolleindehaverne Jennifer Aniston, Courteney Cox, Lisa Kudrow, Matt LeBlanc, Matthew Perry og David Schwimmer til verdensstjerner.
Lego-fan: Det giver god meningI Danmarks største Lego-fanklub, Byggepladen, er glæden ved Lego selvsagt stor.
Søren Skjødt-Ladefoged er formand i fanklubben og kan sagtens forstå, hvis man glæder sig til at få de nye Lego-klodser mellem fingrene.
- For fans af serien er det her da helt sikkert kæmpestort, siger han.
Det er ikke første gang, at Lego har omdannet tv-serier til plastikklodser.
Tidligere har den danske legetøjsgigant eksempelvis lavet en udgave af 'The Simpsons'-huset og 'The Big Bang Theory'-stuen, ligesom der også er lavet et byggesæt med udgangspunkt i Netflix-serien 'Stranger Things'.
Præcis som i serien stifter man i Lego-udgaven af 'Stranger Things' også bekendtskab med over- og underverdenen.
(© Lego)Søren Skjødt-Ladefoged mener, at det giver god mening for Lego at indgå samarbejder med selskaberne bag de populære tv-serier.
- Man måltetter de her sæt til dem, der kender serierne.
Og så får man måske en ny målgruppe med ind i folden.
Så jeg kan godt se perspektivet i sammenkoblingen mellem Lego og populærkultuen.
Det 'Venner'-inspirerede Lego-sæt kan købes fra 1.
september.
Læs også:Legendarisk serie bliver fjernet fra Netflix - og det er kun begyndelsenFacebookTwitterKopier linkEmner:Courteney Cox (skuespiller)|Jennifer Aniston (skuespiller)|Lego Group|Netflix|Legetøjsindustri




https://www.dr.dk/nyheder/regionale/trekanten/det-startede-med-en-flok-loever-nu-vrimler-savannen-med-vilde-dyr

TrekantområdetDet startede med en flok løver, nu vrimler savannen med  vilde dyr: Givskud Zoo fylder 50 år Næsehornet Brutalis og gorillaen Samson har været med til at holde Givskud Zoo i toppen af danske attraktioner i et halvt århundrede.
Af Jonas Guldberg og Annette Jespersen11.
aug.
2019 kl.
14.
01Læs opGirafferne rager op på savannen på en mark i Givskud tæt på Billund.
Gorillaerne har deres eget bur ligesom løverne, som strækker sig dovent i sommersolen.
I et halvt århundrede har Givskud Zoo tiltrukket tusindvis af mennesker.
Sidste år havde Givskud Zoo 387.
200 gæster, hvilket gør parken til den næstmest besøgte dyrepark i Danmark efter Zoologisk Have i København.
Sebastian Petschke har taget familien med fra Tyskland.
Det er tredje gang, de er på besøg.
- Det er en stor park, så du kan være her en hel dag.
Det er dejligt, siger han.
Det er en stor park, du kan tilbringe hele dagen her.
Det er skønt.
Sebastian Petschke, gæst.
En fjerdedel af de besøgende i Givskud er udenlandske besøgende.
Blandt dem er Sebastian Petschke, som har taget hele familien med fra Tyskland.
Faktisk er det tredje gang, at familien er på besøg.
- Det er en god ferie med børnene.
Det er dejligt at komme tæt på dyrene i bilen.
Det er skønt.
Og det er en stor park - du kan tilbringe hele dagen her, siger Sebastian Petschke.
Parken blev grundlagt med løver fra VejleDe første dyr i parken var en flok løver, som blev flyttet fra en zoo i Vejle til Givskud af idémanden, Jacob Hansen.
Gæsterne kørte ind bag hegnet og rundt blandt løverne med et patruljekøretøj forrest og et bagerst.
Det var en kæmpe succes, i løbet af de første tre måneder kom der 200.
000 gæster.
Men Jacob Hansen havde større planer.
Han så en stor afrikansk slette for sig med masser af plads til dyrene, og hvor gæsterne kunne køre rundt i bil og betragte giraffer og elefanter.
- Man kunne tænke sig en stor slette med elefanter, giraffer, strudse og zebraer og dyr, som man kunne sætte sammen, fortalte han til Danmarks Radio tilbage i slutningen af 1960´erne.
Samson og Brutalis blev de rene tv-stjernerGennem årene har Givskud Zoo holdt sig på toppen, dog med enkelte hårde år.
Blandt andet overlevede parken oliekrisen i 1970`erne.
- Safarikonceptet harmonerede bare ikke ret godt med, at folk ikke havde råd til at købe benzin til deres biler, siger Richard Østerballe.
FAKTA: 50 år i Givskud ZooLøveparken åbner den 12.
august 1969.
Året efter kommer elefanter, skotsk højlandskvæg og vandbøfler til parken.
I 1990 flytter næsehornet Brutalis ind.
Han medvirker i flere tv-udsendelser.
I 1993 mister en fransk turist livet blandt elefanterne.
Han kravlede over hegnet efter lukketid og blev først fundet næste dags morgen.
Besøgstal topper i 2000 med 410.
000 besøgende.
Det skyldes ikke mindst den populære hangorilla, Samson.
En stor udstilling om dinosaurer bliver åbnet i 2015.
I 2019 flytter brillebjørnene ind et nyt anlæg, og parken fejrer jubilæum.
Kilde: Givskud ZooHan har været direktør i Givskud Zoo siden 2002, og han har været med til at flytte parken helt ind i vores stuer.
Mange husker måske det utilpassede næsehorn Brutalis.
Et tv-hold fra Danmarks Radio fulgte Richard Østerballe og Brutalis´rejse til Namibia, hvor han blev sat ud i naturen igen.
Den bliver en kæmpe tv-succes, senere kom udsendelserne 'Julehilsen fra Brutalis', 'Rejsebrev fra Brutalis,' og det fortsatte med flere end 50 populære udsendelser 'Bag kulisserne i Givskud Zoo'.
Gorillahannen Samson blev også en rigtig stjerne.
Han fik seks unger og sin egen Facebook-side, som på kort tid trak 5.
000 venner.
- Gorillafamilien tiltrak rekordmange gæster.
De største besøgstal på 400.
000 gæster skyldes gorillaerne.
Så de har betydet rigtig meget, siger Richard Østerballe.
Og det har en markedsmæssig meget høj værdi, at dyrene bliver personificerede, mener lektor ved professionshøjskolen Absalon i Roskilde, Ane Dolward.
- Det gør, at både attraktionen i sig selv, men også deres dyr bliver meget kendte, siger Ane Dolward.
Hun blandt meget andet arbejdet med turismesamarbejdet i og omkring Billund.
Anne Dolward peger også på, at selv som der kom mere konkurrence op gennem 1990`erne med Randers Regnskov, Ree Park og Skandinavisk Dyrepark, så fortsætter Givskud Zoo med at klare sig godt.
De er hele tiden et skridt foran, blandt andet med tv-udsendelserne om Brutalis.
- Mens der er ved at komme mange andre zoologiske haver, så er Givskud Zoo allerede kommet dertil, hvor man skal til at sætte dyrene fri igen.
Det gør, at de bliver brandet på dyrevelfærd, og det betyder noget for folk, mener Ane Dolward.
Hun nævner også den store lokalopbakning til attraktionen, og så sælger Givskud Zoo forholdsvis mange årskort, så folk kommer igen og igen i løbet af året.
Richard Østerballe har været direktør i Givskud Zoo siden 2002.
Her ved mindestenen for Jacob Hansen, som grundlagde parken i 1969.
Det var hans store drøm at se elefanter i parken, og det nåede han lige, inden han døde i 1971.
 Givskud Zoo, eller Løveparken som det hed dengang, blev grundlagt i 1969 af Jacob Hansen,som her står til højre.
Det var samme år, som amerikaneren Niel Armstrong, tog de første skridt på månen.
 Det utilpassede næsehorn, Brutalis, var med til at gøre Givskud Zoo endnu mere kendt.
Han blev en veritabel tv-stjerne, da et tv-hold fulgte Richard Østerballe og Brutalis til Namibia, fordi han ikke kunne tilpasse sig livet i Givskud.
Næsehornet boede i Afrika i seks år, inden han kom op og slås med en nabohan.
På det tidspunkt var hans næsehorn ikke vokset ud igen.
- Så han døde, fordi han var dårligt bevæbnet, fortæller Richard Østerballe.
Siden fulgte mange andre tv-udsendelser fra parken.
 Elefanten, Medo, er det ældste dyr i parken.
Hun er tæt på de 50 år, og en af ti elefanter, som blev importeret fra Thailand i et samarbejde mellem familien Jacob Hansen og cirkus Benneweis.
Hun har stadig en søster i en fransk zoo, mens hendes to andre søstre er døde.
 I de første år, kom gæsterne meget tæt på dyrene.
 I 2015 Bliver et stort nyt område med dinosaurer åbnet.
Den nye dinopark” er populær blandt gæsterne.
Efterfølgende er den blevet udvidet flere gange og det har været med til at løfte besøgstallet.
- Det har løftet os til tidligere tiders allerhøjeste punkter, siger Richard Østerballe.
 Brillebjørnen i Givskud Zoo får indviet sit eget anlæg i forbindelse med fejring af 50-års fødselsdagen.
Bjørnen er rigtig nuttet, og måske bliver den det nye yndlingsdyr i parken.
1 / 7Richard Østerballe har været direktør i Givskud Zoo siden 2002.
Her ved mindestenen for Jacob Hansen, som grundlagde parken i 1969.
Det var hans store drøm at se elefanter i parken, og det nåede han lige, inden han døde i 1971.
1 / 7Givskud Zoo, eller Løveparken som det hed dengang, blev grundlagt i 1969 af Jacob Hansen,som her står til højre.
Det var samme år, som amerikaneren Niel Armstrong, tog de første skridt på månen.
2 / 7Det utilpassede næsehorn, Brutalis, var med til at gøre Givskud Zoo endnu mere kendt.
Han blev en veritabel tv-stjerne, da et tv-hold fulgte Richard Østerballe og Brutalis til Namibia, fordi han ikke kunne tilpasse sig livet i Givskud.
Næsehornet boede i Afrika i seks år, inden han kom op og slås med en nabohan.
På det tidspunkt var hans næsehorn ikke vokset ud igen.
- Så han døde, fordi han var dårligt bevæbnet, fortæller Richard Østerballe.
Siden fulgte mange andre tv-udsendelser fra parken.
3 / 7Elefanten, Medo, er det ældste dyr i parken.
Hun er tæt på de 50 år, og en af ti elefanter, som blev importeret fra Thailand i et samarbejde mellem familien Jacob Hansen og cirkus Benneweis.
Hun har stadig en søster i en fransk zoo, mens hendes to andre søstre er døde.
4 / 7I de første år, kom gæsterne meget tæt på dyrene.
5 / 7I 2015 Bliver et stort nyt område med dinosaurer åbnet.
Den nye dinopark” er populær blandt gæsterne.
Efterfølgende er den blevet udvidet flere gange og det har været med til at løfte besøgstallet.
- Det har løftet os til tidligere tiders allerhøjeste punkter, siger Richard Østerballe.
6 / 7Brillebjørnen i Givskud Zoo får indviet sit eget anlæg i forbindelse med fejring af 50-års fødselsdagen.
Bjørnen er rigtig nuttet, og måske bliver den det nye yndlingsdyr i parken.
7 / 7Behandlingen af dyrene har ændret sigDa Løveparken åbnede, var praksis, at de zoologiske haver købte dyrene hos dyrehandlere, som hentede dem ude i naturen, fortæller Richard Østerballe.
I 1980`erne blev det forbudt, og så begyndte haverne selv at fremavle dyr.
Nu er de med i et europæisk-amerikansk samarbejde om avl.
- Det er på frivillig basis, og man har så en koordinator, som styrer, hvilke dyr der skal parres, men også om nogle dyr skal flyttes til andre zoologiske haver, fortæller Richard Østerballe.
Der er ingen tvivl om, at en væsentlig del af vores besøgende er folk, der også er i Legoland.
Richard Østerballe, direktør, Givskud ZooAlle dyrene i programmet er skrevet op i en stambog.
- Hovedkriterierne er den genetiske variation.
De dyr, der er mindst i slægtskab med hinanden, får lov til at yngle, forklarer Østerballe, der selv er uddannet biolog.
Legoland er den store turistmotorRichard Østerballe peger på Legoland, som en af grundene til, at Givskud Zoo ligger helt i toppen af danske attraktioner.
Hvert år trækker parken to millioner gæster.
- Der er ingen tvivl om, at en væsentlig del af vores besøgende er folk, der også er i Legoland, siger han.
Krista og Hanna kommer fra Finland.
De glæder sig til at overnatte i telt på savannen sammen med deres børn.
Krista og Hanna og deres to børn fra Finland, fandt også frem til Givskud Zoo efter en tur i Legoland.
- Da vi kom til Legoland i weekenden, fandt vi en stor annonce, så det er derfor, vi er her nu, siger Hanna.
De ledte også efter et sted at overnatte, og fandt ud af, at man kan sove i telt midt på savannen inde i parken.
- Det er noget helt anderledes og meget, meget spændende, siger Hanna.
Lise Nygaard fra Vejle er kommet i Givskud Zoo cirka hvert andet år siden starten.
Lise Nygaard fra Vejle kommer hvert andet år, men selv om parken bliver større og større, så er det stadig hyggeligt.
- Jeg synes stadig, det er spændende.
Nu er ulvene kommet til, og de store aber har vi også fulgt.
Og historien om Brutalis, vi har set ham herude, siger hun.
I dag har hun taget børnebørnene med.
De har været med før, da de var små.
- De kan slet ikke huske det, så det er spændende at komme rundt og se det, siger Lise Nygaard.
Det er 17-18 år siden, at Karin Hansson fra Haderslev første gang var på besøg med sine sønner.
Nu er hun tilbage med den ene søn, svigerdatter og barnebarn.
Karin Hansson fra Haderslev besøger Givskud Zoo med sin søn, svigerdatter og sit barnebarn.
- Jeg har været her før, da drengene var små for 17-18 år siden.
Det var en fin solskinsdag, og løverne var lige blevet fodret, så de lå bare under et træ og hvilede sig, siger hun.
Nu er hun spændt på at se, hvordan Givskud Zoo ser ud i dag.
Brillebjørnen får et nyt hus i jubilæumsgaveRichard Østerballe kigge altid på nye muligheder for at udvikle Givskud Zoo.
Men han tror, at parken snart har nået grænsen for, hvor mange besøgende den kan tiltrække.
- 500.
00 gæster vil være et meget højt besøgstal, og så skal vi faktisk lægge os i selen og finde på mange nye ting, for at nå derop, vurderer Richard Østerballe.
Jubilæet er blevet fejret hele året, men i dag festes der igennem blandt andet med åbningen af et nyt område.
Her skal havens nye dyr bo - nemlig brillebjørnen fra Sydamerika.
- Og så kan det være, at vi beder dyrepasserne om at smide en ekstra godbid til dyrene.
Nu må vi se, siger Richard Østerballe.
FacebookTwitterKopier linkEmner:Dyr|Dyreparker|Billund|Vejle|Randers Regnskov




https://www.dr.dk/sporten/fodbold/superliga/minut-minut-fcn-redder-et-point-efter-braendt-silkeborg-straffe-i

SuperligaMINUT FOR MINUT FCN redder ét point efter brændt Silkeborg-straffe i overtidenSuperligaens to eneste hold med kunstgræs på deres hjemmebane, FC Nordsjælland og Silkeborg, mødes på Right to Dream Park.
11.
aug.
2019 kl.
12.
29 | opdateret 11.
aug.
2019 kl.
12.
09Bemærk: artiklen er mere end 30 dage gammelLæs opFacebookTwitterKopier linkEmner:FC Nordsjælland|Silkeborg|Farum Park|Fodbold|Sjælland




https://www.dr.dk/musik/hun-hader-den-selv-men-hendes-fans-elsker-den-miley-cyrus-kaempehit-fylder-10-aar

MusikHun hader den selv, men hendes fans elsker den: Miley Cyrus' kæmpehit fylder 10 årSøndag er det ti år siden, amerikanske Miley Cyrus' gennembrudshit 'Party in the USA' udkom.
Af Christian Ellegaard11.
aug.
2019 kl.
15.
03Læs opMusikken starter.
Publikum skriger.
Det er Miley Cyrus' kæmpehit 'Party in the USA', der strømmer ud af højttalerne, mens hovedpersonen selv står på scenen og ser en tand mindre velfornøjet ud.
- So I put my hands up.
.
.
.
, synger Miley Cyrus, inden hun rækker mikrofonen ud mod publikumshavet, der får lov til at synge stort set hele resten af omkvædet af det populære hit.
Hør 'Party in the USA' her, mens du læser videre:Miley Cyrus - Party in the USANogenlunde sådan tog det sig ud, da Miley Cyrus tidligere i år gæstede den fynske musikfestival Tinderbox.
Her leverede sangerinden - iført en dansk studenterhue - et show fuld af hits, og gennembrudshittet 'Party in the USA' var naturligvis også at finde på setlisten, selvom det altså ikke var mange strofer af nummeret, der kom ud af sangerinden selv.
Og det er der måske en grund til.
Der er sket meget for Miley Cyrus, siden hun for ti år siden udgav 'Party in the USA'.
Her ses hun tidligere i år på Tinderbox Festival.
Hader selv sit kæmpehitFor men fans og publikum er vilde med den patriotiske festhymne, så har Miley Cyrus selv et lidt mere anstrengt forhold til nummeret, der søndag fylder ti år.
- Jeg hader den, men alle lader til at elske den, sagde sangerinden tidligere i år om nummeret i en video på sin Instagram-profil.
Radiovært og popekspert Sandie Westh er ikke overrasket over, at Miley Cyrus er en smule træt af nummeret, men mener, at det ville være 'fuldstændigt sindssygt', hvis hun ikke spillede den til sine koncerter.
Læs også:Amerikansk verdensstjerne snuppede studenterhue og skamroste Danmark: 'Her er så fucking smukt'Så stort et hit er 'Party in the USA' Sangen er blevet hørt mere end 413 millioner gange alene på Spotify.
Nummerets musikvideo er i skrivende stund blevet set over 695 millioner gange på Youtube.
I USA alene er singlen solgt i over seks millioner eksemplarer.
Siden maj 2010 er nummeret blevet spillet 927 gange på DR's radiokanaler.
- Alle artister, der har spillet de samme sange i mange år, bliver trætte af dem, men Miley har et publikum, som hun skal please, og de er altså kommet for at høre alle hendes hits, siger hun.
- Jeg kan godt forstå, at hun er skide træt af den her sang, men Miley skylder altså det her nummer rigtig meget, siger Sandie Westh.
Opgør med Disney-fortidenEfter mange år i rollen som Disney-karakteren Hannah Montana i tv-serien af samme navn var 'Party in the USA' Miley Cyrus' allerførste single, der ikke havde noget med den famøse tv-persona at gøre.
- Det var med 'Party in the USA', at Miley Cyrus tog de første skridt i arbejdet med distancere sig fra Hannah Montana-karakteren.
Hun havde tidligere udgivet nummeret 'The Climb', som også blev et pænt hit, men den sang var stadig bundet op på en film, som hun havde lavet i 'Hannah Montana'-regi, forklarer Sandie Westh.
Miley Cyrus startede sin karriere med at spille popstjernen Hannah Montana i Disney-serien af samme navn.
Her ses hun på scenen udklædt som Hannah Montana i 2006.
Sangen er blandt andre skrevet af den omdiskuterede producer og sangskriver Dr.
Luke, der tidligere har stået bag kæmpehits for navne som Britney Spears, Katy Perry og Maroon 5, ligesom han også senere førte pinden på Cyrus' monsterhit 'Wrecking Ball'.
Det vidste du ikke om 'Party in the USA'Miley Cyrus refererer i sangen til en ukendt 'Jay Z-sang' i radioen, som får hende til at slappe af, men i 2009 afslørede sangerinden i et interview, at hun faktisk aldrig på det tidspunkt havde hørt så meget som ét enkelt nummer med den amerikanske rapper.
Da terrorlederen Osama bin Laden i 2011 blev dræbt af amerikanske soldater, steg sangen for en stund i popularitet og blev for nogle amerikanere en slags 'hymne' brugt til at fejre bin Ladens død.
I 2013 blev der i USA startet en underskriftsindsamling med det formål at gøre 'Party in the USA' til landets nye nationalsang.
I sangen synger Cyrus, at hun sidder i en taxi, kigger til højre og ser Hollywood-skiltet – men det er faktisk ikke muligt rent geografisk, medmindre Miley Cyrus vender sig om og kigger ud af bagruden, da det berømte skilt ligger til venstre for den vej, som alle taxier er nødsaget til at tage ud af LAX-lufthavnen i Los Angeles.
Også den britiske sangerinde Jessie J, kendt for sange som 'Price Tag' og 'Bang Bang', var med til at skrive nummeret, og oprindeligt var det faktisk meningen, at Jessie J selv skulle synge festhymnen.
- På det tidspunkt virkede den ikke cool nok til mig.
Og i bagklogskabens lys tror jeg ikke, at jeg kunne have taget den hen, hvor Miley gjorde, har Jessie J sagt.
Selvom Jessie J ikke selv endte med at fremføre nummeret, har det alligevel været en lukrativ forretning for den britiske sangerinde, der i 2014 udtalte til bladet Glamour, at sangen havde betalt hendes husleje 'i omkring tre år'.
Miley er langt mere moden i dagMed millioner af streams på nettet har sangen øjensynligt også været en god forretning for Miley Cyrus.
Men lytter man til nummeret, som Cyrus udgav, da hun var bare 16 år gammel, er der langt til den provokerende og hårdtslående poplyd, vi hører fra den populære sangerinde i dag.
- 'Party in the USA' er jo totalt overproduceret tyggegummipop, mens det, hun laver i dag, er meget mere eksperimenterende.
Det passede perfekt til hende dengang, men de fleste af os havde nok rynket på næsen, hvis hun havde lavet sådan en sang i dag, siger Sandie Westh.
- Men vi skal huske på, at sangen jo var et led i hendes skifte fra Hannah Montana, og det var hun naturligvis nødt til at gøre rimelig lempeligt, så offentligheden og hendes fans kunne følge med.
Hun kunne ikke skifte fuldkommen stil fra den ene dag til den anden.
Med 'Party in the USA' kom Miley Cyrus ét skridt længere væk fra sin fortid som Disney-stjerne, men kontrasten blev lidt for voldsom for nogle, da en 16-årig Miley optrådte med 'Party in the USA' til et prisshow i 2009 og dansede op og ned ad en stripperstang.
- I dag hviler hun mere i sig selv i dag og har udviklet sin lyd i takt med, at hun også er blevet ældre og har ændret sig som person – ligesom alle vi andre også har de sidste ti år, siger Sandie Westh.
Læs også:Verdenstjerne overslikkede Kristians studenterhue: 'Det er jo helt sindssygt'Og selvom den 26-årige popstjerne, der tidligere i år udgav ep'en 'She Is Coming', selv har et anstrengt forhold til sit gennembrudshit, så ved hun også godt, at den stadig er blandt hendes fans' favoritter.
- Uanset om jeg optræder i Storbritannien, Australien eller USA, så går folk amok til 'Party in the USA'.
Den sang har virkelig nået hele verden rundt, og så mange mennesker elsker den sang, sagde hun til Vevo i 2013.
Miley Cyrus udsendte tidligere i år singlen 'Mother's Daugther', som du kan høre her:Miley Cyrus - Mother's DaughterFacebookTwitterKopier linkEmner:Britney Spears (musiker)|Miley Cyrus (musiker)|USA|Tinderbox|Pop og rock




https://www.dr.dk/nyheder/udland/sammenstod-under-religiose-hojtider-ved-jerusalems-helligste-sted

UdlandSammenstød under religiøse højtider ved Jerusalems helligste stedIsraelsk politi har angiveligt brugt chokgranater mod palæstinensere på Tempelbjerget.
Israelske politifolk og palæstinensere udkæmpede søndag gadekampe i Jerusalem, mens både muslimer og jøder fejrede religiøse højtider.
 © REUTERS/Scanpix + Wikimedia (Creative Commons))11.
aug.
2019 kl.
13.
08Bemærk: artiklen er mere end 30 dage gammelLæs opIsraelsk politi og palæstinensere udkæmpede søndag gadekampe ved et af de hellige steder i Jerusalem, mens både muslimer og jøder fejrede religiøse højtider.
Samtidig var der uro ved grænsen til Gaza.
En palæstinenser skød mod israelske soldater, som besvarede ilden og dræbte angrebsmanden.
Det var det tredje blodige sammenstød i området i denne uge.
Under sammenstødene i Jerusalem anvendte politiet chokgranater, da palæstinensere optrappede protestaktioner ved al-Aqsa-moskéen og Klippemoskeen på Tempelbjerget.
Kilder: Mindst 14 såredeMoskéerne, der er islams tredjehelligste sted, ligger ved jødernes helligste sted, Grædemuren, som er det eneste tilbageværende af jødernes gamle tempel.
Ifølge palæstinensiske Røde Halvmåne er mindst 14 personer blevet såret og bragt til hospitaler under sammenstødene.
Palæstinensere kastede sten og andre genstand mod sikkerhedsstyrkerne.
Sammenstødene sker under den muslimske højtid eid og den jødiske helligdag Tisha B'av, hvor mange troende valfarter til de hellige steder.
Den jødiske helligdag Tisha B'av er mindedag for de to templer, som romerne ødelagde for omkring 2.
000 år siden.
Mistro bag protestaktionerI et forsøg på at mindske spændingerne havde politiet forbudt jøder at besøge området søndag.
Men muslimer mener, at de alligevel ville få adgang og indledte protestaktioner.
Derefter kom det til gadekampe med politistyrken på stedet.
- Det er vores moské.
Det er vores eid, sagde en 32-årig palæstinensisk kvinde, Assisa Abu Sneineh, da gadekampene begyndte.
- Pludselig kom sikkerhedsstyrkerne og kastede chok- og røggranater.
De muslimske moskéer ligger i Østjerusalem, som har været besat af Israel siden Seksdageskrigen i 1967.
/ritzau/AFPFacebookTwitterKopier linkEmner:Jerusalem|Religion|Skikke og traditioner|Israel|Røde Kors




https://www.dr.dk/sporten/oevrig/minut-minut-danmark-taber-em-finale-mod-storbritannien-i-koerestolsrugby






https://www.dr.dk/nyheder/indland/spraengstofekspert-om-noerrebro-eksplosion-det-er-mere-held-end-forstand-ingen-er

Eksplosioner i KøbenhavnSe temaIndlandSprængstofekspert om Nørrebro-eksplosion: 'Det er mere held end forstand, at ingen er kommet til skade'Eksplosionen på Nørrebro ødelagde biler og facader, men ingen personer kom til skade.
Politiet efterforsker fortsat de to eksplosioner.
Indtil videre er der dog ikke anholdt én eneste gerningsmand efter de i alt ni eksplosioner, København har været ramt af i år.
Af Signe Mai Kærsgaard Vilsbøll11.
aug.
2019 kl.
14.
20Bemærk: artiklen er mere end 30 dage gammelLæs opEn maskeret mand i mørkt tøj og sorte sko satte formentlig en sort pose med sprængstoffer på fortovet foran en nærpolitistationen på Nørrebro, inden eksplosionen gik af og ødelagde både biler og bygningsfacader.
At ingen personer kom til skade i lørdagens eksplosion er dog et under, siger Peter Hald, der er ph.
d.
i kemi ved Aarhus Universitet og er reserveofficer ved ingeniørregimentet.
Ugens to eksplosioner kan nemlig begge være foregået med et såkaldt brisant sprængstof, som har voldsom effekt, vurderer Peter Hald.
- Det er det glade vanvid at stille en sprængladning på åben gade og fyre den af, lyder det.
- Når eksplosioner af den størrelse sker i bymæssig bebyggelse på den måde, det ser ud til at være sket her, så er det mere held end forstand, at ingen er kommet til skade.
Sprængstoffer anvendes i byggeriHerhjemme anvendes de dynamitlignende sprængstoffer typisk i industrien - for eksempel når store bygninger skal rives ned, eller når der skal graves tunneller til metrosystemer - og her kræver sprængningerne omhyggelig forberedelse, fortæller Peter Hald:- Når entreprenører sprænger i konstruktions- eller nedrivningstjeneste, så kræver det, at der er fuldstændig styr på et stort sikkerhedsområde, og at sprængningsstedet bliver dækket af med gummimåtter eller kevlartæpper for at forhindre splinter i at ryge rundt, hvor de ikke skal hen.
- Det er sjældent, at man bruger gammeldags lunter ved professionelle sprængninger.
Man har meget bedre styr på sprængningen, når den tændes med et elektrisk signal i et kabel eller med en fjernbetjening, tilføjer Peter Hald.
Lunter er billige, men farligeKøbenhavns Politi formoder, at manden med det mørke tøj på videooptagelserne fra eksplosionerne på Nørrebro er gerningsmanden, men hvad manden præcis foretager sig i sekunderne efter, han har sat posen på fortovet, har politiet endnu ikke informeret om.
Se overvågningsvideoen af manden i mørkt tøj, der placerer en plasticpose foran bygningen her:Peter Hald gyser næsten ved tanken om, at manden kan have sat ild til en lunte.
- Lunter er ikke en rar løsning, men de er nemme og billige, og sprængstofferne kan sagtens være blevet antændt på den måde.
Og hvis det er sådan, det er foregået, kunne folk være kommet forbi posen, mens lunten brændte og kommet alvorligt til skade, siger Peter Hald.
- De kunne være blevet lemlæstet eller dræbt.
Sprængstoffer kræver træningIfølge Peter Hald er det sjældent, vi ser eksplosioner i forbindelse med kriminalitet i Danmark, og det er ikke givet, at gerningsmænd kan få en bombe til et sprænge på det rette sted med rette styrke og på det rette tidspunkt.
- Det kræver både viden og træning at arbejde sikkert med sprængstoffer.
Og hvis man forsøger at improvisere sig til det, er risikoen for selv at komme til skade ganske stor, siger han og nævner bombemanden Lors Dukajev som eksempel.
I 2010 mistede tjetjensk-belgiske Lors Dukajev kontrollen over en mindre bombe, han skulle bruge til et terrorangreb.
En detonator gik af på et hoteltoilet i det indre København.
Politiet garanterer borgeres sikkerhedEksplosionen på Nørrebro natten til lørdag er den niende i København i år.
Dog mener Københavns Politi, at der i ugens to eksplosioner er tale om "angreb på bygninger", og rigspolitichef Jens Henrik Højbjerg garanterede i går borgernes sikkerhed.
- Man kan og skal være tryg, for vi skal nok være der.
Vi er derude med alt, vi kan trække.
Vi er der for borgerne, og det vil vi være 100 procent, sagde rigspolitichefen.
Indtil det står klart, hvad motivet bag sprængningerne er, og hvilken metode der er brugt, håber Peter Hald, at den eller de formodede gerningsmænd ved, hvad det er for potente stoffer, de har haft i hænderne.
Københavns Politi har endnu ikke oplyst, hvilket sprængstof der blev brugt ved eksplosionen på Nørrebro.
På Østerbro var der tale om industrielt sprængstof.
FacebookTwitterKopier linkEmner:Jens Henrik Højbjerg (politichef)|København|Nørrebro|Københavns Politi|Politi




https://www.dr.dk/sporten/cykling/overlegen-italiener-tager-em-guld-i-linjeloeb-moerkoev-bedste-dansker-paa-en

CyklingOverlegen italiener tager EM-guld i linjeløb: Mørkøv bedste dansker på en femteplads Elia Viviani er ny europamester i linjeløb efter et EM-løb, hvor Italien kørte konkurrenterne i sænk.
Elia Viviani vandt EM-guld ARKIV 11.
aug.
2019 kl.
15.
39Bemærk: artiklen er mere end 30 dage gammelLæs opDet blev en italiensk magtdemonstration fysisk såvel som taktisk, da cykelherrerne søndag kørte EM i linjeløb.
Hele opvisningen blev krydret med en fuldstændig overlegen præstation af supersprinteren Elia Viviani, som tog guld foran belgieren Yves Lampaert og tyskeren Pascal Ackermann.
De danske ryttere kom ikke til at spille en væsentlig rolle i løbet, hvor Michael Mørkøv dog kom ind som nummer fem.
Italiensk ryk gjorde ondt på værterneDet afgørende moment i løbet kom 63 kilometer fra mål, da det italienske hold anført af den forsvarende europamester, Matteo Trentin, igangsatte en kraftig forcering og sprængte feltet.
Det blev dyrt for værtsnationen Holland, som med en af forhåndsfavoritterne, supersprinteren Dylan Groenewegen, blev fanget i gruppen bagved.
Kun formstærke Kasper Asgreen fik slæbt de danske farver med i forceringen, hvor den italienske sprinter Elia Viviani sad perfekt med flere landsmænd og kun tyske Pascal Ackermann som sprinterkonkurrent.
Afstanden lå ret konstant på omkring et halvt minut imellem feltet og den 13 mand store gruppe i front.
25 kilometer fra mål lignede det lidt et tilfælde i et sving, at Viviani, Ackermann og Yves Lampaert fik slået et hul på fem meter til resten af udbruddet.
Det valgte de at køre på, og da de øvrige nationer i gruppen ikke kunne organisere en jagt, kørte de tre væk.
Asgreen forsøgte forgævesSammensmeltningen af Asgreen-gruppen med feltet bagved hjalp ingenting, for trioen i front kørte sig til et forspring på næsten et minut ret hurtigt, og troen på at hente dem forduftede hurtigt.
Afstanden var på 48 sekunder, da klokken ringede til sidste omgang, og der skulle uheld eller gedigen uenighed blandt de tre forreste til for at ændre deres togt mod podiet på de sidste 11,5 kilometer.
En sidste hollandsk krampetrækning i feltet var ikke nok til at hente de tre, hvor Viviani på snedig vis udnyttede et angreb fra Lampaert med tre kilometer til mål til at komme af med hurtige Ackermann.
Lampaert åbnede spurten vel vidende, at han var chanceløs, og Viviani trådte sig uden problemer forbi og kunne hæve armene i triumf 25 meter fra målstregen.
/ritzau/FacebookTwitterKopier linkEmner:Dylan Groenewegen (cykelrytter)|Kasper Asgreen (cykelrytter)|Cykelsport|Holland|Italien




https://www.dr.dk/sporten/cykling/cykellandstraener-er-klar-paa-satse-til-em-vi-skal-i-udbrud

CyklingCykellandstræner er klar på at satse til EM: ’Vi skal i udbrud’Cykellandstræneren, Anders Lund, lover offensivt dansk cykelløb, når der skal køres EM i linjeløb.
Kasper Asgreen vandt EM-sølv i herre-elitens enkeltstart.
Af Anders Keld Messer11.
aug.
2019 kl.
08.
03Bemærk: artiklen er mere end 30 dage gammelLæs opDet danske herrelandshold skal i aktion ved søndagens EM i linjeløb i hollandske Alkmaar, og ifølge cheflandstræner for elite og U23-herrerne Anders Lund er det et stærkt dansk hold, der har fornuftige muligheder for at kæmpe med om den europæiske mesterskabstrøje.
Men det kræver, at danskerne kører efter deres chance allerede i indledningen.
- Vi har et stærkt hold.
Vi vil gerne ud og køre et offensivt cykelløb, men jeg har ikke nogen forventninger om, at vi er de hurtigste på stregen.
Derfor skal vi ud og opsøge vores held i forskellige udbrud.
Vi har set i dameeliten, U23- og U19-rytternes løb, at udbrud på den første omgang har relativ lang holdbarhed.
- Min ambition er helt sikkert, at vi skal være repræsenteret i det udbrud, der måtte køre.
Her skal vi prøve at få nogle af vores skarpe folk med, og så har vi også en plan for, hvordan vi gør i spurten.
Det danske herrelandshold består af otte World Tour-ryttere, hvoraf halvdelen af det slagkraftige hold netop har tilbagelagt 3409.
8 kilometer ved dette års Tour de France.
Det drejer sig om Magnus Cort Nielsen (Astana Pro Team), Michael Mørkøv (Deceuninck-Quick Step), Kasper Asgreen (Deceuninck-Quick Step) og Mads Würtz Schmidt (Team Katusha-Alpecin).
Derudover består holdet af Mikkel Frølich Honoré (Deceuninck-Quick Step), Rasmus Byriel Iversen (Lotto-Soudal), Mads Pedersen (Trek-Segafredo) og Asbjørn Kragh Andersen (Team Sunweb).
Stressende indledningDer venter de otte danske ryttere en flad og relativ kort rute på 46 kilometer med efterfølgende 11 omgange på en 11,5 kilometer lang rundstrækning i målbyen, Alkmaar.
Ifølge landstræneren er det en problematisk rute, der kan skabe store udfordringer for det samlede felt.
- Der er den x-factor, at eliteherrerne skal køre en rundstrækning, der endnu ikke er blevet kørt på.
Det er et enormt farligt stykke med sidevind, smalle veje og diger.
Den første del af løbet bliver derfor meget stressende og kan blive afgørende, siger han og fortsætter.
- De efterfølgende 11 omgange er meget svære.
Hvis der bliver kørt med høj fart på omgangene, skal vi sidde helt fremme for at spille en rolle i finalen, siger Anders Lund.
Forinden linjeløbet har der været en god portion succes for det danske landshold ved mesterskabet i Holland, hvor det er blevet til fire medaljer; Sølv i U23-landevejsløbet til Niklas Larsen, EM-guld i U23-rytternes enkeltstart for Johan Price-Pejtersen, sølv i samme disciplin for Rasmus Bjerg og EM-sølv i herre-elitens enkeltstart til Kasper Asgreen.
Det 172,5 kilometer lange linjeløb starter kl.
11.
30, og sendes fra kl.
13.
10 på TV2 Sport.
FacebookTwitterKopier linkEmner:Kasper Asgreen (cykelrytter)|Michael Mørkøv (cykelrytter)|Quick-Step Team|Cykelsport|Holland




https://www.dr.dk/nyheder/indland/dakke-dak-musik-og-knuste-flasker-paa-legepladsen-unges-fester-skaber-konflikter-i

IndlandDakke dak-musik og knuste flasker på legepladsen: Unges fester skaber konflikter i lokalsamfundeneUnge efterlyser et sted at samles om aftenen i sommerferien.
Legepladsen Evigheden i Nykøbing Falster er et af de steder, hvor der er udfordringer med unges fester.
Af Michelle Hald, Niels Anton Heilskov og Jesper Bo Pedersen11.
aug.
2019 kl.
10.
00 | opdateret 11.
aug.
2019 kl.
17.
48Bemærk: artiklen er mere end 30 dage gammelLæs op- Vi fester til i morgen.
Når fuglene synger, og solen står op, så splejser vi fandeme til en pizza.
Lå, lå, lå…Ti unge mænd skråler med armene om skuldrene på hinanden, mens bassen banker ud af den medbragte Soundboks højttaler.
Det er torsdag aften, og en gruppe unge mænd har aftalt at mødes med DR ved multibanen, der ligger mellem skolen og hallen i byen Tørring i Hedensted Kommune.
Her har de sommeren igennem mødtes til hygge, musik og øl.
- Det er forskelligt, hvor mange vi er.
I går var vi 30.
Nu sidder vi bare en håndfuld.
Vi er i gennemsnit nok 10-15 stykker, der hører musik, drikker, snakker og bare nyder sommerferien, siger Mads Jensen.
Tørring er bare ét af de steder, hvor unge mennesker samles på offentlige pladser i sommerferien.
Og mange steder i landet har folk fået nok.
Opslag med klager over unge, der fester, larmer og laver hærværk på offentlige områder har henover sommeren skabt stor debat i en række forskellige grupper på de sociale medier.
DR har kortlagt over 30 eksempler i hele landet, hvor de unges fester har skabt debat på sociale medier.
Problematikken kender de kun alt for godt til i SSP Samrådet, der er en sammenslutning for ansatte inden for det kriminalpræventive arbejde med unge.
- Det er en udbredt ting at unge fester på offentlige arealer, og det skal de sådan set også have lov til.
Det er også generelt, at der kommer konflikter omkring det, siger Benny Husted, der er formand for SSP Samrådet.
I Tørring er der af og til klager over festerne.
Der er mange unge i Tørring, der bruger området mellem skolen og hallen til at feste i.
Da DR var i Tørring fredag, havde de unge, som DR mødtes med torsdag ryddet pænt op, men det er ikke altid, at området ser pænt ud bagefter.
- Jeg synes, det er rigtig fint, at de kan holde fester.
Men det larmer rigtig meget, og de roder faktisk også meget.
Der kan godt være lidt problemer med, hvordan man skal opføre sig, når man er ude i det offentlige rum, siger Pernille Lützen, der bor mindre end 100 meter fra det område, hvor de unge fester.
Og Emil Roed, som er en af de andre unge ved multibanen, erkender, at de ikke altid har været gode til at efterlade stedet pænt.
- Vi har fået klager her et par gange, og så har vi også skruet ned for musikken.
Der har været lidt problemer med at rydde op, men jeg synes, vi er blevet gode til det.
Ellers kan vi ikke blive her.
Det er mest musikken, de klager over.
Kammeraten Albert Jensen er med på, at den høje musik sommetider kan genere.
Men samtidig er det svært at finde et sted, hvor de kan være uden at genere nogen.
- Nogle gange, når musikken bliver skruet lidt for højt op, kan jeg godt forstå, hvis de er lidt trætte af det, hvis de skal på arbejde dagen efter.
Men vi har jo ikke andre stedet at være.
Jeg har holdt en fest derhjemme, men der kom også klager fra naboerne.
I Hedensted Kommune kender de godt til udfordringen med klager over de unges fester.
Liselotte Hillestrøm (S), der er formanden for udvalget for Fritid og Fællesskab i Hedensted Kommune, vil gerne komme de unge i møde og finde en løsning.
Vennerne Emil Roed (tv) og  Albert Jensen (th) mener ikke, at de har andre steder at være end på det offentlige område  ved multibanen.
Når de holder fester hjemme ved forældrene, kommer der også klager fra naboerne.
- Vi vil rigtig gerne have en dialog med de unge, om at der mangler områder for dem.
Jeg er glad for, der er nogle af de unge, der blandede sig i den debat, der var på Facebook tidligere på sommeren.
Hun mener, at både de unge og de voksne skal tage hensyn til hinanden.
- Jeg tror, det er få, der ødelægger det for mange.
Rigtig mange af vores unge mennesker forstår og respekterer deres omgivelser og forstår at rydde op efter sig, inden de går fra et område, siger Liselotte Hillestrøm.
Derfor har kommunen inviteret de unge til et møde efter sommerferien, hvor de skal finde en løsning.
Benny Husted er enig i, at dialog er en del af løsningen.
Han mener dog ikke, at det er fordi, der mangler tilbud til de unge.
- Unge har altid festet på offentlige arealer.
Det nye er, at unge ofte medbringer en soundboks, der kan spille rigtig højt.
En anden udfordring er, at vi har sociale medier.
Det er meget nemt at tage et billede af en knust flaske et eller andet sted og skrive på Facebook, at nu er det igen galt med de unge, siger han.
Benny Husted peger på, at langt de fleste unge faktisk opfører sig pænt på de offentlige arealer og at der ofte bliver generaliseret.
Netop det har Emil Roed oplevet i Tørring.
- Der er mange, der får skylden for, at nogle få roder og sviner.
Vi har alle et ansvar for, at det ser ordentligt ud, når vi har været her.
Men det er træls at få skylden, når man ikke sviner heroppe, siger han.
Ved spejderhytten i Snejbjerg er der blandt andet efterladt dåser og flasker.
Privatfoto: Lone Aadal Kølerfeldt.
Ved spejderhytten i Snejbjerg er der blandt andet efterladt dåser og flasker.
Privatfoto: Lone Aadal Kølerfeldt.
Knallerter og en bil har kørt på boldbanen i Jordløse.
Privatfoto: Kaj Van Elzelingen På legepladsen Evigheden i Nykøbing Falster er en skraldespand ødelagt, og skrald spredt ud over pladsen.
Smadrede flasker ligger også på pladsen.
Privatfoto: Kent Jensen1 / 4Ved spejderhytten i Snejbjerg er der blandt andet efterladt dåser og flasker.
Privatfoto: Lone Aadal Kølerfeldt.
1 / 4Ved spejderhytten i Snejbjerg er der blandt andet efterladt dåser og flasker.
Privatfoto: Lone Aadal Kølerfeldt.
2 / 4Knallerter og en bil har kørt på boldbanen i Jordløse.
Privatfoto: Kaj Van Elzelingen3 / 4På legepladsen Evigheden i Nykøbing Falster er en skraldespand ødelagt, og skrald spredt ud over pladsen.
Smadrede flasker ligger også på pladsen.
Privatfoto: Kent Jensen4 / 4Opdateret med rettelser til kort-grafikken.
FacebookTwitterKopier linkEmner:Liselotte Hillestrøm (politiker)|Socialdemokraterne|Hedensted Kommune|Tørring|Turisme




https://www.dr.dk/mitliv/torskerogn-paa-tilbud-og-brusebad-et-par-gange-om-ugen-kasper-sparer-hvor-andre-spilder-penge

Mig og mine pengeSe temaMit LivTorskerogn på tilbud og brusebad et par gange om ugen: Kasper sparer, hvor andre spilder pengeEn sygemelding med stress blev et vendepunkt for Kaspers tilgang til økonomi.
Af Trine Birk, Claus Bonnerup (foto) og Signe Heiredal (grafik)11.
aug.
2019 kl.
08.
29Læs opEn rodekasse med gamle computerspil, en Nishiki herrecykel, en brugt håndskubber og torskerogn på tilbud.
Det kunne lyde som starten på én af Egons geniale planer i Olsen Banden.
Men det er et udpluk af den spareplan, der har ændret 28-årige Kasper Møller Andersen og kæresten Ninna hverdag det seneste halvandet år.
De har nemlig gjort dét at spare til en livsstil.
Især Kasper er gået all in på projektet.
- På en skala fra 1 til ti over hvor fanatisk, jeg er blevet til at spare, ligger jeg nok på en otte-ni stykker nu.
Parret har hver deres forbrugskonto og opsparing, men de støtter hinanden i at nå hvert deres spare-mål.
Kaspers mål er at være økonomisk uafhængig om cirka ti år.
Måske vil han trække sig tilbage fra arbejdsmarkedet, arbejde frivilligt eller tage ud at rejse.
Eller noget helt fjerde.
Det kommer an på, hvad han har lyst til til den tid.
Men det er dét, der motiverer ham til at spare.
Ninna lægger penge til side til det, hun kalder en 'fuck it'-opsparing.
Hun vil gerne fortsætte med at arbejde, uanset hvad der står på kontoen, men hvis hun skulle få en fyreseddel, bliver ramt af sygdom eller andre uforudsigelige ting, vil hun gerne sikre sig, at deres liv ikke skal ændre sig radikalt.
Startskuddet til livsstilsændringen var Kaspers sygemelding i efteråret 2017 og nogle måneder på sygedagpenge.
For ham blev det en øjenåbner for, hvor skrøbeligt et fundament, han egentlig levede på.
Hvis han mistede sit job som softwareingeniør, hvad skulle de så gøre med den dyre lejlighed i Aarhus?
Og havde han råd til at tage den pause, han havde brug for, før han skulle tilbage på job?
Mig og mine pengeLeje, eje, investere i aktier eller gemme under hovedpuden?
Der er mange måder at bruge de penge, der står på kontoen, på.
Vi har talt med en række mennesker, som alle har taget nogle ultrabevidste valg om, hvordan de bruger deres penge.
Læs her, hvorfor de gør, som de gør.
Samtidig brød han sig ikke om følelsen af at være underlagt andres velgører-gen, mens han var på sygedagpenge.
Han sad tilbage med en ubehagelig følelse i kroppen.
At det var pengene, der havde kontrollen over ham – ikke omvendt.
Mens han gik sygemeldt, fik han et tip om bloggen Mr.
Money Mustache.
Bloggen handler om, hvordan man bruger sine penge, og hvad der er de vigtige værdier i livet – den nyeste iPhone eller økonomisk frihed og sikkerhed?
- Bloggen åbnede mine øjne for, at hvis jeg skruede ned for mit forbrug og begyndte at kigge lidt på investering, kunne jeg i langt højere grad selv bestemme over mit liv og behøvede ikke at ligge under for det offentlige eller en arbejdsgiver.
Kasper og Ninna havde ingen gæld.
Han syntes egentlig, han havde godt styr på sin økonomi og sine prioriteter.
- Men da jeg begyndte at reflektere over det, kunne jeg godt se, at jeg langt hen ad vejen opførte mig som et 'lille barn', der lige havde fået stukket penge i hånden.
En stor del af Kaspers løn blev brugt på den dyre, nybyggede lejlighed i det fine Risskov-kvarter i Aarhus.
Hver måned lagde han 8.
000 kroner for sin del af huslejen, inklusiv vand og varme.
Andre penge blev brugt på gadgets som videospil og den nyeste iPhone eller på en rejse til Caribien, som han og Ninna brugte næsten alle deres sparepenge på i sommeren 2017.
I dag, halvandet år efter Kaspers sygemelding, har han ikke længere stress – heller ikke over sin økonomi.
Han og Ninna bor heller ikke længere til leje i en stor, dyr lejlighed i Aarhus.
De har i stedet investeret i et 110 kvadratmeter hus uden for Randers, hvor Ninna har fået fuldtidsarbejde.
Huset, som de flyttede ind i for et år siden, har kostet dem 1,35 millioner.
Noget tilsvarende i Aarhus ville nok have kostet dem 4-5 millioner, anslår Kasper.
Banklånet på 230.
000 betalte de af på bare fem måneder, selvom de havde fem år.
Det har ifølge Kasper givet parret en besparelse på cirka 20.
000 kroner i renter.
Tilbage har de et realkreditlån, de skal betale af på de næste tyve år.
Kasper finder mobilen frem.
Han har downloadet budget-appen Spiir på sin telefon.
Den viser, hvor mange penge han præcist bruger om måneden.
Hans månedlige udgifter er i dag mere end halveret, og siden banklånet er betalt af, har han i gennemsnit lagt 15.
000 kroner ind på sin opsparing hver måned og derudover lagt 2.
000 kroner i afbetalingen på huset.
Hans forbrug i samme periode har ligget på cirka 8.
000 om måneden, og godt halvdelen af de penge har dækket hans andel af parrets regninger og faste udgifter plus hans udgifter til tøj og mad.
Den anden halvdel er gået til det, han betegner som 'sjov og spas'.
Familiebesøg, møbler, biografture.
- Sikkerhedsmæssigt kan vi allerede nu leve på Ninnas løn, og vi har også mulighed for at refinansiere huset til en lavere ydelse over længere tid, hvis vores situation ændrer sig.
Med den økonomiske sikkerhed på plads er den økonomiske frihed næste skridt.
Parrets strategi har været at spare på de store udgifter – og at være særlig opmærksom på de små, næsten usynlige udgifter, der på sigt kan blive til mange kroner og ører.
Blandt andet er Kaspers sorte Nishiki citybike blevet en del af sparestrategien.
Parret har ikke bil, så to gange om ugen cykler han 27 kilometer til sit arbejde i Aarhus og tilbage igen.
De resterende tre dage hiver han rejsekortet op af lommen og tager bussen.
Han har regnet ud, at hvis han cykler minimum to dage om ugen, er det billigere end et periodekort.
Præcis 48 kroner pr.
uge.
På sigt er målet at komme op på flere cykeldage, så han kan spare endnu mere.
Når parret handler ind i Bilka seks kilometer væk, sker det også på cykel.
Det første de gjorde, da de flyttede i hus, var at købe en trailer til cyklen, som de kan handle stort ind i én gang om måneden.
Her bliver traileren fyldt med store mængder torskerogn, rødbeder på glas, makrel, havregryn, vaskemiddel og andre basisvarer på tilbud.
- Det er rigtig meget 'mange bække små', hvor det handler om at se besparelserne i det lange perspektiv.
Hvis vi sparer 100 kroner om måneden, så er det 1.
200 om året, og på ti år er det 12.
000 kroner.
- Hvis vi investerer pengene, som er næste skridt for os, kan vi måske endda gå fra en udgift på 12.
000 kroner til en indtægt på 5-6.
000 kroner på ti år.
Det er dog også en af ulemperne, indrømmer Kasper.
At man altid kan finde et nyt sted at spare.
Han øver sig i at blive bedre til kun at fokusere på de tilbagevendende udgifter.
I hvert fald, når det drejer sig om småbeløbene.
Varerne får plads i forrådskammeret.
Det er blevet parrets yndlingsrum.
- Nogle siger, de ikke kan forholde sig til at spare så meget, fordi de ikke vil 'leve på en sten'.
Men det føler jeg overhovedet ikke, vi gør.
Der er virkelig ikke noget, hvor jeg tænker: Dét mangler vi.
For Kasper har det mest af alt været et spørgsmål om tilvænning.
- Der er rigtig mange, der gerne vil have det nyeste og vildeste inden for tøj, biler og elektronik eller gerne vil bo centralt.
Men det er jo ikke det, der gør os glade, så længe man har nok penge til, at ens basale behov er opfyldt.
- Når man lige har købt en ny bil eller en ny telefon, er det det fedeste i verden.
Men efter nogle måneder, bliver det hverdag og føles ikke meget anderledes end før.
Så er man tilbage ved udgangspunktet.
Kasper har selv 'nedgraderet' flere af sine ting.
For eksempel valgte han at sælge sin iPhone 7 til fordel for en billigere model.
I dag er han lige så glad for den, som han var for den dyrere, nyere udgave.
Med huset fulgte også en benzindrevet plæneklipper.
Men Kasper har i stedet investeret 100 kroner i at købe en brugt håndskubber.
Den bruger ikke benzin, så det kan betale sig i længden.
Og den gamle skal naturligvis også sælges på et tidspunkt.
Netflix-abonnementet er også blevet afmeldt.
Parret har i forvejen flere hylder og en mappe fyldt med film, og her kan de næsten altid finde noget, de har lyst til at se.
Også de dyre udlandsrejser må vente lidt.
Men det er også ok.
- Det, vi mangler mere end noget andet, er tid til at være sammen med familie og venner og til at ordne de ting, vi gerne vil ved vores hus og haven.
Og det kan vi, når vi holder ferie herhjemme.
Hvorfor også tage på ferie i udlandet, når man kan ligge og sole sig og slappe af i en hængekøje i sin egen baghave?
, spørger Kasper, der har kastet sig ned i parrets farverige hængekøje.
Også antallet af ugentlige bade har Kasper 'nedgraderet'.
Han går i bad 2-3 gange om ugen og bruger en vaskeklud de resterende dage.
Det er også en ekstra motivation for parret – når deres sparetiltag gør noget godt for miljøet.
Da huset skulle males, og gulvene skulle skurres, gjorde parret det også selv – det var ét af de råd, som han havde læst på bloggen Mr.
Money Mustache.
At man skal begynde at gøre flere ting selv.
Det ville de, indrømmet, ikke have gjort før.
Kasper havde ikke arbejdet med noget, der mindede om håndværk, siden sløjd i folkeskolen.
Men da de forleden opdagede et hul i soklen, fik Kasper sin nabo, der er udlært murer, til at vise ham, hvordan han reparerede den.
- Det giver livet krydderi at lære nogle nye ting og at kunne gøre tingene selv.
Både fordi du sparer en masse penge, men også fordi, det er sjovt, og man bliver glad og stolt over, at man selv har gjort det.
Parret er også blevet glad for genbrug.
I dag tjekker de altid, om tingene kan købes brugt på Den Blå Avis, før de køber nyt.
Og de er selv blevet flittige sælgere af gamle ting på nettet og på loppemarkeder.
I 'roderummet' står en papkasse fyldt med ting, som lige nu ligger på deres side på den Blå Avis.
Alt fra en hvid Lyngbyvase til et par fine, brugte damesko og Nintendo-spil.
Kasper anslår, at de har solgt for 10.
000 kroner henover de seneste par år.
- Men den største ændring har nok været erkendelsen af, at vi ikke har brug for alle de her ting.
For et par måneder siden, gik vi alt igennem og sagde: Har vi glæde af det her, eller står det bare og fylder og tager energi fra os, fordi vi skal støve det af og tage stilling til det?
- Vi plejede at have fire reoler proppet med bøger.
Nu har vi halveret det til dem, vi faktisk tror på, vi får læst på et tidspunkt.
Parret har dog også områder, der er mere eller mindre fredede for sparekniven.
For eksempel køber de for det meste økologiske fødevarer.
Ninna køber også stadig bøger indimellem.
Hun arbejder i en boghandel, og hendes store passion er at læse, men hun har sænket forbruget og er også begyndt at bruge biblioteket.
Næste store investering bliver en bil.
Planen er, at den skal købes for Kaspers opsparing – kontant, naturligvis.
Den skal bruges til at besøge familie og venner, der bor langt væk, en akut tur på hospitalet og til den dag, de får børn.
Kasper vil stadig cykle og køre i bus på job – men han indrømmer, at det bliver en prøvelse ikke at lade sig friste af bilen indimellem.
Når der kommer børn på bagsædet af bilen, vil det uden tvivl også blive en udfordring for budgettet.
Men her er Kasper fortrøstningsfuld.
- I forhold til børn tror jeg ikke, vi vil ændre specielt meget.
- Kun tiden vil vise, hvordan det bliver, selvfølgelig.
Men vi er fortrøstningsfulde.
Vi føler, vi har redskaberne til at holde udgifterne nede.
Blandt andet ved, at vi har vænnet os til at købe brugt.
En tur i skoven kan også være lige så godt som endnu et stykke legetøj.
Inden vi siger farvel, får vi indblik i endnu ét af Kaspers mange sparetricks.
Han smider trøjen og sætter sig på en stol i haven med et håndklæde over de bare skuldre og solen i øjnene.
Ninna står med et af Kaspers seneste køb, en trimmer, i hånden.
Han har nemlig besluttet sig for, at det fremover er Ninna, der skal klippe hans mørke, krøllede hår frem for frisøren.
Også selvom han fik en lille skaldet plet, da hun for et par måneder siden skulle trimme ham første gang.
Men det tager han med.
For allerede nu – anden gang hun klipper ham – har trimmeren tjent sig hjem.
FacebookTwitterKopier linkEmner:Økonomi|Aarhus|Apple Inc.
|Den Blå Avis|Sygdomme og lidelser




https://www.dr.dk/nyheder/kultur/verdens-stoerste-horebuk-er-doed-og-begravet-nu-bliver-al-lidelse-og-liderlighed

KulturVerdens største horebuk er død og begravet.
Nu bliver al lidelse og liderlighed klemt ud af ham igenI Christian Lollikes 'Don Juan' bliver sexdyret begravet - og sluppet løs igen.
For kan vi egentlig undvære det helt?
© Sort /HvidAf Frederik Bjerre Andersen11.
aug.
2019 kl.
11.
02Læs opI flere hundrede år har den legendariske liderbuk Don Juan taget tusindvis af kvinder og sprøjtet sit navn og rygte ud i operaer og teaterstykker:640 kvinder og piger i Italien, 231 i Tyskland, 100 i Frankrig, 91 i Tyrkiet – men i Spanien: 1.
003 …Tjeneren Leporello oplister Don Giovannis bedrifterMen i denne uge er verdenshistoriens største scorekarl blevet erklæret død og begravet.
Forestillingen 'Don Juan' på det københavnske teater Sort/Hvid klipper Mozarts mesterværk 'Don Giovanni' i stumper og stykker, lader de dystre sider komme frem – og kaster til sidst rundt med resterne til en hårdtpumpet fetichfest.
Den klassiske forfører er så godt som dømt ude af samfundet efter de seneste års #metoo-revolution og identitetspolitiske fremstød.
Men forestillingens instruktør Christian Lollike har det alligevel svært med nogle af strømningerne her i 2019.
For hvordan får man plads til krop og seksualitet, hvis alting på forhånd skal beskyttes og samtykkes?
Christian LollikeFødt 1973 på Frederiksberg, opvokset i Fredensborg og uddannet fra dramatikeruddannelsen på Aarhus Teater i 2001.
Kunsterisk leder på Sort/Hvid (dengang Café Teatret) siden 2011.
Har tidligere været i vælten for stykket 'Manifest 2083', baseret på massemorderen og terroristen Anders Behring Breiviks tekst.
Har modtaget Reumert-priser for blandt andet årets forestilling og som årets dramatiker.
- Vi har travlt med at fastlåse os i forskellige identiteter i øjeblikket.
Men noget af det interessante ved seksualitet er, at der er plads til rollespil, og at der også kan være et element af smerte.
Det er fascinerende… og det kan også føre til alt muligt forfærdeligt, det er jeg med på.
- Jeg tror bare, jeg har enormt svært ved, at man skal lave en samlejekontrakt først.
Der er sådan et element af forførelse og fortryllelse, som man kan miste, hvis man skal have lavet kontrakt og aftaler på forhånd.
Frigørelse og paranoia på samme tidDen 46-årige instruktør og teaterchef læner sig tilbage i stolen på sit lille kontor i Københavns hvide kødby.
Væggene er fyldt med noter og skitser til kommende projekter, laptoppen ligger klappet sammen på skrivebordet.
Han virker afslappet, selvom vi taler om et af tidens mest sprængfarlige emner, hvor man hurtigt kan trykke på de forkerte knapper.
Måske ikke mindst, som vi sidder her, ham og jeg: to hvide, privilegerede mænd.
Begge født på det pæne Frederiksberg, begge uddannet på Roskilde Universitet.
Men Christian Lollike er kritisk over for dele af tidens tendenser:- På en måde er det en frihedstid, hvor man kan påberåbe sig retten til at blive anerkendt for sine forskellige typer af seksualitet.
Det er der noget enormt frigørende og godt i, siger Christian Lollike.
Opera-sopranen Margaux De Valensart i det liderlige 'gravbal' for Don Juan.
- Men samtidig er der opstået et sprogligt paranoia, hvor man hele tiden kan komme til at sige noget forkert til nogen og ikke tiltale dem på den rigtige måde.
- Altså, en usikkerhed?
- En ny type korrekthed.
Det, der egentlig skulle være frihed, bliver lige pludselig til, at alle hele tiden kan fortælle, at man ikke respekterer deres særlige seksualitet, fordi man bruger sproget forkert.
Flamingo i drugrapeI Mozarts 'Don Giovanni' er nogle af hovedpersonens gerninger i tidens løb blevet tolket som både forførelse og voldtægtsforbrydelse.
Hvad der er den oprindelige intention, er en løbende diskussion - for sexhandlingerne skal ifølge manuskriptet foregå på bagscenen!
Forfører eller forbryder?
Mozarts gamle opera 'Don Giovanni' har nærmest fået sin egen #metoo-sag.
I traditionelle opførelser kommer kvinderne rødblussede ud efter deres intime møder med Don'en, mens flere nye opsætninger tolker kvinderne som ofre for overgreb.
Don Giovannis egen tjener og flere af kvinderollerne i operaen beskylder ham faktisk for voldtægt.
Men af nogle fans og eksperter bliver det tolket som tjenerens jalouisi og kvindernes bortforklaring af deres faktiske lyster i et stramt styret samfund.
Se for eksempel en diskussion af sagen her.
Uanset hvad, så følger Christian Lollikes 'Don Juan' ikke Mozarts opera fra ende til anden.
Musikken er revet itu, remixet og manipuleret af Mads Brauer, der er kendt som medlem af bandet Efterklang.
Ingen af karaktererne fra operaen er som sådan på scenen, og i stedet er det seks anonyme personer, der fremfører de nyskrevne monologer og Mozarts gamle hitmusik - nogle gange med mænd i kvinderollerne.
Christian Lollike ville gerne prøve at skabe en ny lyd og åbne den 232 år gamle opera op for nye ører:- Jeg tror, Mozart ligger i sin grav og er uendelig træt af at høre sit gamle værk blive spillet på samme måde i 117 lande to-tre gange om året.
Jeg tror, han er glad for, at der kommer en, som endelig tør pille ved det, siger han.
Første del af Christian Lollikes 'Don Juan' foregår i sorte sørgeklæder.
Først med et dystert gravfølge, derefter med seks karakterers fortællinger om de lidelser, de har haft med Don Juan.
I første del af forestillingen sidder seks sortklædte skikkelser på scenen.
På skift beretter de om deres ulykkelige oplevelser med Don Juan.
Om forførelse, om svigt, utroskab.
Om hed sex mellem en sort ravn og en pink flamingo til et kostumebal, der pludselig vender til et voldsomt drugrape.
En synger i falset, en i dyb bas.
En mand fortæller, mens han banker sit hoved ned i et klaver – og kvinde en fremfører en smuk arie, der efterhånden drukner, fordi hun trøstespiser chips.
Det er tragisk – men også temmelig komisk.
Sammensæt din egen Don JuanI forestillingens anden del vender det hele på hovedet: Publikum skal rejse sig fra pladserne og deltage i en pikant fetichfest.
Baren er åben, mens letpåklædte sangere, en luftakrobat og et slangemenneske smyger sig rundt blandt folk.
En kvindelig sabelsluger tager bogstavelig talt stålet i munden helt ned til skaftet, inden en muskuløs mand i hotpants med djævelsk charme erklærer, at publikum nok er for småborgerligt monogame, men at vi bør tage Don Juan ind og kaste os ud i drifterne.
Der er både sabelsluger, luftakrobat og liderlighed i luften til det 'gravbal' for Don Juan, som Christian Lollikes forestilling ender ud i.
Christian Lollike synes, der var brug for at hive Don Juans grumme sider frem – men ikke at tage moralsk afstand i stykket.
For der er noget dragende ved det, når alle regler sættes ud af spil:- Jeg tror, jeg er dobbeltsidigt fascineret af ham.
Man må tage afstand fra mord og voldtægt, men samtidig synes jeg, det er fascinerende, at vi mennesker kan lade os fortrylle, og at vi nærmest kan blive forelskede og glemme tid og sted, uanset hvilken situation vi er i.
- At han kan lokke en ud et sted, hvor man overskrider sine egne grænser i en eller anden form for tryghed, siger Christian Lollike.
Hør et uddrag af musikken fra Mozarts opera:Ildebrando D'Arcangelo og Mojca Erdmann - La ci darem la mano fra Mozarts 'Don Giovanni'- Det kan selvfølgelig føre til alt muligt ubehageligt.
Men det er også noget af det, der er allermest fascinerende ved at være menneske - og noget af det, der gør livet vidunderligt.
Men hvor skal nålen i det moralske kompas så lande?
- Det må man selvom finde ud af.
Man får kastet nogle forskellige perspektiver ud, og så må man selv sammensætte sin egen Don Juan.
- På teatret kan vi lege med det, forstørre det og køre det ud i det groteske og det inderlige.
Forhåbentlig kan vi tilbyde nye perspektiver og reflektions- og følelsesrum for lige præcis de ting, siger Christian Lollike.
'Don Juan' spiller i København til 17.
august, men alle forestillinger er foreløbig udsolgt.
Forestillingen er skabt i samarbejde mellem teatret Sort/ Hvid og CPH Opera Festival.
Hør mere:Lotte Heise og Jørgen Hansen nørder 'Don Giovanni' i 'Derfor elsker vi opera'FacebookTwitterKopier linkEmner:Christian Lollike (dramatiker)|København|Teater|Opera|Copenhagen Opera Festival




https://www.dr.dk/nyheder/indland/video-derfor-bliver-du-trist-naar-ferien-er-slut

IndlandVIDEO Derfor bliver du trist, når ferien er slutFænomenet er kendt som ”post-ferie blues”.
Af René Just Poulsen11.
aug.
2019 kl.
08.
00Bemærk: artiklen er mere end 30 dage gammelLæs opMange af os kender følelsen af tristhed, når ferien er ved at være slut.
Nu var det jo lige så lækkert at sove længe og ikke have nogen forpligtelser…Hos psykologer og i rejsebranchen kendes fænomenet som "post-ferie blues", men hvorfor føler vi den her tristhed og nedtrykthed, når ferien nærmer sig sin afslutning, og dagligdagen kalder?
Det skyldes især en række processer, der foregår i vores hjerne.
Men heldigvis findes der nogle gode råd til, hvordan du kan forhindre eller i hvert fald mindske din tristhed efter ferien:•Fokuser på, at det bliver fedt at møde kollegaerne igen.
•Fokuser på de spændende opgaver, som venter.
•Begynd evt.
midt i ugen, så weekenden er lige om hjørnet.
•Tal om ferien med dine kollegaer.
•Start blidt op med lette opgaver.
•Kilde: Daniel Navy Ditlevsen, psykolog, Arbejds- og Miljømedicinsk klinik på Odense Universitetshospital.
FacebookTwitterKopier linkEmner:Odense Universitetshospital|Odense




https://www.dr.dk/nyheder/udland/angreb-paa-norsk-moske-mistaenktes-liv-paa-internettet-er-en-del-af-efterforskningen

UdlandAngreb på norsk moské: Mistænktes liv på internettet er en del af efterforskningenDen anholdte mand er både sigtet for drab og drabsforsøg.
Han er afhørt i nat.
Angrebet skete i en moské i Bærum, der er en forstad til Oslo, lørdag eftermiddag.
Af Thea Deleuran Müller11.
aug.
2019 kl.
10.
10Bemærk: artiklen er mere end 30 dage gammelLæs opMotivet til det angreb, der i går fandt sted i en moské i Oslo-forstaden Bærum, skal måske findes på internettet.
Politiet har i hvert fald tidligere fået henvendelser om indlæg skrevet af den mand, der er anholdt og mistænkt for at stå bag en skudepisode, der fandt sted ved moskéen Al-Noor Islamic i går eftermiddags.
Få timer efter hændelsen fandt politiet også en død kvinde, og den mistænkte er nu både sigtet for drab og drabsforsøg.
Lige nu er politiet i Oslo i gang med at efterforske lørdagens hændelser, hvor den anholdte mands færden på internettet også er en del af efterforskningen.
Det bekræfter kommunikationschef i Oslos politi, Roar Hansen, over for det norske medie VG.
Flere norske medier skriver, at den mistænkte inden angrebet på moskéen angiveligt har skrevet flere indlæg på internetfora, hvor han har hyldet massemordere.
Blandt andet Brenton Tarrant, der dræbte 50 personer i to moské-angreb i Christchurch i New Zealand tidligere i år, skriver både VG og det norske Dagbladet.
Politiet er mødt talstærkt op i Bærum, hvor der har været en skudepisode i en moske.
 Politiet er mødt talstærkt op i Bærum, hvor der har været en skudepisode i en moske.
 Politiet er mødt talstærkt op i Bærum, hvor der har været en skudepisode i en moske.
1 / 3Politiet er mødt talstærkt op i Bærum, hvor der har været en skudepisode i en moske.
1 / 3Politiet er mødt talstærkt op i Bærum, hvor der har været en skudepisode i en moske.
2 / 3Politiet er mødt talstærkt op i Bærum, hvor der har været en skudepisode i en moske.
3 / 3I nat har politiet afhørt den mistænkte både om drabet og skyderiet i moské, men den sigtede har ikke ønsket at udtale sig, har politiet i dag oplyst.
Hvordan han forholder sig til sigtelsen, har han derfor ikke udtalt sig om endnu.
Læs også:Bevæbnet person overmandet i moske nær OsloÆldre mand overmandede gerningsmandEn ældre mand skulle angiveligt have overmandet den nu sigtede mand og holdt ham nede, indtil politiet kom frem og anholdte ham.
Det fortalte moskéens leder Irfan Mushtaq i går til NRK, og politiet bekræftede på et pressemøde i aftes, at gerningsmanden var blevet overmandet, da de nåede frem.
Moskéen var også næsten tom, da angrebet fandt sted.
Politiet fortalte i går, at de fandt flere våben ved moskéen.
Få timer efter finder politiet en død kvinde, også i Bærum, og fundet skete i forbindelse med efterforskningen af eftermiddagens hændelse.
Skudepisoden fandt sted i Ringeriksveien i Bærum nær Oslo.
Sent i går aftes kunne det norske politi oplyse, at der er en familierelation mellem den mistænkte for skyderiet og den dræbte kvinde, og at den mistænkte nu både er sigtet for drab og drabsforsøg.
Politiet kæder derfor de to sager sammen.
Den anholdte har også tilknytning til den lejlighed, hvor kvinden er fundet død.
Mistænkt er en ung, hvid mandDen anholdte beskrives af politiet, som værende en ung, hvid mand i 20'erne, der ifølge politiet formentlig er etnisk norsk.
Politiet har også været i kontakt med ham før og på nuværende tidspunkt er der intet, der tyder på, at andre er involveret, skrev Oslos politi i går på Twitter.
Politiet vil dog ikke fortælle, om den anholdte har en kriminel baggrund.
Moskéen Al-Noor Islamic repræsenterer det muslimske samfund i Bærum og holder en række arrangementer for at markere religiøse højtider.
I dag fejrer muslimer verden over Eid, og i den forbindelse vil politiet indsætte ekstra mandskab som 'et forebyggende og tryghedsskabende tiltag i forbindelse med Eid-arrangementer', siger politiet.
FacebookTwitterKopier linkEmner:Politi|Oslo|Kriminalitet|NRK|Twitter




https://www.dr.dk/sporten/fodbold/superliga/minut-minut-fcm-haenger-paa-fck-med-den-femte-sejr-i-traek






https://www.dr.dk/nyheder/regionale/oestjylland/de-koerer-paa-el-og-larmer-naesten-ikke-i-dag-indtager-spritnye

ØstjyllandDe kører på el og larmer næsten ikke: I dag indtager spritnye elbusser AarhusMålet er, at alle bybusser i Aarhus kører på el i 2030Buschauffør Kim Andreasen glæder sig til at komme ud at køre i de nye elbusser.
(© Dr Østjylland)Af Tina Vestergaard Andersen og Emma Lichscheidt11.
aug.
2019 kl.
10.
30Bemærk: artiklen er mere end 30 dage gammelLæs opDieselslugerne får nu selskab af elbusser i Aarhus.
I dag indsættes nemlig de første fire el-bybusser i Aarhus Kommune, som skal køre på rute 13 mellem Holme og Frydenlund.
Og det er en helt anden køreoplevelse, som chauffører og passagerer fra i dag møder ind til.
Det er kæmpestort, mener buschaffør Kim Andreassen, som er selvudnævnt busnørd.
- Jeg har altid godt kunnet lide busser og altid vidst, jeg ville være buschauffør.
Og så sker skiftet over til elbusser lige netop, mens jeg er ansat, så det er stort at få lov at være med til, siger han.
Kim Andreassen lader bussen forud for køreturen.
(© Dr Østjylland)I stedet for en stor dieselmotor, sådan som Kim Andreassen er vant til at køre, sidder der nu i stedet et batteri.
Ud over at der ikke er motorstøj, skal man som chaufførogså vænne sig til en bus, der generelt er meget lettere, og som reagerer meget hurtigere.
- Rattet er nemmere at dreje.
Der sidder en lille motor, som hjælper med at dreje, så der skal man lige holde godt fast.
Og der skal ikke ret meget tryk på speederen, før bussen flyver afsted, siger Kim Andreassen.
Det grønneste alternativ til dieselbusserFakta om elbusserneDe fire elbusser i Aarhus skal køre på linje 13, som kører mellem Frydenlund og Holme over Aarhus Midtby.
De forventes at reducere CO2-udledningen med cirka 246 ton om året med det nuværende energimiks.
Derudover reduceres støjniveauet og udledningen af lokalt luftforurenende og sundhedsskadelige stoffer så som partikler og NOx elimineres.
Det skyldes, at elbusserne ikke afgiver noget udstødning.
Planen er, at der indsættes ydereligere 20 elbusser i 2021, og at alle bybusser i Aarhus Kommune skal køre på el i 2030.
Udbredelse af elbusser til hele bybusnettet vil medføre en CO reduktion på cirka 10.
546 ton CO2 årligt, og eliminere forbruget af 6.
3 mio liter diesel.
Kilde: MidttrafikKim Andreassen og 39 andre chauffører er blevet uddannet til at køre de nye elbusser, som både larmer og forurener mindre end dieselbusserne.
Elbusserne er nemlig det bedste alternativ til dieselslugerne, hvis man ser på støj og miljø, men det er også dyrere end eksempelvis at omlægge til biodiesel eller biogas, fortæller Thomas Dalgaard, som er leder af Midttrafiks afdeling for udbud og kontrakter, som har stået for at rådgive Aarhus Kommune forud for indsættelsen af elbusserne.
- Elbusserne sparer både på CO2, lokal forurening og reducerer også støjniveauet, men de er også dyre.
De koster mellem 10 og 20 procent mere end dieselbusserne, siger han.
To andre steder i landet kører der allerede elbusser.
I Roskilde omlagde man til elbusser omkring påske i år, og i København er man også så småt i gang.
- Det har vi selvfølgelig fulgt, og erfaringerne dér er rigtig gode, siger Thomas Dalgaard, der derfor har stor tillid til, at elbusserne bliver en succeshistorie.
Sådan ser elbusserne ud.
(© Midttrafik)Kan også blive for støjsvageDer er dog også udfordringer forbundet med elbusserne.
For selvom det er dejligt at slippe for motorlarm, kan de nye elbusser faktisk også blive for støjsvage, og derfor er busselskabet Aarhus Sporveje nu i gang med at overveje, hvor lavt støjniveauet skal være, siger HR- og kvalitetschef i Busselskabet Aarhus Sporveje Bjarne Larsen.
- Det er jo meget behageligt, at der ikke er så meget larm eller støj i bussen.
Men vi kan godt se udfordringen i, at man er vant til at kunne høre de store busser komme drønende, og vi kan også godt se udfordringen for de blinde, så vi skal lige se på, om vi skal have sat mere lyd på, siger han.
I 2021 indsættes yderligere 20 elbusser ind i Aarhus, og målet er, at alle busser er omlagt til at køre på el i 2030.
Buschauffør Kim Andreassen har allerede kørt flere ture i elbusserne, og nu glæder han sig bare til at tage passagererne med.
- Lige nu, hvor der også er så meget snak om klima og miljø, synes jeg, det er det helt rette tidspunkt, siger han.
FacebookTwitterKopier linkEmner:Aarhus|Kollektiv trafik|Aarhus Sporveje|Aarhus Kommune|København




https://www.dr.dk/nyheder/viden/teknologi/allans-job-er-finde-danmarks-foerste-computerspil-det-er-nu-hvis-vi-skal-naa

TeknologiAllans job er at finde Danmarks første computerspil: 'Det er nu, hvis vi skal nå at redde det hele'På Det Kongelige Bibliotek er Allan Christophersen begravet i gamle disketter for at redde dansk kulturarv.
Allan Christophersen har et ret usædvanligt studiejob: Han leder efter næsten glemte danske computerspil.
Her ses han med Kaptajn Kaper, som menes at være fra 1985.
Af Esben Hardenberg11.
aug.
2019 kl.
10.
02Bemærk: artiklen er mere end 30 dage gammelLæs opJeg står ved caféen på Den Sorte Diamant.
Her blander københavnske hipstere, studerende og udenlandske turister sig med duften af croissanter og caféens friskbryggede kaffe.
Jeg kan ikke se Allan Christophersen, som jeg skal mødes med, så jeg sender ham en besked.
Et par minutter senere kommer han ud af elevatoren og hen mod mig.
Han er omkring tredive og har briller, skæg på hagen og mørkt hår samlet i en hestehale uden på hættetrøjen.
Han har en særlig afslappet holdning.
I den seneste uges tid har jeg fulgt med i Allans liv på Twitter og på hjemmesiden Version2, der har skrevet en artikel om noget, han leder efter.
Allan er på jagt efter gamle danske computerspil, fra dengang jeg selv barn, som han skal digitalisere, så de kan gemmes for eftertiden.
Det er en del af hans arbejde, men - viser det sig - er det også en stor del af det menneske, Allan er.
Og for nylig betød den jagt, at der blev vendt op og ned på, hvad vi troede, var det allerførste kommercielle danske computerspil.
På besøg i en tidslommeSammen går vi op til Allans kontor et par etager oppe.
Det er fyldt med en masse ting fra 1980'erne og 1990'erne, som jeg tydeligt kan huske.
Joysticks til Commodore-computere fra 80'erne, TV-spil og reklamer for Sparkk-sodavand.
Den, hvor du kunne trække kapslen af med fingeren, i stedet for at bruge en oplukker eller en gaffel.
Kan du huske den?
Det kan jeg, for da de kom på markedet, var jeg et sukkersultent barn, ligesom så mange andre, og reklamerne var i alle Anders And-bladene.
Min altdominerende interesse dengang var computere og computerspil.
Først spillede jeg på Commodore 64 og Nintendos første spillekonsol.
Senere blev de skiftet ud med Amiga-computerne, som var langt kraftigere.
Amigaspillene så vildt overlegne ud, i forhold til dem på 64'eren, og jeg spiller faktisk stadig Amigaspil den dag i dag.
Min første computer var en Amstrad, som den på billedet.
Men jeg ville hellere have haft en Commodore 64, fordi der var langt flere spil til 64eren.
Jeg vil hverken af- eller bekræfte, om jeg som ung teenager har spillet dette lumre pokerspil.
 Omkring 1993 fik vi computeren Commodore CDTV derhjemme.
Den lignede en CD-afspiller, men havde en Amiga indeni.
Foran den, brugte jeg al den tid, jeg kunne komme til på pinball-, platform- eller skydespil.
I dag spiller jeg Amigaspil på en MiSTer - en slags kopi af de gamle Amigacomputere.
Selv om spillene snart er tredive år gamle, har de stadig masser af charme.
1 / 4Min første computer var en Amstrad, som den på billedet.
Men jeg ville hellere have haft en Commodore 64, fordi der var langt flere spil til 64eren.
1 / 4Jeg vil hverken af- eller bekræfte, om jeg som ung teenager har spillet dette lumre pokerspil.
2 / 4Omkring 1993 fik vi computeren Commodore CDTV derhjemme.
Den lignede en CD-afspiller, men havde en Amiga indeni.
Foran den, brugte jeg al den tid, jeg kunne komme til på pinball-, platform- eller skydespil.
3 / 4I dag spiller jeg Amigaspil på en MiSTer - en slags kopi af de gamle Amigacomputere.
Selv om spillene snart er tredive år gamle, har de stadig masser af charme.
4 / 4Dengang spillede vi i skolens computerlokale eller på drengeværelserne rundt omkring i byen.
Der var mange af mine venner, der fik computer eller spillekonsol før mig; Rasmus og Mikkel fra klassen havde Commodore 64'ere, og Martin havde en Nintendo, hvor vi spillede de første Mario og Mega Man-spil.
© Esben HardenbergPiratkopierede bånd og disketter var normalenI 1980'erne og først i 90'erne var det de færreste, der kunne hente spil over internettet, som vi gør det i dag.
Det betød dog ikke, at der ikke var problemer med piratkopiering.
Der blev kopieret bånd og disketter i stride strømme, og spillene blev for eksempel udvekslet i skolen eller på ungdomsværelset.
En anden model for at skaffe piratspil var, at få fat på et eksemplar af Den Blå Avis.
Her kunne man gennem annoncer købe eller bytte spil med andre i lokalområdet.
Studiejob som spildetektivTilbage på Allans kontor ligger der disketter, kassettebånd og cd-rom'er med spil overalt på borde, hylder, og i kasser på gulvet.
Og på Allans skrivebord ligger det, det hele handler om: Disketter, hvor der med kuglepen er skrevet "Kaptajn Kaper i Kattegat" eller "Kaptajn Kaper Source" på etiketten.
Allan har studiejob her på Det Kongelige Bibliotek.
Han er ansat til at finde og digitalisere danske computerspil fra 1980'erne og de tidlige 90'ere, så de kan gemmes for eftertiden.
Disketterne med Kaper-spillet er en donation.
Danmark har siden 1998 haft pligtaflevering af computerspil.
Det betyder, at man, ligesom det sker med musik og bøger, bliver bedt om at aflevere to eksemplarer af sit produkt til Det Kongelige Bibliotek.
Pligtafleveringen skal sikre, at dansk kulturarv bevares.
Ud over computerspillene, har biblioteket også ansvar for at bevare anden digital kulturarv, det kan for eksempel være den danske del af internettet, som gemmes i Netarkiv projektet.
På grund af pligtafleveringen, er en stor del af de udgivne computerspil fra 1998 og frem allerede i bibliotekets samling.
Men der mangler mange fra før 1998.
Allan Christophersen har modtaget tre Kaptajn Kaper i Kattegat-disketter.
En med selve spillet og to, der indeholder kildekoden til spillet.
Spillet er udviklet af danskeren Peter Ole Frederiksen.
Dem skal Allan prøve at opstøve og digitalisere, så de ikke går tabt.
Og der er flere grunde til, at vi bør gøre det så hurtigt som muligt, forklarer han mig.
- Disketter og kassettebånd har en udløbsdato, og i dag er mange allerede begyndt at fejle på grund af baggrundsstråling, afmagnetisering eller almindelig slid eller skidt.
Det er nu, hvis vi skal nå at redde det hele, fortæller han.
- Men vi er så heldige, at de fleste, der udviklede spil dengang, stadig er i live, så måske har de deres kildekode liggende.
Og ellers kan de fortælle historien om, hvordan spillene blev til.
Det er mindst lige så vigtigt at bevare som selve spillet.
Den fødte hoarderAt det lige er Allan Christophersen, som arbejder med at finde og sikre de gamle danske spil, er ikke tilfældigt.
Han er ved at færdiggøre sit speciale på Informationsvidenskab og kulturformidling på Københavns Universitet.
Og specialet handler netop om katalogisering af tidlige danske computer- og videospil.
Hans trang til at indsamle og katalogisere er nærmest medfødt.
- Jeg har en generel frygt for at ting går tabt.
Jeg er en hoarder (en ekstrem samler, red.
) rent privat, og jeg går og indsamler ting, som jeg er nervøs for skal forsvinde.
Jeg ville blive meget ked af det, hvis spillene fra fortiden forsvandt, som det for eksempel er sket i filmindustrien.
Allans hoarder-gen er altså et perfekt match med arbejdet med at opsøge og digitalisere spillene, der kræver omhyggelig research og bearbejdning af materialet.
© Esben HardenbergSådan digitaliseres de gamle spilNår Allan finder et bevaringsværdigt spil, går arbejdet med at få det digitaliseret i gang.
Her er KryoFlux-maskinen, der er et af de vigtigste værktøjer.
Den duplikerer disketter ved at lave et præcist magnetisk billede af de data, der ligger på dem - inklusiv de fejl, der måtte være.
Almindeligvis vil en computer forsøge at rette fejlene automatisk, men når det handler om at bevare for eftertiden, skal den kopi, der laves, være så nøjagtig som muligt, inden en eventuel digital restaurering påbegyndes.
Det er ikke kun spillets data, der bevares.
Kasser og manualer bliver også scannet eller affotograferet og gemt på Det Kongelige Biblioteks magasin.
Jagten på den første kaptajnMan har længe troet, at Kaptajn Kaper var det første danske computerspil, der opfyldte kriterierne for at kunne blive optaget i nationalsamlingen, som er samlingen af værker fra pligtafleveringen.
Kriterierne går blandt andet på, at værkerne skal være udgivne og have en særlig tilknytning til Danmark.
Men i løbet af den seneste tid er der sået tvivl om, hvorvidt Kaptajn Kaper virkelig kunne være det første danske kommercielle computerspil.
- Der står flere steder, at Kaptajn Kaper er fra 1981, men det er langt mere imponerende, både hvad angår grafik og spillets kompleksitet, end de spil, vi har fra 1983.
Det fik alarmklokkerne til at ringe hos mig.
I de seneste dage har Allan så, på kontoret her i Den Sorte Diamant, arbejdet på at finde hoved og hale i historien om Kaptajn Kaper.
Heldigvis er der er hjælp at hente både på biblioteket, på internettet og i den virkelige verden.
Det Kongelige Bibliotek ligger selv inde med computerblade fra de tidlige 80'ere, som Allan kan gå på opdagelse i.
Han viser mig nogle eksemplarer af Ny Elektronik, som også skrev om computerspil dengang.
Titelbilledet til Kaptajn Kaper-spillet af Peter Ole Frederiksen er unægteligt ret 80'er.
På nettet har der været hjælp at hente i kommentarerne på Version2-artiklen om Allans jagt.
Her diskuteres spil, der er kandidater til at tage titlen som Danmarks første computerspil.
De, der kommenterer, er typisk folk, som selv har spillet spil i de allertidligste 80'ere.
Og så er der Dansk Datahistorisk Forening.
De arbejder med at indsamle og bevare ting fra den danske data-udvikling, som der står på hjemmesiden.
De mødes hver torsdag i foreningscentret Tapeten i Ballerup og har en hel kælder fyldt med gammelt bevaringsværdigt udstyr.
Som resultat af sin efterforskning er Allan nu helt overbevist om, at Kaptajn Kaper ikke kan være fra 1981.
- I spillets kildekode står der, at det kræver styresystemet PC DOS 2 for at kunne køre, og det udkommer først i 1983.
Og udvikleren af Kaptajn Kaper, Peter Ole Frederiksen (der gik bort i 2011, red.
), har også fortalt, at han var inspireret af det engelske spil Plunder, som kom sidst i 1983, og at han arbejdede på spillet i omkring et år.
På skærmbilledet her, kan man læse at Kaptajn Kaper i Kattegat kræver DOS 2.
0 eller senere for at kunne køre.
)Kaptajn Kaper i Kattegat kan altså tidligst være fra 1984.
Og det tidligste årstal, der står i koden til spillet, er 1985.
Så selvom der kan eksistere versioner, der er ældre end den, Allan nu har på sit skrivebord, så må vi gå ud fra at spillet er fra 1985, fortæller han mig.
Kapers forgængerEfter mit møde med Allan er der dukket nye informationer op, som måske kan vise sig at handle om det første spil.
Over Twitter fortalte Allan mig, at et af de andre tidlige spil kan vise sig at være det tidligste indtil videre.
Det spil hedder Hulen i Kæmpeskoven og er et tidligt dansksproget teksteventyr, der måske er oversat fra Adventure - det første teksteventyr-spil, vi kender til.
Der ligger en kopi af Hulen i Kæmpeskoven på en meget gammel computer, der står hos firmaet SDC i Ballerup.
SDC er en bankcentral - et firma, der laver it-systemer til danske banker - som er grundlagt i 1963.
Og de har altså en oldgammel computer med en udgave af spillet på.
Efter alt at dømme er spillet på SDCs computer fra 1983, altså to år før det Kaptajn Kaper-spil, som Allan har.
Allan søger også efter gamle spil til de tidligste hjemmecomputere.
Det er for eksempel de spil som filosof, science fiction forfatter og okkultist Erwin Neutzsky-Wulff udgav i 1982 til ZX-81 computeren.
Eller de tidlige læringsspil til Regnecentralens Piccolo og Piccoline computere, som blev brugt til edb undervisning i folkeskolen.
Endnu meget at findeOm Allan nogensinde når til bunds i mysteriet om Kaptajn Kaper i Kattegat, eller finder Danmarks første computerspil, er umuligt at sige med sikkerhed.
Men sikkert er det, at Allans opgave med at opsøge og gemme gamle danske spil ikke slutter foreløbig.
- Jeg har svært ved at tro, at jeg nogensinde bliver færdig.
Man kan selvfølgelig håbe, men jeg støder konstant på nye ting, som har relevans, siger Allan, da vores møde lakker mod enden.
- Logisk set må det jo stoppe på et tidspunkt, men så kan det være, man piller lidt ved parametrene for, hvad man synes er relevant nok, og så er der en hel masse mere, afslutter han.
Hvis du ved noget, der kan hjælpe Allan i hans jagt på gamle danske computerspil, eller har gamle spil, du vil donere, så kontakt ham på Twitter, eller på spil@kb.
dk.
Billeder:- Amstrad CPC464 af Rama under CC BY-SA 2.
0 fr licens- Commodore CDTV af Audrey & Max under CC BY-SA 2.
0 licensFacebookTwitterKopier linkEmner:Computerspil|Erwin Neutzsky-Wulff (forfatter)|Twitter|Biblioteker|Ballerup




https://www.dr.dk/nyheder/indland/folkeskoler-tyvstarter-med-nyt-foraeldreintra-det-er-ikke-laengere-en-rodebutik

IndlandFolkeskoler tyvstarter med nyt forældreintra: 'Det er ikke længere en rodebutik'Selvom det officielle startskud for det nye intranet er udskudt ti uger, så har flere skoler besluttet at tage hul på systemet allerede mandag morgen.
Over to millioner brugere vil formentlig stifte bekendtskab med Skoleintras erstatning, Aula, i løbet af 2019 og 2020, når forældre, lærere og elever skal følge med i skoleskemaer og beskeder.
 Af Mathilde Bugge11.
aug.
2019 kl.
07.
00 | opdateret 22.
aug.
2019 kl.
13.
52Bemærk: artiklen er mere end 30 dage gammelLæs opLeverpostejmadder, idrætstasker og matematiklektier.
Mange ting er, præcis som de plejer, når landets folkeskoleelever begynder i skole i morgen.
Men for forældre, elever og lærere på Gladsaxe Skole er én ting anderledes.
Skolen har nemlig valgt at gå i luften med det nye intranet Aula allerede fra skolestart.
2.
årgang på Gladsaxe Skole har siden marts fået lov at lære det nye it-system godt at kende, men nu skal Aula altså bredes ud til alle skolens klasser.
Det til trods for, at det nye system ikke er helt klar til brug endnu.
'Ikke så meget hurlumhej'For Camilla Hoffmann, der er skoleleder på Gladsaxe Skole, er der ingen tvivl om, at den nye kommunikationsplatform er en opgradering fra den gamle.
Modsat Skoleintra er der færre forskellige indgange, og det gør det ifølge skolelederen meget mere overskueligt:- Der er ikke så meget hurlumhej eller mulighed for at fare vild, siger Camilla Hoffmann.
Her ses forskellen mellem Skoleintra og Aula, som det ser ud, hvis man er ansat på en skole.
Du får, hvad du har brug for, nemlig overblikCamilla HoffmannAnledning til at ændre kommunikationenAula har været med til at begynde en selvransagelsesproces i Gladsaxe Skoles kommunikation.
Og folkeskolen nordvest for København har allerede ændret praksis i deres digitale kontakt til forældrene, så der er mindre stress forbundet med at følge med i sine børns skolegang.
- Vi har prøvet at gøre det muligt kun at gå på Aula én gang om ugen ved ikke at lave løbende opdateringer, men derimod samle beskeder om fredagen, så man som forældre er godt med, hvis man kun ser på Aula i weekenden, siger Camilla Hoffmann.
Hun mener, at en af fordelene er, at al relevant information er samlet i Aula, så forældrene ikke skal bruge tid på at gætte sig til, hvor et dokument er henne.
Camilla Hoffmanns opfattelse er, at forældrene, der har været en del af pilotordningen, synes, Aula er mere enkelt at bruge.
- Det er nemlig ikke længere en rodebutik, siger hun.
AulaAula er en digital platform, hvor lærere, elever og forældre kan kommunikere med hinanden.
Aula erstatter efter planen Skoleintra på alle folkeskoler efter efterårsferien.
Aula kan bruges fra man har sit barn i daginstitution til det går ud af 10.
klasse i folkeskolen i mindst 95 kommuner fra 2020.
Det er forventet, at Aula får mere end to millioner brugere fra i alt 4.
300 skoler og dagtilbud.
Kilde: Kommunernes it-fællesskab Kombit, Aulainfo.
dkIkke kun positive takterSelvom Camilla Hoffman synes, at overgangen fra Skoleintra til Aula er gået rigtig godt, er der også forhindringer ved et helt nyt arbejdsredskab.
Specielt for lærere og ledelse.
- Aula er først og fremmest tænkt som kommunikationsform til forældrene, mere end som arbejdsredskab for lærere, pædagoger og skolens ledelse og administration, siger Camilla Hoffmann.
Og det er noget, formand for Undervisningsudvalget i Danmarks Lærerforening, Jeanette Sjøberg, kan genkende.
For lærerne skal platformen kunne mere end blot at være en god kommunikationskanal mellem lærere og forældre.
Lærerene skal også kunne arbejde i det.
Men det er ikke lige til.
- Hele den del, der handler om at være et godt arbejdsredskab for lærerne, er sværere at få til at fungere optimalt, siger Jeanette Sjøberg.
Ifølge udvalgsformanden bliver det springende punkt for Aula, om det kan fungere med de andre systemer, lærerne bruger:- Hvis de ikke kan det, så bliver det en belastning i stedet for en lettelse for lærerne i hverdagen.
Så det er meget vigtigt, at det kommer til at fungere, understreger hun.
"Hele den del, der handler om at være et godt arbejdsredskab for lærerne, er sværere at få til at fungere optimalt"Jeanette SjøbergAula, der afløser Skoleintra, var planlagt til at gå i luften i morgen på alle landets folkeskoler.
På grund af tekniske problemer er lanceringsdagen udskudt til efterårsferien.
PilotskolerUd over Gladsaxe Skole har Aula været testet påMørkhøj Skole i GladsaxeTorstorp Skole i Høje TaastrupLinie 10 i Høje TaastrupSøndervangsskolen i AarhusElsted Skole i AarhusVestskolen i OdderParkvejens Skole i Odder.
FacebookTwitterKopier linkEmner:Folkeskolen (Danmark)|Gladsaxe|Uddannelse|Grundskole|København




https://www.dr.dk/nyheder/viden/kroppen/otte-amerikanske-teenagere-indlagt-med-lunge-skader-kan-skyldes-e-cigaretter

KroppenOtte amerikanske teenagere indlagt med lunge-skader: Kan skyldes e-cigaretterE-cigaretter kan øge risikoen for infektioner, astma og hjerte-kar-sygdomme.
Dampen fra E-cigaretter indeholder smags-partikler og nikotin.
Det kan være skadeligt for lungerne, mener forskere.
Af Emilie Aagaard11.
aug.
2019 kl.
07.
06 | opdateret 12.
aug.
2019 kl.
14.
45Bemærk: artiklen er mere end 30 dage gammelLæs opI juli blev otte teenagere indlagt i den amerikanske delstat Wisconsin, fordi de havde svært ved at få vejret.
Så svært, at flere af dem krævede omfattende behandling.
Ingen af teenagerne havde tidligere haft lungeproblemer - og ingen af dem havde en infektion i lungerne.
Den eneste ting, alle otte har til fælles, er, at de havde dampet e-cigaretter i ugerne og månederne op til indlæggelsen.
Der kan gå 40-50 år, før vi kender de fulde konsekvenser af e-cigaretter.
I dag opdager man også stadig skadelige effekter af cigaretter.
Men vi har ikke råd til at vente så længe.
Charlotta Holm Pisinger, KUDerfor mistænker lokale læger og Wisconsins sundhedsmyndigheder, at netop e-cigaretterne var skyld i teenagernes pludselige lungeskader.
Det skriver Science News.
Medier har dog efterfølgende berettet, at flere, eller alle teenagerne, havde brugt deres e-cigaretter til at dampe THC-olie.
En olie, som hverken er lovlig eller godkendt til at bruge i e-cigaretter.
Dette er dog endnu ikke blevet bekræftet af de lokale myndigheder.
Charlotta Holm Pisinger, professor i tobaksforebyggelse på Københavns Universitet og medforfatter på en rapport for WHO om e-cigaretter, forstår godt myndighederne i Wisconins mistanke over, at det var brugen af e-cigaretter, der har været med til at gøre teenagerne syge.
- Alt i alt må jeg konkludere, at der er god grund til, at de her læger i Wisconsin blæser alarm.
For når ellers lungeraske teenagere pludselig får så alvorlige lunge-symptomer, og det eneste, de har til fælles, er e-cigaretter, så er der grund til bekymring, siger hun.
Hun understreger, at teenagernes pludselige indlæggelser ikke står alene.
Mange forskellige forsøg med celler, dyr og mennesker peger i retning af, at vores lunger tager skade af e-cigaretter.
- Det eneste, vi mangler, er de store undersøgelser, der følger e-cigaretbrugere over mange år, siger forskeren.
Men der går selvsagt mange år, før vi har dem, da e-cigaretterne kun har været på det danske marked i godt fem år.
Skadelige partikler smadrer lungerneProblemerne opstår blandt andet fordi, at e-cigaretterne sender store doser af skadelige stoffer og partikler ned i lungerne.
Det betyder, at luftvejene snører sig sammen - og derudover kan cellerne i luftvejene tage skade.
Hvad er en e-cigaret?
E-cigaretter består af et stålhylster, der indeholder en patron med væske i.
I e-cigaretten findes også et batteridrevet varmelegeme, der varmer væsken op, så den bliver til damp, der ligner røg.
Væsken i e-cigaretter, som også kaldes for e-juice, kan indeholde nikotin og tilsætningsstoffer med smag eller duft.
Væsken indeholder også glycerol eller propylenglykol, der synliggør dampen.
Kilde: Lungeforeningen- Det giver vejrtrækningsbesvær.
Og det øger også risikoen for at få luftvejsinfektioner, fortæller Charlotta Holm Pisinger.
På lidt længere sigt kan risikoen for at udvikle den kroniske lungesygdom KOL og astma også være forøget, hvis du damper e-cigaretter.
Det peger dyrestudier på.
- Men på lang sigt kender vi ikke hele omfanget af skader fra e-cigaretter på lungerne.
Især ikke i forhold til kræft, medgiver Charlotta Holm Pisinger.
Derimod fortæller hun, at der tidligere i år blev offentliggjort undersøgelser, der viser, at risikoen for hjerte-kar-sygdomme kan stige markant, hvis man damper e-cigaretter.
Ligesom med smøgerne for 70 år sidenCharlotta Holm Pisinger mener, at det er nu, myndighederne skal reagere på truslen fra e-cigaretter.
For situationen minder på mange måder om den, man så med cigaretrygning for 70 år siden.
Dengang var der stor uvidenhed om den nøjagtige sundhedsskadelige effekt af smøgerne – præcis som der i dag er om e-cigaretterne.
Men overordnet set vidste forskerne godt, at cigaretterne var farlige.
- Der kan gå 40-50 år, før vi kender de fulde konsekvenser af e-cigaretter.
I dag opdager man også stadig skadelige effekter af cigaretter.
Men vi har ikke råd til at vente så længe, siger hun.
Hun peger på, at e-cigaretter stadig ikke er så udbredt blandt danske unge.
Men i USA og Canada har forbruget hos unge været eksplosivt - og begynder man på e-cigaretter, er der større risiko for også at blive ryger, viser undersøgelser.
Så hun frygter at se samme eksplosive vækst i Danmark.
- Og det er altså tusinde gange lettere at forebygge nu, end at hjælpe folk med at holde op senere.
Derfor prøver vi også at råbe myndighederne op, slutter Charlotta Holm Pisinger.
Artiklen er opdateret: Efter flere henvendelser er DR blevet klar over, at der fra flere sider er en mistanke om, at lungeskaderne hos teenagerne i Wisconsin primært skyldes forkert brug af e-cigaretter.
Derfor er der skrevet en sætning ind i artiklen om dette.
FacebookTwitterKopier linkEmner:Rygning|USA|Københavns Universitet|Sundhed og velvære|WHO




https://www.dr.dk/sporten/fodbold/chok-i-hollandsk-klub-stadiontag-kollapsede-i-blaesevejr

FodboldChok i hollandsk klub: Stadiontag kollapsede i blæsevejrIngen kom til skade, da dele af taget på den hollandske fodboldklub AZ Alkmaars stadion i går væltede ned over tilskuerpladserne.
Taget på en del af AFAS Stadion kollapsede lørdag eftermiddag efter en dag med blæst i byen Alkmaar.
Nu bliver årsagen til uheldet undersøgt nærmere.
11.
aug.
2019 kl.
09.
36Bemærk: artiklen er mere end 30 dage gammelLæs opKraftigt blæsevejr fik lørdag dele af taget på fodboldklubben AZ Alkmaars hjemmebane til at kollapse.
AFAS Stadion var ikke i brug, da en større del af taget væltede ned på de tomme tilskuerpladser, og derfor var der ingen tilskadekomne.
Alligevel er AZ-direktør Robert Eenhorn chokeret.
- Det overraskede os alle.
Vi er meget chokerede, men glade for, at ingen personer er kommet til skade, siger direktøren til klubbens hjemmeside.
Forholdsvis nyt stadionDet er blot 13 år siden, at AZ Alkmaars hjemmebane stod færdigbygget.
Det er dog for tidligt at slå fast, hvad der nøjagtig er gået galt.
- I de kommende dage vil vi gennemføre en undersøgelse med hjælp fra eksperter på området.
Først når undersøgelsen er bragt til ende, kan vi fortælle, hvad der er sket.
Det er alt for tidligt nu, siger Robert Eenhorn.
Søndag spiller AZ Alkmaar på udebane mod Waalwijk i den bedste hollandske række, men allerede på torsdag har klubben en hjemmekamp mod ukrainske Mariupol i kvalifikationen til Europa League.
Det er dog uvist, om den kamp skal flyttes til et andet sted.
- Vi tager ikke stadion i brug, hvis situationen ikke er sikker, siger AZ-direktøren.
I denne uge køres EM i cykling i og omkring Alkmaar.
Det var derfor også i strid vind, at linjeløbene for de mandlige U23-ryttere og kvinderne blev afviklet lørdag.
Søndag køres mændenes linjeløb.
/ritzau/FacebookTwitterKopier linkEmner:AZ Alkmaar|Cykelsport|Holland|Fodbold|Europa League




https://www.dr.dk/sporten/oevrig/bliv-klar-til-dm-i-beachvolley






https://www.dr.dk/mitliv/jakobs-droem-er-gaaet-i-opfyldelse-har-besoegt-alle-verdens-lande-og-kontinenter

Mit LivJakobs drøm er gået i opfyldelse: Har besøgt alle verdens lande og kontinenterFamiliefar tager stikket hjem efter tre årtier med rejsefeber og rygsæk.
I en alder 47 år har Jakob Øster besøgt alle lande og kontinenter inklusive Antarktis.
Her er han i Sri Lanka i 2015.
(© Jakob Øster)Af Oliver Batchelor11.
aug.
2019 kl.
06.
56Bemærk: artiklen er mere end 30 dage gammelLæs opHan har drukket palmevin med muddermænd i Papua New Guinea, overnattet hos hestenomader i Kirgisistan og kørt på snescooter mellem bisonokser i Yellowstone i USA.
For Jakob Øster fra Roskilde er en menneskealder med rejser nu bogstaveligt talt nået til vejs ende med en familierejse til østafrikanske Eritrea - det allersidste land på listen.
Nummer 196.
- Det føles helt ubeskriveligt rart.
Det har været en livsmission i 25 år, og nu er det lykkedes.
Det fede ved at være i mål er selvfølgelig, at nu kan jeg tage de steder hen, jeg har lyst til, frem for de lande, der står tilbage på en liste, siger Jakob Øster.
Under sin rejse til Papua Ny Guinea i 2014 blev Jakob Øster venner med de såkaldte muddermænd fra Asaro-floden, der bød på rigelige mængder hjemmebrændt palmevin.
(© Jakob Øster)Verden rundt i talFra 1994-2019 har Jakob Øster besøgt alle verdens 196 lande - de 193 FN-lande samt Vatikanet, Kosovo og Taiwan.
Han har også været i Antarktis, som er det syvende kontinent.
Det er blevet til 225.
000 kilometers transport med bus, skib, tog, taxa, bushtaxa, cykeltaxa, motorcykel, lejebil, elefant, cykel, hest, kamel m.
m.
Det svarer til 5,6 gange jordens omkreds.
Længste strækninger uden fly var: Antarktis til Ækvator, Ækvator til Alaska og Moskva til Bali.
I gennemsnit har Jakob Øster brugt 10 dage i hvert land.
Det svarer til omtrent 5,5 år uden for Danmark.
Mindst en måneds ophold i alle ’store rejselande’ som USA, Brasilien, Chile, Argentina, Kina, Indien, Indonesien, Bolivia, Australien, Etiopien og Namibia.
Rejserne har kostet omkring 1,2 millioner kroner - svarende til 6.
000 kr.
pr land eller cirka 40.
000 kr.
pr år.
Milepælen bekræftes af De Berejstes Klub, der skriver på sin hjemmeside, at Jakob Øster med sine 47 år og 234 dage det yngste danske medlem, der har besøgt alle verdens lande og kontinenter - inklusive Antarktis.
Det er noget som kun 200 mennesker i verdenshistorien har præsteret, fortæller Jakob Øster.
- Det er nogenlunde ligeså mange, som der har besteget Mount Everest uden medbragt ilt.
Fysisk kan det selvfølgelig slet ikke sammenlignes.
Men det er bare for at sige, at det er en eksklusiv klub, jeg nu er så heldig at være medlem af, siger han.
Bo billigt, drop luksus og spar opDe seneste mange år har den 47-årige salgskonsulent i it-branchen sparet sammen til at rejse to måneder om året.
Typisk en måned i sommerferien med kæresten Charlotte og deres to børn Ava og Jonas på 12 og 10 år - og en måned på egen hånd i vinterhalvåret.
Alt i alt viser kuglerammen, at tre årtiers rejser har kostet omkring 1,2 millioner kroner, som er opsparet med almindeligt arbejde som lønmodtager.
De mange rejser omfatter 200 kilometer på snescooter i 22 graders kulde på Svalbard, syv dage på flodpram gennem Amazonas - og en rundtur på den arabiske halvø med Jakob Østers dengang halvandet år gamle datter.
(© Vector World Map/ Jakob Øster)Det har betydet fravalg i hverdagen hjemme i Danmark.
- Det er helt simpelt.
Jeg prioriterer og sparer op.
Jeg tjener fornuftigt og kører i en gammel bil.
Jeg har et relativt billigt hus og har ingen andre dyre hobbyer udover at rejse.
Jakob Øster, Charlotte Felk og deres to børn Ava og Jonas på 12 og 10 år boede i 2015 i en uge hos Mursi-folket i Etiopien.
Her var der hverken el, rindende vand eller faste toiletfaciliteter.
(© Jakob Øster)Familien dropper også køb af luksusvarer og går sjældent på restaurant herhjemme.
Tivoli-turen med børnene bliver konverteret til oplevelser på næste fælles rejse.
Det er en opskrift, som andre også kan følge, siger Jakob Øster.
- Jeg vil påstå, at alle danskere, der ikke er for gamle, og som prioriterer rigtigt, forholdsvis let kan besøge 100 lande.
Han er dog godt klar over, at det er et særligt privilegie at kunne drage afsted med rygsæk, kamera og flybilletter, mens kæresten derhjemme tager sig af snotnæser, flyverdragter og snerydning.
Her er familien i Mazar-e Sharif, Afghanistans fjerdestørste by i den nordlige del af landet.
(© Jakob Øster)- Jeg har heldigvis en sød, modig og forstående kæreste, og vi samarbejder godt om rejserne.
Hun rejser rejser typisk også alene en til to gange om året.
Fra frygtsomt barn til verdensfarerRejsefeberen var ikke noget, der kom med modermælken, fortæller Jakob Øster.
Tre hurtige rejsetips fra Jakob ØsterTal med de lokaleLær lokale gloserRejs uden for sæsonenSom dreng rejste han aldrig med sine forældre.
Og modet til at udforske verden havde han ikke til overmål.
- Jeg var snarere en tænksom lille knægt, der var bange for alt muligt.
For krig, for mørket og for at min forældre en dag ikke skulle komme hjem igen.
Desuden blev han let køresyg og søsyg - ikke just globetrotterens karakteristika.
I 2017 gik turen til Isle of Skye i Skotland.
(© Jakob Øster)Det har Jakob Øster med på rejsenEn lille laptop-computerEt kameraFire T-shirtsEt par zip-off-bukserTo tynde skjorterUnderbukser1 toilettaske1 lille hovedpude- De seneste ti år har Jakob Øster i øvrigt kun rejst med håndbagage- Hvis nogen dengang havde fortalt mig, at jeg en dag skulle pløje kloden rundt i gamle færger og skramlebusser og besøge de mest krigshærgede lande, havde jeg ikke troet på dem.
Lysten til at rejse kom først for alvor, da han i slutningen af sine teenageår tog på interrail med en kammerat.
- Jeg fik smag for friheden ved at rejse over hele Europa uden forinden at have planlagt ret meget.
Jeg fandt helt enkelt ud af, at jeg godt kunne lide at se nye steder og møde nye mennesker.
Dengang havde han dog stadig ingen planer om at besøge lande som Syrien, Yemen, Libyen og Afghanistan.
Det var for farligt.
- Men da jeg nåede op over 100 besøgte lande og fandt ud af, hvor fredelig verden i bund og grund er, besluttede jeg at forsøge at besøge dem alle.
Sommerferien i 2018 gik til Sudan.
(© Jakob Øster)Når man sidder hjemme foran fjernsynet og ser nyhederne, kan man dog godt få det modsatte indtryk.
Men det skal man ikke lade sig diktere af, mener Jakob Øster.
- Men man skal huske på, hvor ens mennesker er på tværs af religion, etnicitet, kultur og tilhørsforhold.
Folk vil bare gerne have et godt liv for dem selv og deres børn.
- Jeg kan faktisk ikke huske et eneste land, hvor manden på gaden ikke har været flink og imødekommende over for en rejsende, der opfører sig fornuftigt og respekterer lokale forhold.
Danmarks mest berejste familie?
Med rejsen til Eritrea kan Jakob Østers kæreste og to børn sætte flueben ved 120, 79 og 66 lande på deres personlige lister.
Vind de lokales hjerter- Jeg bruger altid tid på at sætte mig overordnet ind i landets kultur, historie og mentalitet før ankomst.
Og jeg prøver altid at lære mindst ti ord på hvert sprog typisk lige efter ankomst ved at tale med lokale.
Jeg kan sige forskellige afarter af sætningen ’Du er en god mand – og jeg er et fjols / jeg er skør / jeg er en gammel kamel’ på omkring 30 sprog og det er altid en god isbryder.
- Jeg synes, man skal rejse med sine børn alt det, man kan.
Både når de er helt små og større.
Vi har kun vores børn én gang.
Og den tid, man får sammen på rejser, kan ikke sidestilles med en grå hverdag derhjemme i kolde Danmark, lyder det fra Jakob Øster.
Han fortæller, at der forud for rejserne typisk ligger mange timers research, planlægning og risikovurdering.
Og når en god forberedelse bliver kombineret med en vis agtpågivenhed og menneskekendskab, så er der ikke mange lande, som man ikke kan tage børn med til.
- Jeg har rejst solo til mange farlige lande.
Yemen, Libyen og Guinea ville jeg ikke have lyst til at tage mine børn med til.
Men alle andre lande, heriblandt Irak og Syrien, ville jeg trygt turde rejse til med mine børn.
Der er som sagt sikre regioner i alle lande.
Lake Issyk Kul i Kirgisistan i 2015.
(© Jakob Øster)Han oplever samtidig, at det er blevet lettere at rejse rundt i verden som årene er gået.
Meget lettere end da han selv startede som backpacker med Lonely Planets rejseguide i rygsækken og boede på sovesale, mens han ventede på at få visum til det næste land.
I dag er flybilletterne markant billigere og mange de lande, som de allerfærreste tidligere kunne få adgang til, er åbnet for turister.
- Da jeg startede, var det stort set umuligt at besøge alle lande på kloden.
Men i dag er det inden for mulighedens rammer, skriver han.
Bedste og værste rejseoplevelserNår Jakob Øster gør status over sit rejseliv, står de gode oplevelser i kø.
Men hårdt presset peger han på tre.
- Så skulle det være, da jeg og min familie i 2015 boede i en uge i bushen hos Mursifolket (i Etiopien, red.
), der går med læbeplader af ler i undermunden.
- Men det var også en af de største oplevelser at bo hos hestenomadernes i Kirgisistans bjerge i 2014.
Og så vil jeg også pege på jordomrejsen med familien og rejsen fra Antarktis til Ækvator og til Alaska uden at flyve.
I 2016 besøgte familien Algeriet.
Her er det storbyen Constantine 80 kilometer fra Middelhavets kyst.
(© Jakob Øster)Den værste oplevelse er til gengæld knap så svær at komme på for Jakob Øster.
Under rejsen til Guinea i 2017 blev han tilbageholdt i fire timer af militærfolk med maskingeværer, fordi han havde taget et billede af en millitærinstallation.
Det endte med, at han måtte skrive under på en erklæring og betale en bøde.
- Landet er ekstremt korrupt, og jeg oplevede også at blive stoppet i en bushtaxa og blive forlangt at betale bestikkelse.
Samtidig fik jeg en ordentligt omgang amøbedysenteri, som først gik væk med en skrap antibiotikakur.
2017.
En såkaldt "bushtaxa" i vestafrikanske Guinnea-Bissau - naboland til Guinea.
(© Jakob Øster)På spørgsmålet om, hvad han skal lave nu, hvor alle verdens lande er krydset af på listen, svarer Jakob Øster:- Tja.
Slappe lidt af.
Lave en ny liste, jeg kan krydse ting af på.
Skrive en bog.
Forsøge at få offentliggjort rejseartikler fra 100 lande.
Genstarte mine rejseforedrag.
Rejse med familien.
Genbesøge de lande, jeg har lyst til at genbesøge, og som ikke tilfældigvis er de sidste på en liste.
FacebookTwitterKopier linkEmner:Antarktis|Eritrea|Guinea|Kirgisistan|Fritidsaktiviteter




https://www.dr.dk/nyheder/udland/norsk-politi-angreb-paa-moske-efterforskes-som-terror

UdlandNorsk politi: Angreb på moské efterforskes som terrorPå et pressemøde har norsk politi oplyst, at angrebet var et forsøg på en terrorhandling.
Angrebet skete i går eftermiddags i byen Bærum, der ligger tæt på hovedstaden Oslo.
Af Thea Deleuran Müller11.
aug.
2019 kl.
12.
10 | opdateret 11.
aug.
2019 kl.
19.
20Bemærk: artiklen er mere end 30 dage gammelLæs opDen skudepisode, der i går var ved en moské i den norske by Bærum, var forsøg på en terrorhandling.
Sådan lyder det fra norsk politi på et pressemøde, efter de i dag har fået et større overblik over efterforskningen, og det er derfor, at politiet nu kan konkludere, at de står overfor et forsøg på en terrorhandling.
- Vi konkluderer ikke, at det er terror, men vi efterforsker det som terror.
Den mistænkte har højreekstreme og indvandrerfjendtlige holdninger, som han også har ytret, og han har brugt våben, lyder det fra enhedsleder Rune Skjold fra politiet i Oslo.
Politiet bekræfter også, at der blev affyret flere skud ved og inde i moskéen, og at der blev fundet flere våben ved moskéen.
Hvor mange eller hvilken type, politiet har fundet, vil de ikke uddybe.
Skudepisoden fandt sted i Ringeriksveien i Bærum nær Oslo.
Sigtet for at have dræbt sin lilleøsterDen anholdte er tidligere blevet beskrevet af politiet som værende en ung, hvid mand i starten af 20'erne, der ifølge politiet formentlig er etnisk norsk.
Udover at være anholdt og sigtet for skyderiet i moskéen, er han også sigtet for drabet på sin 17-årige lillesøster, der blev fundet i en lejlighed i Bærum et par timer efter skyderiet.
Det oplyser politiet til det norske nyhedsbureau NTB.
Hvornår lillesøsteren er blevet dræbt er endnu ikke klarlagt.
På pressemødet sagde norsk politi også, at den mistænkte nu også er sigtet for forsøg på terror, og der tages løbende stilling til, om sigtelsen skal ændres til en terrorhandling.
Havde kontakt med folk på internettetPå nuværende tidspunkt har politiet ikke nogen oplysninger om, at den mistænkte skulle have samarbejdet med nogen andre.
- Han har haft dialog på internettet med andre, men udover det har vi ikke nogen oplysninger om, at der har været noget samarbejde.
Han har haft dialog med folk på internetfora.
Det skal vi klarlægge, siger enhedsleder Rune Skjold.
Politiet bekræfter også, at de har haft kontakt til den mistænkte mand før, men at der ikke er tale om en "omfattende kontakt".
Angrebet blev afværget af en ældre mand, der fik overmandet den nu sigtede mand, hvorefter de få personer, der var i moskéen i går eftermiddags, fik holdt manden nede, til politiet nåede frem.
En handling, som fik stoppet angrebet, og som politiet også nævnte på pressemødet i dag:- Det er ikke ufarligt at gribe ind, og disse personer udviste stort mod, lød det.
I nat har politiet afhørt den mistænkte både om drabet og skyderiet i moské, men den sigtede har ikke ønsket at udtale sig, har politiet tidligere i dag oplyst.
Politiet forsøger løbende at afhøre manden.
I dag fejrer muslimer verden Eid, og i den forbindelse vil politiet indsætte ekstra mandskab som 'et forebyggende og tryghedsskabende tiltag i forbindelse med Eid-arrangementer'.
Opdateret klokken 17.
12: Artiklen er blevet opdateret med informationer om den dræbte kvindes relation til den formodede gerningsmand.
19.
20 Opdateret med video.
FacebookTwitterKopier linkEmner:Politi|Kriminalitet|NRK|Norge|Oslo




https://www.dr.dk/nyheder/udland/nordkorea-stop-militaerovelserne-eller-forhandlinger-droppes

UdlandNordkorea: Stop militærøvelserne eller forhandlinger droppesNordkorea agter ikke at fortsætte forhandlinger med Sydkorea, så længe militærøvelser med USA gennemføres.
11.
aug.
2019 kl.
03.
08Bemærk: artiklen er mere end 30 dage gammelLæs opForhandlinger mellem Nord- og Sydkorea vil ikke blive genoptaget, så længe Sydkorea og USA fortsætter med at gennemføre fælles militærøvelser, hvor Nordkorea anses som "fjenden".
Det siger Kwon Jong-gun, generaldirektør i det nordkoreanske udenrigsministeriums kontor for amerikanske anliggender, i en udtalelse til det statslige nyhedsbureau KCNA søndag morgen lokal tid.
Ifølge generaldirektøren er det i tillæg "det rene nonsens", når Sydkorea sideløbende kræver, at Nordkorea stopper prøveaffyringer af missiler.
- Når man tager i betragtning, at deres militære øvelser med al tydelighed har os designeret som fjenden, så er fremtidige forhandlinger besværliggjort, siger Kwon Jong-gun.
Ifølge det sydkoreanske nyhedsbureau Yonhap testede Nordkorea fredag yderligere to missiler, der blev affyret over Det Japanske Hav.
Det er femte gang på få uger, at nordkoreanerne gennemfører en missiltest.
Nordkoreas leder, Kim Jong-un, har tidligere sagt, at de seneste prøveaffyringer er et svar på militærøvelser, som USA og Sydkorea indledte i denne uge.
Øvelserne mellem de to allierede simulerede en række mindre sammenstød med en fjendtlig militærmagt i regionen.
Det var ellers planlagt, at øvelserne skulle være langt mere omfattende, men USA meddelte i sidste weekend, at øvelserne ville blive nedskaleret.
Ifølge kilder i det amerikanske forsvarsministerium skete det for at fremskynde forhandlingerne mellem Washington og Pyongyang, der på det seneste har stået i stampe.
Nordkorea har dog hele tiden fastholdt, at man anser øvelserne som en "generalprøve på krig" og har svaret igen med de mange prøveaffyringer af kort- og mellemdistanceraketter over Det Japanske Hav.
Lørdag skrev USA's præsident, Donald Trump, i et opslag på Twitter, at Nordkoreas leder, Kim Jong-un, havde skrevet et brev, hvori der angiveligt udvises velvilje i forhold til nye forhandlinger.
Trump og Kim har mødtes til tre forhandlingsrunder, men alle gange er parterne gået hver til sit uden store fremskridt.
USA fastholder et krav om, at Nordkorea går med til at afvikle sit atomprogram.
/ritzau/ReutersFacebookTwitterKopier link




https://www.dr.dk/nyheder/kultur/film/filmselskab-udsaetter-lancering-af-storfilm-efter-skyderier-i-usa

Film og serierFilmselskab udsætter lancering af storfilm efter skyderier i USALanceringen af den satiriske thriller 'The Hunt' er udsat på ubestemt tid efter kritik.
Hillary Swank er en af stjerneskuespillerne i 'The Hunt'.
11.
aug.
2019 kl.
06.
52Bemærk: artiklen er mere end 30 dage gammelLæs opFilmselskabet Universal Pictures udsætter lanceringen af den stjernespækkede film "The Hunt" på ubestemt tid efter masseskyderier i USA.
Det skriver filmselskabet i en pressemeddelelse sent lørdag aften dansk tid.
- Vi forstår, at det ikke er det rigtige tidspunkt at lancere filmen nu, skriver Universal Pictures.
Meldingen kommer, efter to blodige masseskyderier i USA sidste weekend, hvor 31 personer mistede livet i El Paso, Texas, og Dayton, Ohio.
Siden de to masseskyderier er der blevet rettet kritik mod "The Hunt", som er en blodig thriller, der handler om en elite, der i stedet for at jage dyr jagter almindelige amerikanere med knive og skudvåben.
Kritikken er især blevet ytret af studieværter på Fox News, som mener, at venstrefløjen i USA brokker sig over den politiske splittelse i landet, men samtidig producerer film, der kan øge splittelsen.
Fredag rettede også USA's præsident, Donald Trump, kritik mod filmen - uden dog at nævne dens titel direkte.
Han beskyldte den for at ville "irritere og skabe kaos".
Filmselskabet indstillede reklamekampagnen for filmen tidligere på ugen, men lørdag aften lyder det videre, at også den planlagte lancering af filmen i september aflyses.
Ifølge Universal Pictures er der tale om en "satirisk thriller", som skal udstille våbenbegejstringens mest ekstreme sider.
Adspurgt om, hvorvidt beslutningen om at aflyse lanceringen af filmen var påvirket af Trumps kritik, oplyser en anonym kilde med kendskab til beslutningsprocessen til nyhedsbureauet AP, at aflysningen havde været på tale allerede før Trumps kommentarer.
På rollelisten er blandt andre Hilary Swank, Betty Gilpin, Justin Hartley og Emma Roberts.
"The Hunt" er produceret af produktionsselskabet Blumhouse og instrueret af Craig Zobel.
/ritzau/APFacebookTwitterKopier linkEmner:Donald Trump (politiker)|USA|Texas|Fox News|Mord




https://www.dr.dk/nyheder/udland/video-laederjakkeklaedt-putin-cruiser-med-motorcykelklub-paa-krim-halvoeen-mens

UdlandVIDEO Læderjakkeklædt Putin cruiser med motorcykelklub på Krim-halvøen, mens protester fylder MoskvaDen russiske præsident, Vladimir Putin, var lørdag på charmeoffensiv på Krim-halvøen.
Af Jakob Skov Jakobsen11.
aug.
2019 kl.
10.
23Bemærk: artiklen er mere end 30 dage gammelLæs opMens gaderne i Ruslands hovedstad, Moskva, lørdag var fyldt med titusindvis af regeringsfjendtlige demonstranter, tog den russiske præsident, Vladimir Putin, en lille motorcykeltur på Krim-halvøen.
Største demonstrationer i Rusland i seks år: Politiet tilbageholder 245Demonstrationer i Moskva14.
juli: Utilfredse oppositionskandidater og deres tilhængere går på gaden, efter de har fået at vide, at valgkommissionen ikke vil godkende deres vælgererklæringer - og at deres navn dermed ikke kan komme på stemmesedlen ved lokalvalget den 8.
september.
20.
juli: Mindst 20.
000 samles til en demonstration, der er godkendt af myndighederne i Moskva.
Oppositionslederen Aleksej Navalnyj opfordrer folk til at gå på gaden alle lørdage frem til lokalvalget.
Navalnyj bliver anholdt tre dage efter.
27.
juli: De utilfredse oppositionstilhængere afholder en ikke-godkendt demonstration.
1.
400 mennesker bliver anholdt.
3.
august: Demonstranterne er igen på gaden.
Denne gang uden bannere og slagsange.
1.
001 bliver anholdt.
I dag: Med omkring 50.
000 demonstranter er dagens demonstrationer de største i seks år.
I alt bliver 245 personer tilbageholdt.
Her hoppede Putin nemlig op på en russiskproduceret Ural-motorcykel sammen med den nationalistiske motorcykelklub 'Night Wolves.
'Klubben er kendt for sine tætte bånd til regeringen i Kreml og spillede også en rolle, da Rusland i februar 2014 annekterede Krim.
Mandige og seje fyre- Jeg er meget glad for, at så mandige og seje fyre sætter et godt eksempel for de unge i vores land og viser dem, hvordan de skal opføre sig i forhold til Rusland, sagde Putin, da han efter køreturen holdt en tale.
Vladimir Putin har ved flere lejligheder beskrevet gruppen som sine venner, og lederen Aleksander Zaldostanov - også kendt som 'kirurgen' - fik da også et stort kram, da de to mødtes.
Det ukrainske udenrigsministerium har fordømt besøget, og kalder det en grov krænkelse af landets territoriale integritet.
Se Putins tur i videoen øverst.
FacebookTwitterKopier linkEmner:Rusland|Vladimir Putin (politiker)|Moskva|Ukraine




