https://www.dr.dk/nyheder/politik/folketingsvalg/uffe-tang-efter-statsministerduel-loekke-forsoeger-fremmane-det-roede

FolketingsvalgUffe Tang efter statsministerduel: Løkke forsøger at fremmane det røde spøgelseSkattestigninger og flere udlændinge til Danmark, hvis Mette Frederiksen bliver statsminister, er en del af Lars Løkkes angrebsplan, vurderer korrespondent.
Lars Løkke Rasmussen havde en klar mission ved aftenens statsministerduel, vurderer Uffe Tang.
Af Emil Søndergård Ingvorsen02.
juni 2019 kl.
23.
25 | opdateret 02.
juni 2019 kl.
23.
59Bemærk: artiklen er mere end 30 dage gammelLæs opMette Frederiksen kommer ikke til at kunne føre den nuværende udlændingepolitik videre, og desuden kommer der skattestigninger, hvis hun overtager nøglerne til Statsministeriet efter valget 5.
juni.
Sådan lød det flere gange fra statsminister Lars Løkke Rasmussen (V) under aftenens duel med modkandidaten Mette Frederiksen (S).
Og netop den strategi er ikke tilfældig, vurderer DR's politiske korrespondent Uffe Tang.
- Lars Løkke forsøger at fremmane det røde spøgelse ved at tale om skattestigninger og udlændinge.
Det er netop det, som han først og fremmest vil spille på i den resterende valgkamp, siger Uffe Tang.
Læs også:Angreb på angreb i statsministerduel: 'Du har ikke en krone til én ekstra pædagog'Tonen var flere gange hård mellem de to statsministerkandidater.
Mens Lars Løkke Rasmussen kørte hårdt på, at Mette Frederiksen ifølge ham ikke vil kunne videreføre den nuværende udlændingepolitik, så havde S-formanden også en angrebsplan med i studiet.
Hun kritiserede nemlig flere gange, at Venstre ikke har fremlagt en økonomisk plan.
- Hvornår ser vi Venstres økonomiske politik?
Hvad er det Venstre vil?
Hvad er det Lars Løkke skjuler for danskerne?
, lød det blandt andet fra S-formanden.
Lars Løkke forsøger at fremmane det røde spøgelser ved at tale om skattestigninger og udlændinge.
Det er netop det, som han først og fremmest vil spille på i den resterende valgkamp.
Uffe TangDet er dog et stort spørgsmålstegn, hvad Mette Frederiksen reelt fik ud af den strategi, mener Uffe Tang.
- Socialdemokratiet har selv fremlagt en økonomisk 2025-plan, mens Venstre hele tiden har sagt, at de vil videreføre den nuværende VLAK-regerings økonomiske politik.
Man kan diskutere, om det lykkedes at angribe Lars Løkke på økonomien, eller om det simpelthen går hen over hovederne på folk, hvad der er op og ned i den debat, siger DR's politiske korrespondent.
Havde elpære med i studietMette Frederiksen havde dog også en anden lille overraskelse med i ærmet.
Under en diskussion om skat fremdrog hun en elpære.
Det var et svar på, at Socialdemokratiet ikke vil fastholde skattestoppet, som Venstre er gået til valg på.
For netop Socialdemokratiets skattepolitik er noget, som Venstre har brugt til flere skræmmekampagner, mener S-formanden.
- Hvad vil den stige med, når vi ophæver skattestoppet?
Cirka 50 øre i 2025, sagde hun.
Se episoden herunder:Klippet med elpæren er noget, som duellen vil kunne blive husket for, vurderer Uffe Tang:- Her bryder hun hele debatformen op, som man også har set under dueller ved tidligere valg.
Blandt andet i 2001, hvor Poul Nyrup Rasmussen (S) rev sider ud af Anders Fogh Rasmussens (V) bog.
FacebookTwitterKopier linkEmner:Anders Fogh Rasmussen (politiker)|Lars Løkke Rasmussen (politiker)|Socialdemokraterne|Venstre|Skatter og afgifter




https://www.dr.dk/nyheder/politik/folketingsvalg/valgkampens-dag-27-foraeldre-demonstrerede-og-1488-danskere-var

FolketingsvalgValgkampens dag 27: Forældre demonstrerede, og 1.
488 danskere var uenige sammenVi nærmer os slutspurten i valgkampen.
Se dagens højdepunkter her.
Af Cecilie Rosenkvist Dam02.
juni 2019 kl.
22.
18Bemærk: artiklen er mere end 30 dage gammelLæs opForældre landet over gik på gaden med skilte i hånden og spurgte, 'hvor er der en voksen?
'.
De vil have minimumsnormeringer.
Det vil hverken Venstre eller Socialdemokratiet love.
Til gengæld kom sidstnævntes formand for første gang demonstranterne et skridt nærmere, da hun holdt tale for dem i København.
- Jeg kan ikke fra den ene dag til den anden sikre en voksen til seks børn i børnehaven og en voksen til tre børn i vuggestuen, men jeg er klar til at arbejde sammen med kommunerne om en aftale, sagde hun.
Her kan du læse mere om, hvordan partierne stiller sig over for minimumsnormeringer, og hvorfor det kan blive en udfordring.
Men det er ikke kun minimumsnomeringer, der skiller os ad.
For skal grænsehegnet blive, og skal der klimaafgifter på vores flyrejser?
Det ser 23-årige Omar Balawi og 79-årige Kurt Kjerrumgaard helt forskelligt på, men ligesom 1.
486 andre danskere mødtes de for at være Uenige Sammen som en del af et DR-eksperiment.
Statsminister Lars Løkke Rasmussen, Venstre, startede sin dag i Qasims barbershop i Vollsmose, hvor han hellere vil tale om iværksætteri end integration.
Du kan se mere om Qasim og hans forretning her.
Dagen sluttede af i en duel mellem Mette Frederiksen og Lars Løkke Rasmussen, hvor der blev debatteret minimumsnomeringer, klima og skattelettelser.
Der sker i morgen:•Kl.
10 præsenterer Alternativet et trafikudspil på Christiansborg.
•Kl.
12 kommer Kristian Thulesan Dahl (DF) forbi Musikchefen på P3 og deler sin playliste med lytterne.
•Kl.
15 bytter Mette Frederiksen (S) tøj til Nordvest Fællesskabets Tøjbyttemarked.
•Kl.
20 sender DR den sidste partilederrunde på kanalen, når der er Demokratiets aften.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|København




https://www.dr.dk/nyheder/indland/der-bliver-efterspurgt-flere-paedagoger-men-faerre-soeger-ind-paa-uddannelsen

IndlandDer bliver efterspurgt flere pædagoger, men færre søger ind på uddannelsen Vi ikke være i stand til at levere de uddannede pædagoger, siger dekan for pædagoguddannelse.
Forældre har i dag været på gaden for at demonstrere for minimumsnormeringer, men på pædagoguddannelsen i København oplever de en nedadgående interesse i uddannelsen.
Af Cecilie Rosenkvist Dam02.
juni 2019 kl.
22.
51Bemærk: artiklen er mere end 30 dage gammelLæs opMens tusinder af forældre har været på gaden for at få flere pædagoger til børnene i vuggestuer og børnehaver, så ser dekanen på Københavns Professionshøjskole, Annegrete Juul, en udfordring.
De mangler nemlig også pædagoger.
De seneste år har de oplevet et fald i ansøgningerne til pædagoguddannelsen og har stået tilbage med ubesatte studiepladser.
- Det ser ud til, som det er nu, at der er færre, der vælger at læse til pædagog, siger hun.
I 2018 havde de 1.
540 pladser på pædagogstudiet i København, men kun 1.
103 af pladserne blev besat.
Dermed stod de med 437 ledige pladser.
Størstedelen af pladserne fik de rekrutteret studerende til, men det er en problematisk udvikling, mener Annegrete Juul.
- Det er meget vigtigt, at vi finder en løsning på det, for lige nu vil vi ikke være i stand til at levere de uddannede pædagoger.
Færre uddannes på landsplanFaktisk er tendensen landsdækkende.
Fra 2017 til 2018 faldt antallet af optagne på pædagogstudier på landsplan med 143 studerende.
Det viser tal fra Styrelsen for Forskning og Uddannelse.
PædagoguddannelsenOver 17.
000 studerende tager pædagoguddannelsen Danmark, og det gør den til landets største videregående uddannelse.
Pædagoguddannelsen er en professionsbacheloruddannelse, der kan læses 23 steder i Danmark.
Uddannelsen varer 3,5 år.
Kilde: Danske ProfessionshøjskolerSå mens forældre kæmper for minimumsnormeringer, der betyder, at der skal være én voksen til et vist antal børn, så kæmper flere kommuner med at rekruttere uddannet personale, ifølge Annegrete Juul.
- Vi samarbejder med kommunerne, og der fortæller de om de udfordringer, nogle af kommunerne aktuelt har med at skaffe uddannet personale, siger dekanen.
Uddannelsen forventer, at faldet fortsætter.
På nuværende tidspunkt har de modtaget 8,9 procent færre ansøgninger til pædagoguddannelsen sammenlignet med samme tidspunkt sidste år.
Skolen har både vinter- og sommerstudiestart, og der har i alle årene været ledige pladser ved vinterstart, men aldrig ved sommerstart.
Det er der en reel mulighed for i år, vurderer skolen.
- Der er brug for, at der er mange parter rundt om hele feltet, som står sammen og finder måder at løse den her udfordring.
Samtidig med at antallet af optagne på pædagoguddannelsen falder, kommer der flere børn.
I år vil der efter forventningen være 424.
000 børn blandt de nul til seksårige.
Det tal vokser til 491.
000 i 2029, ifølge Danmarks Statistiks fremskrivninger.
Der er blevet demonstreret flere steder i landet i dag for minimumsnormeringer.
Her i Aalborg.
Det vil give et massivt rekrutteringsproblem og kræve endnu flere pædagoger, sagde formand Elisa Rimpler, formand for pædagogernes fagforening, Bupl, til DR tidligere i dag.
Hvem vil have minimumsnormeringer?
I en rundspørge til partierne, lavet 21.
-28.
maj, har DR spurgt: Mener dit parti, at der skal indføres lovgivning, der laver minimumsnormering i daginstitutioner?
Ja: SF, Alternativet, Enhedslisten, Kristendemokraterne, Radikale Venstre.
Nej: Socialdemokratiet, Nye Borgerlige, De Konservative, og Klaus Riskær.
Dansk Folkeparti svarede også nej, men forleden i TV Avisen åbnede partiet op for at indføre minimumsnormeringer.
De øvrige partier har ikke svaret.
Pædagogernes organisation, Bupl, anbefaler en minimumsnormering på en voksen til tre vuggestuebørn og en voksen til seks børnehavebørn.
- Vi ved, at børnetallet stiger med 60.
000 flere børn de kommende ti år, og hvis vi ovenikøbet får minimumsnormeringer, så får vi et massivt rekrutteringsproblem og nogle udfordringer, vi bliver nødt til at have løsninger på, siger hun og understreger, at hun synes, at minimumsnormeringer er en god ide.
Vilkår skal forbedresSelvom pædagoguddannelsen er en af de største videregående uddannelser i landet med flere end 17.
000 studerende, skal udviklingen med færre ansøgere vendes, mener dekanen.
- Jeg tror, det påvirker de unges uddannelsesvalg, når de ser debatten om, hvad er det for et arbejdsmiljø, man træder ud i som pædagog.
Både hvilket tempo man skal arbejde i og vilkår i det hele taget, siger Annegrete Juul.
Hun håber, at uddannelsen løftes med flere undervisningstimer, og at arbejdsvilkårene for pædagoger forbedres, så de studerende har mere attraktive arbejdsvilkår på den anden side af uddannelsen.
Et ansvar, der skal løftes af alle parter.
- Det er både politikere, kommuner, fagforeninger og alle, der har en aktie i det område.
Vi skal skabe gode rammer for pædagogerne, når de først er færdiguddannede.
FacebookTwitterKopier linkEmner:Elisa Rimpler (fagforeningsleder)|Uddannelse|Videregående uddannelser|København|Børne- og Ungdomspædagogernes Landsforbund




https://www.dr.dk/sporten/fodbold/championsleague/festen-fortsaetter-se-liverpool-vise-cl-trofaeet-frem-byens-fans

Champions LeagueFesten fortsætter: Se Liverpool vise CL-trofæet frem for byens fansLiverpool var i dag tilbage i England for at fejre sejren i Champions League med paradekørsel.
Af Michael Sten Jensen i Lyon02.
juni 2019 kl.
21.
23Bemærk: artiklen er mere end 30 dage gammelLæs op'Pokalen med de store ører' er kommet tilbage til Liverpool.
Lørdag aften stod det klart, at det ville blive tilfældet, og søndag dukkede den så op i den engelske havneby, da de nykårede Champions League-mestre fra Liverpool kørte med bus gennem byens gader for at blive hyldet af tusindvis af fans.
Du kan se de festlige billeder i toppen af artiklen.
FacebookTwitterKopier linkEmner:England




https://www.dr.dk/nyheder/kultur/25-aarigt-stjerneskud-sejrer-stort-her-er-vinderne-af-aarets-reumert

Kultur25-årigt stjerneskud sejrer stort: Her er vinderne af Årets ReumertDu skal holde øje med Ida Prætorius, der stjal scenen til vigtig prisuddeling søndag aftenSiden ballerinaen Ida Prætorius som 18-årig vandt en Reumert-talentpris i 2012 har hun været nomineret flere gange, og søndag aften kunne hun så gå hjem med prisen for Årets Danser ved Årets Reumert 2019.
Af Christian Mejdahl Buhl02.
juni 2019 kl.
22.
30Bemærk: artiklen er mere end 30 dage gammelLæs opNørrebro Teater dannede rammen om Årets Reumert 2019, da dansk teater og scenekunst blev fejret i 18 forskellige kategorier søndag aften.
Og selvom det var erfarne teater-kræfter, der tog priserne hjem i de store kategorier, så var aftenens solstrålehistorie en ung kvinde fra hovedstaden.
Den 25-årige balletdanser Ida Prætorius modtog således prisen for Årets Danser efter sin toppræstation i Det Kongelige Teaters opsætning af 'Askepot'.
I 2012 vandt den dengang 18-årige Ida Prætorius prisen som Årets Reumert Talent, og allerede året efter var hun nomineret til prisen for Årets Danser.
Og så sent som i 2016 var hun nomineret til Årets Kvindelige Hovedrolle.
Men 2019 skulle altså blive året, hvor ballerinaen endelig vandt sin første 'voksenpris' ved Årets Reumert-uddelingen.
Hun har tidligere været med til at hjælpe sin lillebror, balletdanseren Tobias Prætorius, med at få fingrene i en Reumert som Årets Talent, efter de i 2016 dannede par i forestillingen 'Short Time Together'.
Læs også:Lucas på 18 tog springet: Jeg er blevet skarpere af at flytte til HamborgDeres lillebror Lucas Prætorius er ligeledes en talentfuld balletdanser, der lige nu jagter balletdrømmen i udlandet.
Det var dansescener som denne, der var med til at indbringe Ida Prætorius prisen for Årets Danser.
Juryen fremhævede ballerinaens evne til at 'danse liv i selv det mest klichétruede eventyr'.
Det Kongelige Teater blev topscorerMen selvom ungdommen har godt fat i Reumert-priserne, så var det søndag aften også de mere erfarne kræfter, der kunne gå ekstraglade hjem fra prisuddelingen.
Prisen for Årets Kvindelige Hovedrolle gik til 65-årige Stina Ekblad, som mange tv-seere måske særligt husker fra 'Krøniken', hvor hun spillede den elskende mor Karin til den plagede Erik.
Hun vandt prisen for sin rolle som Dante i 'Dantes guddommelige komedie' på Østerbro Teater.
Ligeledes var det også en rutineret herre, der tog prisen for Årets Mandlige Hovedrolle med sig hjem.
63-årige Søren Sætter-Lassen er kendt fra tv for sine præstationer i blandt andet 'Rejseholdet' og 'Badehotellet', ligesom han har været en af de alle største teaterskuespillere på den danske scene i mange år.
Og søndag aften kunne han gå hjem med endnu Reumert-statuette, som han fik for sin præstation i Det Kongelige Teaters 'Amadeus'.
Han vandt i samme hovedrolle-kategori i både 2010 og 2014.
Stina Ekblad og Søren Sætter-Lassen har brugt mange år, på de danske teaterscener.
Og søndag aften kunne de høste endnu mere ros og anerkendelse til scrapbogen.
Det Kongelige Teater var aftenens topscorer med fem forskellige priser, men generelt fordelte statuetterne sig jævnt over hele landet.
Du kan se hele listen over vindere ved Årets Reumert 2019 lige her:FacebookTwitterKopier linkEmner:Det Kongelige Teater|Søren Sætter-Lassen (skuespiller)|Teater|Ballet|Nørrebro Teater




https://www.dr.dk/nyheder/politik/folketingsvalg/angreb-paa-angreb-i-statsministerduel-du-har-ikke-en-krone-til-en

FolketingsvalgAngreb på angreb i statsministerduel: 'Du har ikke en krone til én ekstra pædagog'Vendinger som 'bluffnummer', 'arrogance' og 'fejltrin' fyldte store dele af debatten mellem Lars Løkke og Mette Frederiksen.
Af Emil Søndergård Ingvorsen02.
juni 2019 kl.
22.
10 | opdateret 02.
juni 2019 kl.
23.
14Bemærk: artiklen er mere end 30 dage gammelLæs opTonen var allerede slået an, inden de to statsministerkandidater Lars Løkke Rasmussen (V) og Mette Frederiksen (S) trådte ind i DR Byen for at deltage i aftenens timelange duel.
For da de to kandidater hver især blev spurgt ind til forventningerne for duellen, blev der ikke lagt fingre imellem.
- Jeg står for en politik, der er meget klart formuleret.
Og jeg står over for en person, der vil have mit job, men som ikke engang er i stand til at sige, hvad en pakke cigaretter skal koste, sagde Lars Løkke Rasmussen, som herefter opremsede en række områder, hvor han ikke mener at have fået klare svar fra Socialdemokratiet.
Det er jo en vild arrogance.
Du tror, at dem, der har arbejdet i 40-50 år går fløjtende på arbejde?
Ved du hvor mange der tager smertestillende?
Mette Frederiksen, SocialdemokratietMette Frederiksen havde også en angrebsplan klar for duellen.
På spørgsmålet om, hvad hun savner svar på fra Venstre, var hun helt klar i mælet.
- Hvornår ser vi Venstres økonomiske politik?
Hvad er det Venstre vil?
Hvad er det Lars Løkke skjuler for danskerne?
, lød det fra S-formanden.
Løkke kaldte pensionsplan for det største bluffnummer - igenOg den hårde tone blev blot hårdere, da Lars Løkke Rasmussen og Mette Frederiksen debatterede aftenens fire emner 'velfærd', 'pension', 'udlændinge' og 'klima'.
Beskyldningerne føg gennem studiet allerede under første debatemne om lovbestemte minimumsnormeringer på daginstitutioner.
- Jeg vil gerne være med til at indføre bedre normeringer.
Det har vi afsat penge til i vores økonomiske plan.
Du har ikke en krone til én ekstra pædagog, sagde Mette Frederiksen, der havde blikket stift rettet mod den siddende statsminister, som skarpt afviste S-formandens kritik.
Jeg står over for politiker, der går til valg på at gøre danskerne fattigere.
Lars Løkke Rasmussen, VenstreLars Løkke Rasmussen ville dog ikke stå tilbage for at rette et angreb på sin modkandidat.
Og stemmerne gik flere oktaver op, da der blev diskuteret pension og Socialdemokratiets plan om at afsætte tre milliarder kroner til at lade nedslidte danskere forlade arbejdsmarkedet før tid.
- Jeg har tidligere kaldt det for det største bluffnummer, og det er jeg ikke bleg for at gentage i aften.
Du vil dele danskerne i et A og B-hold, og det er ikke særlig rart at tænke på, sagde V-formanden med henvisning til, at nogle fag vil kunne få adgang til pensionen, mens andre ikke vil kunne.
Se et klip fra aftenens debat, hvor der diskuteres pension:En 'vild arrogance'Mette Frederiksens stemme bævede dog ikke, da hun replicerede.
- Jeg erkender, at der er nogle, som har et hårdere arbejdsliv end andre.
Det ved jeg som socialdemokrat.
Jeg forsøger at rette op på nogle af dine fejltrin, og det er jeg stolt af, sagde hun.
Få minutter efter rettede Lars Løkke Rasmussen endnu et angreb mod socialdemokraten.
- Jeg står over for en politiker, der går til valg på at gøre danskerne fattigere.
Heller ikke det, ville Mette Frederiksen have siddende på på sig.
- Det er jo en vild arrogance.
Du tror, at dem, der har arbejdet i 40-50 år går fløjtende på arbejde?
Ved du, hvor mange der tager smertestillende?
, sagde hun.
De heftige ordudvekslinger fortsatte også under de to sidste temaer 'udlændinge' og 'klima'.
Under udlændingedebatten slog Lars Løkke Rasmussen blandt andet på, at han ikke mener, at Mette Frederiksen som statsminister vil kunne fortsætte den nuværende udlændingepolitik med de røde støttepartier.
Til sidst blev stemningen i studiet dog lettet en smule.
Et publikumsspørgsmål lød nemlig på, om de to duellanter kunne sige et rosende ord om hinanden.
Lars Løkke Rasmussen fremhævede S-formandens engagement.
- Jeg oplever også en ægte indignation.
Det er ikke teater, sagde han.
Mette Frederiksen fremhævede også sin modkandidats engagement og roste ham for hans politiske viden.
- Jeg må anerkende, at du ved rigtig meget om dansk politik, sagde hun.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Udlændingepolitik|Ørestad




https://www.dr.dk/sporten/fodbold/superliga/hobro-anfoerer-efter-overlevelse-det-er-drabeligt-vaere-med-i-det-her

SuperligaHobro-anfører efter overlevelse: 'Det er drabeligt at være med i det her'Hobro-anfører Jonas Brix-Damborg er jublende lykkelig, over at klubben i næste sæson skal spille Superliga.
Hobros Jonas Damborg (i midten) jubler, efter at sejren er hjemme.
02.
juni 2019 kl.
21.
55Bemærk: artiklen er mere end 30 dage gammelLæs opHobro sikrede sig søndag aften en ny sæson i Superligaen.
På udebane vandt Peter Sørensens tropper med 2-0 over Viborg og dermed 3-0 sammenlagt.
Det var derfor en flok lykkelige Hobro-spillere, der efter kampen kunne fejre sejren med det halve af Hobro, der søndag var mødt op i Viborg.
En af de glade spillere var kaptajn Jonas Brix-Damborg, som havde svært ved at beskrive, hvor lettet han var.
- Jeg er selvfølgelig sindssygt glad og lettet.
Det er befriende.
Det betyder vildt meget at være klar til at spille Superliga i næste sæson, siger Jonas Brix-Damborg.
Overlevelsen kom i hus efter flere drabelige kampe imod både Vejle og Viborg.
Anføreren lagde efter kampen mod Viborg ikke skjul på, at det har været hårdt at være Hobro-spiller i den tid.
Hobro-spillerne fester foran de mange medrejsende fans.
 Mens Viborgs cheftræner, Steffen Højer, må kigge langt efter Superligaen.
1 / 2Hobro-spillerne fester foran de mange medrejsende fans.
1 / 2Mens Viborgs cheftræner, Steffen Højer, må kigge langt efter Superligaen.
2 / 2- Det er ikke nogen hemmelighed, at det har været sindssygt hårdt.
Det er drabeligt at være med i det her, og det er hårdt mentalt, siger anføreren, der mente, at Hobro var det bedste hold søndag aften imod Viborg.
- Kamp to imod Viborg var der klasseforskel.
Vi var klart bedre, end de var i anden kamp.
Vi viste, at vi er et hold lavet af mandfolk.
Peter Sørensen blev ansat som træner i Hobro tilbage i februar.
Også han havde svært ved at skjule glæden, da han efter kampen gav interview med en fadøl i hånden.
- Det er en stor lettelse og en stor forløsning.
Jeg er mægtig glad for, at jeg har været en del af, at vi klarede det, siger Peter Sørensen.
Selv om Hobro-træneren var lettet over at have sikret sig en ny sæson i Superligaen, havde han også ondt af Viborg.
- Jeg ved, hvor forfærdelig det er at have det, som Steffen Højer og Viborg har det nu.
Det gør ondt - det ved jeg, fordi jeg har prøvet det.
Begge hold kan nu gå på sommerferie.
/ritzau/FacebookTwitterKopier linkEmner:Hobro|Viborg|Peter Sørensen (fodboldtræner)|Jylland|Mord




https://www.dr.dk/sporten/fodbold/landsholdet/hareide-indkalder-spillere-til-landsholdslejren

LandsholdetHareide indkalder to spillere til landsholdslejrenAnders 'AC' Christiansen og Jacob Bruun Larsen støder til herrelandsholdets trup.
Danmarks Jacob Bruun Larsen er blevet indkaldt til landsholdslejren.
02.
juni 2019 kl.
21.
01Bemærk: artiklen er mere end 30 dage gammelLæs opÅge Hareide har valgt at hente nyt blod ind til landsholdstruppen forud for Danmarks kommende to kampe i EM-kvalifikationen.
Anders Christiansen, der til daglig spiller i svenske Malmö FF, samt Dortmund-kometen Jacob Bruun Larsen er således blevet efterudtaget, mens Lukas Lerager har meldt afbud.
Det oplyser landsholdet på sin facebookside søndag aften.
Danmark møder Irland hjemme i Parken på fredag 7.
juni, mens Georgien også kommer til København mandag 10.
juni.
Når kampen mod Georgien er blevet spillet, støder Jacob Bruun Larsen - og Robert Skov, der i forvejen var udtaget til A-landsholdet - sig til U21-landsholdet, der skal spille EM senere i juni.
Anders 'AC' Christiansen spiller for svenske Malmö FF.
Jacob Bruun Larsen har optrådt på det danske A-landshold en enkelt gang før.
Det var i en testkamp i marts mod Kosovo, hvor offensivspilleren startede inde.
Anders Christiansen har tre A-landskampe på cv'et.
De seneste var dog helt tilbage i marts 2015, hvor "AC" var med i to testkampe mod henholdsvis USA og Frankrig.
Han fik sin debut på landsholdet i en testkamp mod Rumænien i 2014.
Kampene mod Irland og Georgien bliver Danmarks anden og tredje i EM-kvalifikationen.
Den blev indledt med en vild kamp mod Schweiz, der sluttede 3-3, selv om danskerne var bagud 0-3 og først fik scoret det første mål i det 84.
minut.
Danmark har derfor et enkelt point på tredjepladsen i kvalifikationsgruppe D.
/ritzau/FacebookTwitterKopier linkEmner:Åge Hareide (fodboldtræner)|Jacob Bruun Larsen (fodboldspiller)|Georgien|Fodbold|Malmö FF




https://www.dr.dk/nyheder/politik/folketingsvalg/video-fnis-og-forlygte-se-hoejdepunkter-fra-tv-duellen-mellem-loekke

FolketingsvalgVIDEO Fnis og forlygte: Se højdepunkter fra tv-duellen mellem Løkke og Frederiksen Der blev både peget fingre og snakket om giftermål under aftenens tv-debat.
Debatten havde også plads til grin, for eksempel da vært Kåre Quist sammenlignede de to statministerkandidater med et ægtepar.
Af Kasper Duncan Gram02.
juni 2019 kl.
23.
46Bemærk: artiklen er mere end 30 dage gammelLæs op- Du har ikke en økonomisk politik!
- Det har jeg da!
- Hvad er det, du skjuler?
Der blev diskuteret udlændinge, normeringer, pension og klima, da statsminister Lars Løkke Rasmussen (V) og Socialdemokratiets formand, Mette Frederiksen, for anden gang under valgkampen tørnede sammen i en direkte tv-duel.
Se nogle af de heftigste diskussioner og skæve øjeblikke i videoen øverst i artiklen.
Du har også mulighed for at læse en analyse af debatten og se hele klippet med Frederiksens pære her.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre




https://www.dr.dk/nyheder/udland/fem-partier-har-dannet-koalitionsregering-i-finland

UdlandFem partier har dannet koalitionsregering i FinlandEfter en måneds forhandlinger har fem partier i Finland aftalt et regeringsgrundlag og har dannet regering.
Socialdemokraten Antti Rinne bliver Finlands nye statsminister.
(Arkiv) )02.
juni 2019 kl.
20.
57Bemærk: artiklen er mere end 30 dage gammelLæs opI Finland er fem partier med S-leder Antti Rinne i spidsen blevet enige om et program og en ny centrum-venstre-regering.
Det skriver Rinne på Twitter efter mere end en måneds forhandlinger.
- Regeringsprogrammet er klart, og ministerposterne er fordelt, skriver han.
Den nye regering bliver præsenteret i morgen klokken 10.
30.
Den får 19 ministre, skriver Hufvudstadsbladet.
De fem partier, der har forhandlet om et regeringsprogram, er Rinnes SPD, Centerpartiet, De Grønne, Vänsterförbundet og Svenska Folkpartiet.
Penge til læger, veje og jernbanerRinnes SPD blev det største parti ved valget med 17,7 procent af stemmerne kun et mulehår større end det nationalkonservative De Sande Finner.
Centerpartiet med statsminister Juha Sipilä fra Centerpartiet blev den store taber.
Partiet fik 13,8 procent af stemmerne og mistede 18 mandater.
Dele af regeringsprogrammet er allerede lækket.
Avisen Helsingin Sanomat skriver, at den nye regering vil øge antallet af læger.
Initiativet skal give 1000 flere læger i den primære sundhedssektor for at nedbringe ventetider.
Der er også afsat et milliardbeløb til at opgradere Finlands veje og jernbaner.
/ritzau/FacebookTwitterKopier linkEmner:Finland|De Sande Finner|Twitter|Læger|Juha Sipilä (politiker)




https://www.dr.dk/sporten/haandbold/championsleague/makedonske-vardar-vinder-herrernes-champions-league

ChampionsleagueMakedonske Vardar vinder herrernes Champions LeagueVardar er Champions League-mester for anden gang efter en finalesejr over ungarske Veszprem.
02.
juni 2019 kl.
20.
16Bemærk: artiklen er mere end 30 dage gammelLæs opVardar er tilbage på tronen i europæisk klubhåndbold.
Søndag vandt nordmakedonerne Champions League for herrer med en finalesejr på 27-24 over ungarske Veszprem ved Final 4-stævnet i tyske Köln.
Du kan se højdepunkter fra kampen i videoen i toppen af siden.
Det er anden gang, at Vardar vinder den prestigefyldte turnering.
Første gang var i 2017.
Veszprem derimod må endnu engang tage til takke med andenpladsen.
Søndagens finale var ungarernes fjerde i Champions League - alle er blevet tabt.
De seneste Champions League-vindere2019 Vardar over Veszprem2018 Montpellier over Nantes2017 Vardar over Paris Saint-Germain2016 Vive Kielce over Veszprem2015 Barcelona over Veszprem2014 Flensburg-Handewitt over THW Kiel2013 HSV Hamburg over Barcelona2012 THW Kiel over Atletico Madrid2011 Barcelona over Ciudad Real2010 THW Kiel over BarcelonaTidligere søndag rejste FC Barcelona sig fra sin kollaps lørdag, hvor den spanske klub i semifinalen smed en seksmålsføring til Vardar i det sidste kvarter, ved at tage tredjepladsen med en sejr på 40-35 over polske Vive Kielce.
Danske Lasse Andersson og målmand Kevin Møller var på banen for Barcelona.
Førstnævnte scorede tre gange i opgøret.
God første halvleg for VardarVardar var allerede godt på vej mod sejren, da de første 30 minutter var blevet spillet søndag.
Den indledende halvleg startede ganske vist nogenlunde jævnbyrdigt, men efter et kvarter begyndte nordmakedonerne at trække fra, så der ved pausen stod 16-11 på scoretavlen.
Dainis Kristopans fra Letland var et af de afgørende elementer for, at Vardar løb afsted med titlen.
Veszprem, der var uden den langtidsskadede René Toft Hansen, sørgede dog for at gøre anden halvleg noget mere spændende.
Efter lidt over fem minutter var forskellen bragt ned på to mål - og tre minutter senere til ét mål ved stillingen 17-16 i Vardars favør, hvilket udløste en nordmakedonsk timeout.
Spilstoppet hjalp dog ikke ret meget for Vardar.
Ti minutter senere var holdet stadig blot foran med et enkelt mål.
Det samme var tilfældet, da der manglede fem minutter, og så var der lagt op til spændende afslutning.
Det nordmakedonske hold trådte dog i karakter, da det gjaldt.
Først gjorde den lettiske kæmpe Dainis Kristopans det til 25-23, og i den anden ende hev målmand Dejan Milosavljev en stor redning op af hatten.
Fløjspiller Ivan Cupic fulgte op ved at score til 26-23 med lidt over to minutter tilbage.
Kroaten endte også med at lukke kampen, da han med et minut tilbage gjorde det til 27-24 på straffekast.
/ritzau/FacebookTwitterKopier linkEmner:Ungarn|FC Barcelona|Spanien|Håndbold|Kevin Møller (håndboldspiller)




https://www.dr.dk/nyheder/politik/folketingsvalg/live-tv-loekke-og-frederiksen-moedes-i-direkte-tv-duel






https://www.dr.dk/sporten/fodbold/superliga/hobro-forlaenger-livet-i-superligaen-med-overbevisende-sejr-i-viborg

SuperligaHobro forlænger livet i Superligaen med overbevisende sejr i ViborgHobro vandt søndag 2-0 over Viborg, og dermed er holdet også at finde i næste års Superliga.
02.
juni 2019 kl.
19.
52Bemærk: artiklen er mere end 30 dage gammelLæs opHobro sikrede sig søndag aften endnu en sæson i Superligaen med en sejr på 2-0 på udebane i Viborg.
De gulklædte vandt dermed samlet med 3-0.
Sejren kom i hus på en effektiv første halvleg af gæsterne, som bragte sig foran allerede i det første minut.
Den samlede vinder var dermed reelt allerede fundet, og Viborg fandt aldrig rigtig rytmen.
Peter Sørensen og Hobro kan se frem til endnu en sæson i Superligaen.
 Christian Sivebæk gemmer hovedet i hænderne på Viborgs bænk.
1 / 2Peter Sørensen og Hobro kan se frem til endnu en sæson i Superligaen.
1 / 2Christian Sivebæk gemmer hovedet i hænderne på Viborgs bænk.
2 / 2Træner Steffen Højer og hans mandskab må derfor tage endnu en tørn i 1.
division, når næste sæson begynder.
Kampen var kun lige begyndt, da Hobro bragte sig i front.
Vito Hammershøj-Mistratis hjørnespark fik lov til at sejle direkte i mål efter bare ét minuts spil.
Viborg satte sig efter scoringen på opgøret.
Hjemmeholdet fik lagt et solidt pres, som udmøntede sig i fine chancer til både Jeff Mensah og Mikkel Knudsen efter ti minutters spil.
Alligevel var det Hobro, der skulle bringe sig foran med 2-0.
Offensivspilleren Emmanuel Sabbi snød op til flere Viborg-spillere og efter en afsluttende piruet fik han på mærkværdig vis fordoblet udeholdets føring.
22 minutter spillet og et bjerg at bestige for Viborg, som virkede rådvilde i den resterende del af første halvleg.
Jonas Brix Damborg fejrer sejren med fansene.
 Der var godt fyldt op i udebaneafsnittet til sæsonens sidste kamp for Hobro.
1 / 2Jonas Brix Damborg fejrer sejren med fansene.
1 / 2Der var godt fyldt op i udebaneafsnittet til sæsonens sidste kamp for Hobro.
2 / 2Hjemmeholdet forsøgte at tage teten fra anden halvlegs start, men lige lidt hjalp det.
Hobro-spillerne virkede komfortable, og Viborg skabte ikke nævneværdige chancer, før stadionuret rundede en time.
Her havde angriber Andreas Albers hjemmeholdets hidtil bedste forsøg, men hans spark gik lige forbi mål.
Med tyve minutter igen forsøgte selv samme Albers sig efter et indlæg, men ind ville bolden ikke.
Morten Becks forsøg i sidenettet var det tætteste Viborg kom i kampens sidste kvarter.
De to hold kan nu gå på sommerferie, en sommerferie, der formentlig bliver sjovere i Hobro.
/ritzau/FacebookTwitterKopier linkEmner:Emmanuel Sabbi (fodboldspiller)|Viborg|Hobro|Fodbold|Jylland




https://www.dr.dk/nyheder/indland/banedanmark-advarer-efter-22-aarig-blev-kvaestet-det-er-livsfarligt-kravle-paa-tog

IndlandBanedanmark advarer, efter 22-årig blev kvæstet: 'Det er livsfarligt at kravle på tog' Unge og andre advares på det kraftigste mod at klatre på togvogne.
Der er 25.
000 volt i køreledningerne over togene.
(© dr)Af Cecilie Rosenkvist Dam02.
juni 2019 kl.
20.
07Bemærk: artiklen er mere end 30 dage gammelLæs op- Det er utrolig farligt at kravle op på taget af et tog, hvor der er strøm ovenover.
Sådan lyder advarslen fra sikkerhedschef hos Banedanmark, Martin Harrow, efter en 22-årig mand søndag morgen kom i kontakt med en strømførende køreledning og blev fløjet til behandling på Rigshospitalet.
Antal ulykker med køreledninger2012: 12013: 12014: 22015: 22016: 12017: 22018: 22019: 1 indtil videreKilde: BanedanmarkUlykken skete ved Kolding Banegård.
Manden var klatret op på taget af en togvogn, og efter ulykken ringede han selv efter hjælp.
Det oplyser Sydøstjyllands Politi, der modtog anmeldelsen klokken 5.
13, til Ritzau.
Strømmen slår ned som et lynI september blev en 23-årig mand alvorligt forbrændt efter at være kravlet op på taget af et tog, som fik politiet til at advare mod det, de kalder 'en livsfarlig leg'.
Efter ulykken i morges vil Banedanmark understrege faren ved at være i nærheden af køreledningerne.
- Højspænding fungerer sådan, at det hele tiden vil prøve at jorde ved at springe.
Og jo flere volt der er i, jo længere kan det springe.
Så kommer der et lyn fra ledningen og ned i de personer, der måtte befinde sig på taget af et tog.
Der er 25.
000 volt i togets køreledninger, og derfor er det med livet som indsats, når man sniger sig op på taget af et tog.
Ulykken skete her på Kolding Banegård.
(© dr)- Man behøver ikke engang at røre ved det eller være tæt på at røre ved det for at være i livsfare.
Det er forbundet med livsfare at kravle op på taget af et tog, siger Martin Harrow.
Her kan du læse om Sara Sinkjær, der kravlede op på et godstog og endte ni dage i kunstig koma og blev forbrændt på en tredjedel af kroppen.
FacebookTwitterKopier linkEmner:Banedanmark|Jernbaneanlæg|Ulykker|Sydøstjyllands Politi|Jylland




https://www.dr.dk/nyheder/vejret/i-dag-var-aarets-foerste-sommerdag-temperaturen-toppede-paa-lolland

VejretI dag var årets første sommerdag: Temperaturen toppede på LollandNæste uge byder på lunt vejr, men også en del nedbør, siger DR's vejrvært.
Kort med temperaturer fra i dag, hvor det flere steder meteorologisk set har været officielt sommer.
(© dmi)Af Cecilie Rosenkvist Dam og Christian Jon Cherry02.
juni 2019 kl.
18.
38Bemærk: artiklen er mere end 30 dage gammelLæs opHer to dage inde i året første sommermåned, er sommeren officielt skudt i gang.
- Vi fik årets første meteorologiske sommerdag klokken 14.
50 ved Langø på Lolland, siger DR's vejrvært Christian Cherry.
Meteorologisk sommerdagEn meteorologisk sommerdag er ifølge Danmarks Meteorologiske Institut (DMI) defineret ved at temperaturen når op over 25,1 grader eller mere.
Og faktisk var det lidt overraskende, at det netop var her, termometeret målte 26,9 grader.
Prognoserne havde forudsagt de højeste temperaturer i Sønderjylland, men her toppede man på Rømø med 25,3 grader.
Hvis du ikke helt kan genkende billedet af sol og sommer i dag, så er forklaringen, at der har været ret store forskelle rundt i landet.
I Skagen er den laveste max temperatur blevet målt til 15,1 grader, og det betyder, at der er 11,8 graders forskel på det koldeste og varmeste sted i landet.
Sol i sigte - men også nedbørI morgen fortsætter sommeren flere steder.
Både på Lolland, Falster og Sjælland er der gode chancer for, at temperaturen svinger sig over 25 grader, mens Fyn og Jylland må nøjes med 23 grader som det højeste.
Et sted kommer dog i sandhed til at leve op til sit navn i morgen, nemlig solskinsøen Bornholm.
- Her kommer man i morgen til at få hen mod 27 grader eller højere nogle steder på øen, siger Christian Cherry.
På Bornholm kan det blive helt op omkring 27 grader, men også andre steder i landet byder på solstråler og varme.
(© dmi)Men selvom næste uge byder på temperaturer mellem 18 og 24 grader, så skal man formentlig hive gummistøvlerne på frem for sandalerne.
- Lavtryk sendes op over Nordsøen fra syd, og det vil give en del nedbør i løbet af ugen, hvilket vi trænger til, da tørkeindekset stadig mange stadig er meget højt, forklarer Christian Cherry.
FacebookTwitterKopier linkEmner:Jylland|Vejret|Lolland|Lolland-Falster|Bornholm




https://www.dr.dk/sporten/tennis/federer-og-nadal-stormer-videre-i-french-open

TennisFederer og Nadal stormer videre i French OpenBåde Roger Federer og Rafael Nadal spillede sig i kvartfinalen med sejre i tre sæt ved French Open.
Roger Federer er nu blandt de sidste otte spillere i French Open.
02.
juni 2019 kl.
18.
57Bemærk: artiklen er mere end 30 dage gammelLæs opTi år efter karrierens eneste turneringssejr på Roland Garros kan tennisspilleren Roger Federer begynde at drømme om en reprise.
Den 37-årige veteran er klar til kvartfinalen i French Open efter en stensikker sejr i tre sæt over Leonardo Mayer fra Argentina.
Sætcifrene lød på 6-2, 6-3, 6-3 efter 1 time og 44 minutters spil.
32-årige Leonardo Mayer er nummer 68 på verdensranglisten og er aldrig nået længere end til ottendedelsfinalen i en grand slam-turnering.
Den 20-foldige grand slam-vinder Federer viste sig som ventet som for stor en opgave, præcis som han har været i de to spilleres tre tidligere møder på tennisbanen.
Leonardo Mayer tabte sit allerførste serveparti i kampen, og så var tonen slået an.
Ved stillingen 4-1 udnyttede Federer endnu en breakbold på vej mod sætsejren på 6-2.
Rafael Nadal fortsætter sit gode spil ved French Open.
Forløbet var stort set det samme i andet sæt, hvor Federer uden det store besvær holdt sine server, mens Mayer tabte to partier i egen serv.
Kampens endegyldige afgørelse kom, da Mayer tabte sin serv ved 2-3 i tredje sæt, for han formåede aldrig at gøre noget ved schweizerens server.
Det var et meget passende billede på kampforløbet, at Federer afsluttede forestillingen med et rent serveparti til 6-3-sejr i tredje sæt.
Roger Federer vandt French Open i 2009 og har været i yderligere fire finaler.
I de seneste tre år har han meldt afbud til sæsonens mest prestigefyldte grusturnering.
Spanske Rafael Nadal har på det franske grus været i 11 finaler og vundet dem alle.
Han vandt senest French Open sidste år og holder sig stadig på kurs mod den tredje sejr på stribe, efter at han ligesom Federer spillede sig i kvartfinalen i tre sæt.
Nadal sejrede med 6-2, 6-3, 6-3 over Juan Londero fra Argentina.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Tennis|Argentina




https://www.dr.dk/sporten/fodbold/superliga/tre-gyldne-minutter-har-vendt-op-og-ned-paa-lyngbys-saeson-vi-har-lavet-et

SuperligaTre gyldne minutter har vendt op og ned på Lyngbys sæson: 'Vi har lavet et mirakel'Lyngby lå længe langt fra oprykning, men i dag sikrede klubben sig en ny tur i Superligaen.
- Vi lå nummer tre i 1.
division i de sidste tre minutter (af sæsonen), så oprykning har aldrig været en målsætning, siger Lyngbys træner, Christian Nielsen.
02.
juni 2019 kl.
19.
42Bemærk: artiklen er mere end 30 dage gammelLæs opTraditionsklubben Lyngby Boldklub er tilbage i Superligaen på grund af et mirakel, mener holdets cheftræner.
Oprykningen blev en realitet søndag, hvor Lyngby fik 2-2 med fra returkampen mod Vendsyssel FF i Hjørring, efter gæsterne havde vundet det første opgør hjemme i Lyngby med 2-1.
Lyngbys cheftræner, Christian Nielsen, kalder oprykningen et mirakel, fordi klubben faktisk kun lå på den tredjeplads, der gav adgang til de drabelige playoffkampe mod Vendsyssel, i sølle tre minutter.
- Vi var en syg patient, der skulle rejse sig fra sygesengen.
Det gjorde vi trin for trin, og vi vidste, det ville blive en lang rejse, men det er et mirakel, vi har lavet her.
- Vi lå nummer tre i 1.
division i de sidste tre minutter (af sæsonen), så oprykning har aldrig været en målsætning, siger Christian Nielsen.
Lyngby klemte sig ind i top-3 i 1.
division med en sen sejr mod FC Helsingør i sidste spillerunde.
Lyngbys spillere fejrer sejren og oprykningen til Superligaen.
En af de store helte i søndagens afgørende playoffkamp blev angriberen Jeppe Kjær.
Med en scoring og en assist var han en af hovedårsagerne til, at sjællænderne kunne juble efter slutfløjtet.
- Jeg er sindssyg glad og stolt over, at jeg kunne bidrage til det her.
Jeg håbede, at jeg kunne sætte mit aftryk på en eventuel oprykning, siger Jeppe Kjær.
Vendsyssel lavede undervejs i playoffduellen store personlige fejl, og derfor kaldte den vikarierende Vendsyssel-træner Peter Enevoldsen nedrykningen for fortjent.
Ligesom han ikke var sen til at tage sin del af ansvaret.
- Jeg må erkende, at når vi lavede sådanne fejl, så har vi heller ikke fortjent at vinde de her kampe, for det var mangel på klasse.
- Jeg må tage min del af ansvaret.
De troede, jeg kunne redde det, men det kunne jeg ikke, så det er ikke godt nok, siger Peter Enevoldsen.
Vendsyssel måtte dermed nøjes med en enkelt sæson i Superligaen.
/ritzau/FacebookTwitterKopier linkEmner:Lyngby|Jylland|FC Helsingør|Fodbold|Lyngby Boldklub




https://www.dr.dk/nyheder/politik/folketingsvalg/79-aarige-kurt-og-23-aarige-omar-var-uenige-sammen-i-dag-vi-fik

Uenige SammenSe temaFolketingsvalg79-årige Kurt og 23-årige Omar var uenige sammen i dag: 'Vi fik rykket lidt på hinanden'Under mødet fik de diskuteret klimaafgifter og grænsekontrol.
Af Cecilie Rosenkvist Dam, Camilla Faurholdt-Löfvall og Video: Tobias Boldt02.
juni 2019 kl.
19.
37Bemærk: artiklen er mere end 30 dage gammelLæs op23-årige Omar Balawi og 79-årige Kurt Kjerrumgaard er to ud af 1.
488 danskere, der i dag mødtes og har været en del af DR-eksperimentet Uenige Sammen.
De gik begge ind til mødet med en forventning om, at de ikke ville ændre holdning.
Omar, der læser til læge i Odense og er frivillig i en moske, synes, at der skal afgifter på flyrejser, og at grænsekontrollen skal væk.
Det synes Kurt ikke.
Den skal blive, og så vil han også have lov til at flyve til Grækenland på sommerferie uden at skulle spare endnu mere op.
Se i videoen, hvordan det gik med at være uenige sammen.
FacebookTwitterKopier linkEmner:Grækenland|Odense




https://www.dr.dk/sporten/haandbold/herreligaen/gogs-skarpskytter-skyder-aalborg-i-saenk-i-foerste-dm-finale

HerreligaenGOG's skarpskytter skyder Aalborg i sænk i første DM-finaleMed Niclas Kirkeløkke og Lasse Møller som de store profiler vandt GOG den første DM-finale.
Aalborg Janus Smaráson bliver holdt nede af det fynske forsvar.
02.
juni 2019 kl.
18.
28Bemærk: artiklen er mere end 30 dage gammelLæs opGOG er snublende nær klubbens første håndboldguld i 12 år.
Den traditionsrige landsbyklub tog første stik i DM-finalen mod Aalborg Håndbold med en udesejr på 33-30 i Gigantium.
Dermed kan GOG sikre sig mesterskabet med blot uafgjort i kamp to på torsdag i Gudme.
Sydfynboerne bestod den store eksamen i den hektiske atmosfære, hvor profilerne Lasse Møller og Niclas Kirkeløkke så ud til at befinde sig ganske fremragende.
Tilsammen sørgede den frygtindgydende backduo for 21 af gæsternes scoringer.
For GOG-målmand Ole Erevik blev det også en mindeværdig dag.
Keeperveteranen måtte knibe en tåre, da han før kampen blev hyldet af Aalborgs publikum som anerkendelse af en stor karriere, der snart er forbi.
Aalborgs Jan Larsen og Keeper Ole Erevik.
Erevik vogtede det nordjyske mål i fire sæsoner og var med til at vinde guld med klubben i 2013.
Nu kan nordmanden slutte karrieren med endnu en triumf, hvis han og holdkammeraterne kan gøre jobbet færdig.
At GOG kunne gå til pause med en 16-14-føring, var lidt overraskende, for det var faktisk hjemmeholdet, der var ovenpå gennem det meste af første halvleg.
Selv om Aalborg var svækket af at måtte undvære den hovedskadede topscorer Ómar Ingi Magnússon, havde nordjyderne ikke umiddelbart problemer med at spille sig til chancer.
Men GOG formåede at holde snoren stram, fordi især Niclas Kirkeløkke på ny storspillede i en af sine sidste kampe for klubben inden skiftet til Rhein-Neckar Löwen i Tyskland.
Højrebackens frygtede venstrearm lynede fem gange før pausen, og det var den, der sørgede for den første GOG-føring i lang tid med 15-14-scoringen 16 sekunder før pausen.
Lasse Møller nåede endda at øge føringen til to mål inden pausefløjtet, da Aalborgs Tobias Ellebæk straks efter smed bolden væk.
GOG's Niclas Kirkeløkke spillede en forrygende kamp for fynboerne.
Stortalentet Møller indledte anden halvleg med yderligere to scoringer på Kristian Saeverås, der var kommet ind i Aalborgs mål fra halvlegens start.
Så var nordjyderne pludselig bagud 14-18, og det begyndte at se vanskeligt ud for træner Stefan Madsen og hans tropper.
Madsen skiftede til et mere offensivt forsvar i et forsøg på at tæmme gæsternes skytter, men strategien havde kun kortvarig effekt.
Med godt to minutter igen var GOG's føring igen på fire mål ved 32-28, og det hul kunne hjemmeholdet ikke lukke.
Mens Aalborg og GOG altså kæmper om guld, er der også gang i spillet om bronzemedaljer.
Her tog Skjern første stik med en 35-32-sejr på udebane over BSV.
/ritzau/FacebookTwitterKopier linkEmner:GOG Håndbold|Niclas Kirkeløkke (håndboldspiller)|Aalborg|Rhein-Neckar Löwen|Håndbold




https://www.dr.dk/nyheder/kultur/film/ekstremt-roerende-undervurderet-dating-serie-har-slet-ikke-faaet-den

BingeSe temaFilm og serier'Ekstremt rørende': Undervurderet dating-serie har slet ikke fået den opmærksomhed den fortjenerAlle former for parforhold bliver endevendt i kærlighedens svar på 'Black Mirror'.
- Serien skaber et portræt, der er så præcist, at man på den halve time et afsnit varer, føler, at man har lært et andet menneske at kende, skriver Kasper Lundberg.
(© Netflix)Af Kasper Lundberg02.
juni 2019 kl.
18.
30Bemærk: artiklen er mere end 30 dage gammelLæs opDen serie, jeg har anbefalet flest mennesker de seneste år, er hverken 'Game of Thrones' eller 'Bedrag'.
Det er en lille, undseelig perle, der undslipper de fleste nyhedsmediers opmærksomhed.
Der er ingen drager eller narkoskandaler, men til gengæld rammer den tidsåndens diskussioner om følelser, seksualitet og identitet som ingen andre.
Der er tidspunkter, hvor jeg har måttet tage en pause fra 'Easy', fordi jeg havde en følelse af, at den var så langt inde i mit hoved, at jeg måtte have lidt tid til at skille mine egne tanker og overvejelser fra serien.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Instruktøren Joe Swanberg er kendt som en naturalismens mester efter en række film, der er så afslappet spillet og instrueret, at det nogle gange minder om mumlende dokumentaroptagelser.
Og den naturlighed fortsætter i 'Easy', hvor alle spiller så elegant improviseret og lydefrit, at man er nødt til at tjekke IMDB for at finde ud af, hvem der er skuespillere, og hvem han bare har samlet op i en butik i Chicago.
'Easy' er en antologiserie, så hver historie kan stå fuldstændig for sig selv, ligesom mareridtsserien 'Black Mirror' - bare med følelser og parforhold i stedet for sarkasme og tech-traumer.
Så du kan sagtens starte med det afsnit, du synes lyder mest vedkommende, og så kan du langsomt synke længere ind i Chicago-universet.
Her er tre af de fedeste afsnit i den serie, der lover allermindst og giver allermest.
1Det åbne forhold- Man tror både på, at de elsker hinanden, vil hinanden det bedste, har brug for hinanden - og har brug for noget andet, skriver Kasper Lundberg om forældreparret Kyle og Andi.
(© Netflix)Kærlige, nuancerede portrætter af polyamori, altså åbne forhold, hænger ikke på træerne.
Det bliver tit historien om et forhold, der er ved at gå i opløsning, uden at de involverede vil indrømme det.
Men forældreparret Andi og Kyle prøver med terapi, konflikter og ekstrem følelsesmæssig ærlighed at få konceptet til at fungere.
Man tror både på, at de elsker hinanden, vil hinanden det bedste, har brug for hinanden - og har brug for noget andet.
Og jeg har aldrig hørt så præcis og smertefuld en beskrivelse af det langvarige, monogame parforholds fundamentale udfordring, som Andi giver i sæson tre.
Hun prøver at forklare, hvad det er for en knude, de løsner ved at åbne deres ægteskab:- Jeg havde ikke lyst til at have sex.
Man bliver fastlåst i tankemønstre og tager sig af hinanden på en måde, der gør, at man lukker ned for det spændende i forholdet.
Hvilket er skønt, fordi man er en familie, der elsker hinanden.
- Jeg elsker følelsen af, at vi elsker hinanden for evigt, men der er ikke noget at overskride.
Det er min opfattelse af begær.
Det er at ville helt ind i et andet menneske, men hvis man allerede er derinde, så er man bare… fanget.
Og det er svært at blive tændt af en, der nærmest bare er dig selv.
Afsnit: 'The F**king Study' i sæson 1, 'Open Marriage' i sæson 2, 'Swipe Right' og 'Swipe Left' i sæson 3.
2Feministisk dobbeltmoralChase og Jo spilles af Kiersey Clemons (th.
) og Jacqueline Toboni.
(© Netflix)Chase og Jo er et genialt bredt genkendeligt og exceptionelt specifikt par.
Den ene er en lidt reserveret intellektuel, der lever meget i sit hoved, og den anden er impulsiv og kropslig.
De fleste i et parforhold vil nok kunne genkende noget af sig selv i en af dem.
Samtidig er de et helt bestemt lesbisk par i Chicago, hvor den intellektuelle Jo pludselig kommer totalt i konflikt med sine feministiske idealer, fordi hun ikke synes, at kæresten skal danse burlesque.
Men hvem har ret til at afgøre, hvad der er feministisk eller ej?
Burde hun ikke give kæresten lov til at smide tøjet, hvis det er det, hun har lyst til?
Eller gør Chase sig selv til et objekt på en nedværdigende måde?
Eller er Jo bare helt menneskeligt jaloux?
Jeg kender ikke mange andre serier, der kan gøre så specifik en politisk problemstilling interessant og menneskeligt vedkommende uden at gøre vold på sagens nuancer.
(Faktisk kender jeg lige præcis én; 'Transparent' på Viaplay og Amazon).
Afsnit: 'Lady Cha Cha'i sæson 2.
3Datinglivets udmattelseFørste sæson af 'Easy' udkom i 2016.
(© Netflix)'Easy' er en serie, der er ekstremt rørende på to måder.
På den ene side, når man føler sig totalt set, fordi den rammer et eller andet specifikt, man har oplevet i sine egne forhold, og som man troede, ingen andre kendte.
Og så på den anden side, når den skaber et portræt, der er så præcist, at man på den halve time, et afsnit varer, føler, at man har lært et andet menneske at kende.
Jeg er på papiret langt fra at være en barnløs, 38-årig amerikansk kvinde med social angst, men efter 'Yes' kommer jeg aldrig til at glemme Annie.
Presset både indefra og udefra til at finde en kæreste beslutter hun sig for at sige ja til alle de tilbud om dates, hun får på Tinder i en hel måned.
Noget af det allermest rørende ved måden, Annie bliver spillet på, er, at hun har hjerteskærende naturlig kemi med det barn, hun babysitter efter arbejde.
Så på den smukkeste, indirekte måde, forstår vi med hele nervesystemet, hvor dybt hendes ønske om barn og familie stikker.
Afsnit: 'Babysteps' i sæson 2 og 'Yes' i sæson 3.
Alle tre sæsoner af 'Easy' kan ses på Netflix.
Læs også:Glem de lange serie-sæsoner: I denne serie er hvert afsnit en lille filmFacebookTwitterKopier linkEmner:Parforhold|Chicago|Viaplay|Amazon.
com|Seksualitet




https://www.dr.dk/nyheder/udland/kina-og-usa-rasler-med-sablerne-taiwan-risikerer-blive-en-brik-i-stormagtsspillet

HuaweiSe temaUdlandKina og USA rasler med sablerne: Taiwan risikerer at blive en brik i stormagtsspillet Set fra Beijing giver USA's fremfærd mod Kina anledning til bekymring, vurderer forsker.
Fronterne er trukket op mellem Kina og USA, der ikke virker villige til at finde mange løsninger på deres uoverenstemmelser.
Her ses Donald Trump og Xi Jinping under et møde i Beijing i 2017.
Af Louise Brodthagen Jensen02.
juni 2019 kl.
20.
31Bemærk: artiklen er mere end 30 dage gammelLæs opHertil og ikke længere.
Sådan kan man vel bedst beskrive det budskab, den kinessiske forsvarsminister, Wei Fengh, sendte fra podiet ved en stor forsvarskonference i Singapore lørdag.
Buskabet var rettet mod USA og var ikke til at tage fejl af: Hold jer ude af spørgsmålet om Taiwan.
Og den kinesiske forsvarsminister har brug for at melde klart ud, for amerikanernes fremfærd mod Kina er i øjeblikket - i hvert fald set fra Beijing - ganske bekymrende.
USA's forsvarsminister Patrick Shanahan (tv.
) og Kinas forsvarsminister Wei Fenghe tegnede fronterne op ved en konference i Singapore i weekenden.
Sådan lyder det fra lektor ved Forsvarsakademiet, Camilla Nørup Sørensen, med speciale i Kina og Taiwan.
- Det skal ses i konteksten af, at relationen mellem Kina og USA for tiden er nedadgående på nærmest alle områder, og at Taiwan for kineserne er kerneinteresse nummer et.
For Kina har Taiwan og spørgsmålet om øens status været det vigtigste punkt i relationen til USA siden 1979, siger hun og henviser til dengang, de officielle diplomatiske relationer blev etableret mellem USA og Kina.
Etableringen af diplomatiske relationer mellem USA og Kina baserede sig blandt andet på den amerikanske anerkendelse af det såkaldte et-Kina princip; at der er et Kina, og at Kina betragter Taiwan som en del af det.
- Amerikanerne har holdt sig til det princip, men med Trump-administrationen er der tegn på, at de enten ikke forstår eller ikke længere er villige til at holde sig til de aftaler, siger hun.
Læs også:Kina advarer USA mod at støtte Taiwan: Ingen forsøg på at splitte Kina vil lykkesKina: Klar til militær handlingDen kinesiske forsvarsminister understregede i går, at man i Kina står klar med et militært svar, hvis andre lande forsøger at gøre sig gældende i spørgsmålet om Taiwan.
Ved samme konference lagde USA's fungerende forsvarsminister, Patrick Shanahan, dog ikke skjul på, at USA er færdig med at gå på listefødder, når det gælder svar på Kinas ageren i regionen.
USA's nationale sikkerhedsrådgiver mødtes i sidste uge med sin kollega fra Taiwan, David Lee - et møde, der ikke har fundet sted på samme niveau siden 1979.
Og den skærpede retorik giver også anledning til bekymring, mener Camilla Nørup Sørensen.
- Bekymringen for, at Trump ikke lader til at føle sig bundet af de aftaler, som er lavet mellem USA og Kina gennem tiden, har været på vej et stykke tid, siger hun og fremhæver timingen:- Det kommer på samme tid som handelskrigen, der er gået i hårdknude.
Og USA's kampagne mod Huawei, som er et led i at undgå, at kineserne bliver førende på teknologiområdet - et område, der er vigtigt i forhold til stormagtskonkurrencen.
Så det er flere ting på en gang, og fra Beijing ser det truende ud.
I forrige uge sejlede flere skibe fra den amerikanske flåde gennem det strategisk vigtige Taiwanstræde, der deler øen fra Kina.
Amerikanerne betragter det som internationalt farvand, mens kineserne ser den amerikanske tilstedeværelse som en provokation.
Taiwan kan risikere at blive en brik i et stormagtsspil, og det er et spørgsmål om, om USA reelt set er villig til at indgå i en militærkonflikt med Kina over TaiwanCamilla Nørup Sørensen, lektor ved ForsvarsakademietOg Taiwan kan ses som en arena, hvor konflikten mellem USA og Kina udspiller sig, lyder det fra senior fellow ved Hudson Institute i Washington, Liselotte Odgaard.
- Amerikanerne anerkender jo ikke Taiwan, men det kommer tættere på, når man omgås og holder møder med deres øverste politiske medarbejder, og det provokerer kineserne, siger hun.
I sidste uge mødtes USA’s nationale sikkerhedsrådgiver, John Bolton, med sin kollega fra Taiwan, David Lee.
Det er første gang i flere årtier, at et diplomatisk møde på så højt plan har fundet sted mellem landene.
Læs også:Professor: Toldkonflikt mellem USA og Kina kan ende med krigRisikerer at blive brik i et stormagtsspilSelvom et uafhængigt Taiwan er en grænse, der for Beijing ikke må overtrædes, er et presset Kina ikke interesseret i at rasle for meget med sablen, for man vil helst undgå at give Trump-administrationen mere ammunition til at sikre USA opbakning fra de andre lande i regionen, siger Camilla Nørup Sørensen.
- Taiwan kan risikere at blive en brik i et stormagtsspil, og her er et vigtigt spørgsmål om, hvorvidt USA reelt set er villig til at indgå i en militærkonflikt med Kina over Taiwan, siger hun og tilføjer:- Det lader til, at Trump undervurderer vigtigheden af Taiwan for kineserne og den kinesiske beslutsomhed og alvor bag deres advarsler om at støtte taiwanesisk uafhængighed, og derfor har forsvarsminister Wei formentlig set sig nødsaget til at melde så håndfast ud, som han gjorde i weekenden.
USA ønsker styrket forhold til TaiwanDet amerikanske forsvarsministerium udsendte i går dets nye strategi for regionen.
Heri understreges betydningen af støtten og et styrket forhold til Taiwan, der beskrives som værende under stadig større pres fra Kina.
- Strategien lader til at være entydigt vendt mod Kina - og kun baseret på mlitære redskaber.
Når det gælder Kina, bliver alt til et sikkerhedspolitisk spørgsmål for Trump-administrationen.
Det siger også lidt om strategien, at den kommer fra det amerikanske forsvarsministerium og ikke udenrigsministerium, siger Camilla Nørup Sørensen.
Det er dog ikke kun landene i regionen, som risikerer at blive ramt, når fronterne mellem de to lande nu er trukket skarpt op, påpeger Liselotte Odgaard, der selv deltog i konferencen i Singapore.
- Der bliver lagt stigende pres på mindre stater til at vælge side, siger hun og nævner Huawei som eksempel.
- Amerikanerne har gjort deres position klart, og Kina har lagt op til ret voldsomme sanktioner mod de lande, der blokerer Huawei, siger hun.
I sidste ende vil de mindre lande søge væk fra USA og Kina og finde andre partnerskaber også sikkerhedspolitisk, påpeger forskeren.
Du kan høre mere om handelskrigen mellem USA og Kina i "Verden ifølge Gram" med DR's internationale korrespondent, Steffen Gram, herunder:Verden ifølge Gram: Trump og Xi's handelskrig breder sig FacebookTwitterKopier linkEmner:Kina|Taiwan|Huawei|Forsvarsakademiet|Udenrigspolitik




https://www.dr.dk/sporten/cykling/den-ecuadorianske-overraskelse-er-fuldendt-vinder-giro-ditalia-samlet

CyklingDen ecuadorianske overraskelse er fuldendt: Vinder Giro d'Italia samletDen 26-årige ecuadorianer Richard Carapaz begrænsede tidstabet på den afsluttende enkeltstart.
Den ecuadorianske Richard Carapaz fuldendte i dag overraskelsen og vandt Giro d'Italia samlet.
02.
juni 2019 kl.
17.
22Bemærk: artiklen er mere end 30 dage gammelLæs opRichard Carapaz (Movistar) kunne søndag løfte armene til cykelkarrierens største triumf, da han efter den afsluttende enkeltstart krydsede målstregen som samlet vinder af Giro d'Italia.
Den lille ecuadorianer havde før den afsluttende tidskørsel over 17 kilometer et forspring på 1 minut og 54 sekunder ned til Vincenzo Nibali, og det var ikke i fare undervejs.
Da regnskabet var gjort op, vandt Carapaz Giro d'Italia 2019 med 1 minut og 5 sekunder ned til Nibali, som forsvarede sit forspring på andenpladsen.
Team Sunweb-rytteren Chad Haga vandt enkeltstarten.
Til gengæld kunne Mikel Landa (Movistar), som forventet ikke holde Primoz Roglic bag sig.
Jumbo-Visma-profilen kørte en bedre enkeltstart og smed Landa ud af den samlede top-3 med otte sekunder.
Enkeltstarten blev vundet af den 30-årige amerikaner Chad Haga fra Sunweb.
/ritzau/FacebookTwitterKopier linkEmner:Mikel Landa (cykelrytter)|Primoz Roglic (cykelrytter)|Italien|Cykelsport|Movistar Team




https://www.dr.dk/sporten/fodbold/superliga/lyngby-rykker-op-i-superligaen-og-sender-vendsyssel-ned

SuperligaLyngby rykker op i Superligaen og sender Vendsyssel nedLyngby fik hævn over Vendsyssel, der for et år siden sendte de kongeblå ned i 1.
division.
02.
juni 2019 kl.
17.
39Bemærk: artiklen er mere end 30 dage gammelLæs opLyngby og Vendsyssel bytter plads i de to bedste fodboldrækker i Danmark.
Det står klart efter søndagens returopgør i playoffduellen i Hjørring, hvor Lyngby og Vendsyssel spillede 2-2.
Dermed vinder Lyngby samlet opgørene 4-3, efter 2-1 i den første kamp.
Lyngby vender altså tilbage til Superligaen på flot maner, mens Vendsyssel må tilbage i 1.
division efter en enkelt sæson i den bedste række.
Lyngby fik med den samlede sejr hævn fra sidste års playoffkampe, hvor Vendsyssel stjal sjællændernes plads i Superligaen.
Kampens intensitet vidnede om, hvor meget der var på spil.
Lyngbys Adnan Mohammad gjorde det til 2-0 for gæsterne.
En intensitet, der blot blev forstærket, da gæsterne fra Lyngby bragte sig foran på en tidlig scoring.
Efter 11 minutter slap angriberen Jeppe Kjær alene igennem efter en stor, nordjysk fejl på midten, og så kunne han let bringe de kongeblå foran 1-0.
Vendsyssel var klart mest på bolden i hele første halvleg, mens Lyngby lurede på omstillingsmulighederne.
Men ingen af holdene kom for alvor tæt på, hvorfor Kjærs enlige scoring betød, at Lyngby havde kurs mod Superligaen ved pausen.
Seks minutter efter pausen tog Lyngby så endnu et skridt mod Superligaen.
Endnu engang stjal Lyngby bolden, og få sekunder senere kunne Jeppe Kjær servicere angrebskollegaen Adnan Mohammad, der bragte gæsterne på 2-0.
Vendsyssels Jon Thorsteinsson reducerede for hjemmeholdet, men det var ikke nok.
Reglen om udebanemål betød, at Vendsyssel nu skulle score hele fire gange for ikke at overgive pladsen i Superligaen til Lyngby.
Efter 67 minutter reducerede Jon Thorsteisson for Vendsyssel på et straffespark, og Tiémoko Konaté udlignede til 2-2 med fem minutter igen.
Lyngby indkasserede dog ikke yderligere trods en nervøs afslutning på kampen og skal dermed spille Superligaen i næste sæson.
Mens Vendsyssel rykker ned i 1.
division.
/ritzau/FacebookTwitterKopier linkEmner:Jylland|Lyngby|Fodbold|Lyngby Boldklub|Hjørring




https://www.dr.dk/nyheder/indland/foraeldre-demonstrerede-politikere-lovede-flere-voksne

IndlandForældre demonstrerede: Politikere lovede flere voksneFlere politikere var inviteret til at tale til de demonstrerende forældre.
Demonstrationerne er foregået over hele landet - her i Aalborg.
Af Sally Frydenlund Larsen og Kasper Duncan Gram (video)02.
juni 2019 kl.
18.
12Bemærk: artiklen er mere end 30 dage gammelLæs opDebatten om minimumsnormeringer i daginstitutionerne er blevet et af valgkampens helt store emner.
For mens en samlet bevægelse bestående af forældre og pædagoger har konkrete krav om én voksen til tre børn i vuggestuer og én voksen til seks børn i børnehaver, så er Christiansborg mere splittet.
I dag var flere tusinde forældre over hele landet på gaden for igen at demonstrere for sagen under sloganet 'Hvor er der en voksen?
'.
Og i den anledning var flere politikere inviteret til at tale på Bertel Thorvaldsens Plads et stenkast fra Christiansborg.
Her kan du se, hvad de hver især sagde:Mette Frederiksen (S): Vil ikke love minimumsnormeringerMette Frederiksen og Socialdemokratiet har ikke været meget for at sige, om de går ind for minimumsnormeringer, men fra scenen kom statsministerkandidaten det en smule nærmere i dag.
Hun sagde nemlig, at hun "ikke fra den ene dag til den anden kan sikre en voksen til seks børn i børnehaven og en voksen til tre børn i vuggestuen," men er klar til at arbejde sammen med kommunerne om en aftale.
Kristian Jensen (V): Vil ikke 'detailstyre' kommunerneVenstres Kristian Jensen var en af de få politikere fra blå blok, der var på scenen i dag.
Her inviterede han FOA, Bupl og Kommunernes Landsforening med til forhandlingsbordet for at lave en trepartsaftale, der skal løbe de næste fire år, hvis Venstre kommer i regering igen.
Men han slap ikke helt for buh-råb fra forsamlingen, da han slog fast, at Venstre ikke går ind for "detailstyring" af kommunerne - og dermed altså heller ikke for minimumsnormeringer.
Pia Olsen Dyhr (SF): 'I skriver danmarkshistorie'SF-formanden glæder sig over, at flere - selv Mette Frederiksen - nu støtter et forslag om minimumsnormeringer.
Så nu er det altså på høje tid at handle, lyder det fra Pia Olsen Dyhr.
Sofie Carsten Nielsen (R): Vi har ændret meningTilslutningen til idéen om minimumskrav til, hvor mange børn der må være per voksen i institutionerne, er blevet større i løbet af debatten.
Et af de partier, der ændret mening, er Radikale Venstre.
Det fortalte Sofie Carsten Nielsen fra scenen:- Der var engang, vi ikke gik ind for minimumsnormeringer – det gør vi nu.
Pernille Skipper (EL): Skyder på 'politikersprog'Enhedslistens Pernille Skipper benyttede muligheden til at skyde lidt på den siddende regering og snakken om 'detailstyring'.
Hun mener, at regeringen detalje-lovgiver i mange sammenhænge og bare bruger betegnelsen som undskyldning for at komme uden om kravet om minimumsnormeringer.
- Når de siger 'detailregulering', er det bare politikersprog for, at vi ikke gider sætte penge af, sagde hun til de fremmødte demonstranter.
FacebookTwitterKopier linkEmner:Enhedslisten|Kristian Jensen (politiker)|Mette Frederiksen (politiker)|Socialdemokraterne|Børnepasning




https://www.dr.dk/nyheder/regionale/nordjylland/aalborg-roses-i-stort-medie-men-turistforening-afviser-fremstoed-i-usa

NordjyllandAalborg roses i stort medie, men turistforening afviser fremstød i USABorgmester er rystet over, at turistforening ikke vil udnytte ros i New York Times.
Aalborgs havnefront set fra Limfjorden.
Af Marie-Ane Buus Simonsen02.
juni 2019 kl.
17.
06Bemærk: artiklen er mere end 30 dage gammelLæs opDen amerikanske avis New York Times har rost Aalborg til skyerne, men det får ikke den lokale turistforening Visit Aalborg til at sætte stort ind på det amerikanske marked.
Det er borgmester Thomas Kastrup-Larsen utilfreds med.
- Jeg er rystet.
Det er en meget mærkelig og helt forkert tilgang til at markedsføre Aalborg, siger han til DR Nordjylland.
Tirsdag udkom den amerikanske avis New York Times med en artikel om Aalborg.
Her blev byen omtalt i meget flatterende vendinger.
Alligevel kunne turistforeningen Visit Aalborg bagefter fortælle avisen Nordjyske, at foreningen ikke sætter stort ind på det amerikanske marked.
Intet direkte fly fra USA til Aalborg- Når New York Times' på eget initiativ nævner os som et sted, man skal rejse hen i 2019.
Så er det da bare om at ride med på bølgen og markedsføre byen, siger Thomas Kastrup-Larsen.
Visit Aalborg forklarer sig med, at der stadig er noget at arbejde med i Aalborg som turistmål.
Eksempelvis nævner de, at der lige nu ikke går direkte fly fra USA til Aalborg, ligesom mange restaurationer ikke har menuer på engelsk.
- Jeg kan ikke forstå argumenterne.
Man kan flyve videre til Aalborg fra Amsterdam, og der er et internationalt niveau på restaurationerne i Aalborg.
Selvfølgelig er der ting, vi kan forbedre.
Men Aalborg er og har et godt produkt på nuværende tidspunkt, siger borgmesteren.
Han siger desuden, at kommunen støtter Visit Aalborg med i underkanten af 10 millioner kroner årligt.
Derfor har han kaldt turistforeningen til møde i morgen, hvor han vil diskutere markedsføringen af Aalborg.
FacebookTwitterKopier linkEmner:Aalborg|Thomas Kastrup-Larsen (politiker)|New York Times|VisitAalborg|Turisme




https://www.dr.dk/nyheder/politik/folketingsvalg/uenige-vaelgere-tog-en-kaffesnak-politikerne-burde-goere-det-samme

Uenige SammenSe temaFolketingsvalgUenige vælgere tog en kaffesnak: 'Politikerne burde gøre det samme'1.
488 vælgere brugte søndagen på at lytte til en politisk modstander.
Af Oliver Batchelor02.
juni 2019 kl.
17.
03Bemærk: artiklen er mere end 30 dage gammelLæs op- Der sker en anden kontakt.
Vi kan ikke sidde her og hade hinanden og kaste med mudder.
Man bliver oprigtig interesseret i, hvad det er for et menneske, man sidder over for.
Sådan lyder det fra Mette Berner, selvstændig konsulent, der bruger en del sin søndag ved et bord i DR Byen i København for at diskutere politik med en mand, hun aldrig har mødt før.
Sadek Al-Amood og Mette Berner fik sig en snak om blandt andet klimafgifter og EU.
(© DR Nyheder)Manden er den økonomistuderende Sadek Al-Amood, der ligesom sin modpart har sagt ja tak til at være med til DR’s valgevent Uenige Sammen.
- Det her er bedre end at sidde og diskutere på nettet.
Her får du en reaktion, der har konsekvenser, så man bliver nødt til at tale pænt til hinanden, siger han.
Da DR Nyheder afbryder samtalen for at stille spørgsmål, er Mette Berner og Sadek Al-Amood i gang med at snakke om klimafgifter på oksekød og flyrejser.
- Vi er egentlig ikke så uenige, selvom vi repræsenterer hver vores side.
Vi godt tale os ind på, hvad man skal gøre i forhold til en klimaafgift, fortæller Mette Berner.
Træt af skænderier på sociale medierChaufføren Jim Weber Madsen og Michelle Christiansen, der er selvstændig madformidler, er et andet af de næsten 750 par, som DR’s Uenige Sammen-database har matchet.
Her handler diskussionen om de mange test i folkeskolen, som har været et tema under valgkampen.
Folkeskolen var et emne, der optog Jim Weber Madsen og Michelle Christiansen.
(© DR Nyheder)- Jeg har meldt mig for at blive klogere på, hvad andre mener, og hvor vi er uenige.
Men også bare for at få en hyggelig samtale, siger Jim Weber Madsen.
Den politiske diskussion er først lige gået i gang.
Men Michelle Christiansen synes allerede, hun på få minutter har fået mere ud af at sidde over for sin modpart end ved at diskutere på Facebook eller i et debatforum.
- De sociale medier har gjort det muligt, at vi kan sidde og skændes uden at mødes.
Her kan man mødes og se hinanden i øjnene.
Og jeg har det sådan, at en fremmed er en ven, du endnu ikke har mødt, siger hun.
'Det handler ikke om at vinde'Smilene er også brede hos butiksassistent og skuespiller Nanna Bugge, der har siddet over for den pensionerede it-manager Jesper Bækgaard.
I forbindelse med en debat om klimaafgifter har de to været uenige om, hvorvidt der mangler flere beviser for, at mennesket er den primære årsag til den globale opvarmning.
Grundlæggende har de bare været uenige sammen.
Jesper Bækgaard og Nanna Bugge kunne ikke blive enige om, hvorvidt der er dokumentation nok for de menneskeskabte klimaforandringer.
(© DR Nyheder)- Jeg har aldrig snakket med en Liberal Alliance-mand før.
Og jeg er bestemt ikke enig, men jeg har fået en større forståelse for, hvorfor Jesper mener, som han gør, siger hun.
Det erklærer Jesper Bækgaard sig enig i.
- Der er ingen af Nannas argumenter, der har rokket ved mit politiske ståsted.
Men det handler heller ikke om at vinde over den anden.
Vi stiller jo ikke op til valget.
De to kan dog godt blive enige om, at politikerne burde lade sig inspirere af DR’s valgevent.
- De burde gøre det samme, altså begynde at snakke sammen uden at være bange for at sige noget forkert, siger Nanna Bugge.
Ingen partier rammer pletBlandt de mange søndagsfriske hoveder i DR Byens Dab Inn-lokaler lyser den 22-årige HF-studerende Victoria Milbo op med sit blågrønne hår.
Hun betegner sig selv som 'centrist' med politiske holdninger til både højre og venstre i folketingssalen og føler ikke, at der er et parti, der rammer plet.
Derfor vil hun gerne sende et signal til politikerne.
- Jeg vil ikke spilde min stemme, og derfor stemmer jeg blankt i stedet for at blive hjemme, siger hun.
Afgifter, regioner og klima var på dagsordenen hos Cecilie Mariendal (tv.
) og Victoria Milbo.
Hendes samtalepartner, den 24-årige webudvikler Cecilie Mariendal, er mere sikker på, at hun stemmer til højre for midten.
- Men jeg synes også, det er svært at finde ud af, præcis hvor man hører til, siger hun.
De to unge kvinder kan hurtigt blive enige om, at det er bedre at diskutere politik i virkeligheden end på sociale medier.
- Det bliver hurtigt aggressivt og personligt.
Eller også er det bare et ekkokammer af dine egne holdninger, siger Victoria Milbo.
- Ja, tag på bar i stedet.
Der kan man virkelig få nogle gode diskussioner, siger Cecilie Mariendal.
FacebookTwitterKopier linkEmner:DR Byen|København|Folketinget|Ørestad|Valg og folkeafstemninger




https://www.dr.dk/nyheder/politik/folketingsvalg/se-de-mange-selfies-danskere-over-hele-landet-moedtes-vaere-uenige






https://www.dr.dk/nyheder/politik/folketingsvalg/timelange-samtaler-i-solskin-danskerne-tog-sig-tiden-til-lytte

Uenige SammenSe temaFolketingsvalgTimelange samtaler i solskin: Danskerne tog sig tiden til at lytte, forklare og forstå1.
488 danskere har i dag været en del af DR-eksperimentet Uenige Sammen.
- Min strategi var at lokke Berthel med ud i naturen ved at tilbyde at tage kaffe, te og småkager med, forklarer Zimone Tang Rasmussen.
Af Sine Skott og Anne Mette Dam Thrane02.
juni 2019 kl.
16.
18 | opdateret 03.
juni 2019 kl.
09.
33Bemærk: artiklen er mere end 30 dage gammelLæs opPicnic.
Hjemmebag og en smuk udsigt over den lokale sø.
Det ligner en første date mellem Zimone Tang Rasmussen og Berthel Erland Rasmussen.
Men det er det slet ikke.
Det er en samtale mellem to fremmede.
De er nemlig blevet matchet, fordi de er uenige om rygning, grænsekontrol og udflytning af statslige arbejdspladser.
Eksperimentet har allerede modtaget hæderLivia Fonden giver sin nyindstiftede dialogpris til Uenige Sammen for at bygge bro mellem danskerne.
Men politik skal blødes op med en god kop te, rundstykker og kage, hvis det står til Zimone.
Det passer Berthel fint.
Også selvom det kan ligne noget andet.
- Det minder jo faktisk lidt om dating, fordi vi kun har fået nogle facts om hinanden.
Så jeg har gået en uges tid og set frem til det møde her, siger Berthel Erland Rasmussen.
Folk er mødtes lige dér, hvor de havde lystMødet mellem Berthel og Zimone i Odense var langt fra det eneste i dag.
Dagen har nemlig stået i uenighedernes og samtalernes tegn, så fremmede over hele landet kunne åbne sig op overfor hinanden.
Så på caféer, i parker, på den lokale bar og i DR's distrikterne har der været meget snak mellem danskere, som ellers aldrig ville have mødtes.
- Det er altså lidt anderledes at kigge folk i øjnene, når man er uenig om noget end at sidde bag en skærm, forklarer Jesper Schou Lykkegaard fra Hjørring.
Målet var hverken at overbevise eller blive enige - men i stedet forstå.
Og derfor var det heller ikke kun munden, som skulle arbejde.
Det kom ørerne også til, og mange samtaler varede mellem halvanden og tre timer.
- Man kan altid blive bedre til at lytte, og det synes jeg altid, vi skal øve os i, når vi møder et andet menneske.
Det har oplevelsen her bekræftet mig i, fortæller Birgitte Folmann, som mødtes med sin samtalepartner på Viborg Hovedbibliotek.
De fleste par blev matchet med en, som de deler postnummer med.
Det gjorde, at mange blev overraskede over alt det, som de kunne samles om:- Vi har gået på samme gymnasium og boet i Viborg med tyve års forskel, og nu bor vi 500 meter fra hinanden.
Vi kommer måske fra to forskellige vinkler, men vi er tættere, end man lige tror, forklarer Tilde Kornum og Anne Riise, som mødtes i Aarhus.
18-årige Joseph Taher: - Jeg er virkelig blevet udfordret, og når jeg cykler hjem, vil jeg helt sikkert tænke over de ting, Marianne har sagt.
Der var tid til en lang snak, og derfor har jeg forstået, hvorfor Marianne mener, som hun gør, altså hvad hun kommer fra.
Og det gør, at jeg bedre kan forstå hendes holdninger.
 Mathias Barfred: - På papiret er der jo ret stor forskel på Anna og mig.
Jeg er 26, og Anna er 70, men det var dejligt at finde ud af, at vi slet ikke var så forskellige alligevel.
 Toke Arndal: - Nogle gange er der en, der skal prikke til en med noget viden.
Det er rigtig vigtigt at blive prikket til, og det gjorde Stefan.
1 / 318-årige Joseph Taher: - Jeg er virkelig blevet udfordret, og når jeg cykler hjem, vil jeg helt sikkert tænke over de ting, Marianne har sagt.
Der var tid til en lang snak, og derfor har jeg forstået, hvorfor Marianne mener, som hun gør, altså hvad hun kommer fra.
Og det gør, at jeg bedre kan forstå hendes holdninger.
1 / 3Mathias Barfred: - På papiret er der jo ret stor forskel på Anna og mig.
Jeg er 26, og Anna er 70, men det var dejligt at finde ud af, at vi slet ikke var så forskellige alligevel.
2 / 3Toke Arndal: - Nogle gange er der en, der skal prikke til en med noget viden.
Det er rigtig vigtigt at blive prikket til, og det gjorde Stefan.
3 / 3I alt tilmeldte knap 3.
500 danskere sig.
Knap halvdelen tog så det sidste skridt i dag: Mødet.
Nu venter de sidste tre dage i valgkampen.
Så må vi se, om politikerne også tør være sammen trods uenigheder.
Dagen i dag har i hvert fald efterladt glæde og håb hos Zimone Tang Rasmussen:- Det, der har gjort mest indtryk, er, hvor enige man egentlig kan være om de menneskelige ting, selv om man er uenig om nogle faktuelle ting, siger hun.
FacebookTwitterKopier linkEmner:Viborg|Aarhus|Odense




https://www.dr.dk/nyheder/politik/folketingsvalg/christine-cordsen-om-dfs-kritik-af-mette-frederiksen-kan-blive

FolketingsvalgChristine Cordsen om DF's kritik af Mette Frederiksen: 'Kan blive opfattet som panik før lukketid'Kristian Thulesen Dahl beskylder Mette Frederiksen for at gå for meget efter magten.
Kristian Thulesen Dahl (DF) går få dage før valget til angreb på Mette Frederiksen (S).
DF-formanden mener, hun har skuffet ham under valgkampen.
Af Sandra Meersohn Meinecke02.
juni 2019 kl.
15.
52Bemærk: artiklen er mere end 30 dage gammelLæs opDer er få dage tilbage af valgkampen, og her i slutspurten går Kristian Thulesen Dahl (DF) hårdt til angreb på Mette Frederiksen (S).
Med henvisning til bogen 'Mette Frederiksen - et politisk portræt' af Thomas Larsen, beskylder han hende for at "gå efter statsministerposten for enhver pris" og "frygter", at hun løber fra indgåede aftaler.
Og i et interview i Berlingske i dag kalder DF-formanden Mette Frederiksen for "kynisk" i sin valgkamp.
Det har været en lang valgkamp.
Det handler nok mere om dem end om osNick Hækkerup, SocialdemokratietMen den sene kritik fra Kristian Thulesen Dahl kan blive opfattet som "panik før lukketid", mener DR's politiske korrespondent Christine Cordsen.
- Hans egen forklaring er, at han er blevet skuffet over Socialdemokratiet i valgkampen, siger hun og tilføjer:- Men det er svært for Kristian Thulesen Dahl at undgå, at det ligner, at han er lidt desperat på grund af meningsmålingerne og måske fortryder, at han har haft den tætte alliance med Socialdemokratiet i den her valgperiode, siger hun.
Ifølge DR's politiske korrespondent tyder meget på, at netop det tætte samarbejde er en af årsager til, at Dansk Folkeparti i meningsmålingerne står til en "alvorlig vælgerlussing ved valget".
- Socialdemokratiet er, ifølge vores målinger det parti, som snupper flest vælgere fra Dansk Folkeparti, siger Christine Cordsen og tilføjer, at hvis Mette Frederiksen efter valget bliver statsminister, og Dansk Folkeparti ender med et så stort nederlag, som målingerne tyder på, så får DF "brug for at slikke deres sår og finde ud af, hvad de så skal gøre".
Kristian Thulesen Dahls mere eller mindre udtalte plan-b har været, at hvis Lars Løkke Rasmussen skulle tabe magten, så kunne han passivt lade Mette Frederiksen blive statsminister.
Med det argument at ventrefløjen og De Radikale ikke skulle styre udlændingepolitikken.
- På den måde kunne hun være mere uafhængig af at forhandle med de partier i hendes eget bagland, som stiller alle mulige besværlige krav, siger Christine Cordsen.
Men hvis valgresultatet viser sig at ligne målingerne, har Kristian Thulesen Dahl selv givet udtryk for, at han ikke længere har politisk styrke til at gøre det.
S afviser kritikkenHos Socialdemokratiet afviser de kritikken.
- Det har været en lang valgkamp.
Det handler nok mere om dem end om os, siger Nick Hækkerup (S) og tilføjer:- Vi har fremlagt vores visioner på en række områder i steder for at være efter andre partiers ledere og lave skræmmekampagner, siger han.
Læs også:Kristian Thulesen Dahl lægger afstand til Mette Frederiksen: Frygter, det hele smuldrerMen på trods af kritikken fra Kristian Thulesen Dahl afviser han ikke, at Socialdemokratiet og Dansk Folkeparti kan samarbejde efter et valg.
- Socialdemokratiet kan samarbejde med alle partier om noget, men ikke med nogen partier om alt.
Så vi vil søge det brede samarbejde, siger Nick Hækkerup, som dog understreger, at han undrer sig over, at DF peger på Lars Løkke Rasmussen, "når han har en sundhedsreform, der centraliserer Danmark".
FacebookTwitterKopier linkEmner:Christine Cordsen (journalist)|Dansk Folkeparti|Kristian Thulesen Dahl (politiker)|Socialdemokraterne|Valg og folkeafstemninger




https://www.dr.dk/sporten/tennis/frederik-loechte-og-makker-er-faerdige-ved-french-open

TennisFrederik Løchte og makker er færdige ved French OpenFrederik Løchte Nielsen og Robin Haase tabte i tredje runde til det tredjeseedede par.
Frederik Løchte Nielsen er ude af herredoublerækken i French Open i tennis.
02.
juni 2019 kl.
14.
41Bemærk: artiklen er mere end 30 dage gammelLæs opFrederik Løchte Nielsen er ude af herredoublerækken i French Open i tennis.
Sammen med sin hollandske makker, Robin Haase, måtte den 35-årige dansker se sig slået i tredje runde, hvilket svarer til ottendedelsfinalen.
Læs også:Løchte og makker overvinder problemer og spiller sig videre i French OpenHer var det tredjeseedede par, bestående af colombianerne Juan-Sebastian Cabal og Robert Farah, for stor en mundfuld.
De stærkt servende colombianere vandt kampen med 6-3, 6-4.
Tabte eget servepartiI første sæt vandt de fire ud af fem servepartier rent, og i det femte fik Løchte og Haase et enkelt breakpoint, som de ikke formåede at udnytte.
Derfor blev den dansk/hollandske duos tab af eget serveparti til 3-5 afgørende.
I andet sæt kom Løchte og Haase straks i uvejr i egen serv og var nede med breakpoint ved både 0-0 og 1-1, men begge gange klarede de sig ud af problemerne - dog uden at kunne skabe tilsvarende problemer for modstanderne i deres serv.
Hollandske Robin Haase har været Frederik Løchte Nielsens makker ved French Open.
Og ved 2-2 gik det så galt.
Cabal og Farah brød til 3-2, og derfra servede de sig sikkert til 4-2 uden pointtab, til 5-3 fra 40-15 og tog derefter parti, sæt og match i egen serv fra 5-4.
Igen var Løchte og Haase langt fra at bryde.
Dermed er Frederik Løchte Nielsen færdig i årets French Open.
Han deltog også i mixeddouble sammen med Kaitlyn Christian.
/ritzau/FacebookTwitterKopier linkEmner:Tennis|Holland|Frederik Løchte Nielsen (tennisspiller)




https://www.dr.dk/nyheder/udland/korrespondent-tyske-socialdemokraters-sammenbrud-goer-nyvalg-ret-sandsynligt

UdlandKorrespondent: Tyske socialdemokraters sammenbrud gør nyvalg 'ret sandsynligt'Det kan ende med valg før tid i Tyskland efter SPD-formand Andrea Nahles afgang, vurderer DR's Michael Reiter.
Andrea Nahles træder officielt tilbage som formand for SPD i løbet af mandagen.
Af Mark Lindved Norup02.
juni 2019 kl.
12.
56 | opdateret 02.
juni 2019 kl.
13.
26Bemærk: artiklen er mere end 30 dage gammelLæs opDet tyske socialdemokrati, SPD, er i knæ, vælgerne flygter fra partiet, og i dag har formand Andrea Nahles meddelt, at hun trækker sig fra posten.
Den tyske regeringskoalition Den tyske regering består af partierneSPD - SocialdemokraterneCSU - Kristenkonservativt parti, der udelukkende fungerer i delstaten BayernCDU - Kristenkonservativt partiAnngret Kramp-Karrenbauer overtog formandsposten fra Angela Merkel sidste årAngela Merkel er fortsat som forbundskansler og dermed leder af regeringenRegeringssamarbejdet går under navnet Große Koalition - storkoalitionen.
De seneste meningsmålinger viser, at opbakningen i befolkningen bliver ved med at skrumpe og nu er nede på 12 procent, og ved det netop overståede europaparlamentsvalg blev det også til en svidende vælgerlussing.
Læs også:Lederen af det tyske socialdemokrati går afOg det er ikke kun SPD, der kommer til at slås med følgerne af den nye udvikling, vurderer DR's korrespondent i Tyskland, Michael Reiter.
Sandsynligvis nyvalgDen rammer også CDU og kansler Angela Merkel, der sammen med det kristenkonservative søsterparti, CSU, udgør den anden halvdel af regeringskoalitionen i den såkaldte storkoalition.
DR's korrespondent i Tyskland, Michael Reiter.
- Det er blevet meget mere sandsynligt, at det tyske regeringssamarbejde bryder sammen i kølvandet på Andrea Nahles afgang.
Regeringen var i forvejen meget skrøbelig, og hun var en af de sidste fortalere i SPD for, at man skulle fastholde samlingsregeringen valgperioden ud til 2021, hvor der formelt skal være valg.
- Når hun går, og der kommer en ny formand til, så er det meget, meget sandsynligt, at socialdemokraterne vælger at forlade regeringen, og så er vi i en situation, hvor det er ret sandsynligt, at der bliver tysk nyvalg, og det kan allerede blive udskrevet i år, siger Michael Reiter.
De Grønne lurepasserI Tyskland er der ikke tradition for mindretalsregeringer, og hvis SPD trækker sig fra regeringssamarbejdet, skal de kristenkonservative partier finde et nyt flertal.
En mulighed ville være sammen med partierne De Grønne og de liberale FDP, men det er tvivlsomt, om der overhovedet er interesse i et samarbejde fra den kant.
- Det er teoretisk muligt, men De Grønne står i meningsmålingerne til at blive det største parti i Tyskland, så de har ingen interesse i at støtte en regering, der fortsat er ledet af Angela Merkel.
De ser gerne, at der kommer et nyvalg, siger Michael Reiter.
Merkels skyggeFor SPD forestår nu arbejdet med at overbevise vælgerne om at vende tilbage til partiet, der i de bedste år på valgdagen fik krydset fra 40 procent af befolkningen.
Merkel har skygget for SPD, og det har kostet partiet.
Siden 2005 har de tyske socialdemokrater i næsten ti år været i regering med CDU og CSU, hvor Angela Merkel har været den altoverskyggende hovedperson, og det har tæret på partiet.
- Man har ikke formået at træde ud af Angela Merkels skygge, selvom de har fået ført en række mærkesager ud i livet som lovgivning.
Men hver gang er det alligevel Merkel og CDU, der er løbet med æren, vurderer Michael Reiter.
FacebookTwitterKopier linkEmner:Angela Merkel (politiker)|Tyskland|Socialdemokraterne|Valg og folkeafstemninger|Europa-Parlamentet




https://www.dr.dk/sporten/fodbold/fodboldstjernen-neymar-anklaget-voldtaegt-afviser-det-selv

FodboldFodboldstjernen Neymar anklaget for voldtægt - afviser det selvNeymar anklages for at have voldtaget en kvinde på et hotel i Paris i maj.
I en video nægter han sig skyldig.
Neymar er anklaget for voldtægt, men han afviser, at det skulle være sket.
02.
juni 2019 kl.
13.
27Bemærk: artiklen er mere end 30 dage gammelLæs opDen 27-årige brasilianske fodboldstjerne Neymar beskyldes for at have voldtaget en kvinde i Paris.
Det skriver det brasilianske medie Globo.
Mediet har fået indsigt i anklagerne mod angriberen via en politianmeldelse indgivet i den brasilianske storby São Paulo.
Neymar skal angiveligt have overfaldet kvinden i fuldskab under et ophold på et luksushotel i den franske hovedstad.
I en video på det sociale medie Instagram benægter Neymar, at det skulle være tilfældet.
I videoen fremviser han også korrespondancen mellem sig selv og kvinden.
- Jeg er beskyldt for voldtægt.
Det er et stort ord, et meget stærkt ord, men jeg er beskyldt for det.
- Det overrasker mig, for voldtægt er en virkelig grim og sørgelig ting, og alle, der kender mig, ved, hvilken person jeg er, og at jeg aldrig ville gøre sådan noget, siger Neymar blandt andet.
Det var angiveligt på dette hotel, Sofitel Hotel, at voldtægten ifølge kvinden skulle være udført.
Inden Neymars video blev publiceret, udtalte hans far og rådgiver, Neymar Senior, at sagen hurtigt kunne blive blæst ud af proportioner.
- Hvis ikke vi kommer frem til sandheden hurtigt, så kan det her komme ud af kontrol, sagde han til et lokalt nyhedsmedie i Sao Paolo.
Faren tilføjede, at man var klar til at fremlægge korrespondancen mellem Neymar og kvinden, da "der ikke er nogen tvivl om, at det var en fælde".
Få timer senere offentliggjorde Neymar korrespondancen.
Mødtes på InstagramIfølge politirapporten har kvinden fortalt efterforskerne i sagen, at hun kom i kontakt med Neymar gennem Instagram.
Her skal han have foreslået, at de mødtes i Paris, hvor han til daglig spiller i storklubben Paris Saint-Germain.
En assistent til fodboldstjernen købte flybilletter til kvinden.
15.
maj tjekkede hun ind på Hotel Sofitel Paris nær byens berømte triumfbue.
Neymar ankom angiveligt i beruset tilstand til hendes hotelværelse.
- I løbet af deres møde bliver Neymar aggressiv, og med vold gennemfører han samleje uden offerets samtykke, står der i politirapporten.
Kvinden, der også er brasilianer, vendte to dage senere tilbage til Brasilien uden at have kontaktet fransk politi om den påståede voldtægt.
Hun var angiveligt "emotionelt rystet og bange for at melde forbrydelsen i et fremmed land", lyder det.
Neymar befinder sig i øjeblikket i Brasilien, hvor han træner med det brasilianske landshold forud for Copa America.
Neymar træner i disse dage med det brasilianske landshold frem mod Copa America.
De seneste måneder har han været midtpunkt i en række kontroverser om dårlig disciplin og grænseoverskridende opførsel.
I begyndelsen af maj blev han udelukket fra tre kampe for PSG.
Det skyldtes, at han slog en fan efter holdets nederlag til Rennes i den franske pokalfinale.
Den episode har også kostet ham anførerbindet på Brasiliens landshold.
Han var ligeledes involveret i et skænderi og muligt slagsmål i omklædningsrummet med nogle holdkammerater.
Paris Saint-Germain har ikke kommenteret voldtægtsanklagen mod Neymar.
/ritzau/ReutersFacebookTwitterKopier linkEmner:Neymar (fodboldspiller)|Paris Saint-Germain|Instagram|Paris|Voldtægt




https://www.dr.dk/musik/festival/thor-og-anthon-er-vokset-op-i-rampelyset-vi-stoetter-hinanden-i-ikke-goere-noget-dumt

JELLING MUSIKFESTIVAL 2019Se temaFestivalThor og Anthon er vokset op i rampelyset: 'Vi støtter hinanden i ikke at gøre noget dumt'Popduoen Citybois hjælper hinanden med at modstå de fristelser, der kan være i musikbranchen.
19-årige Thor Farlov (tv.
) og 20-årige Anthon Edwards (th.
) er duoen Citybois.
Nu er de også roomies.
Af Rikke Bjerge02.
juni 2019 kl.
15.
00Bemærk: artiklen er mere end 30 dage gammelLæs opDet var slet ikke meningen, de skulle spille på Jelling Musikfestival.
Men da Hugo Helmig aflyste, kom Citybois med på plakaten på et afbud.
- Vi er da vildt beærede over, at de tænker på os som erstatning for den gode og søde Hugo, lyder det fra Citybois, aka Thor Farlov på 19 og Anthon Edwards på 20, da vi møder dem backstage lørdag eftermiddag før deres koncert på Jelling.
- Jeg har tidligere mødt Hugo i studiet og haft lange samtaler med ham.
Han er en super sød gut, hvor det bare er gået galt, siger Thor Farlov.
'Fra Bois til Mænd'DR3 fulgte i 2018 Anthon og Thor fra Citybois i et halvt år gennem deres op- og nedture i karrieren og teenagelivet.
Se de fem afsnit i dokumentarserien 'Fra Bois til Mænd' her.
For nogle uger siden fortalte 20-årige Hugo Helmig i en pressemeddelelse, at han aflyste resten af sine koncerter i 2019 på grund en hård start på året med en omfattende turné og behandling af et stofmisbrug.
- Alle fik jo et chok, da det kom frem.
Ingen anede det, men man kan jo skjule meget ved kun vise de gode sider frem på Instagram.
Hugo er sej, at han står ved det.
Vi skal nok gøre ham stolt i dag, siger Thor Farlov om koncerten på Jelling Musikfestival.
- Det er klart, at det er en barsk sandhed, at det også kan gå den vej.
Men det er så cool at se, hvordan alle folk støtter ham i den svære tid, siger Anthon Edwards.
Lyt til Citybois-nummeret 'Sig mig' her:Citybois - Sig mig'X Factor' og stjernestatusLigesom Hugo Helmig kender Citybois til det med at få opmærksomhed i en ung alder og til både de glæder og udfordringer, der kan opstå, når man vokser op i rampelyset.
Som 15-årige deltog de i 'X Factor', hvor de røg ud lige før finalen, og herefter ændrede livet sig radikalt for popduoen.
På rekordtid opnåede Citybois stjernestatus hos især teenagepigerne, og det resulterede senere i, at begge drenge droppede ud af gymnasiet til fordel for kometkarrieren som popstjerner.
Siden har de udgivet en lang række hits som 'Sig mig', 'Helt fair' og 'Dum som mig', de har mange millioner afspilninger på Spotify, og så har hver af drengene over 140.
000 følgere på Instagram.
Teltet var proppet på Jelling Musikfestival, da Citybois gav koncert.
Men selvom det kan være svært at bevare begge ben på jorden, når man har mulighed for at feste og fyre den af hele tiden, hjælper Thor Farlov og Anthon Edwards hinanden med ikke at falde for de fristelser, der er i musikbranchen.
- Vi gør os ikke i alt det der.
Jo, vi drikker en gang imellem, det gør alle i musikbranchen.
Men ikke alt muligt andet, siger Citybois, der for eksempel ikke mener, at klubjobs skal være en undskyldning for at drikke, selvom det kan være svært at skelne mellem fest og arbejde i sådan en en situation.
- Vi har hinanden og støtter hinanden i ikke at gøre noget dumt.
Hvis den ene vil i byen, og den anden bare vil slappe af, er vi gode til at sige til hinanden: 'Skal du ikke også bare blive hjemme?
', siger Anton Edwards.
Nu er de også CityroomiesOg det med at holde hinanden hjemme fra fester er blevet en del nemmere.
For ikke nok med, at drengene er sammen konstant, når de laver musik; nu er Citybois også blevet til Cityroomies.
Anthon Edwards og kæresten er nemlig gået fra hinanden, og nu er de to venner flyttet sammen.
- Thor var helt oppe at køre.
Han har jo været single, lige siden han blev født.
Han var sådan: 'Nu har jeg fået Anthon igen', siger Anthon Edwards og griner.
- Altså, jeg var slet ikke kærestekedelig, men det syntes Thor, for han var jo vant til at have mig ved sin side hele tiden, tilføjer han.
Anthon Edwards er flyttet ind hos Thor Farlov.
- Vi er stadig Citybois, selv om vi bliver ældre, for indeni er vi bare drengerøve, siger de.
Og det har han så fået nu.
For Anthon Edwards har valgt at udleje sin egen lejlighed og flytte ind i den lejlighed i København, som Thor Farlov har skaffet sammen med drengenes producer og ven, Asmus.
- Vi hygger os.
Vi havde det sådan, da vi flyttede sammen, at enten kommer det her til at gå fuldstændig galt, og vi splitter op og bliver røvuvenner – eller også kommer det til at gå godt.
Vi har ikke haft nogen store skænderier endnu, forsikrer Anthon Edwards, mens Thor Farlov tilføjer:- Nej, selvfølgelig kan man da godt blive lidt trætte af hinanden, for hvem har ikke prøvet det med nogen, man bor sammen med?
Men faktisk har det her bare gjort os endnu tættere.
Lyt til nummeret 'Pool' her:Citybois & Topgunn - Pool'Hvor er du kedelig'Foran de to venner, kollegaer og nu også roomies venter en sommer med masser af koncerter.
Men først skal der indspilles ny musik - og slappes lidt af.
- Vi er så sommerklar.
Vi tager til Los Angeles i morgen for at lave musik, men det er også for at få en velfortjent pause, for vi har spillet rigtig meget på det seneste.
Noget af det, jeg elsker ved at tage længere væk, er tidsforskellen.
Man er online, når alle sover i Danmark og omvendt, siger Thor Farlov, som tidligere har været åben omkring, at han har været ramt af angst.
Derfor har han brug for at trække stikket fra offentligheden en gang imellem.
- Jeg tager for eksempel ikke til Distortion, hvis vi ikke spiller.
Jeg går ikke på klubber, hvis jeg ikke skal spille.
Folk siger: 'Hvor er du kedelig, er det, fordi du synes, du er blevet for kendt?
'.
Men nej, jeg kan bare ikke overskue det.
Jeg har ikke det behov for at tage ud, som da jeg var 17 år og syntes, det var fedt, fordi jeg kendte klubejerne, siger han.
Drengene kalder deres festivalturné for 'Sommerjagt'.
Udover Jelling spiller de på Vig, Langeland, Smukfest, Kalundborg og til Tivoli Fredagsrock.
- Thor tager de hjemmeweekender, hvor han bare stener og ser film.
Det er han rigtig god til, siger Anthon Edwards og joker med, at vennen ikke møder piger på klubberne, men bare skriver med dem på Instagram.
Men generelt holder de begge den der svære kærlighed ud i strakt arm, og der er ingen planer om 'damejagt', som ellers er et udtryk, de to tidligere 'X Factor'-deltagere har været kendte for.
Og som Anthon Edwards siger:- Nu kan vi fokusere endnu mere på musikken.
Nu skal vi på tour, vi skal til LA.
Vi skal på sommerjagt!
FacebookTwitterKopier linkEmner:Hugo Helmig (musiker)|X Factor|Instagram|København|Pop og rock




https://www.dr.dk/nyheder/politik/folketingsvalg/statsministerkandidaterne-jagter-tvivlerne-i-valgkampens-sidste-duel

FolketingsvalgStatsministerkandidaterne jagter tvivlerne i valgkampens sidste duelDer kan være langt imellem overraskelserne, når velforberedte politikere debatterer.
Lars Løkke Rasmussen og Mette Frederiksen møder hinanden i duellen klokken 21.
00 på DR1 i aften.
Af Mark Lindved Norup02.
juni 2019 kl.
16.
59Bemærk: artiklen er mere end 30 dage gammelLæs opI aften mødes landets to førende statsministerkandidater i den sidste direkte debat på tv, før valget på onsdag bliver afgjort i stemmeboksene.
Selvom valgkampen har været lang, har Lars Løkke Rasmussen og Mette Frederiksen faktisk kun stået ansigt til ansigt og duelleret på politiske holdninger to gange undervejs.
Derfor er aftenens møde også imødeset med spænding af politiske iagttagere og andre med en nørdet interesse for dansk politik.
Men egentlig er det nogle helt andre tv-seere, som de to duellanter nok i særlig grad håber at nå igennem til.
- De håber selvfølgelig, at det er nogle af de mange vælgere, der endnu ikke har besluttet sig for, hvor deres kryds skal sættes, som kigger med.
De ved jo godt, at der er rigtig mange vælgere, der første beslutter sig helt op mod valgdagen, siger DR’s politiske analytiker Christine Cordsen.
Det er to garvede politikere, der står over for hinanden, og det mindsker sandsynligheden for, at en af dem kokser i valgkampskoreografien undervejs.
- Man holder øje med, om der er en af dem, der falder helt igennem på de emner, der ellers har været oppe, men det sker sjældent med politikere af den her kaliber, siger Christine Cordsen.
Rev Foghs bog i stykkerI det hele taget kræver det noget særligt, hvis en af kandidaterne for alvor skal hyles ud af den for øjnene af hundredtusindvis tv-seere.
En af Mette Frederiksens forgængere, Poul Nyrup Rasmussen, forsøgte i 2001 i en direkte duel med Anders Fogh Rasmussen, da han pludselig bragte en rekvisit i spil.
Anders Fogh Rasmussens liberalistiske manifest i bogform med titlen Fra socialstat til minimalstat.
På scenen begyndte han at hive sider ud af bogen og krølle dem sammen for at understrege, hvor langt hans politiske modstander havde rykket sig i en opportunistisk jagt på statsministerposten.
- I en stor hal med hujende DSU’ere (unge socialdemokrater, red.
) og set fra publikum virkede det egentlig ok, men når man så det på tv, hvad de fleste jo gjorde, så virkede det slet ikke, siger Christine Cordsen om det nyrup’ske stunt.
BogafbrændingerOg det stoppede ikke der, fortæller Christine Cordsen.
- Nyrup fik også rigtig mange tæv for det efterfølgende, for det der med at ødelægge bøger havde nogle uheldige associationer til bogafbrændinger og den slags.
Så det er sådan en duel, man stadig kan huske helt klart, siger hun.
Anders Fogh Rasmussen endte også med at løbe med valgsejren.
Duellen mellem Lars Løkke Rasmussen og Mette Frederiksen sendes på DR1 fra klokken 21.
00 i aften.
FacebookTwitterKopier linkEmner:Anders Fogh Rasmussen (politiker)|Christine Cordsen (journalist)|Valg og folkeafstemninger|DR1|Socialdemokraterne




https://www.dr.dk/sporten/oevrig/danskerne-misser-akkurat-medaljer-ved-em-i-roning

Øvrig sportDanskerne misser akkurat medaljer ved EM i roningDer var fem muligheder for medaljer ved dagens finaler, men danskerne endte med at kigge langt efter metallet.
Fie Udby i baggrunden var en af de danskere, som glippede en medalje ved EM i roning.
Af Frederik Palle02.
juni 2019 kl.
14.
16Bemærk: artiklen er mere end 30 dage gammelLæs opDet er ofte ikke meget mere end marginaler, der gør forskellen på placeringer i roning, og det måtte de danske både i dag sande på den hårde måde ved EM i roning i Luzern i Schweiz.
Der var nemlig fem muligheder for medaljer for danskerne, men da dagens konkurrencer var ovre, måtte danskerne kigge ind i et tomt medaljeskab.
Det var ellers rigtig tæt på for flere af danskerne.
Både Sverri Nielsen i singlesculleren og kvartetten i den tunge damefirer sluttede på en fjerdeplads.
Specielt Sverri Nielsen vil være bitter, når han ser tilbage på konkurrencen.
Han lå til en sølvmedalje efter 500 meter på de 2000 meter, og da han krydsede målstregen, var han kun tre tiendedele fra bronzen.
Den tunge damefirer med Anne Larsen, Trine Dahl Pedersen, Frida Sanggaard Nielsen og Nina Hollesen var lidt længere fra bronzemedaljerne, men alligevel kun knap et sekund fra de bronzevindende polakker.
De tre andre danske finalebåde med Fie Udby i singlesculleren, Emil Espensen og Alexander Modest i doublesculleren samt Mathilde Persson i letvægtssinglesculleren var et godt stykke fra medaljerne.
FacebookTwitterKopier linkEmner:Fie Udby Erichsen (roer)|Roning|Schweiz




https://www.dr.dk/nyheder/politik/folketingsvalg/live-tv-demonstrationer-minimumsnormeringer






https://www.dr.dk/sporten/fodbold/superliga/minut-minut-hobro-redder-sig-med-sikker-sejr-i-viborg






https://www.dr.dk/nyheder/politik/folketingsvalg/en-tandtekniker-og-en-specialskolelaerer-krydsede-klinger

Uenige SammenSe temaFolketingsvalgEn tandtekniker og en specialskolelærer krydsede klinger: Grænsekontrol eller ej?
To og to har danskere over hele landet i dag udvekslet holdninger.
En café i Hjørring var mødestedet for Marianne og Jesper, da de i dag mødtes for første gang.
Af Klaus Videbæk og Rasmus Jungersen02.
juni 2019 kl.
14.
31 | opdateret 02.
juni 2019 kl.
14.
47Bemærk: artiklen er mere end 30 dage gammelLæs opDer har været godt gang i snakken henover kopperne i Danmark her til formiddag.
Udover almindelig søndags-kaffeslabberas, havde 1.
488 danskere nemlig meldt sig for at mødes med nogen, som de ikke umiddelbart deler holdninger med.
I Nordjylland var en fængselsbetjent rejst hele vejen fra en campingplads i Vejle for at mødes med sin samtalepartner i Aalborg – og i Hjørring troppede Jesper og Marianne op i det lokale indkøbscenter uden helt at vide, hvad de kunne forvente af hinanden.
Jeg har fået nogle ting at tænke over i forhold til de holdninger, jeg har.
Og det synes jeg er sundt.
Jesper Schou Lykkegaard, 49 årDa samtalen er slut, er både Jesper og Marianne dog meget tilfredse med udbyttet.
- Det bedste har været at sidde over for et andet menneske, som man ikke kender, og at man taler stille og roligt om tingene i en ordentlig tone, siger Marianne Krogsgaard, der er 55 år og arbejder som selvstændig tandtekniker.
Holdninger kræver forklaringerPå forhånd havde de to givet forskellige svar på seks ud af syv spørgsmål i DR’s spørgeskema, men da samtalen kom i gang, fandt de hurtigt ting at blive enige om.
- Det viser sig faktisk, at vi er enige på rigtig mange punkter, siger Marianne Krogsgaard.
- Tit kræver svar og holdninger baggrundsviden og forklaringer.
Derfor bevæger samtalen sig nemt hen på andre ting, forklarer hun.
Det endte faktisk med, at de talte sammen i næsten to timer.
Nødt til at lytte hele vejenPå en måde var det en fordel for samtalen, at de ikke kendte hinanden på forhånd, mener 49-årige Jesper Schou Lykkegaard, der er specialskolelærer til daglig.
- Når der ikke er nogen forhistorie, så skal jeg faktisk lytte hele vejen til, hvad hun siger, og hvilke holdninger hun har, og være åben selvfølgelig.
Det har været rigtig, rigtig godt, siger han.
- Jeg vidste selvfølgelig godt, før jeg kom, at der var nuancer til de svar, jeg havde givet.
Men jeg kendte jo ikke Mariannes nuancer, og det har været spændende.
Sundt at få ting at tænke overMest uenige var de på spørgsmålene om, hvorvidt der skal være permanent grænsekontrol i Danmark eller ej, og om der skal klimaafgifter på kød og flyrejser eksempelvis.
Mens Jesper mener, at grænsekontrollen er udtryk for symbolpolitik, og at den ikke er til meget gavn, så mener Marianne, at det er nødvendigt at kontrollere Danmarks grænse, så længe EU ikke har bedre styr på Europas ydre grænser.
- Jeg har fået nogle ting at tænke over i forhold til de holdninger, jeg har.
Og det synes jeg er sundt, og det tror jeg, vi alle sammen har gavn af.
Jeg håber også Marianne har fået lidt med fra mig, som hun kan gå og tænke over, siger Jesper.
Og Marianne er enig.
- Det er en rigtig god måde at debattere på, siger hun.
FacebookTwitterKopier linkEmner:Jylland|EU|Sundhed og velvære|Aalborg|Hjørring




https://www.dr.dk/sporten/fodbold/superliga/live-vendsyssel-kaemper-livet-udligner-til-2-2






https://www.dr.dk/sporten/oevrig/dansk-kajakroer-sejler-sig-til-mere-world-cup-metal

Øvrig sportDansk kajakroer sejler sig til mere World Cup-metalEmma Aastrand Jørgensen blev delt nummer to i finalen i 500 meter enerkajak ved World Cup-stævne i Duisburg.
For anden dag i træk hentede kajakroeren Emma Aastrand Jørgensen en medalje ved World Cuppen.
02.
juni 2019 kl.
12.
30 | opdateret 02.
juni 2019 kl.
15.
31Bemærk: artiklen er mere end 30 dage gammelLæs opFor anden dag i træk hentede kajakroeren Emma Aastrand Jørgensen en medalje ved World Cup-stævnet i tyske Duisburg.
Søndag formiddag blev hun nummer to i 500 meter enerkajak.
Læs også:Dansk kajakroer vinder guld i enerkajak ved World CuppenDet danske OL-håb er dog ikke ene om at få en sølvmedalje ud af konkurrencen.
Franskmanden Manon Hostens kom i mål i samme tid og får også sølv.
Polakken Anna Pulawska var hurtigst.
Ved OL i 2016 vandt danskeren også sølv på distancen.
Klubmakker slutter længere nedePernille Knudsen deltog søndag i samme finale i Duisburg.
Hun måtte dog nøjes med en niendeplads.
Til daglig roer både Emma Aastrand Jørgensen og Pernille Knudsen for Maribo Kajakklub.
Lørdag vandt Emma Aastrand Jørgensen guld i 200 meter enerkajak.
Efter søndagens medalje var hun i aktion igen i 500 meter firerkajak.
Sammen med Line Langelund, Julie Frølund Funch og Bolette Nyvang Iversen måtte hun dog nøjes med en ottendeplads i finalen.
Danskerne var cirka to sekunder fra at tage en medalje.
Også i det nye format med en dame- og en herreroer i en miks K2 på 500 meter var Emma Aastrand Jørgensen på vandet.
Sammen med René Holten Poulsen kom hun ind på femtepladsen.
Søskendeparret Pernille og Rasmus Knudsen fulgte lige efter på sjettepladsen.
/ritzau/FacebookTwitterKopier linkEmner:René Holten Poulsen (roer)|Kano og kajak|Maribo




https://www.dr.dk/nyheder/indland/ny-rapport-kilovis-af-plastik-flyder-pa-danske-strande

IndlandNy rapport: Kilovis af plastik flyder på danske strandeMængden af plastik på de danske strande er problematisk, siger Verdensnaturfonden.
Der er masser af mennesker på strandene, når vejret er godt.
Men der er desværre også meget affald.
02.
juni 2019 kl.
12.
37Bemærk: artiklen er mere end 30 dage gammelLæs opSelv om de danske strande oftest ser pæne ud på overfladen, er det anderledes, hvis man ser ordentligt efter.
I dag udkommer Verdensnaturfonden WWF med resultaterne af et projekt, hvor 40 familier har samlet skrald på 10 udvalgte strande i maj 2019.
Målet var at undersøge, hvor meget plastik der egentlig er på de danske strande, og hvor det kommer fra.
Og konklusionen er klar, lyder det fra Bo Øksnebjerg, der er biolog og generalsekretær i WWF.
- Vi har et plastikproblem i Danmark, også selv om det ikke umiddelbart ser sådan ud, siger han.
6.
082 stykker affaldFamilierne samlede frivilligt skrald på 4,5 kilometer strandstrækning ved blandt andet Sydvestpynten, Blåvand, Tisvildeleje og Glænø Strand.
Der blev i alt samlet 6.
082 stykker affald i projektet.
Det havde en samlet vægt på omkring 150 kilo.
- Jeg tror, at der er mange, der tænker, at der ser pænt ud på de danske strande.
- Men hvis man ser grundigt efter, kan man altså finde flere tusind stykker plastik på ganske få kilometer, siger generalsekretæren.
Der blev fundet mange uidentificerbare plastikstykker, stumper af snor og line, men også cigaretfiltre og indpakning til is, slik og chips på strandene.
Derudover tegner der sig et tydeligt billede af, at skraldearten afhænger af det område, det bliver fundet i.
Foreslår pantsystem- Hvis man befinder sig på Vestkysten, så er der rigtig meget affald fra fiskeindustrien og krydstogtskibene.
- Hvis man er ved de indre farvande er det forbrugeraffald og det, der kommer, når man har været ude og feste, siger Bo Øksnebjerg.
Men én ting har skraldet i de forskellige regioner til fælles.
De har ingen værdi, påpeger generalsekretæren.
- Hvis plastik har en form for værdi, hvor man eksempelvis har betalt for det, eller der er pant, så tager folk det med igen, siger han.
En løsning på problemet kunne derfor ifølge Bo Øksnebjerg være at tænke mere i pantsystemer.
/ritzau/FacebookTwitterKopier linkEmner:WWF Verdensnaturfonden|Affald|Blåvand|Tisvilde




https://www.dr.dk/sporten/haandbold/herreligaen/krogh-jeppesen-foer-herrernes-dm-dyst-aalborg-har-flest-ressourcer-og

HerreligaenKrogh Jeppesen før herrernes DM-dyst: 'Aalborg har flest ressourcer og strenge at spille på'DR Sportens håndboldekspert ser frem mod DM-finalerne i herrernes håndboldliga.
Henrik Møllgaard og resten af Aalborg Håndbold-mandskabet jubler efter sejren over Bjerringbro-Silkeborg i den anden semifinalekamp.
Af Anne Hedegaard Petersen02.
juni 2019 kl.
12.
25Bemærk: artiklen er mere end 30 dage gammelLæs opNår Aalborg Håndbold søndag eftermiddag tager imod fynboerne fra GOG i den første af tre mulige DM-finaler, så er det sæsonens mest stabile hold, der skal duellere.
Det vurderer Lars Krogh Jeppesen, håndboldsekspert hos DR Sporten.
- Det er to hold, der har præsteret over hele sæsonen.
De ender på 1.
og 2.
pladsen i slutspillet, og det siger ikke så lidt.
Læs også:GOG-træner før længe ventet finale: 'Ambitionen fylder mere end historikken'Danske mestre i herrehåndbold2009: Kolding IF2010: AaB Håndbold2011: AG København2012: AG København2013: Aalborg Håndbold2014: KIF Kolding København2015: KIF Kolding København2016: Bjerringbro-Silkeborg2017: Aalborg Håndbold2018: Skjern HåndboldNår det så er sagt, så er det nordjyderne, der kommer med overtaget overfor de gulblusede fra Fyn.
Fordelen skal findes i antallet af spillede semifinalekampe i hver lejr.
Aalborg sikrede sig sin finaleplads efter to kampe mod Bjerringbro-Silkeborg, mens GOG skulle ud i tre semifinaler mod de forsvarende mestre fra Skjern Håndbold, senest en hård kamp i torsdags, og det vil få betydning.
- Jeg ser et lille plus til Aalborg, fordi de har haft tid til at få diverse småskavanker væk og forberede sig.
De har lidt flere strenge at spille på og har set meget stærke ud hele sæsonen.
- Specielt i bagkæden har de stor bredde og mange forskellige muligheder.
Derudover har de hjemmebanefordelen og spiller godt hjemme i Gigantium.
Det bliver en tæt kamp, hvor jeg har Aalborg som lille favorit, siger Lars Krogh Jeppesen.
GOG kommer med momentumDe to finale-hold har mødt hinanden to gange i denne sæson, og her det blevet til en uafgjort kamp på 21-21 og en storsejr til GOG på 34-25.
Hvis man zoomer lidt længere ud, så har GOG vundet tre ud af de seneste fire kampe og sikret uafgjort i den seneste.
GOG-spillerne havde svært ved at forstå det, da de havde slået Skjern i tredje semifinalekamp og sikret sig en plads i DM-finalen.
Derfor kan håndboldeksperten på ingen måder afskrive GOG i finalerne, både på grund af historikken mod finalemodstanderen, men også de seneste semifinalekampe, hvor der virkelig har været tryk på, og de har trukket sig ud som vindere.
- GOG kommer med stort momentum og selvtillid efter sejren over Skjern i torsdags.
Derudover har Aalborg svært ved at spille mod GOG, det ved begge mandskaber, og det tilfører yderligere selvtillid til fynboerne.
Man må på ingen måder undervurdere momentum og selvtillid, siger Lars Krogh Jeppesen.
Seneste kampeAalborg-GOG: 21-21 (maj ’19)GOG-Aalborg: 34-25 (september ’18)GOG-Aalborg: 25-22 (maj ’18)Aalborg-GOG: 31-37 (maj ’18)Aalborg Håndbold har siden 2012 været i tre DM-finaler og vundet to af dem, hvorimod fynboerne ikke har spillet en DM-finale siden 2008.
Så langt så godt, og hvis GOG skal gøre sig forhåbninger om at gå hele vejen og tage guldet, så er der især to spillere, der skal præstere.
- Niclas Kirkeløkke og Lasse Møller bliver nøglerne for GOG.
De skal være ligeså gode, som de har været hele sæsonen.
Holdet skal få sat dem i gode situationer, og så bliver kunsten, at de brillerer på samme tid.
- GOG er et meget farligt hold at møde og en vanvittig svær modstander.
De har en masse unge drenge, der har fået deres håndboldopdragelse på Sydfyn med en stærk kontrafase, og så kan de løbe solen sort.
Det skal de udnytte, det lyder fra Lars Krogh Jeppesen.
Du kan følge den første DM-finale mellem Aalborg håndbold og GOG i LIGA på P3 kl.
16 eller se den på TV 2.
FacebookTwitterKopier linkEmner:GOG Håndbold|Niclas Kirkeløkke (håndboldspiller)|Aalborg|Aalborg Håndbold|Håndbold




https://www.dr.dk/nyheder/politik/bekymrede-foraeldre-paa-gaden-igen-vi-skal-redde-et-synkende-skib

PolitikBekymrede forældre på gaden igen: 'Vi skal redde et synkende skib'Flere hænder i daginstitutionerne er budskabet, når forældre i dag er på gaden i hele landet.
Af Sandra Meersohn Meinecke02.
juni 2019 kl.
11.
50Bemærk: artiklen er mere end 30 dage gammelLæs op'Hvor er der en voksen?
'Sådan lyder sloganet fra bekymrede forældre og organisationer, der i dag har arrangeret optog og demonstrationer over hele landet.
Her i valgkampens slutspurt gentager de deres krav om lovfastsatte minimumsnormeringer og bedre forhold i landets daginstitutioner.
De mange forældre ønsker at sende et budskab om, at uanset hvem, der danner regering efter valget, "skal der ske markante forbedringer - nu".
Dagens demonstrationer starter omkring klokken 14:00, og både i Aarhus og København vil der være taler fra forældre og organisationer, men også flere politikere står på listen over talere.
80.
000 forældre på gadenSidste gang, forældrene gik på gaden med samme budskab, var 6.
april i år.
Dengang mødte omkring 80.
000 danskere op i protest mod forholdene i daginstitutionerne.
Siden har både forældre og organisationer oplevet, at der både hos politikerne og i medierne er kommet øget fokus på børnenes vilkår i vuggestuer og børnehave.
Vores samfund knækker sammen, hvis der ikke sker noget nu.
Signe Nielsen, Formand for Forældrenes Landsforening, FOLA.
- Der har de seneste 40 år aldrig været så stort fokus på børneområdet, siger Signe Nielsen, som er formand for Forældrenes Landsforening, FOLA.
Hun mener derfor ikke, at politikerne længere kan ignorere, at det er tid til forbedring.
Derfor forventer hun også, at både FOLA samt en række andre organisationer vil blive inviteret med til forhandlingerne på børneområdet efter valget, når der er dannet en ny regering.
- Vores samfund knækker sammen, hvis der ikke sker noget nu.
Vi ender med et A- og B-hold.
Dem, som har ressourcer til at passe deres egne børn, og dem, som er tvunget til at lukke øjnene, fordi de er nødt til at arbejde, siger Signe Nielsen.
Forældrene kræver bedre normeringer i daginstitutionerne, der skal skabe bedre forhold for både børn og voksen.
Derfor går de i dag på gaden over hele landet.
(arkivfoto) Signe Nielsen mener, at lovfastsatte minimumsnormeringer er helt afgørende for at skabe de nødvendige forbedringer.
- Vi stoler ikke på, at kommunerne med de midler, de har, på andre måder er i stand til at sikre, at der er voksne nok, siger hun.
Den bekymring deler Sophie Mogensen, som også deltager i demonstrationen i dag.
Hun sidder i styregruppen for forældrebevægelsen 'Hvor er der en voksen?
'.
- Det er selvfølgelig kun en del af løsningen, men det er vigtigt for overhovedet at sikre det administrative og børnenes basale behov, siger hun og tilføjer, at hun selv kan mærke forskel på sin treårige datter, når der har været for få voksne i løbet af en dag i børnehaven.
- Vi er her jo også for at redde der her synkende skib, vi har set de seneste ti år.
Der skal gøres noget nu, siger hun.
FacebookTwitterKopier linkEmner:København|Børnepasning|Demonstrationer|Aarhus




https://www.dr.dk/nyheder/politik/folketingsvalg/laes-svarene-v-og-s-bekriger-hinanden-fordi-begge-partier-kaemper-om






https://www.dr.dk/nyheder/regionale/syd/inga-og-andre-frivillige-ringer-til-aeldre-hver-morgen-vi-er-de-eneste-de

Syd- og SønderjyllandInga og andre frivillige ringer til ældre hver morgen: ’Vi er de eneste, de snakker med’Omkring 1.
500 frivillige ringer og siger godmorgen til ældre hver eneste dag.
Af Louise Mandrup (interview) og Michael Hassingaard Pedersen02.
juni 2019 kl.
12.
00Læs op- Det er Inga, siger Inga Martinsen, da røret bliver løftet i den anden ende.
Hun er en af de 300 frivillige syd- og sønderjyder, der hver morgen ringer til ældre for at ønske god morgen og høre, hvordan de har det.
Hun giver dem et såkaldt ’tryghedsopkald’.
- Vi er de eneste, de snakker med den dag.
Uanset om det er påske eller jul, sidder de helt alene.
Så de bliver så glade, når vi ringer, siger Inga Martinsen fra Haderslev.
Antallet af syd- og sønderjyder, der er klar til at ringe, er blandt det højeste i landet.
Næsten hver femte frivillige tryghedsopkalder hos Ældre Sagen er syd- og sønderjyde.
Hos Røde Kors er det næsten hver tredje.
Her fortæller Inga Martinsen, hvorfor hun nu i seks år har ringet til ældre mennesker hver morgen.
Opkaldet kan fange problemerDe frivilliges opkald til ældre er sat i verden for at give de ældre mere tryghed.
Mange af de ældre bor alene og har dårligt mulighed for at komme hjemmefra.
Ud over nummeret på den ældre har Inga Martinsen og de andre frivillige derfor også kontakt til en, der har en nøgle til den ældres hjem.
TryghedsopkaldereRøde Kors har 147 tryghedsopkaldere fordelt på hele landet.
Ældre Sagen har 1.
332, der hver morgen ringer til ældre mennesker.
Østjylland og Syd- og Sønderjylland har flest tryghedsopkaldere.
Kilde: Ældre Sagen og Røde KorsSå hvis Inga Martinsen ikke kan få fat på den ældre via telefonen, kigger personen med en nøgle til den ældre.
Langt de fleste opkald er hyggelige.
Men Inga Martinsen har også oplevet, at der er blevet brug for hurtig hjælp.
- Vi havde en dame for noget tid siden, der lige pludselig begyndte at tale russisk.
Vi kunne ikke forstå, hvad hun sagde.
Hun var simpelthen dehydreret og måtte på sygehuset et par dage.
Hver morgen, når vi slutter af, siger de tak, fordi jeg ringer.
Det er løn nok for mig.
Inga Martinsen, frivillig tryghedsopkalderGiver også pårørende tryghedOpkaldene giver derfor også tryghed hos de pårørende.
Inga Martinsen tør næsten ikke tænke, hvad der kunne være sket i nogle af de kritiske tilfælde, hvis ikke der havde været et tryghedsopkald.
- Så var de jo nok ikke blevet hjulpet.
Mange af dem har børn, der er langt væk i en travl hverdag.
De ved, at så længe de ikke hører noget fra os, har deres mor det godt, siger hun.
Inga Martinsen har nu i seks år fået en sludder med ældre over telefonen, og det fortsætter hun med, så længe hun stadig føler, at hun kan gøre en forskel.
- Man kommer jo til at kende dem, man ringer til.
De er så glade, når vi ringer.
Hver morgen, når vi slutter af, siger de tak, fordi jeg ringer.
Det er løn nok for mig.
Ældre Sagen og Røde Kors har samlet knap 1.
500 frivillige tryghedsopkaldere på landsplan.
Læs også:Vågere i vækst: Flere og flere vil være ved døendes sideFacebookTwitterKopier linkEmner:Ældre Sagen|Røde Kors|Haderslev




https://www.dr.dk/nyheder/udland/otte-bjergbestigere-forsvundet-paa-indisk-bjerg-i-himalaya

UdlandOtte bjergbestigere forsvundet på indisk bjerg i HimalayaGruppen havde planer om at bestige en tinde, som ingen andre har været på før.
Bjerget Nanda Devi, hvor en gruppe på otte bjergbestigere er forsvundet.
Af Mark Lindved Norup02.
juni 2019 kl.
10.
26Bemærk: artiklen er mere end 30 dage gammelLæs opEn stor eftersøgning er sat i gang i Himalayas bjerge, hvor en gruppe på otte bjergbestigere ikke er vendt tilbage til deres lejr som planlagt, skriver The Guardian.
Det er den seneste i en lang række af dårlige nyheder for bjergbestigere i området, hvor 11 personer alene over de seneste uger har mistet livet på Mount Everest på grund af trængsel og dårligt vejr.
Den forsvundne gruppe, der består af personer fra Storbritannien, USA, Australien og Indien, havde planer om at bestige bjerget Nanda Devi, der med 7.
817 meter er Indiens næsthøjeste.
De havde tilsyneladende planer om at nå toppen via en rute, der aldrig er benyttet før.
Ville bestige uberørt tindeDer er både sendt et eftersøgningshold ud til fods og med helikopter.
Fra luften håber man at nå hurtigere frem og kunne fire mandskab ned, der kan deltage i eftersøgningen.
- Vi har altid håb, men som en praktisk foranstaltning er vi også nødt til at være forberedte på dårlige nyheder, siger en talsmand for den indiske bjergbestigerforening.
I et opslag på Facebook fra den 22.
maj fremgår det, at gruppen undervejs mod toppen af Nanda Devi også ville forsøge at nå en tinde i 6.
477 meters højde, som ellers aldrig var besteget før.
De otte savnede var en del af en større gruppe, der undervejs delte sig op, og en af de tilbageværende guider gik op til deres basecamp, da kontakten forsvandt.
Der fandt han et tomt telt og tegn på, at der havde været en lavine i området, skriver The Guardian.
Nanda Devi ligger i den nordøstlige del af Indien.
(© Map4News)FacebookTwitterKopier linkEmner:The Guardian|Indien|Storbritannien|Facebook|Australien




https://www.dr.dk/nyheder/viden/teknologi/myndigheder-vil-tvinge-sig-adgang-til-hemmelige-chatbeskeder

TeknologiMyndigheder vil tvinge sig adgang til hemmelige chatbeskederTysk forslag skal gøre det nemmere at fange terrorister, men betyder også større risiko for aktivister.
Tyske myndigheder vil have adgang til krypterede beskeder, som er standard i WhatsApp og en valgmulighed i Facebooks Messenger.
Af Chris Lehmann02.
juni 2019 kl.
10.
59Bemærk: artiklen er mere end 30 dage gammelLæs opBrug af krypterede beskedtjenester som Signal, Telegram og WhatsApp er nok ikke hverdag for de fleste danskere.
Men i Tyskland er de åbenbart så stort et problem, at myndighederne vil have en lov, der giver dem mulighed for læse med på tjenesterne.
Det skriver Der Spiegel.
Forslaget kommer fra indenrigsminister Horst Seehofer, og det går ud på, at virksomhederne bag beskedtjenesterne skal kunne tvinges til at udlevere de beskeder, som brugerne har sendt.
"Enhver svækkelse vil ramme uskyldige"De pågældende tjenester virker med såkaldt end-to-end kryptering, hvilket betyder, at beskeden er kodet.
Den kan kun afkodes af de to mennesker, der indgår i samtalen.
Ikke engang virksomheden, der udbyder appen, kan se, hvilke beskeder brugerne sender til hinanden.
Hensigten med forslaget er at fange terrorister og kriminelle, der bruger de hemmelige beskedtjenester.
Men i debatten om lignende forslag i andre lande er bagsiden af medaljen også blevet diskuteret.
I Australien kan politiet ifølge en ny lov tvinge teknologivirksomheder til at bygge en adgang ind i krypterede beskedtjenester.
Da loven blev vedtaget, sagde it-sikkerhedsforsker Chris Culnane fra University of Melbourne til BBC:- Enhver svaghed vil svække den eksisterende kryptering og dermed påvirke den generelle sikkerhed for uskyldige mennesker.
Den pointe er også blevet fremhævet adskillige gange i andre lande, hvor lignende forslag har været på bordet.
Blandt andet fik Storbritanniens regering kritik for at forsøge at forbyde end-to-end-kryptering i 2017.
Forbuddet blev aldrig vedtaget.
Ubrydelig kode beskytter aktivister i diktaturstaterTankegangen bag end-to-end-kryptering er, at så længe app-udbyderen ikke engang selv kan bryde koderne og læse beskederne, så kan ingen andre.
Den ubrydelige kryptering er dermed med til at beskytte aktivister og menneskerettighedsforkæmpere i diktaturstater, der typisk er omfattende elektronisk overvågning.
Det er den samme beskyttelse, som forbrydere og terrorister også benytter sig af.
Hvis app-udbyderen bliver tvunget til at lave huller i sikkerheden, så de kan lukke myndigheder ind, eller udlevere beskeder, og så bliver sikkerheden altså forringet for alle.
Både terrorister og aktivister.
FacebookTwitterKopier linkEmner:Horst Seehofer (politiker)|Tyskland|Terrorisme|Kriminalitet|BBC




https://www.dr.dk/sporten/haandbold/championsleague/uheldige-toft-hansen-ser-fremad-trods-skadeshelvede-jeg-kan-se-ol

ChampionsleagueUheldige Toft Hansen ser fremad trods skadeshelvede: ’Jeg kan se OL i horisonten’René Toft Hansen har været skadet siden VM i januar, men ser stadig lyst på fremtiden.
René Toft Hansen ser frem til at genstarte karrieren efter skaden i Benfica og drømmer om OL i 2020.
Af Frederik Palle og Tina Müller (interview)02.
juni 2019 kl.
10.
40Bemærk: artiklen er mere end 30 dage gammelLæs opFor anden gang i 2019 må René Toft Hansen erkende, at han skal se en af de største finaler fra sidelinjen, selvom hans eget hold deltager.
Første gang var i januar, da Danmark spillede og vandt VM-finalen, og i dag spiller den danske stregspillers hold, Veszprem, Champions League-finale.
- Det er hårdt at stå udenfor.
Jeg ville så gerne stå inde på banen.
Det er nærmest hårdere at stå udenfor og kigge på, når man ikke kan gøre noget, siger René Toft Hansen.
- Jeg har desværre prøvet det lidt for mange gange.
Sidste gang, jeg var her til Final 4 med Kiel, var jeg også skadet, forklarer han.
- Jeg havde brug for at spille og være inde på banen, og det tror jeg kan lade sig gøre ved at skære lidt ned kampmæssigt.
René Toft HansenRené Toft Hansen blev skadet i lysken under VM-slutrunden i januar, og han har ikke spillet siden.
Den nye skadesperiode har gjort, at han har sat sig ned og lyttet til sin krop.
Det betyder, at han i den kommende sæson rykker teltpløkkerne fra Ungarn til den portugisiske klub Benfica.
Det er et skridt ned niveaumæssigt, men det er det helt rigtige skridt, hvis stregspilleren vil forlænge sin karriere med nogle år.
- Jeg trængte til at lave noget nyt og måske ikke spille alle de hårde kampe, for jeg kan godt mærke, at kroppen ikke kan holde til en hel sæson, lyder det fra René Toft Hansen.
René Toft Hansens blå bogFødt 1.
november 1984 (34 år)Spiller for VeszpremTidligere klubber: HF Mors 2000, Viborg HK, KIF Kolding, AG København og THW KielKommende klub: BenficaStørste resultater: OL-guld i 2016, VM-guld i 2019, EM-guld i 2012, dansk mesterskab i 2009, 2011 og 2012, tysk mesterskab i 2013, 2014 og 2015- Jeg havde brug for at spille og være inde på banen, og det tror jeg kan lade sig gøre ved at skære lidt ned kampmæssigt.
Det bliver noget nemmere næste år med Benfica, siger den stærke stregspiller.
René Toft Hansen siger, at hans første indtryk er virkelig positivt.
Den er utrolig professionel på trods af, at det er fodbold, som bærer klubbens primære opmærksomhed.
Læs også:Final4-klubber pløjer gennem hjemlige ligaer og storsatser på Champions LeagueMen han glæder sig til ikke bare til den sportslige del.
Han glæder sig også til at tage familien med og nyde livet i Lissabon.
Stadig klar til landsholdetSelvom han som udgangspunkt har taget et skridt tilbage sportsligt med beslutningen om at spille for Benfica, så er der ikke blevet skåret i ambitionerne.
Han er eksempelvis langt fra træt af landsholdet og har en ret så kendt turnering som mål ude i fremtiden.
- Landsholdet føler jeg ikke, at jeg er færdig med endnu.
Nu var vi så gode at kvalificere os til OL, så det står man og ser på ude i horisonten.
Det kunne jeg godt tænke mig.
Men den snak må jeg tage med Nikolaj (Jacobsen, red) og se, hvordan kroppen har det, siger han.
- Lige nu har jeg stadig lyst til at spille på landsholdet.
Det er der, at jeg får de gode kampe modsat i Benfica, hvor det ikke bliver på den internationale scene.
Så jeg håber, at jeg stadig kan spille et par år mere på landsholdet, forklarer René Toft Hansen.
René Toft Hansens holdkammerater fejrer sejren i semifinalen over Vive Kielce.
Men inden vi kommer så langt, så skal der altså lige spilles en Champions League-finale først.
Danskerens Veszprem skal op imod Vardar.
- Vi kigger rigtig meget mod den titel, og det er næsten en forbandelse, at vi ikke har vundet den.
Det betyder rigtig meget for dem, forklarer René Toft Hansen.
DR2 sender både finalen og bronzekampen.
I sidstnævnte møder FC Barcelona med Lasse Andersson og Kevin Møller møder Vive Kielce.
Se med fra klokken 14.
50.
FacebookTwitterKopier linkEmner:S.
L.
Benfica|DR2|Ungarn|Håndbold|Kevin Møller (håndboldspiller)




https://www.dr.dk/nyheder/udland/krydstogtskib-rammer-kaj-og-turistbad-i-venedig

UdlandKrydstogtskib rammer kaj og turistbåd i VenedigKrydstogtskibet MSC Opera rev sig ifølge lokale medier løs af sin fortøjning i Venedig og har ramt andet skib.
02.
juni 2019 kl.
11.
39Bemærk: artiklen er mere end 30 dage gammelLæs opEt kæmpestort krydstogtskib, der kom ud af kontrol, ramte i morges en kaj og en turistbåd i en af Venedigs travleste kanaler.
Italienske medier rapporterer, at mindst fem mennesker blev kvæstet.
Krydstogtskibet MSC Opera blev trukket langs en kaj i den meget besøgte italienske by.
Uheldet skete efter, at et kabel, som forbandt krydstogtskibet med en slæbebåd, knækkede.
Se videoen af kollisionen øverst i artiklen.
Slæbebådene anvendes til at trække de store krydstogtskibe ind i byens kanaler.
Efter kablet knækkede, var skibet ude af stand til at stoppe på grund af strømforholdene.
MSC Cruises, som ejer krydstogtskibet, siger, at MSC Opera skulle til at lægge til i en passagerterminal, da det fik tekniske problemer.
- To slæbebåde, der ledede skibet, var ude af stand til at forhindre, at krydstogtskibet ramte turistbåden, hedder det.
- De to slæbebåde forsøgte at stoppe det gigantiske skib, men et kabel knækkede.
Det blev ødelagt ved kollisionen med flodbåden, siger Davide Calderan, som er formand for slæbebådenes sammenslutning i Venedig.
Flygtede fra skibEn videooptagelse viser, hvordan folk løber væk fra skibet på kajen, mens MSC Opera med hornet i bund rammer den.
MSC Opera ramte turistbåden Michelangelo i den kendte Giudecca-kanal.
AFP skriver, at to er kommet til skade og andre to er kommet på hospitalet for at blive kontrolleret.
Kollisionen er ifølge AP sket omkring klokken halv ni i morges.
Venedig er en af Europas største turistattraktioner og har op til 30 millioner besøgende turister om året.
Efter uheldet er der fornyede krav om, at der nedlægges forbud mod, at krydstogtskibe kommer ind i Venedigs kanaler.
Ifølge MSC Cruises, der ejer MSC Opera, er krydstogtskibet 275 meter langt og 32 meter bredt.
Det kan have omkring 1700 passagerer og 470 besætningsmedlemmer.
/ritzau/FacebookTwitterKopier linkEmner:Skibstrafik|Venedig|Mediterranean Shipping Company|Rederier|MSC Cruises




https://www.dr.dk/nyheder/indland/danskere-kan-give-deres-bud-pa-navn-til-planet

IndlandDanskere kan give deres bud på navn til planetDanmark skal finde på et navn til en exoplanet og en stjerne i rummet.
Alle danskere kan sende et bud.
Med en god stjernekikkert kan exoplaneten HAT-P-29b ses fra jorden.
Billedet er et arkivfoto, der ikke viser planeten.
02.
juni 2019 kl.
09.
37 | opdateret 11.
juni 2019 kl.
10.
14Bemærk: artiklen er mere end 30 dage gammelLæs opHvad skal en 1.
150 grader varm exoplanet bestående af gasarter og på størrelse med Jupiter hedde?
Det er spørgsmålet, som Den Internationale Astronomiske Union (IAU) i Danmark stiller.
For Danmark har ligesom en række andre medlemslande af organisationen IAU fået muligheden for at navngive en af de mere end 4.
000 identificerede exoplaneter, der findes.
Alle danskere kan sende deres bud på et navn, oplyser den danske repræsentant for IAU, Ole Knudsen.
- Idéen er, at Danmark får lov til at give navn til en af de planeter, der er i verdensrummet, i forbindelse med unionens 100 års jubilæum, siger Ole Knudsen.
Bedre navn end HAT-P-29bIndtil videre hedder Danmarks planet "HAT-P-29b", og her kunne man godt tænke sig et bedre og mere mundret navn.
- Et godt navn til en exoplanet er kort, i et ord og kan udtales på dansk.
Det må ikke være uartigt, og navne på kæledyr og sovedyr vil vi helst ikke have.
- Man skal føle noget for det som dansker, og det må ikke være kommercielt eller navnet på nulevende personer, siger Ole Knudsen.
En exoplanet er en planet, der kredser om en anden stjerne end solen.
Ud over exoplaneten skal der også findes et navn til den stjerne, som den kredser om.
- Stjernens navn er frit, men det må meget gerne hænge sammen med planetens navn, siger Ole Knudsen.
Kan ses med stjernekikkertHAT-P-29b befinder sig i stjernebilledet Perseus, som er 1.
050 lysår væk fra Jorden, og hverken stjerne eller planet kan ses med det blotte øje.
- Men den er i stjernebilledet, og den kan ses i efteråret med en mellemstor stjernekikkert, siger Ole Knudsen.
Bud på navne kan indsendes på hjemmesiden danmarksplaneten.
dk fra den 6.
juni.
Man må gerne indsende flere forslag, og flere kan deltage sammen, herunder skoler, klubber, firmaer og institutioner.
En komité af personer med relation til dansk astronomi udvælger de tre bedste forslag, og dem kan alle stemme om til efteråret.
Det endelige resultat offentliggøres i starten af december.
- Navnet kommer til at fremgå i fremtidige stjernekataloger sammen med de andre exoplaneter, siger Ole Knudsen.
/ritzau/Opdatering: Artiklen er den 11.
juni blevet opdateret med fakta om det stjernebillede, som HAT-P-29b befinder sig i.
FacebookTwitterKopier link




https://www.dr.dk/sporten/haandbold/herreligaen/gog-traener-foer-laenge-ventet-finale-ambitionen-fylder-mere-end

HerreligaenGOG-træner før længe ventet finale: 'Ambitionen fylder mere end historikken'GOG har ikke været i DM-finalen siden 2008.
Men de tanker har fynboerne parkeret.
Glæde og lettelse i GOG's omklædningsrum efter semifinalesejren over Skjern Håndbold.
Af Malte Nørgaard02.
juni 2019 kl.
09.
00Bemærk: artiklen er mere end 30 dage gammelLæs opI 2008 vandt Martin Hedegaard den første udgav af X Factor i Danmark, mens Stein Bagger var på flugt.
Og så var det året, hvor GOG’s herrehold senest stod i en DM-finale.
Dengang endte guldet hos hedengangne FC København Håndbold, men i år får fynboerne en ny mulighed for at snuppe håndboldguldmedaljerne.
- Det var emotionelt for mange af dem, der har været i og omkring klubben i mange år, da vi spillede os i finalen.
Men nu glæder vi os bare til den første finalekamp mod Aalborg, og det er uden tvivl dét, der fylder mest i spillernes hoveder lige nu, siger GOG’s træner Nicolej Krickau.
Efter finalen i 2008: Mikkel Hansen giver et kram til den nuværende landstræner for kvindelandsholdet i Klavs Bruun Jørgensen.
Samtidig understreger han også, at det er de færreste GOG-spillere, som kan huske senest klubben stod i en DM-finale, selvom den største, fynske stjerne dengang hed Mikkel Hansen.
- Det er kun på direktørgangen, at de skal spekulere på at pakke håndboldhistorien væk, før vi går ind til finalekampene.
Der er så meget vilje i det her unge GOG-hold, så det er ikke historikken, der fylder.
Det er ambitionen om at vinde guld.
Har gode muligheder© ScanpixDe seneste ti års danske mestre i herrehåndbold2009: Kolding IF2010: AaB Håndbold2011: AG København2012: AG København2013: Aalborg Håndbold2014: KIF Kolding København2015: KIF KOlding København2016: Bjerringbro-Silkeborg2017: Aalborg Håndbold2018: Skjern HåndboldFinalemodstanderen fra Aalborg vandt grundspillet i håndboldligaen foran GOG i denne sæson, men Nicolej Krickau føler alligevel, at de gule fra Sydfyn har gode muligheder for at snyde aalborgenserne for pokalen.
GOG har nemlig ikke tabt til Aalborg Håndbold i denne sæson, og det momentum skal fynboerne forsøge at tage med videre til finalekampene.
- Det bliver svært.
Vi har kæmperespekt for den opgave, der venter.
Men vi ved, der er nogle faglige ting, som vi kan få til at lykkes, så vi slår Aalborg.
Så vi synes helt afgjort, at der er en mulighed for at vinde guldet, men det er ikke en kæmpe mulighed, siger GOG-træneren og fortsætter.
- Det er to hold, som minder utroligt meget om hinanden.
Derfor er det et meget kedeligt svar, når jeg skal sætte ord på, hvad der bliver afgørende.
Men jeg tror, at det bliver toppræstationerne fra de individuelle spillere, der kommer til at afgøre det.
Og så tror jeg også, at returløbet kommer til at spille en stor rolle.
Jeg er sikker på, at det hele bliver afgjort på en knivsæg, og så må vi forsøge at bruge vores selvtillid og energi til at give os den afgørende fordel, afslutter Krickau.
Den første finalekamp mellem Aalborg Håndbold og GOG spilles søndag klokken 16.
FacebookTwitterKopier linkEmner:GOG Håndbold|Stein Bagger (erhvervsleder)|FC København|Aalborg|Håndbold




https://www.dr.dk/nyheder/kultur/film/2-stjerner-til-katastrofefilm-med-legendarisk-monster-det-er-det-rene

FilmlandSe temaAf Filmanmelder og vært på FilmlandPer Juul CarlsenFilm og serier2 stjerner til katastrofefilm med legendarisk monster: Det er det rene klimatosseri!
'Godzilla 2: King of the Monsters' passer lige ned i den ophedede klimadebat, mener Per Juul Carlsen.
- Til sidst er der ikke nogen bedre beskrivelse af 'Godzilla 2: King of the Monsters' end det begreb, en vred dansk politiker introducerede forleden; 'klimatosseri', skriver Per Juul Carlsen.
(© SF Studios / Warner)02.
juni 2019 kl.
09.
30Bemærk: artiklen er mere end 30 dage gammelLæs op'Naturen finder altid en balance.
Og så er det op til mennesket af finde sin plads i den', lyder det fra en af figurerne i monsterfilmen 'Godzilla 2: King of the Monsters'.
Dertil svarer en af hans kolleger: 'Det lyder godt.
Har du selv fundet på det?
' -'Nej', svarer den første.
'Jeg fandt det i en lykkekage.
En meget lang lykkekage'.
'Godzilla 2: King of the Monsters'Instruktion: Michael DoughertyMedvirkende: Kyle Chandler, Vera Farmiga, Millie Bobby BrownPremiere: 29.
maj 2019Faktisk lyder det som, at de fleste af de højt bevingede ord, der bliver sagt om klimaet og miljøet i 'Godzilla 2', er hentet fra tvivlsomme lykkekager.
De lyder godt, men de giver ikke altid mening, hvis man piller lidt i dem.
Især ikke, når de bliver smasket oven i hinanden i en film, der må sætte ny verdensrekord i den særlige amerikanske filmdisciplin, der hedder 'manglende selvbeherskelse'.
Og til sidst er der ikke nogen bedre beskrivelse af 'Godzilla 2: King of the Monsters' end det begreb, en vred dansk politiker introducerede forleden; 'klimatosseri'.
Urgamle beskyttere af naturen© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
I begyndelsen er det egentlig ikke så tosset.
Monstret Godzilla blev udtænkt i Japan i 1954 med inspiration fra datidens atomprøvesprængninger, og i de her år, hvor bekymringen for Jordens tilstand stiger, er det naturligt at gribe fat i Godzillas udgangspunkt som en kommentar til menneskets eksperimenter med naturen.
Allerede i den fem år gamle forgænger blev det slået fast, at Godzilla og jordkloden er nært knyttet til hinanden.
Og da det begynder at pible frem med dusinvis af kæmpemonstre i 'Godzilla 2', lufter nogen den teori, at titanerne, som de bliver kaldt, er urgamle beskyttere af Jorden, klimaet og naturen.
Eftersom menneskeheden tilsyneladende er ved at bringe kloden ud af balance, må titanerne naturligvis vågne og bekæmpe truslen.
Fin idé.
Det hele er vendt på hovedet.
Millie Bobby Brown (tv.
) er også kendt for sin rolle som 'Eleven' i science fiction-serien 'Stranger Things'.
(© SF Studios / Warner)Lige indtil nogen i Hollywood har gjort opmærksom på, at det bliver for kompliceret med en monsterfilm, hvor monstrene er heltene, og menneskene har fortjent at dø.
I hvert fald bliver konceptet lynhurtigt rullet tilbage igen, da det trehovedet kæmpemonster Ghidorah bliver gjort til overskurk.
Og sådan vælter det frem og tilbage med nye teorier om titanernes plads i miljøet.
Inden længe er klimatosseriet gået helt over gevind.
Og både monstre og mennesker har smadret så mange storbyer, at en tyvendedel ville være aldeles nok.
Et smadreniveau hinsides det begribeligePå et tidspunkt fastslår en militærperson, at titanerne har skabt katastrofer, kæmpeulykker og så voldsomme rædsler, at 'vi slet ikke har ord for dem endnu'.
Det lyder som en spøgefuld kommentar til den amerikanske filmindustri i computereffekternes tidsalder, men det ser faktisk ikke ud til at være for sjov.
Det er den egentlig katastrofe i 'Godzilla 2', at instruktøren Michael Dougherty og hans to medforfattere frygteligt gerne vil op på et smadreniveau hinsides det begribelige.
Kyle Chandler, der spiller faderen Mark Russell i filmen, har medvirket i et hav af tv-serier og film.
I 2011 modtog han en Emmy for sin rolle i serien 'Friday Night Lights'.
(© SF Studios / Warner)De bliver ved og ved med at finde på og smadre.
Og midt i det hele placerer de en familie, hvis tre medlemmers humørsvingninger i helt absurd grad er afgørende for planetens skæbne.
Hvis man opfatter 'Godzilla 2' som en moderne udgave af 1950'ernes og 1960'ernes uskyldigt underholdende monsterfilm, hænger den tilnærmelsesvis sammen.
Men noget tyder desværre på, at Michael Dougherty og hans venner tager klimateorierne i 'Godzilla 2' ganske alvorligt.
Eller i hvert fald tager publikums bekymring for klimaet alvorligt.
Dét er klimatosseri.
(© SF Studios / Warner)Læs også:Seks stjerner til stjernespækket Tarantino-film: 'Han har aldrig været bedre'FacebookTwitterKopier linkEmner:Japan




https://www.dr.dk/sporten/golf/dansker-gaar-forrygende-runde-i-historisk-golfturnering

GolfDansker går forrygende runde i historisk golfturneringNanna Koerstz Madsen rykker fra en delt 40.
-plads til en delt 9.
-plads i US Women's Open i Charleston.
Nanna Koerstz Madsen gik tredje runde i 66 slag, hvilket er fem slag under banens par.
02.
juni 2019 kl.
08.
35Bemærk: artiklen er mere end 30 dage gammelLæs opDen danske golfspiller Nanna Koerstz Madsen springer op på en delt 9.
-plads efter en forrygende tredje runde i golfturneringen US Women's Open.
Danskeren gik tredje runde i 66 slag, hvilket er fem slag under banens par.
Læs også:Dansk golfspiller kvalificerer sig til årets største turneringEfter den imponerende runde rykker Nanna Koerstz Madsen fra en delt 40.
-plads op på en delt 9.
-plads med samlet tre slag under par.
Det blev i tredje runde til en enkelt eagle og fem birdies til den 24-årige dansker, som dog også blev noteret for to bogeys.
Nanna Koerstz Madsen ved OL i Rio i 2016.
Kineser ligger i topKun kinesiske Yu Liu gik banen lige så godt som den danske golfspiller.
Yu Liu fører turneringen sammen med franske Celine Boutier.
De er begge samlet syv slag under par efter de første tre runder.
Fjerde og sidste runde i turneringen spilles søndag.
Vinderen af turneringen, der afholdes i byen Charleston i delstaten South Carolina, får den største pengepræmie, der nogensinde er uddelt til en kvinde i golf.
Arrangørerne bag turneringen, Den Amerikanske Golfunion, har således udlovet en million dollar - svarende til knap 6,7 millioner kroner - til vinderen.
Den samlede præmiesum er på 5,5 millioner dollar eller cirka 36,8 millioner kroner.
/ritzau/FacebookTwitterKopier linkEmner:Golf|USA




https://www.dr.dk/nyheder/udland/lederen-af-det-tyske-socialdemokrati-gar-af

UdlandLederen af det tyske socialdemokrati går afAndrea Nahles siger, at hun ikke har den opbakning i partiet, som hun har brug for efter historisk dårligt EU-valg.
Dårligt EU-valg får Andrea Nahles til at trække sig som formand for SPD.
Arkivfoto.
02.
juni 2019 kl.
10.
25Bemærk: artiklen er mere end 30 dage gammelLæs opLederen af det tyske socialdemokrati, SPD, Andrea Nahles meddeler, at hun går af efter partiets dårlige valg til Europa-Parlamentet.
Det skriver dpa.
Nahles siger, at hun både går af som partileder og som leder af SPD's parlamentsgruppe i forbundsdagen i Berlin.
Hun siger, at hun ikke har den opbakning i partiet, som hun har brug for.
- Diskussioner internt i SPS's parlamentsgruppe og tilbagemeldinger fra partimedlemmer har vist mig, at jeg ikke længere har den støtte, som jeg har brug, hvis jeg skal løse mine opgave, siger Nahles i en erklæring søndag.
Nahles, der er den første kvindelige leder af SPD, siger, at hun går af som partileder mandag og nedlægger sin post som gruppeleder i parlamentet tirsdag.
KrisemøderAndrea Nahles sagde allerede efter EU-valget, at SPD's strategi og taktik måtte tages op til fornyet overvejelse.
- Det katastrofale resultat får mig til at åbne mulighederne for, at potentielle udfordrere kan stå frem og udfordre mig på posten som gruppeleder i Forbundsdagen, sagde hun.
Både forbundskansler Angelas Merkels CDU og SPD har haft krisemøder efter valget til Europa-Parlamentet, hvor begge de tyske regeringspartier fik et historisk dårligt resultat.
Den trængte tyske regeringskoalition mellem CDU/CSU og SPD kom ikke med nye udspil eller løfter om dramatiske forandringer, efter at De Grønne tog omkring en million af deres vælgere.
Det betød, at De Grønne er større end SPD i Bruxelles og ligger på andenpladsen efter CDU.
/ritzau/FacebookTwitterKopier linkEmner:Europa-Parlamentet|EU|Tyskland|Valg og folkeafstemninger|EU-forhold




https://www.dr.dk/nyheder/udland/kina-advarer-usa-mod-stotte-taiwan-ingen-forsog-pa-splitte-kina-vil-lykkes

UdlandKina advarer USA mod at støtte Taiwan: Ingen forsøg på at splitte Kina vil lykkesDet kinesiske militær står klar, hvis andre lande blander sig i spørgsmålet om Taiwan, lyder det fra landets forsvarsminister.
Kinas forsvarsminister, Wei Fenghe, advarer andre lande mod at trodse Kina i spørgsmål angående Taiwan.
)02.
juni 2019 kl.
08.
37Bemærk: artiklen er mere end 30 dage gammelLæs opKina kritiserer USA for at støtte Taiwan og for at have trodset Kina ved at lade skibe fra den amerikanske flåde sejle gennem Taiwanstrædet.
Det skriver nyhedsbureauet Reuters.
Kinas forsvarsminister, Wei Fenghe, siger natten til i dag dansk tid til journalister i Singapore, at Kina vil "kæmpe til det sidste", hvis nogen forsøger at komme imellem Kina og Taiwan.
I Kina er det opfattelsen, at Taiwan er kinesisk territorium, der før eller siden skal genforenes med resten af landet.
- Ingen forsøg på at splitte Kina vil lykkes.
Enhver indblanding i spørgsmålet om Taiwan er dømt til at fejle, siger ministeren.
Intet andet valgDet er "meget farligt", at gå imod Kinas vilje, advarer forsvarsministeren ifølge nyhedsbureauet AFP.
- Hvis nogen vil adskille Taiwan fra Kina, har det kinesiske militær intet andet valg end at kæmpe.
Koste hvad det vil.
For nationalt sammenhold, siger Wei Fenghe.
Men han understreger samtidig, at en krig mellem USA og Kina ville være katastrofalt, skriver Reuters.
I forrige uge sejlede en destroyer og en olietanker fra den amerikanske flåde gennem det strategisk vigtige Taiwanstræde.
Det har øget spændingerne i forholdet mellem Kina og USA.
Kina mener, at det er ulovligt for andre nationer at sejle gennem strædet, mens USA insisterer på, at det er internationalt farvand.
Har isoleret TaiwanRegeringen i Beijing har truet med at invadere Taiwan.
Kina har gentagne gange sendt militære fly og skibe ind på Taiwans territorium i de seneste år og arbejdet på at isolere landet internationalt, så det i dag kun har få diplomatiske allierede.
USA regner sig som allieret med Taiwan, men har ikke formelt diplomatiske forbindelser til landet.
Kun 21 lande anerkender Taiwan som selvstændigt.
Forholdet mellem Kina og USA er i forvejen anspændt grundet den igangværende handelsstrid mellem de to økonomiske stormagter.
/ritzau/FacebookTwitterKopier linkEmner:Kina|Taiwan|USA|Militær|Flåde




https://www.dr.dk/musik/festival/marie-linea-paa-26-vil-starte-en-oste-revolution-der-findes-meget-mere-end-danbo-og

HEARTLAND FESTIVAL 2019Se temaFestivalMarie Linea på 26 vil starte en oste-revolution: 'Der findes meget mere end Danbo og Havarti'Den 26-årige ostemager vil tilbage til de gamle traditioner - og starte sit eget mejeri.
© drAf Michelle From Hoxer og Foto: Betina Garcia02.
juni 2019 kl.
11.
00Læs op- Ost er ikke bare ost, siger Marie Linea Østergaard til den interesserede forsamling, som er mødt op fredag formiddag på Heartland Festivals 'Tasteland'-scene for at se hende tegne og fortælle om sin store – og lidt specielle – lidenskab.
Jeg vil jo gerne vise folk, hvordan man laver ost fra den gamle osteskole.
Marie Linea Østergaard, mejeriingeniørstuderendeFor den 26-årige mejeriingeniørstuderende har vitterligt ost på hjernen - og hendes passion ser ud til at smitte alle de mange fremmødte, som nysgerrigt mærker, smager og lugter til de forskellige osteprodukter, der indgår i formiddagens workshop.
Her prøver Marie Linea Østergaard nemlig at give et lille indblik i osteproduktionens forunderlige og langsommelige verden.
Hun fortæller om de forskellige stadier, når mælken går fra flydende til fast form – og om et projekt, som hun er godt på vej til at kunne realisere: Et gårdmejeri, hvor hun kan fremstille sin egen råmælksost.
Hvad er pasteurisering?
Siden 1994 har pasteurisering af al mælk til osteproduktion været lovpligtig praksis i Danmark.
Pasteurisering er en kortvarig opvarmning af mælken, som dræber alle bakterier, både de skadelige (listeria, salmonella mm.
), men også de ufarlige bakterier, som har indflydelse på ostens smag og konsistens.
Det er især de bløde råmælksoste, der ikke har lagret længe, som sundhedsmyndighederne advarer gravide og andre med svagt immunforsvar mod at spise.
Ved fremstilling af ost på pasteuriseret mælk tilsættes i stedet frysetørrede bakterier, som typisk indeholder to-seks bakteriestammer, mens den såkaldte råmælk kan indeholde flere end 100, fortæller Marie Lines Østergaard.
Marie Linea Østergaards mission er nemlig, at hun vil få os danskere til at spise ost, ligesom den blev lavet i de gode gamle dage, før pasteurisering blev lovpligtig.
- Jeg vil gerne vise folk, hvordan man laver ost fra den gamle osteskole, som man gjorde, dengang man brugte råmælk og naturlige kulturer, fortæller hun, da vi taler sammen et par dage før workshoppen.
Som standardpilsner og specialølDen særlige smag er årsagen til, at hun selv elsker råmælksost.
- Der findes dejlige oste i Danmark, og der er nogle små mejerier tilbage, men de tør ikke kaste sig ud i den rå mælk, og det synes jeg er ærgerligt, for der er meget at hente, siger hun og fortæller, at ost lavet på råmælk tager smag af hele gårdens miljø, som for eksempel påvirkes af køernes foder, bakterierne i luften og meget andet.
Marie Linea Østergaard viser publikum på Heartland Festival, hvordan man 'strækker mozzarella'.
At sammenligne ost lavet på pasteuriseret mælk og råmælksost er lidt ligesom at sammenligne en standardpilsner med en specialøl, mener Marie Linea Østergaard:- Selvfølgelig er der stor forskel.
Og jeg synes, det ville være skønt, hvis vi fik et bredere ostesortiment på bordet og gerne nogle helt nye oste.
Der findes meget mere end Danbo og Havarti.
I Danmark kender vi godt til råmælksost, for vi importerer og spiser dem gerne fra andre lande.
Parmesan, comté og bøffelmozzarella er alle eksempler på udenlandske råmælksoste.
Klædt på til råmælksostFredag formiddag i udekøkkenet på Heartland Festival får publikum lov til at få fingrene i ostekorn, som skal strækkes og foldes til små mozzarellabolde.
Ost er én lang opkoncentrering af fedt og protein.
Marie Linea Østergaard, mejeriingeniørstuderende- Ost er én lang opkoncentrering af fedt og protein, forklarer Marie Linea Østergaard, som fortæller, at hun har planer om at søge dispensation til at fremstille sin egen råmælksost.
Det er nemlig muligt, og Arla har blandt andet gjort det.
Men det er en omstændig proces, som kræver en udførlig risikovurdering.
- Jeg har valgt at tage uddannelsen til mejeriingeniør for at klæde mig allerbedst på til at få lov til at lave råmælksost.
Nu kan jeg lave risikovurderinger af forskellige bakterier og forstår fuldstændigt i detaljen de biokemiske reaktioner, siger Marie Linea Østergaard, som afleverer speciale til januar.
Al viden om selve produktionen af råmælksost har hun fået på mejeriophold i England og andre lande, hvor pasteurisering ikke er lovpligtig.
Sundhedsrisikoen ved at spise upasteuriseret ost er Marie Linea Østergaard ikke bange for.
Hun mener, at de naturlige og mere komplekse mælkesyrebakterier i den rå mælk generelt er mere sundt for vores tarmflora.
Publikum fik blandt andet lov til at smage forskellige typer råmælk.
Fra Søtofte Gårdmejeri var der mælk fra køerne Dorthea, Gitte og Gabriella, og de fik en klapsalver med på vejen for deres generøse bidrag.
 Der blev tilsat osteløbe for at sætte gang i fortykningsprocessen.
Det lykkedes dog ikke, og Marie Linea Østergaard mente, det var på grund af den lave temperatur denne fredag formiddag.
 Der var stor interesse for Marie Linea Østergaards workshop fredag formiddag på 'Tasteland'-scenen.
 Marie Linea Østergaard havde medbragt en tørret kalvemave, som bliver brugt til osteløbe.
1 / 4Publikum fik blandt andet lov til at smage forskellige typer råmælk.
Fra Søtofte Gårdmejeri var der mælk fra køerne Dorthea, Gitte og Gabriella, og de fik en klapsalver med på vejen for deres generøse bidrag.
1 / 4Der blev tilsat osteløbe for at sætte gang i fortykningsprocessen.
Det lykkedes dog ikke, og Marie Linea Østergaard mente, det var på grund af den lave temperatur denne fredag formiddag.
2 / 4Der var stor interesse for Marie Linea Østergaards workshop fredag formiddag på 'Tasteland'-scenen.
3 / 4Marie Linea Østergaard havde medbragt en tørret kalvemave, som bliver brugt til osteløbe.
4 / 4Vildt og farligtMen hvordan i alverden er en ung storbykvinde overhovedet endt med at blive passioneret omkring noget så usædvanligt som ost?
For at finde svaret skal vi helt tilbage til Marie Linea Østergaards barndom, for allerede som helt lille elskede hun blåskimmel og andre stærke og ikke så børnevenlige oste.
Og i børnehaveklassen fik hun adgang til ostehimlen.
- Jeg havde en kær barndomsveninde, hvis forældre havde et køleskab, som var spækket med den ene ost efter den anden, som smagte helt vildt, fortæller hun.
- Det var alle mulige fine, franske oste, og den ene smagte vildere end den anden.
Men det var også lidt farligt; at spise noget, som ser helt modbydeligt ud, men smager helt fantastisk.
Det var lidt grænseoverskridende, og der var helt klart den drift for mig i det her lidt ulækre og lækre på samme tid.
Jeg har altid gerne villet skabe noget, som andre kunne smage.
Marie Linea Østergaard, mejeriingeniørstuderendeHun er allerede godt på vej til at kunne producere sin egen ost.
Sammen med kæresten Mikkel, som er landmand, bor Marie Linea Østergaard i et bofællesskab på en gård uden for Ringsted.
Søftofte Gårdmejeri er navnet på deres mejeri, og de 11 malkekøer og mejeriudstyret er allerede på plads.
Nu skal hun bare være færdig med sit studie.
- Jeg har altid gerne villet skabe noget, som andre kunne smage.
I starten troede jeg, at det skulle være et bymejeri, siger Marie Linea Østergaard, som er født og opvokset i København.
- Men jeg er meget mere til at være der, hvor råvaren er.
Min kærestes drøm er at lave den bedste mælk, og min er at lave lækker velsmagende ost.
Derfor blev det et gårdmejeri - og livet på landet er enormt tiltalende.
DrømmeostenSå snart hun har afleveret sit speciale til januar, kan de sætte gang i osteproduktionen, som hun håber på at få dispensation til at sælge.
Men det skal ikke blive til en kæmpe produktion.
Marie Linea Østergaard vil holde til på gården og gerne sælge herfra.
Den ost, hun drømmer om at lave, skal, udover at være nærende og fremstillet på en sikker måde, også smage godt.
Smagsmæssigt forestiller hun sig noget blåskimmelagtigt.
- Jeg synes, de er vildt flotte i de der nuancer af blå og grøn.
De smager helt vildt kraftigt, men kan også være cremede og søde.
Og det skal være en ost, der smager af noget, ikke bare meget, men af alt muligt forskelligt, siger hun og fortæller, at det også er vigtigt, at drømmeosten ikke bliver for stor, så hun selv kan håndtere den.
- Jeg vil ikke bare finde en opskrift.
Jeg vil prøve at se, hvad der er muligt for mig.
Jeg håber, at jeg kan lave en ost, der smager af så meget mere og er så interessant, at folk har lyst til at købe den.
Det er i sidste ende smagen, det handler om.
- Min kærestes drøm er at lave den bedste mælk og min er at lave lækker velsmagende ost, siger Marie Linea Østergaard.
FacebookTwitterKopier linkEmner:Heartland Festival|Fødevarer|Mejerier|Kværndrup|København




https://www.dr.dk/nyheder/viden/teknologi/teenager-forsoegte-hacke-sig-til-job-ved-apple-her-er-fire-andre-der-havde

TeknologiTeenager forsøgte at hacke sig til job ved Apple: Her er fire andre, der havde lidt mere succes I hackingens historie er der masser af eksempler på hackere, der er gået fra skyggeside til heltestatus.
Af Chris Lehmann02.
juni 2019 kl.
08.
03Bemærk: artiklen er mere end 30 dage gammelLæs opI en nyligt afsluttet sag er en australsk teenager blevet idømt en betinget fængselsdom for to gange at have hacket sig ind i teknologigiganten Apples systemer.
Angiveligt er han brudt ind både som 13-årig og som 15-årig.
Han er i dag 17.
Apple gjorde de amerikanske myndigheder opmærksomme på indtrængningen, da det var sket anden gang.
FBI kontaktede så det australske politi, som anholdt den unge hacker.
Han har nu fået en stærkt reduceret straf på otte måneders betinget fængsel, fordi Apple ikke led nogen skade, og fordi han kun begik lovovertrædelserne i håb om at få et job hos Apple.
Men den australske teenager har nok ikke trukket idéen om at gøre opmærksom på sig selv ved at hacke helt ud af den blå luft.
Faktisk står han på skuldrene af en række kendte hackere, som ved at overtræde reglerne på nye og usete måder, er blevet til stjerner inden for deres felt.
1Peiter Zatko/MudgeZatko vidnede i 1998 for det amerikanske senat under sit hacker-alias Mudge.
Her fortalte han og hacker-kumpanerne fra l0pht, at de kunne ødelægge internettet på en halv time, hvis de ville.
Senere blev han ansat i det amerikanske forsvarsministerie (© C-Span/DoD - U.
S.
Federal Government)D.
19.
maj 1998 talte alle syv medlemmer af hackerkollektivet l0pht (udtales Loft) foran den amerikanske kongres.
Her fortalte de, at internettets basale sikkerhed var så hullet, at hver af de syv ville kunne få hele internettet til at gå offline med cirka en halv times arbejde på egen hånd.
En af de syv var Peiter Zatko.
Bedre kendt som Mudge.
På det her tidspunkt er ordet 'hacker' ikke synonymt med 'cyberkriminel', som det senere er blevet.
I stedet betød ordet, at man eksperimenterede med grænserne for, hvad computere, netværk og elektronik kunne.
Peiter Zatko udviklede blandt andet et program til at gætte passwords, men det skulle ikke bruges til at bryde ind i banker og lukkede systemer.
I stedet blev det givet frit som et værktøj til at teste styrken af passwords, så der kunne luges ud i de dårlige.
Senere gik l0pht fra at været et hackerkollektiv til at være et rigtigt it-sikkerheds-konsulenthus, der blev opkøbt af datasikkerhedsselskabet Symantec, og Peiter Zatko fik senere arbejde hos både det amerikanske militærs udviklingslaboratorie DARPA og hos Google.
2Marcus Hutchins/MalwareTechHutchins standsede fra sit hjemmekontor i Storbritannien et globalt cyberangreb, der ramte næsten 100 lande i de første timer.
Senere kom hans blakkede fortid frem.
Marcus Hutchins blev berømt, da han bremsede WannaCry-angrebet i 2017.
Ormen kunne selv sprede sig fra computer til computer gennem lokale netværk og gennem internettet.
Når den landede på en computer, begyndte ormen at kryptere alle filer på computeren, hvilket gør computeren ubrugelig.
Det eneste, en WannaCry-inficeret computer kan, er at vise brugeren en besked om at indbetale ca.
600$ i bitcoin for at få låst computeren op igen.
I virkeligheden stak bagmændene bare af med pengene uden at låse computerne op.
Men Hutchins opdagede, at lige før programmet begyndte at kryptere computeren, tjekkede det én bestemt hjemmeside på nettet.
Programmet var kodet sådan, at hvis den hjemmeside ikke fandtes endnu, så skulle det bare fortsætte angrebet.
Hjemmesiden fungerede altså som en slags dødemandsknap, der kunne standse angrebet på verdensplan, hvis den blev aktiveret.
Hutchins brugte sine evner som it-sikkerhedsspecialist til at lave en hjemmeside, der hvor WannaCry ledte efter dødemandsknappen.
På den måde blev angrebet bremset i sine spor - men det inficerede stadig omkring 200.
000 computere på verdensplan.
Hutchins blev en stjerne i it-sikkerhedsmiljøet, men et par måneder efter angrebet blev han anholdt i forbindelse med en sag fra 2014.
Her havde Hutchins tilsyneladende skabt og solgt et program, der kunne aflure log-in-oplysninger til netbanksider.
En nærmere undersøgelse lavet af it-sikkerhedsekspert Brian Krebs viser, at Hutchins tilsyneladende har været aktiv i hackermiljøet som teenager.
Hutchins erklærede sig skyldig i sagen i sidste måned.
3Peter HajasHajas byggede den i dag velkendte notifikations-funktion i toppen af skærmen ind i sin første, hackede Apple-telefon, og det skaffede ham i sidste et job hos selv samme virksomhed.
(© Peter Hajas/Screenshot)I dag virker Peter Hajas' bedrift måske lille, men tilbage i 2011 var den en stor ting.
Hajas kodede en helt ny metode til at vise notifikationer på Apples ellers ret lukkede Iphone.
Fra den første Iphone fungerede det sådan, at hvis du modtog en sms, blev den vist i et stort vindue midt på skærmen, og alt andet, du lavede med telefonen, blev sat på pause.
Hajas flyttede notifikationerne op i toppen af skærmen, hvor de ikke afbrød.
Samtidig fik brugeren mulighed for at vente med at reagere på beskeden til senere - cirka som notifikationer også fungerer i dag.
Det gjorde han ved at arbejde med telefoner, hvor det lukkede system var blevet åbnet af hackere.
En proces, der hedder jailbreak.
Dermed kan hjemme-hackere, uden om de begrænsninger en telefon er skabt med, lave nye udgaver af de mest basale funktioner i telefonens styresystem.
F.
eks notifikationerne.
Hajas fik et job hos Apple under et år efter udgivelsen af sit eget system.
4Kevin Mitnick/CondorCeBit Day 3, 18 March 2015, Hannover, Germany.
Image ©Dan Taylor/Heisenberg Media - Mitnick er nok en af de mest kendte hackere i verden, fordi hans mest iøjnefaldende aktioner ikke har fundet sted med et tastatur foran sig, men med en telefon i hånden.
Mitnick er en mester i en teknik, der hedder social engineering, som han brugte til at lokke passwords ud af store amerikanske virksomheder og stjæle deres forretningshemmeligheder.
Et social engineering-angreb kan starte ved, at Mitnick ringer til hovednummeret på et teleselskab og udgiver sig for at være en mellemleder, der har glemt nummeret på en anden mellemleder, som han har et møde med.
Så får han nummeret på den mellemleder udleveret.
Dernæst kan Mitnick så ringe til den mellemleder, fyre en ny løgn af og få mere adgang eller en ny kontakt og så videre.
Teknikken brugte han til at stjæle koder, forretningshemmeligheder og andet.
Selv siger han, at han ikke gjorde det for økonomisk vindings skyld, men bare af ren nysgerrighed.
I sidste ende blev Mitnick idømt en fængselsdom på fem år.
I en periode sad han i isolering, fordi en amerikansk dommer troede på en avisartikel, der skrev, at Mitnick kunne starte en atomkrig ved at fløjte en serie toner ind i et telefonrør.
I dag arbejder Mitnick med præcis det, der sendte ham bag tremmer.
Nu bliver han bare betalt af virksomeden selv for at bryde ind i den, fordi han bagefter aflægger en rapport over, hvor dens sikkerhedshuller er.
FacebookTwitterKopier linkEmner:Apple Inc.
|IT-kriminalitet|IT-branchen|Kriminalitet|Symantec




https://www.dr.dk/nyheder/indland/det-er-sommer-det-er-sol-og-det-er-soendag-og-op-til-27-grader-i-soenderjylland

IndlandDet er sommer, det er sol, og det er søndag - og op til 27 grader i SønderjyllandI dag får vi åres første sommerdag, som også kan byde på byger og torden.
I dag får vi åres første sommerdag, som dog også vil byde på regn og torden i løbet af aftenen.
Af Sandra Meersohn Meinecke02.
juni 2019 kl.
08.
13Bemærk: artiklen er mere end 30 dage gammelLæs opSå er det sommer.
I hvert fald startede sommerkalenderen officielt i går 1.
juni, og i dag følger vejret trop med temperaturer, der lokalt kan komme helt op på 25 grader og derover.
Det er dog ikke alle steder i landet, at det er tid til at hoppe i badebukserne, for mange steder vil temperaturerne "kun" ligge et sted mellem 18 og 23 grader.
- Men i den sydlige og sydvestlige del af landet er der mulighed for 25 grader og endda højere, siger vagthavende meteorolog hos DMI Lars Henriksen.
Lolland er et af de steder, der også kan forvente sommervejr i løbet af søndagen.
På Twitter skriver DMI, at sønderjyderne får det varmeste vejr med temperaturer på 27 grader, mens de østlige egne får mest sol.
Selv om temperaturerne er højere, skinner solen ikke alle steder fra en skyfri himmel.
- Vi får det, vi kalder sløret sol flere steder, siger Lars Henrik og understreger, at de relativt lave vandtemperaturer, som ligger på 12-13 grader, også er med til at køle den lune vind lidt ned.
Den varme luft, som ligger over landet, vil senere bliver afløst af en koldfront fra vest.
- Når det sker, ser vi ofte, at der ender med byger og torden, siger Lars Henriksen.
Også resten af ugen vil der være relativt høje temperaturer og perioder med sol - men også her kan der komme torden og byger.
Årets første sommerdagI går var det ifølge kalenderen den første sommerdag.
Men når vi taler om vejret, skal temperaturen være 25 grader eller over, før metrologerne også betragter det som sommer.
- Vi har lige skudt sommerkalenderen i gang, og nu får vi så også den første dag med sommertemperaturer, siger Lars Henriksen.
Han fortæller, at sommeren sidste år allerede startede i maj, hvor vi på nuværende tidspunkt allerede havde haft flere dage med sommervejr og temperaturer over 25 grader.
Vejret omkring 1.
og 2.
juni lå i 2018 på omkring de 29-30 grader.
FacebookTwitterKopier linkEmner:Vejret|Danmarks Meteorologiske Institut|Twitter|Jylland|Lolland




https://www.dr.dk/sporten/fodbold/championsleague/liverpool-er-kongerne-af-europa-se-de-bedste-billeder-fra-triumfen-i

Champions LeagueLiverpool er kongerne af Europa: Se de bedste billeder fra triumfen i MadridLørdag aften vandt Liverpool klubbens sjette europæiske trofæ, da Tottenham blev slået 2-0 i CL-finalen.
Af Michael Sten Jensen i Lyon02.
juni 2019 kl.
07.
38Bemærk: artiklen er mere end 30 dage gammelLæs opDer var fællessang, tårer og metal, da en samlet Liverpool-trup lørdag aften trådte op på podiet på Wanda Metropolitano i Madrid.
Med Jordan Henderson som frontmand blev det ikoniske Champions League-trofæ sendt til vejrs, mens fyrværkeriet fløj, og de røde hjerter på tribunerne sang.
Herunder får du de bedste billeder fra Liverpools triumf.
Mohamed Salah chokstartede finalen, da han efter knap to minutter sparkede Liverpool i front på straffespark.
1 / 17For et år siden blev den egyptiske troldmand udskiftet i netop Champions League-finalen mod Real Madrid, da han slog skulderen af led efter en brydekamp med forsvarsspilleren Sergio Ramos.
2 / 17Der var ikke mange højdepunktet i resten af første halvleg, men en baneløber stjal dog opmærksomheden for en stund.
Kvinden har siden sit stunt fået over 500.
000 nye følgere på sin instagramprofil.
3 / 17Tottenham forsøgte at presse Liverpool, men kort før tid var det belgiske Divock Origis tur til at stjæle billedet.
4 / 17Med et hurtigt aftræk lukkede og slukkede han Tottenhams håbom en udligning, og så kunne jublen ellers bryde ud i Madrid.
5 / 17Liverpools hollandske forsvarsspiller Virgil van Dijk faldt grædende af glæde til jorden, omringet af holdkammerater.
6 / 17Mens Liverpools tyske manager, Jürgen Klopp, fik en velfortjent lufttur foran de mange fans.
7 / 17Med Champions League-titlen brød Klopp sin finaleforbandelse.
Inden lørdag havde han tabt tre finaler med Liverpool samt en med tyske Dortmund.
8 / 17Denne finalesejr vil Liverpool-fans i alle aldre nok sætte stor pris på i mange, mange år.
9 / 17Samtidig måtte en dybt skuffet Christian Eriksen se på fra banens midte.
10 / 17Heldigvis var der trøst at hente på tribunen for danskeren.
11 / 17'Not this time'.
Tottenhams tilbagevendte angriber, Harry Kane, må gå den tunge gang forbi trofæet.
12 / 17Og i stedet kan Liverpool-anfører, Jordan Henderson, hæve 'pokalen med de store ører'.
13 / 17Titlen er Liverpools sjette af slagsen.
14 / 17Men det er første gang, at Mohamed Salah kan kalde sig Champions League-vinder.
15 / 17Det samme gør sig gældende for Virgil van Dijk.
16 / 17Liverpools brasilianske målmand, Alisson Becker, kunne ikke have sin kone med til Madrid, da hun er højgravid.
Heldigvis var der tid til at facetime fra banen, da der kom ro på festen.
17 / 17FacebookTwitterKopier linkEmner:Jordan Henderson (fodboldspiller)|England|Madrid|Tottenham Hotspur FC|Fodbold




https://www.dr.dk/nyheder/indland/tal-droemme-om-flere-paedagoger-kan-blive-svaere-naa

IndlandTal-drømme om flere pædagoger kan blive svære at nåAllerede nu kan det være svært at rekruttere pædagoger, lyder det fra flere sider.
- Der er problemer, som ikke bliver løst med minimumsnormeringer, mener Ole Henrik Hansen, lektor på Danmarks Institut for Pædagogik og Uddannelse (DPU), Aarhus Universitet.
Af Louise Damløv, Casper Dalgård og Emma Toft02.
juni 2019 kl.
07.
13 | opdateret 02.
juni 2019 kl.
17.
29Bemærk: artiklen er mere end 30 dage gammelLæs opDer skal være minimumsnormeringer i daginstitutionerne.
Sådan har det lydt fra både forældre, pædagoger og en stribe partier gennem de seneste uger.
Minimumsnormeringer vil helt konkret sige, at der skal være én voksen til et vist antal børn.
Et af buddene på det er minimum én voksen til tre børn i vuggestuen og én voksen til seks børn i børnehaven.
Men det kan blive rigtig svært at finde nok uddannede pædagoger til at føre minimumsnormeringer ud i livet, hvis der skulle vise sig at være flertal for det efter folketingsvalget 5.
juni.
Sådan lyder det fra flere eksperter, pædagogernes fagforening og partiet SF, der har talt varmt om at indføre minimumsnormeringer længe.
- Forældre, pædagoger og fagforeninger har slået på tromme for at få minimumsnormeringer, for nu er der valg.
Så er politikere tilbøjelige til at sige ja, men det er næppe realistisk, siger Ole Henrik Hansen, lektor på Danmarks institut for Pædagogik og Uddannelse, DPU.
Han henviser til en rapport fra Region Midtjylland, der estimerer, at man vil komme til at mangle pædagoger.
Samme melding kommer fra Tomas Ellegaard, der forsker i daginstitutioner på Roskilde Universitet.
- Der kan være nogle logistiske problemer med at opmande massivt.
Problemet kan være, at der simpelthen ikke er nok pædagoger, siger han.
Han mener, at minimumsnormeringer vil være en god idé, fordi der så vil komme flere voksne til at passe børnene i mange af landets institutioner.
Sådan stiller partierne sigI en rundspørge til partierne, lavet 21.
-28.
maj, har DR spurgt: Mener dit parti, at der skal indføres lovgivning, der laver minimumsnormering i daginstitutioner?
Ja: SF, Alternativet, Enhedslisten, Kristendemokraterne, Radikale Venstre.
Nej: Socialdemokratiet, Nye Borgerlige, De Konservative, og Klaus Riskær.
Dansk Folkeparti svarede også nej, men forleden i TV Avisen åbnede partiet op for at indføre minimumsnormeringer.
De øvrige partier har ikke svaret.
Pædagogernes organisation, Bupl, anbefaler en minimumsnormering på en voksen til tre vuggestuebørn og en voksen til seks børnehavebørn.
Fagforening: Størst problem i byerneHos pædagogernes fagforening, Bupl, hæfter formand Elisa Rimpler sig ved, at der kommer flere børn de kommende år, og at det derfor vil kræve endnu flere pædagoger i landets institutioner.
- Vi ved, at børnetallet stiger med 60.
000 flere børn de kommende ti år, og hvis vi ovenikøbet får minimumsnormeringer, så får vi et massivt rekrutteringsproblem og nogle udfordringer, vi bliver nødt til at have løsninger på, siger hun og understreger, at hun synes, at minimumsnormeringer er en god ide.
I år vil der efter forventningen være 424.
000 børn blandt de nul til seksårige.
Det tal vokser til 491.
000 i 2029, ifølge Danmarks Statistiks fremskrivninger.
Og med en ledighedsprocent blandt pædagoger, der er under gennemsnittet - nemlig på 2,6 procent - er der allerede i dag problemer med at rekruttere pædagoger i nogle af landets kommuner, lyder det fra Bupl.
LedighedDer var 2,6 % fuldtidsledige af alle BUPL-a-kasse-medlemmer i april 2019.
Der var 3,4 % fuldtidsledige af alle a-kasseforsikrede i april 2019.
Kilde: Danmarks StatistikDet gælder især i københavnsområdet og de større byer.
- Vi kan se, at det bliver et større og større problem.
Der er et behov for, at vi sammen med kommunerne finder nogle løsninger på, hvordan vi får flere pædagoger på hylderne, siger pædagogernes formand.
Den konservative borgmester på Frederiksberg, Simon Aggesen.
En kommune klar til minimumsnormeringerFrederiksberg Kommune har som den første kommune i landet sagt, at den vil indføre minimumsnormeringer.
- Det vigtigste for os er flere hænder.
Det er derfor, vi går ind i det her.
Det bliver svært at skaffe pædagoger, så det er en stille opfordring til Christiansborg, siger den konservative borgmester, Simon Aggesen.
Problemerne med at finde nok pædagoger til de opslåede stillinger, mærkes allerede i dag i en af kommunens institutioner.
- Vi er udfordret på at rekruttere.
Der er mange ledige stillinger og ikke så mange pædagoger, siger June Moser Kampmark, leder af Børnehuset ved Søerne på Frederiksberg.
- Vi får simpelthen ikke nogen ansøgere, og det er rigtig problematisk.
Så vi er nødt til at ansætte ikke-uddannet personale, tilføjer hun.
Lederen af Børnehuset Ved Søerne ser flere fordele ved minimumsnormeringer:SF: Lige nu kan det ikke lade sig gørePå Christiansborg er SF et af de partier, der går til valg på at indføre minimumsnormeringer i daginstitutionerne.
Partiets børneordfører, Jacob Mark, erkender, at det med det nuværende antal pædagoger ikke er muligt at indføre de minimumsnormeringer, partiet går til valg på - nemlig at der skal være én voksen til tre børn i landets vuggestuer og én voksen til seks børn i børnehaverne.
- Lige nu er der ikke pædagoger nok til at lave den minimumsnormering, som SF gerne vil have.
Det er derfor, vi skal styrke pædagoguddannelsen og have flere til at søge pædagoguddannelsen, siger han.
Han erkender, at det vil tage noget tid at få uddannet og ansat flere pædagogiske assistenter og pædagoger rundt om i daginstitutionerne.
Det vil også koste penge.
Og de penge skal ifølge SF hentes ved at indføre en formueskat på formuer over fem millioner.
Rettelse: Tidligere fremgik det af artiklen, at SF var det første parti, som gik til valg på minimumsnormeringer – det har vi ikke dokumentation for, og det er derfor fjernet.
Opdateret med video.
FacebookTwitterKopier linkEmner:Elisa Rimpler (fagforeningsleder)|Simon Aggesen (politiker)|Børnepasning|Folketinget|København




https://www.dr.dk/nyheder/kultur/alexander-har-brugt-80000-kroner-paa-tune-sin-bmw-jeg-bruger-mere-eller-mindre-alt

KulturAlexander har brugt 80.
000 kroner på at tune sin BMW: 'Jeg bruger mere eller mindre alt, jeg tjener'Bilfestivalen Danmarks Hurtigste Bil er ikke bare ræs og pimpede øser - det er også sammenhold.
Af Tekst og foto: Frederik Højfeldt Nielsen02.
juni 2019 kl.
06.
12Bemærk: artiklen er mere end 30 dage gammelLæs opDe smider stærkere turbo i.
Flere hestekræfter.
De designer og hjemmebygger bilerne.
Svejser, hamrer og hakker.
Tester og justerer.
Alt sammen, indtil de er klar til at lufte bæsterne og køre ræs.
Og de er villige til at bruge mere eller mindre alle deres tjente penge på det.
- Jeg har bygget det hele selv gennem to år.
Opbygning lavede jeg i vinter med bur, motor og body kit.
Det har nok kostet 80.
000, siger 26-årige Alexander Lindegaard, der har en BMW E36 med 420 hestekræfter og 2,5 liters turbo.
Denne weekend mødes 10.
000 bilentusiaster til Danmarks Hurtigste Bil, der er en bilfestival og en oplagt mulighed for at få trykket på pedalerne.
'Så får den bare fuld fart'Det er en tilbagevende begivenhed, der i år bliver afholdt på Padborg Park.
Her hyldes pimpede øser, kogere og vilde anlæg, hvor man ikke er bange for at være lidt prollet med et glimt i øjet.
- Jeg synes bare, det er fedt, lyder det begejstret fra 24-årige Jimmi Jensen, der har bygget sin bil fra bunden, som han deltager med i år.
- Man bliver totalt forelsket i det.
Man ved nok egentlig ikke, hvad det er, før man har siddet bag rattet og prøvet det, men når man er ved startlinjen, er alt andet bare glemt.
Så får den bare fuld fart, siger 34-årige Henrik.
Henover en weekend mikses 'Fast and the Furious'-æstetik med dansk festivalliv – og resultatet er noget, der minder lidt om scener fra den hæsblæsende film 'Mad Max'.
På billederne herunder kan du se nogle af festivaldeltagernes biler og læse, hvad der driver deres hobby – og måske endda lugte lidt brændt dæk og bilos.
Jimmi Jensen på 24 år har bygget det hele selv.
Det er en BMW E30, men den er fyldt med dele fra Mazda, Saab og Peugeot: - Det var lige, hvad jeg kunne finde hos autoophuggeren.
Jeg tror, den har kostet mig 10-12.
000 kroner, ikke mere, siger han.
1 / 10- Jeg er med som rookie, helt nybegynder.
Min far og min kæreste har lavet bilen.
Vi har et team med to andre biler.
Jeg er ikke så god til det, jeg er kun autolakerer, så jeg maler bare biler, fortæller Camilla Christensen på 19 år.
Det er sjældent, der er piger med, fortæller hun, og der er kun tre med i år.
2 / 10Spørger man Nick Madsen, hvad det er, der driver ham, svarer han: - Det er sjovt!
En del er, at det er en mega fed hobby, og fællesskabet er superfedt.
Den anden del af det er, at jeg altid har været lidt af en hobby-mekaniker, men aldrig rigtig været mega god til det.
Så det er en god måde at lære det på, for du sidder ikke med en bil, du skal have ud og køre i morgen.
I stedet har du et par uger, hvis du fucker et eller andet op.
3 / 1022-årige Nikolaj Damgaard (i den blåstribede dragt) står sammen med sine venner, der også kører og er mekanikere.
- Bilen har kostet 20.
000 kroner.
Det er ret billigt.
Netop fordi vi har lavet meget selv og hjemmedesignet meget.
Det har vi sparet utrolig mange penge på.
Turboen er nu heller ikke den dyreste.
Det er lidt nogle kineser-turboer, men de holder fint nok.
4 / 1034-årige Kim Spanner har en BMW E30 Touring, der er sat ned på en Supra.
- Den har kostet rigtig mange timer.
Over 100.
000 kroner.
Helt sikkert.
Og det er fuldstændigt sindssygt, men det er sådan, det er.
Lige så snart du sidder på banen og skal til at slippe koblingen.
.
.
Det er adrenalin.
Det er mega fedt.
5 / 1026-årige Alexander Lindegaard har bygget hele bilen selv gennem to år: - Opbygningen, som jeg lavede i vinter med bur, motor og body kit, har nok kostet 80.
000.
Jeg arbejder og har familien derhjemme, og så er det ellers det her, jeg går og roder med.
Jeg bruger mere eller mindre alt, jeg tjener.
6 / 1021-årige Jacob Durand (yderst til højre) har sammen med sine venner fra Fyn rodet med en gammel Ford Mondeo.
- Bilen har kostet 4.
000 og så lidt maling.
Og ellers bare ren og skær drengehygge.
Ikke en krone mere.
Kun for transport herover og tilbage, fortæller Jacob og tilføjer: - Vi vil ikke sige, der er meget gaderæs på Fyn, men vi har da vores faste steder og crews, hvor vi mødes.
7 / 1050-årige Thomas Bro er også bidt af biler: - Den betyder frirum, og man får hjernen helt væk fra det, man laver til daglig.
Ved siden af arbejde er det her det, der skaber et pusterum.
Det gør en kæmpe forskel, fortæller han.
Og prisen på bilen?
Den løber op i 170.
000 kroner: - Det dyreste er ubetinget motoren.
Den fås ikke længere og er udgået.
550 hestekræfter laver den lige nu.
Næste gang skal den lave 650 hestekræfter, siger Thomas Bro.
8 / 10Henrik Riis Jakobsen på 34 har en gammel Nissan fra 1990: - Et slag på tasken, så er det vel 100-200.
000 kroner, den har kostet.
Men det er svært at sætte pris på, siger Henrik Riis Jakobsen.
Det er nemlig også noget andet, der betyder noget for ham: - Vi har jo også sammenholdet herude.
Vi flytter nærmest rundt sammen, når vi tager rundt til diverse løb.
Det er super sjovt!
9 / 10Kenneth Sand Hvid på 28 har haft sin BMW E30 i syv år: - Jeg har ingen idé om, hvor mange penge og hvor meget tid jeg har brugt.
Alt for meget.
Jeg har haft den omkring syv år.
Den har haft tre forskellige motorer.
Nu har den en V8-motor.
Bagenden har været savet af og fået svejset en anden på.
Den er også blevet lidt grimmere, siger han og griner.
10 / 10FacebookTwitterKopier linkEmner:BMW|Biler|Padborg




https://www.dr.dk/nyheder/politik/folketingsvalg/trods-chikane-og-nederlag-paa-89-stemmer-jess-proever-igen-komme-i

FolketingsvalgTrods chikane og nederlag på 89 stemmer: Jess prøver igen at komme i FolketingetDet er ikke alle, der ser lige positivt på et folketingskandidatur.
Især ikke, når man er DF’er.
© Peter Boier/DR NyhederAf Peter Boier02.
juni 2019 kl.
09.
30Læs op45 minutter efter at Bornholmslinjen er sejlet ud fra Ystad med kurs mod Rønne, mødes vi i kaffebaren ’midt på færgen’, som han skriver i sms’en.
Jess Christian Persson er en høj, bred mand med store hænder, og han lukker mig kort derefter med op i den store færges allerhelligste gemakker – kommandobroen.
Den 43-årige bornholmer er netop på selvsamme sejltur blevet forfremmet til fungerende kaptajn, og mens han forklarer mig, hvordan skibet fungerer, er der ikke meget, der vidner om, at han netop nu kæmper for at vinde de 89 stemmer, der i 2015 betød, at han lige akkurat glippede en plads i Folketinget for Dansk Folkeparti.
Stemningen på broen er næsten andægtig.
Besætningen sidder opmærksomme på deres pladser og følger skibets færd.
Uanset hvilken retning man kigger, er der udsigt til det rolige hav, så langt øjet rækker.
Jess Christian Persson har sejlet hele livet.
Han er fra en bornholmsk fiskerfamilie og har selv været fisker, sejlet langfart verden over – og arbejdede på Ystad-Rønne-ruten første gang i 1996 som matros.
- Alle drømmer om at blive kaptajn og at stå med det overordnede ansvar for skibet, fortæller han stolt på syngende bornholmsk, hvor 'skib' udtales 'schiw'.
Han har altid sejlet og har arbejdet i en lang række forskellige funktioner på færgen – og så ejer han selv en jolle og en fiskekutter.
Når man ikke i forvejen sidder i Folketinget, skal fuldtidsarbejdet selvfølgelig passes, mens man fører valgkamp.
Og så er han i øvrigt også i Rønne Havns bestyrelse, eksaminator i speedbådskørekort og ejer af et stutteri med sin kone.
Der er nok at se til – oven i en valgkamp.
'Et klassisk DF-hjem'Vi drøner fra færgen i Rønne til den lille by Vestermarie, hvor Jess Christian Persson bor med sin kone Linda.
Her har de indrettet sig i en gammel landejendom i flere længer, hvor de bor og driver stutteri.
Dyrlægen kommer forbi kort efter, da et føl har haft vejrtrækningsproblemer.
Bag boligen er en lade og tilhørende græsmarker, hvor travhestene spankulerer omkring.
De er flotte, velholdte og mørkebrune, og den varme luft fra deres store næsebor kilder min hånd.
Parret taler syngende bornholmsk med hinanden, og Linda er også aktiv i Dansk Folkeparti lokalt på Bornholm, hvor hun er formand for byrådsgruppen.
Hun drøner videre til et møde i handicaprådet.
Linda, Jess' kone, med to af parrets travheste.
De har ikke kunnet få børn, men overvejer at adoptere.
Deres hus er 'et klassisk DF-hjem', som Jess kalder det.
Det er fyldt af en blanding af gamle søfartsmalerier og rejseminder fra blandt andet Cuba og Ghana.
89 stemmer fra FolketingetHan har ikke altid været politisk aktiv, men meldte sig ind i Dansk Folkeparti kort efter årtusindskiftet efter at have stemt på dem et par gange.
Og der er ingen tvivl om, hvad der var årsag til først hans stemme og så hans engagement.
BAG OMDR Nyheder er taget rundt i Danmark for at undersøge, hvordan det er at føre valgkamp langt fra Christiansborg og de ressourcer, den mediedækning og de muligheder, det medfører.
Vi har fulgt tre kandidater, der ikke har været valgt ind før, og som fører valgkamp, mens de passer deres normale liv.
- Det er især udlændingepolitikken.
Og så kom interessen i velfærdspolitikken og ældrepolitikken senere, siger han.
- Der var meget fokus på indvandring i en periode, hvor der ellers blev sparet.
Vi sparede på ældre – det kunne vi mærke i min familie.
Vi brugte for mange penge på indvandrere, der ikke ville integrere sig.
Og så kunne han godt lide, at så stor en andel af medlemskabet sendes tilbage lokalt.
- I DF bliver de ikke brugt på underbukser og sokker til formanden, for eksempel, griner han.
Han stillede op for første gang til kommunalvalget i 2013 og igen til folketingsvalget i 2015, hvor han var 89 stemmer fra Venstres kandidat, der i stedet fik det andet af solskinsøens to mandater.
Socialdemokratiet sidder tungt på det første.
BLÅ BOGJess Christian Persson, BornholmBeskæftigelse: Fungerende kaptajn på Bornholmslinjen, buschauffør, medejer af stutteri og bestyrelsesmedlem hos Rønne HavnAlder: 43Familie: Gift med Linda, 43Opvækst: BornholmErfaring: Har sejlet og arbejdet på skibe hele livet.
Har derudover kørt bus, taxa og fisketFritid: Løbsafvikler i folkeræs, Brøndbyfan og glad for Cuba- Det var lidt uvirkeligt.
Vi var mange samlet på valgaftenen, og medierne var her også.
Det var som en god fodboldkamp, hvor det bølgede frem og tilbage.
Og det var først dagen efter, at det for alvor gik op for mig.
Og der blev jeg da skuffet.
Og ked af det.
Det er en dag, jeg aldrig glemmer i hele mit liv, fortæller Jess Christian Persson mig.
Hårdere tone mod Dansk FolkepartiNæste morgen skal Jess Christian Persson i en debat på P4 Bornholm, og derefter kører vi til Nexø, hvor han og to andre DF'ere skal dele bolsjer ud.
Jess’ telefon ringer, og han holder ind til siden.
- Jeg må hellere lade være med at lave en KC, siger han grinende om en episode, hvor DF's transportordfører, Kim Christiansen, blev fanget med en telefon til øret under kørsel.
Morgenen efter mødes vi hos DR Bornholm, hvor Jess og medkandidaten med det imponerende cykelstyroverskæg, Knud Henrik Folkmann, skal medvirke i et timelangt program om Dansk Folkepartis politik.
Det er tydeligt, at Jess modsat sin kompagnon har prøvet det før.
Solen skinner, da vi når Nexø.
Det er et tæt program, han fører, og senere skal han videre til debat hos TV 2.
- Jeg er den type politiker, jeg tror, mange sukker efter, siger han og henviser til sin baggrund med fiskeri og arbejde.
Og de primært ældre handlende denne tirsdag formiddag er høflige og imødekommende over for de tre DF’ere.
Men sådan er det ikke altid.
Det kan være hårdt.
Især som Dansk Folkeparti.
- Tonen er da værre, fordi det er Dansk Folkeparti, jeg stiller op som.
Hvis politikere taler os ned, som Nyrups stuerene-citat, hvad skal almindelige mennesker så ikke tænke?
spørger han.
Rygter om spritkørselDet kræver tid og kræfter, og man skal altid stå til ansvar, forklarer han.
Og så er det blevet værre med sociale medier, selvom han tror, at Bornholm generelt har været forskånet for det værste.
- Men før sidste kommunalvalg var der da ting og sager, der var lidt ubehageligt.
10 dage før valget opstod der pludselig rygter om, at han var blevet taget for spritkørsel – fuldstændig ubegrundede, opfundne rygter, forsikrer han.
- Og vi modtog også breve og avisklip i postkassen, hvor folk skrev ting og sager.
Det var da lidt ubehageligt.
Vi kunne også høre biler holde ind foran vores hus om aftenen.
Foran Netto i Nexø tager folk glædeligt imod et bolsje - også selvom de ikke stemmer DF.
En anden gang var han ude at hænge plakater op, da en mand kørte forbi og råbte efter ham.
- Fede nazisvin!
Og det har fået Jess Christian Persson til at overveje fremtiden.
- 'Er det det her værd?
' tænker jeg da regelmæssigt.
Man bliver påvirket.
Jeg bruger en masse tid, økonomi og kræfter på det her.
Er det det værd?
Målingerne påvirker mig også.
Efter den seneste TV 2 måling kunne jeg slet ikke overskue at tjekke nyheder i et helt døgn af frygt for, hvad de skrev, fortæller bornholmeren.
I den måling stod partiet lokalt til 12 procent mod 19,9 ved sidste folketingsvalg.
Det afspejler landstendensen, og Jess Christian Persson tror da også, det er derfor, det ser så skidt ud.
- Vi har opnået gode resultater, så selvfølgelig bliver man da lidt irriteret over det, der sker på landsplan.
Selvfølgelig.
Mens han skal passe fuldtidsjob oveni jagten på stemmer kort før valget, kan hans to modstandere fra Socialdemokratiet og Venstre føre valgkamp på fuldtid, da de sidder i Folketinget i forvejen og får løn derigennem.
- Havde jeg kunnet det, tror jeg da bestemt, det havde gavnet mine chancer.
- Men som det ser ud nu, bliver det næsten umuligt at få et mandat.
Derfor har jeg da gjort mig nogle overvejelser om, hvad der skal ske, hvis jeg ikke kommer ind.
Jeg overvejer at tage en pause fra politik.
FacebookTwitterKopier linkEmner:Dansk Folkeparti|Folketinget|Bornholm|Valg og folkeafstemninger|Jess Christian Persson (politiker)




https://www.dr.dk/nyheder/politik/folketingsvalg/omar-moeder-kurt-og-nanna-moeder-jesper-1488-danskere-er-i-dag-uenige

Uenige SammenSe temaFolketingsvalgOmar møder Kurt - og Nanna møder Jesper: 1.
488 danskere er i dag Uenige SammenDR's store valgevent trækker vælgere til debatbordet landet over.
'Uenige Sammen' er også DR's såkaldte tagline i forbindelse med folketingsvalget 2019.
(© DR Nyheder)Af Oliver Batchelor02.
juni 2019 kl.
06.
20Bemærk: artiklen er mere end 30 dage gammelLæs op- De fleste af os har nok en tendens til at føle, at vores egen holdning er den rigtige, uden at vi giver plads til at høre, hvordan andre tænker.
Det glæder jeg mig til at blive udfordret på.
Sådan lyder det fra 23-årige Omar Balawi, der læser til læge i Odense.
Han arbejder i sin fritid som frivillig i en moske.
Og så er han træt af racisme, forurening og snæversynethed.
Læs også:Skal du være med i Uenige Sammen?
Her får du svar på (alle) dine spørgsmålI dag er han en af 1.
488 deltagere i DR's store valgevent, Uenige Sammen, som matcher vælgere med modsatte holdninger til temaer som grænsekontrol, test i folkeskolen og rygning i det offentlige rum.
Herefter skal de mødes to og to og tale sammen - ikke for at blive enige, men for at blive klogere på hinandens holdninger.
(© Omar Balawi)Samfundet får ikke noget ud af, at vi plejer vores egne holdninger hver for sig, mener Omar Balawi.
- Jeg tror på, det bliver nemmere at omgås andre, hvis man prøver at sidde ansigt til ansigt med en, der mener noget helt andet.
Ellers kan man blive ved med at have en distance til sine medmennesker, siger han.
Lægestuderende vs.
pensionistI DR's Uenige Sammen-database er Omar Balawi blevet matchet med den 79-årige pensionist Kurt Kjerrumgaard, der er medlem af Ældrerådet i Odense Kommune og spiller golf i sin fritid.
Læs også:Sådan bliver du klar til Uenige Sammen: Vær nysgerrig, spørgende og vis du er interesseretHan er træt af vilde demonstrationer, vold og diktaturer.
Og så går han ikke af vejen for en rask diskussion.
- Jeg er bestemt ikke nogen rygklapper.
Og jeg giver ofte udtryk for mine meninger.
Men man skal kunne gå fra bordet uden at være uvenner.
(© Kurt Kjerrumgaard)De syv ja-nej-spørgsmålHer er de syv spørgsmål, som deltagerne i Uenige Sammen har skullet svare på, og som de er blevet matchet med deres samtalepartner ud fra:Tester vi børn for meget i folkeskolen?
Skal grænsekontrollen gøres permanent?
Skal der lægges en klimaafgift på for eksempel flyrejser eller oksekød?
Skal rygning forbydes i det offentlige rum?
Er det bedre at være dansker i dag end for ti år siden?
Skal det koste et gebyr, hvis man udebliver fra en aftale med sin praktiserende læge?
Skal der flyttes flere statslige arbejdspladser fra København og ud i landet?
Ifølge de syv spørgsmål, som deltagerne i Uenige Sammen alle har svaret på, er han lodret uenig med sin modpart på den side af bordet.
- Det har jeg ingen problemer med.
I mine unge dage var jeg formand for den lokale afdeling af Konservativ Ungdom og arbejdede som typograf på en arbejdsplads, hvor alle andre var røde.
Vi kunne sagtens være sammen, selvom vi var dybt uenige, siger han.
750 uenige par mødes i dagMens Omar Balawi og Kurt Kjerrumgaard mødes i København, bliver der skænket op i kaffekopperne og udvekslet meninger på tværs af DR's ni distrikter.
Siden januar har 3.
500 borgere meldt sig til eventet, som er endt med cirka 750 par, der sidder over for hinanden ansigt til ansigt i dag.
For eksempel på en cafe, byens torv, biblioteket eller i DR's lokaler.
DR Byen i København er et af de steder, hvor folk mødes.
Uenige Sammen er også DR's såkaldte tagline i valgkampen.
Og det understreger hvor meget, DR venter sig af dagen i dag.
- Vi har mødt en enormt stor begejstring og opbakning.
Når vi har talt med danskerne, er der mange, der har efterlyst en begivenhed, hvor de kan blive udfordret på deres politiske holdinger og få udvidet deres horisont, siger DR's eventchef, Diana Skotte.
Uenige Sammen-konceptet udspringer af en idé hos det tyske nyhedssite Zeit Online, som har udviklet sig til et større europæiske projekt ved navn My Country Talks.
Land for land skal projektet bidrage til en bedre politiske samtale i Europa.
Og det håber Diana Skotte også vil ske i Danmark.
- Jeg håber, det her vil være med til føre danskere sammen, som ellers ikke ville mødes, og som måske vil have en samtale om, hvorfor vi mener noget forskelligt.
'Ikke verdensmester i at diskutere'25-årige Nanna Bugge fra Vanløse ved København slog til, da DR begyndte at annoncere for Uenige Sammen.
Hun arbejder til daglig i butikken Flying Tiger, laver teater og drømmer om at gøre kunst og performance til en del af sin levevej.
dav (© Nanna Bugge)- Jeg har selv haft nøjagtig den samme ide om at bringe folk sammen på den her måde, fordi vi allesammen bevæger os i cirkler med folk, der har de samme synspunkter.
Nanna Bugge har sit politiske udgangspunkt på venstrefløjen.
Og bekender sig til et "holistisk" livssyn, som hun siger.
- Jeg er egentlig ikke verdensmester i at diskutere.
Men jeg synes, det her er en fed mulighed for at udfordre mig selv i forhold til en, der står helt modsat politisk, siger Nanna Bugge.
Debattonen er blevet mere råDen 63-årige pensionerede it-manager Jesper Bækgaard er den modpart, som Nanna Bugge er blevet matchet med.
Han holder af at rejse og fotografere - og politisk er turen gået fra rød til blå, som årene er gået.
(© Jesper Bækgaard)- Jeg er nysgerrig efter at høre, hvorfor man stemmer rødt i dag.
Det er ikke, fordi jeg forventer selv at flytte mig.
Jeg vil bare gerne høre argumenterne, siger han.
Jesper Bækgaard har fulgt tæt med i valgkampen.
Og han synes, tonen under debatterne er mere rå end tidligere.
- Politikerne trækker ofte skammekortet op over for deres modstandere.
Og det synes jeg er ubehageligt at se på.
Det er bare smaddervigtigt, at vi kan tale ordentligt sammen, siger han.
Læs mere om Uenige Sammen på vores temasite her.
FacebookTwitterKopier linkEmner:København|Danske Ældreråd|Folkeskolen (Danmark)|Valg og folkeafstemninger|Odense




