https://www.dr.dk/sporten/svoemning/dif-direktoer-om-behandlingen-af-danske-svoemmestjerner-det-er-dybt-forkasteligt

Spiseforstyrrelser i elitesportSe temaSvømningDIF-direktør om behandlingen af danske svømmestjerner: 'Det er dybt forkasteligt'Direktøren for DIF, Morten Mølholm, er dybt berørt over danske svømmeres oplevelser i landsholdsregi.
Morten Mølholm er rystet over at høre historien om de danske svømmeres oplevelser på det nationale træningscenter.
Af Michael Sten Jensen i Lyon22.
apr.
2019 kl.
22.
57Bemærk: artiklen er mere end 30 dage gammelLæs opDR-dokumentaren 'Svømmestjerner – Under overfladen' viser, hvordan højt profilerede landstrænere over to årtier nedgjorde nogle af Danmarks allerstørste svømmestjerner med nedladende kommentarer og offentlige vejninger.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Flere danske svømmere har åbent fortalt om det miljø, som den australske toptræner Mark Regan tog med sig ind på det nationale træningscenter i Farum, da han blev ansat af Dansk Svømmeunion i 2003.
Morten Mølholm, direktør i Danmarks Idrætsforbund (DIF), gav mandag aften i Fodboldmagasinet sit syn på, at Dansk Svømmeunion i syv år har brudt sine egne retningslinjer, og her var talen klar.
- Det berører mig dybt- At der er nogle trænere, som har haft den her adfærd, det er dybt forkasteligt.
Især på den baggrund at elitesport er en sektor, som er så udsat for spiseforstyrrelser, da der er stort fokus på præstationer, krop og vægt, lød det fra Morten Mølholm.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkVil indkalde specialforbundDe danske svømmeres historie kan være med til at hjæpe både eliteatleter og trænere i fremtiden.
I hvert fald vil DIF nu sætte ekstra stort fokus på, at historien ikke kommer til at gentage sig, lød det mandag aften fra Morten Mølholm, som nu vil gå aktivt til værks i kampen for at sikre sig sunde elitemiljøer på tværs af sportsgrene.
- Nu vil vi indkalde samtlige 62 specialforbund til en snak om, hvad de gør på det her område.
Læs også:Jeanette Ottesen om landstræners kontroversielle metoder: 'Det var som en fangelejr'- Vi har et godt beredskab i dansk idræt på den forebyggende og behandlende del, men vi må også bare erkende, at vi har et stort problem.
Vi skal blive bedre til at få vores viden ud til klubber og trænere, så de kan få noget viden om det her.
- Det her er grove trænereksempler, men der kan også være eksempler på trænere, som ikke gør noget særligt alvorligt eller ondt, men alligevel trigger nogle ting, fordi de ikke ved, hvordan de skal opføre sig over for unge piger i sådan en situation, og det vil vi sætte ekstra skub på nu, lød det fra Morten Mølholm.
FacebookTwitterKopier linkEmner:Danmarks Idrætsforbund|Dansk Svømmeunion|Svømmesport|Farum|Morten Mølholm Hansen (idrætsleder)




https://www.dr.dk/sporten/golf/velspillende-bjerregaard-beloennes-med-adgang-til-pga-touren-i-usa

GolfVelspillende Bjerregaard belønnes med adgang til PGA Touren i USAGolfspilleren Lucas Bjerregaard er blevet tildelt et midlertidigt medlemskab til PGA Touren i USA.
Lucas Bjerregaard får nu adgang til golfturneringerne på PGA Touren i USA i den resterende del af 2018/2019-sæsonen.
22.
apr.
2019 kl.
22.
55Bemærk: artiklen er mere end 30 dage gammelLæs opLucas Bjerregaard får nu adgang til golfturneringerne på PGA Touren i USA i den resterende del af 2018/2019-sæsonen.
Danskeren har accepteret det specielle medlemskab, meddeler PGA Touren på sin hjemmeside.
Der er nu 90 aktive spillere fra 27 lande, der er medlemmer af PGA Touren.
Heriblandt alle i top-35 på verdensranglisten.
Læs også:Lucas Bjerregaard imponerer på førstedagen af US MastersI øjeblikket er Bjerregaard rangeret som nummer 44 i verden.
Og PGA Touren har med Bjerregaards accept nu deltagelse af 46 af verdens 50 bedste golfspillere.
Bjerregaard er den eneste danske spiller, der er medlem af PGA Touren.
Og han er kun den anden spiller, som har fået det såkaldte Special Temporary Membership - den anden er Matthew Fitzpatrick.
Bjerregaard kan nu forbedre sin mulighed for at sikre sig et fast medlemskab af PGA Touren i næste sæson via gode resultater i den resterende del af sæsonen.
I denne sæson har han gjort sig bemærket ved at slå den amerikanske legende Tiger Woods i en direkte kvartfinaleduel i en stor turnering i USA.
I løbet af karrieren har Bjerregaard deltaget i ti PGA-turneringer, og tre gange er han endt i top-25.
/ritzau/FacebookTwitterKopier linkEmner:Tiger Woods (golfspiller)|Golf|USA|Cykelsport|Lucas Bjerregaard (golfspiller)




https://www.dr.dk/sporten/badminton/team-skaelskoer-slagelse-vinder-dm-guld-hold-foran-greve

BadmintonTeam Skælskør-Slagelse vinder DM-guld for hold foran GreveTeam Skælskør-Slagelse vandt DM-guld for hold efter en sejr på 4-2 over Greve i finalen.
Kim Astrup og Team Skælskør-Slagelse var nede 0-2, men vandt DM-finalen med 4-2.
22.
apr.
2019 kl.
21.
06Bemærk: artiklen er mere end 30 dage gammelLæs opTeam Skælskør-Slagelse kan for første gang siden 2014 kalde sig danmarksmester for hold i badminton.
Det blev en realitet, da holdet vandt DM-finalen med 4-2 over Greve.
Greve vandt ellers de første to kampe i matchen og bragte sig på 2-0, men Team Skælskør-Slagelse svarede tilbage med fire sejre på stribe.
Læs også:Ligafinalen i badminton kan markere starten på enden: 'Ny struktur er fire skridt tilbage'Hollænderen Mark Caljouw sørgede for den fjerde sejr, da han vandt sin herresingle i to tætte sæt over Subhankar Dey fra Indien.
Forinden havde Kim Astrup og Søren Gravholt taget en vital sejr i herredoublen over David Daugaard og Mathias Christiansen.
Holdet var ellers blevet svækket på dagen med afbuddet fra damesinglen Line Kjærsfeldt, men resten af holdet sørgede for, at det ingen betydning fik.
Skælskør-Slagelse sluttede som nummer fire i grundspillet, men slog altså til, da det for alvor gjaldt mod Greve, der vandt grundspillet.
/ritzau/FacebookTwitterKopier linkEmner:Skælskør|Slagelse|Greve|Sjælland|Indien




https://www.dr.dk/nyheder/udland/sri-lanka-i-undtagelsestilstand-man-ser-kun-soldater-og-politi

Bombeangreb i Sri LankaSe temaUdlandSri Lanka i undtagelsestilstand: 'Man ser kun soldater og politi'Hovedstaden Colombo er nærmest en spøgelsesby, fortæller Philip Kokhar.
Soldater patruljerer i Colombos gader efter udgangsforbuddet er trådt i kraft.
Af Kasper Duncan Gram (Video)22.
apr.
2019 kl.
22.
51 | opdateret 23.
apr.
2019 kl.
07.
11Bemærk: artiklen er mere end 30 dage gammelLæs opMindst 310 personer blev dræbt og over 500 blev såret, da Sri Lanka påskesøndag blev rystet af en stribe koordinerede terrorangreb.
Her til aften er hovedstaden Colombo nærmest en spøgelsesby, fortæller DR’s Asien-korrespondent, Philip Khokhar:- Det er en by som vitterlig talt er fuldstændig tom for mennesker.
Man ser kun soldater og politibetjente, fordi der har været udgangsforbud siden klokken otte, siger han.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
Frygt for flere eksplosioner - og hårdhændet behandlingRigtig mange indbyggere har prøvet at undgå at gå ud i gaderne i dag.
For mens der er indført udgangsforbud i de store byer, hvor terrorangrebene fandt sted, så er hele landet samtidig i undtagelsestilstand.
- Det betyder, at sikkerhedstjenesten, politiet og militæret kan benytte sig af meget hårdhændede metoder.
Der gælder ikke almindelig retssikkerhed, forklarer Philip Kokhar.
Flere bomber dukket opI løbet af 2.
påskedag eksploderede en bil tæt ved en af de kirker, som var mål for terrorangrebene.
Det skete under militærets arbejde med at uskadeliggøre bomben, og ingen kom noget til.
- I dag gik det godt i den forstand, at man fik desarmeret bomben og en anden i nærheden af lufthavnen.
Men der er selvfølgelig en frygt for, om der kan være flere selvmordsbombere, som ikke er blevet fundet endnu, fortæller Philip Kokhar.
- Det er i ordets sande betydning en rystet befolkning, understreger han.
Det er blot ni år siden, at en langvarig borgerkrig i det sydøstasiatiske land blev afsluttet.
FacebookTwitterKopier linkEmner:Sri Lanka|Terrorisme|Militær




https://www.dr.dk/nyheder/udland/flere-draebt-og-bygning-kollapset-i-jordskaelv-i-filippinerne

UdlandFlere dræbt og bygning kollapset i jordskælv i FilippinerneFlere frygtes fanget i murbrokker, efter at en bygning er kollapset på grund af jordskælv i Filippinerne.
Redningsmandskab leder efter overlevende i ruinerne af et supermarked i byen Porac i ikke langt fra den filippinske hovedstad, Manila.
22.
apr.
2019 kl.
21.
32Bemærk: artiklen er mere end 30 dage gammelLæs opMindst otte er omkommet, og flere frygtes fanget i murbrokker fra en kollapset bygning efter i et jordskælv i Filippinerne.
Jordskælvet, der havde en styrke på 6,1, ramte 60 kilometer nordvest for Filippinernes hovedstad, Manila.
Skælvet påvirker luft-, tog- og vejtrafik, og der er skader på bygninger og infrastruktur.
Provinsen Pampanga er blevet værst ramt.
Her er otte mennesker dræbt, og 20 er såret, oplyser guvernør i provinsen Lilia Pineda over telefon, hvor hun citerer oplysninger fra kriseberedskab.
Supermarked knustEn bygning med fire etager er kollapset, og bygningens supermarked i stueetagen er knust.
Redningsfolk prøver med store maskiner og hunde på at finde folk, som er fanget i ruinerne.
- De kan høres græde i smerte, fortæller Pineda om dem, som er fanget.
- Det vil ikke være let at redde dem, tilføjer hun.
Der er ikke redegjort for mindst 31 menneskers færden, siger en lokal embedsmand til nyhedsbureauet AP.
Nogle af supermarkedets ansatte kan ligge under murbrokkerne, mens andre kan have befundet sig et andet sted, da skælvet indtraf.
Jævnlige skælvI Manila fik de kraftige rystelser flere bygninger til at svaje i flere minutter.
- Vi blev nervøse og vi blev svimle.
Jeg løb nedenunder med tre børn, fortæller Arlene Puno, der er hushjælp i en lejlighed i et af højhusene i Manilas finansdistrikt.
Filippinerne ligger i et område med en del seismisk aktivitet.
Det betyder, at jordskælv jævnligt forekommer i landet.
Landet er også udsat for mange andre naturkatastrofer.
I gennemsnit rammer omkring 20 tyfoner årligt landet.
De kan udløse massive regnskyl og efterfølgende jordskred.
/ritzau/ReutersFacebookTwitterKopier linkEmner:Filippinerne|Jordskælv|Manila|Naturkatastrofer|Supermarkeder




https://www.dr.dk/nyheder/udland/sri-lanka-ofre-blev-mindet-paa-raadhuspladsen

Bombeangreb i Sri LankaSe temaUdlandSri Lanka-ofre blev mindet på RådhuspladsenTerrorofre er blevet mindet i København og foran Bestseller i Aarhus.
Srilankanere mindes terrorofre på Rådhuspladsen i København.
Af Kasper Duncan Gram (Video)22.
apr.
2019 kl.
22.
15Bemærk: artiklen er mere end 30 dage gammelLæs op2.
påskedag er en blandet flok af herboende srilankanere, buddhister og katolikker stimlet sammen på Rådhuspladsen i København.
De synger, tænder lys, lægger blomster og viser bannere med støtte til de mindst 290 dræbte og over 500 sårede personer efter en stribe terrorangreb i Sri Lanka påskesøndag.
- Jeg er selv fra Sri Lanka.
Vi skal lige sige til verden, at vi skal have fred og ro i Sri Lanka, siger Roshani de Silva, der er ved at uddanne sig til sosu-assistent.
River op i gamle sårTerrorens forfærdelighed vækker minder om den borgerkrig, som udspillede sig i sydøstasiatiske land fra 1983 til 2009.
- Vi er trætte af krig.
Vi har stadig den her sorg, som ikke er helet, fortæller Roshani de Silva.
Sri Lankas regering mistænker en lokal islamistisk terrorgruppe for at stå bag angrebene.
- Vi har haft borgerkrig før, men ikke på grund af noget religiøst, supplerer Ranmali Munindradasa, som er ernæringsassistent.
Danske børn mindesTre danskere, alle børn af Anders Holch Povlsen, som ejer Bestseller-koncernen, blev dræbt under terrorangrebene i Sri Lanka.
Derfor er der lagt blomster foran Bestsellers bygning i Aarhus, mens der flages på halv stang ved familiens hjem i samme by.
Blomster, lys og breve til ære for de tre dræbte søskende foran Bestseller-bygning i Aarhus.
I morgen mindes man også ofrene for terrorangrebene ved at flage på halv stang på Christiansborg, Finansministeriet, Forsvarsministeriet, Udenrigsministeriet og Københavns Rådhus.
Det fremgår af Finansministeriets hjemmeside.
En dansker er blevet udskrevet fra hospitalet oven på terrorangrebet, oplyser den danske ambassadør i Sri Lanka, Peter Taksøe-Jensen.
FacebookTwitterKopier linkEmner:Anders Holch Povlsen (erhvervsleder)|Peter Taksøe-Jensen (diplomat)|Sri Lanka|Bestseller|Terrorisme




https://www.dr.dk/sporten/fodbold/superliga/broendby-sender-hjaelpende-haand-til-fck-med-sejr-i-herning

SuperligaBrøndby sender hjælpende hånd til FCK med sejr i HerningBrøndby vandt mandag 2-1 ude over FC Midtjylland, som dermed har 11 point op til FCK på førstepladsen.
22.
apr.
2019 kl.
20.
12 | opdateret 24.
apr.
2019 kl.
16.
57Bemærk: artiklen er mere end 30 dage gammelLæs opFC Midtjylland tabte mandag med 1-2 til Brøndby i Superligaens mesterskabsspil og har dermed hele 11 point op til FC København på førstepladsen.
Inden kampen i Herning havde FC København taget en sjælden udesejr over FC Nordsjælland, og FCM får med fem runder tilbage af sæsonen særdeles svært ved at hente guldrivalernes store forspring.
Brøndbys Jens Martin Gammelby blev matchvinder i anden halvleg.
FCM og FCK mødes senere i mesterskabsspillet på FC Midtjyllands hjemmebane.
Brøndbys sejr var holdets første efter fem runder af mesterskabsspillet, men det rykker ikke i tabellen, hvor Brøndby fortsat ligger nummer fem.
FCM fik en drømmestart på kampen, da Marc Dal Hende efter ti minutter scorede til 1-0 med et hovedstød tæt under mål.
Simon Hedlund fik dog udlignet bare et par minutter efter, da den hurtige svensker slap fri i FCM-feltet og efter en afretning fik sendt bolden i mål bag en sagesløs Jesper Hansen.
Trods flere pæne chancer i begge ender kom der ikke flere mål i første halvleg, hvor Brøndby undervejs måtte se to forsvarsspillere udgå med skader.
Igen fra starten af anden halvleg kom begge hold til flere gode chancer.
Awer Mabil og Paul Onuachu var tættest for hjemmeholdet, mens Kamil Wilczek var nærgående for gæsterne.
FC Midtjyllands Marc Dal Hende har scoret til 1-0.
Et kvarter før tid fik Jens Martin Gammelby scoret det afgørende mål, da han tog chancen fra distancen og kunne se bolden ramme en FCM-spiller og ryge hen over Jesper Hansen og i nettet.
Brøndby fik med sejren en glimrende generalprøve til pokalfinalen, hvor holdet 17.
maj skal møde netop FC Midtjylland.
/ritzau/FacebookTwitterKopier linkEmner:FC København|FC Midtjylland|Kamil Wilczek (fodboldspiller)|Brøndby|Fodbold




https://www.dr.dk/nyheder/indland/13-containere-sat-i-brand-i-vanlose-i-lobet-af-en-dag

Indland13 containere sat i brand i Vanløse i løbet af en dagMandagen igennem har ukendte personer antændt adskillige containere i Vanløse.
Ingen mistænkte er anholdt.
22.
apr.
2019 kl.
23.
55Bemærk: artiklen er mere end 30 dage gammelLæs opPolitiet i København har mandagen igennem været kaldt ud til en række påsatte brande i containere i Vanløse.
- Siden klokken 13 har der været 13 containerbrande i området.
Ingen personer er kommet til skade, og der er ikke sket større materielle skader bortset fra de beskadigede plastikcontainere, siger vagtchef Jesper Frandsen fra Københavns Politi.
- Vi er massivt til stede derude nu.
Det skulle gerne virke præventivt i forhold til yderligere ildspåsættelser.
Den senest påsatte brand registrerede vi klokken 22.
14, siger han ved 23-tiden mandag aften.
Flere påsatte brandeDet er ikke lykkedes politiet at få fat i den eller de personer, der står bag de påsatte brande.
De seneste uger har der i hovedstadsområdet være adskillige påsatte brande.
Typisk i biler og affaldscontainere.
- Nu er det i morgen hverdag igen, og man kan håbe på, at de her mennesker skal i skole eller foretage sig lignende fornuftige ting.
Så kan det være, at det stopper, siger Jesper Frandsen.
/ritzau/FacebookTwitterKopier link




https://www.dr.dk/mitliv/tvaers/amie-paa-17-foeler-sig-dum-jeg-skammer-mig-over-gaa-i-specialklasse

TværsAmie på 17 føler sig dum: Jeg skammer mig over at gå i specialklasseAmie har altid skjult, at hun går i specialklasse, men nu har hun valgt at sige det til sine venner.
© (c) DRAf Fortalt til Silas Bay Nielsen og Betina Garcia 22.
apr.
2019 kl.
19.
00Læs opJeg har det meganederen over at gå i specialklasse.
Det giver mig en følelse af skam, og jeg føler mig holdt udenfor.
Kun fem af mine allerbedste venner ved, at jeg går i specialklasse.
Resten af mine venner har jeg indtil nu holdt det hemmeligt for.
De tror bare, jeg går i en helt almindelig klasse.
TVÆRSLige her kan du høre Tværs-podcasten med Amie.
Du kan også se mere til Amie i Tværs på DR3, som kan streames på DR TV.
Har du også en historie du vil dele, kan du skrive til os på tvaers@dr.
dkJeg har gået i specialklasse i to år, fordi jeg var dårlig til dansk og rigtig dårlig til matematik.
Jeg er blevet bedre til dansk, men matematik har jeg stadig megasvært med.
Sådan har det været, så længe jeg kan huske.
Hvis jeg sidder i en time og skal lave et regnestykke, kan jeg bryde helt sammen, hvis jeg ikke kan finde ud af det.
Først bliver jeg rigtig ked af det, og så bliver jeg nervøs og begynder at ryste.
Hvis det bliver rigtig slemt, går jeg ud på toilettet og græder, fordi jeg føler mig så dum.
- Alle er gode til noget, men man ved det bare ikke altid.
 DR)Jeg går i 10.
klasse og er i skole fra 8.
15 til 11.
35, men det er ikke hver dag, jeg møder op.
Når jeg er i skole, sidder jeg for det meste bare og kigger ud ad vinduet, indtil jeg har fri.
I frikvartererne sidder jeg inden for i klassen, så dem i de andre klasser ikke finder ud af, at jeg går i specialklasse.
Det får mig til at føle mig ensom.
Virkelig ensom.
Og når du har en følelse af, at du i forvejen ikke er god nok, så er det virkelig svært.
Jeg forsøger at undgå at være med på klassebillederne, så andre opdager, at jeg går i specialklasse.
Og jeg sniger mig ind på skolen, så de andre ikke opdager mig og dømmer mig.
- På min gamle skole var der en gang til specialklasserne og en til normalklasserne.
Hvis dem fra normalklasserne skulle ned i vores afdeling, brugte de deres fod til at åbne døren i stedet for at røre ved håndtaget, ’fordi vi var klamme i specialklasserne’.
 DR)For to år siden gik jeg på en anden skole.
Der blev jeg mobbet, fordi jeg gik i en specialklasse.
Jeg kan huske en dag, at vi var til fællessamling i idrætssalen, og der var nogle fra 9.
klasse, der begyndte at skubbe til os og tale grimt om os.
Det var sådan nogle mærkelige kommentarer om, at vi gik i specialklasse, og at vi ikke var som de andre.
Jeg bryder mig ikke om at blive dømt på den måde.
Det gør mig ked af det, og så er det som om, at jeg bare vil væk og lukke mig inde et sted.
Jeg har ikke lyst til at tage til fællessamling længere.
Heller ikke på den nye skole.
Derfor bliver jeg nede i klasselokalet, selvom lærerne siger, at jeg skal med.
- Jeg kæmpede meget for at kunne stave ordentligt.
Jeg var rigtig dårlig til at stave førhen, men jeg lærte det ved at øve og bare blive ved.
 DR)Jeg er ikke rigtig venner med nogen fra min skole.
Alle dem, jeg mødes med i min fritid, går på andre skoler.
Det er derfor, jeg kan holde det hemmeligt for dem.
Mange tror, at man er psycho, når man går i specialklasse.
De tror, vi ikke er egnet til at være sammen med andre, og at vi skal holde os for os selv i vores specialklasser, fordi vi er anderledes.
Jeg har prøvet at forklare dem, at det ikke er sådan.
Men jeg føler ikke rigtig, det hjælper.
- Jeg håber, at andre vil holde op med at tænke, at os, der går i en specialklasse, er mærkelige.
Vi er ikke psychos, og vi kan sagtens være i de samme grupper som alle andre.
Når jeg får fri og er sammen med mine venner, er jeg en helt anden.
I skolen er jeg meget stille, men med mine venner snakker jeg rigtig meget.
Vi snakker meget om fester, drenge og Instagram.
Instagram betyder rigtig meget for mig, og jeg er på næsten hele tiden.
Der tænker jeg aldrig over, at jeg har det svært med matematik.
Selvfølgelig er der nogle, der sender mærkelige beskeder, men dem sletter jeg bare.
Instagram er som en helt anden verden for mig.
I skolen er jeg meget trist og negativ, men på Instagram er jeg positiv.
Selv når der er haters, så svarer jeg positivt og med ret ryg.
Amie har designet sin egen T-shirt.
Trøjen symboliserer, at det er okay, at være anderledes, og at ingen skal være alene.
Jeg går i 10.
klasse, men jeg skal ikke til nogen eksamener i år, fordi jeg har været for lidt i skole.
Jeg kunne godt tænke mig at blive advokat, fordi jeg elsker at læse paragraffer og love.
Og så synes jeg, det er spændende at diskutere, hvilke domme man får for en forbrydelse.
Men det bliver nok aldrig til noget, med det niveau jeg er på nu.
Jeg ved ikke rigtig, hvad jeg skal efter sommerferien.
Jeg ville gerne på gymnasiet, men det kan jeg ikke.
Måske vil jeg være designer eller model.
Jeg har allerede tabt ti kilo, så jeg nemmere kan få job som model.
Det er lidt spændende at se, hvordan mine venner reagerer på, at jeg nu fortæller, at jeg går i specialklasse.
Jeg håber, at andre vil holde op med at tænke, at os, der går i en specialklasse, er mærkelige.
Vi er ikke psychos, og vi kan sagtens være i de samme grupper som alle andre.
På det sidste er jeg blevet lidt mere stolt af mig selv.
Jeg er begyndt at turde sige, at jeg er god til noget.
Det har jeg ikke turdet sige før.
Nogle har sagt, at de er stolte af, at jeg har valgt at stå frem og sige, at jeg går i specialklasse.
Det føles rigtig rart.
- Man skal virkelig aldrig give op.
Aldrig nogensinde.
Man skal bare kæmpe for det, og det kan godt være, at man skal kæmpe for det i lang tid, men det er helt sikkert også det værd.
 DR)FacebookTwitterKopier linkEmner:Grundskole|Instagram|Uddannelse




https://www.dr.dk/sporten/oevrig/michael-maze-er-faerdig-ved-vm

Øvrig sportMichael Maze er færdig ved VMMichael Maze var på vej imod en sejr på 3-1 i sæt, men tabte så tre sæt i træk i VM's kvalifikationsturnering.
Michael Maze førte 3-1 i sæt, men tabte så tre sæt i træk til Aleksandar Karakasevic fra Serbien.
22.
apr.
2019 kl.
18.
48Bemærk: artiklen er mere end 30 dage gammelLæs opBordtennisveteranen Michael Maze kommer ikke med i hovedturneringen ved VM i Budapest.
Det stod klart, efter at han mandag tabte sin anden kamp i kvalifikationsturneringen.
Maze var ellers i klar vinderposition, inden han tabte kampen med 3-4 i sæt mod den 43-årige Aleksandar Karakasevic fra Serbien.
Læs også:Michael Maze vinder første VM-kamp i ti år: ’Skønt at være tilbage’Maze førte 3-1 i sæt og 9-7 i sjette sæt, inden den 37-årige dansker tabte.
Karakasevic endte med at vinde med cifrene 6-11, 7-11, 16-14, 8-11, 12-10, 11-9, 11-2.
Også Tobias Rasmussen er færdig i kvalifikationsturneringen efter nederlag på 2-4 i sæt mod englænderen Tom Jarvis.
Danmarks bedste bordtennisspiller, Jonathan Groth, træder først ind i singlerækken tirsdag, når han indleder hovedturneringen mod en kvalifikationsspiller.
/ritzau/FacebookTwitterKopier linkEmner:Michael Maze (bordtennisspiller)|Bordtennis|Budapest|Serbien




https://www.dr.dk/sporten/fodbold/superliga/saa-der-maal-se-alle-paaskens-superligamaal-paa-99-sekunder

SuperligaSÅ' DER MÅL!
Se alle påskens superligamål på 99 sekunderHobro vandt for første gang i otte kampe, mens FC København fortsætter marchen mod guldet.
Af Niklas Brandt Pedersen22.
apr.
2019 kl.
20.
46Bemærk: artiklen er mere end 30 dage gammelLæs opPåsken har budt på seks glimrende kampe i Superligaen, hvor slutspurten for alvor er godt i gang.
Så hvis du har brugt helligdagene rundt om påskefrokostbordet i stedet at have øjnene rettet mod tv-skærmen, så kan du nu få serveret alle målene fra superligarunden i videoen øverst i artiklen.
FacebookTwitterKopier linkEmner:FC København|Fodbold|Hobro




https://www.dr.dk/nyheder/udland/minister-sri-lankas-premierminister-fik-ikke-advarsel-om-angreb

Bombeangreb i Sri LankaSe temaUdlandMinister: Sri Lankas premierminister fik ikke advarsel om angrebPolitisk strid mellem præsident og premierminister kan have forhindret, at bombeangreb blev afværget.
En soldat holder vagt nær det sted, hvor politiet forsøgte at uskadeliggøre endnu en bombe mandag.
22.
apr.
2019 kl.
18.
35Bemærk: artiklen er mere end 30 dage gammelLæs opEn politisk strid mellem Sri Lankas præsident og premierminister har tilsyneladende betydet, at premierministeren ikke var informeret om en nylig rapport, der advarede om et kommende angreb mod kirker.
Premierminister Ranil Wickremesinghe er blevet holdt uden for sikkerhedsbriefinger, siden han ragede uklar med præsident Maithripala Sirisena sidste år.
Det siger Sri Lankas sundhedsminister, Rajith Senaratne, på en pressekonference mandag.
Søndag blev 290 mennesker dræbt og næsten 500 såret ved koordinerede angreb mod kirker og hoteller i Sri Lanka.
Modtog advarselPolitiet havde tidligere på måneden modtaget en advarsel om et muligt angreb mod kirker, viser et dokument, som nyhedsbureauet Reuters har set.
Ifølge dokumentet planlagde en relativt ukendt islamistisk gruppe ved navn National Thawheed Jama'ut disse angreb.
Læs også:OVERBLIK Det ved vi om de dødelige angreb i Sri LankaAdvarslen kom fra en udenlandsk efterretningstjeneste den 11.
april.
Men premierministeren har ikke fået besked om rapporten, og det er ikke klart, hvilke tiltag - om nogen - der blev sat i værk som følge af tippet fra den udenlandske efterretningstjeneste.
- Da vi spurgte til efterretningsrapporten, kendte premierministeren ikke til den, siger sundhedsministeren, der også har til opgave at briefe journalister om regeringens overvejelser.
Ikke inviteret med til møderSri Lankas øverste sikkerhedsmyndighed, Sikkerhedsrådet, aflægger rapport direkte til præsidenten.
Premierministeren blev ikke længere inviteret med til møder i Sikkerhedsrådet på grund af konflikten mellem ham og præsidenten, fortæller sundhedsministeren.
Mandag var han inviteret med til et af disse møder for første gang siden oktober.
Præsidentens kontor har afvist at kommentere oplysningerne.
Præsident Sirisena var på udlandsrejse, da bombeangrebene fandt sted.
Han vendte tilbage til Sri Lanka søndag aften.
Elendigt forholdI løbet af søndagen havde premierministeren indkaldt Sikkerhedsrådet til hastemøde, men medlemmerne dukkede ikke op, siger sundhedsministeren.
- Det er første gang i historien, at vi har set, at Sikkerhedsrådet nægtede at komme til et møde med landets premierminister, siger Senaratne.
I oktober sidste år fyrede han premierministeren og regeringen på grund af politiske uenigheder.
Men efter et par uger blev Wickremesinghe genindsat efter ordre fra landets højesteret.
Forholdet mellem de to øverste politiske ledere er dog stadig elendigt.
Flere politikere siger, at deres uenigheder har forsinket adskillige regeringsbeslutninger.
/ritzau/ReutersFacebookTwitterKopier linkEmner:Sri Lanka|Kirkeforhold




https://www.dr.dk/sporten/svoemning/laes-svarene-fra-eksperten-oplagt-maale-paa-atleters-samlede-trivsel






https://www.dr.dk/sporten/fodbold/superliga/fck-stormer-mod-mesterskabet-efter-komfortabel-sejr-i-farum

SuperligaFCK stormer mod mesterskabet efter komfortabel sejr i FarumFC København slog mandag FCN med 3-0 i Farum.
Viktor Fischer, Dame N'Doye og Robert Skov kom på tavlen.
22.
apr.
2019 kl.
18.
29Bemærk: artiklen er mere end 30 dage gammelLæs opFC København fortsætter kursen mod det danske mesterskab i sikker stil.
Mandag slog holdet FC Nordsjælland med 3-0 i Farum, og københavnerne har nu 11 point ned til FC Midtjylland på andenpladsen, inden midtjyderne senere mandag møder Brøndby.
Sejren i Farum var samtidig lidt af en milepæl for FCK-træner Ståle Solbakken.
Det var nemlig første gang i ti forsøg, at den norske træner vandt en kamp på kunstgræsset i Farum.
FC Nordsjælland har endnu ikke vundet i mesterskabsspillet, hvor holdet indtager sjettepladsen og har seks point op til bronzen.
Robert Skov scorede sit 25.
sæsonmål.
mod FC Nordsjælland.
Kampen startede meget lige, men langsomt fik FC København tilkæmpet sig overtaget, og efter 26 minutters spil tog gæsterne også føringen.
Efter et flot gennemspillet angreb endte bolden til sidst hos Viktor Fischer, der uden problemer kunne sætte bolden i mål til 1-0.
Jonas Wind stod for den fornemme assist.
Efterfølgende var FC Nordsjælland-backen Karlo Bartolec tæt på at udligne efter en stærk solotur, men det var i stedet FCK, der efter 33 minutter bragte sig foran på 2-0, da Dame N'Doye skubbede et hjørnespark i netmaskerne.
I anden halvleg levnede det dominerende FCK-mandskab ikke hjemmeholdet mange muligheder for at komme tilbage i opgøret, og efter 55 minutters spil kom det, der lignede afgørelsen.
FC Københavns Dame N'Doye ømmer sig efter at have gjort det til 2-0.
Her blev Robert Skov sendt alene igennem mod mål efter en fremragende aktion af Jonas Wind, og det udnyttede Skov til at gøre det til 3-0.
Selv om FCN var tæt på at reducere i et par omgange, så kom FCK-sejren aldrig i fare.
Gæsterne vandt dermed 3-0 og tog den femte sejre af fem mulige i mesterskabsspillet.
/ritzau/FacebookTwitterKopier linkEmner:Dame N'Doye (fodboldspiller)|FC København|FC Nordsjælland|Farum|Fodbold




https://www.dr.dk/nyheder/udland/dansk-par-var-taet-paa-bombe-attentat-vi-skal-til-sri-lanka-igen-til-efteraaret

Bombeangreb i Sri LankaSe temaUdlandDansk par var tæt på bombe-attentat: 'Vi skal til Sri Lanka igen til efteråret'Rejselystne danskere lader sig ikke skræmme af angreb på ferieparadiset.
- Vi har aldrig følt os bange for at rejse dernede.
Derfor har vi sagt til os selv, at det her ikke skal forhindre os i at tage ud og besøge vores venner dernede, siger Halvor Hansen, der i dag landede i Billund Lufthavn efter tre uger i Sri Lanka.
Af Kasper Duncan Gram (Video)22.
apr.
2019 kl.
18.
29Bemærk: artiklen er mere end 30 dage gammelLæs opPåskesøndag blev flere hundrede personer dræbt i en række terrorangreb på kirker og luksushoteller i Sri Lanka.
Halvor Hansen og hans kone befandt sig få hundrede meter fra en af eksplosionerne:- Vi sad og spiste morgenmad inde på hotellet med vores srilankanske venner, og ved 8.
40-tiden hørte vi et ordentligt brag udenfor, fortæller Halvor Hansen, der er logistikmedarbejder på Vejle Bibliotek og har en fortid i Forsvaret.
Læs også:OVERBLIK Det ved vi om de dødelige angreb i Sri LankaHer til eftermiddag landede ægteparret i Billund Lufthavn efter tre uger i Sri Lanka, og den 'uhyggelige' oplevelse får dem ikke til at aflyse endnu en tur til den sydøstasiatiske rejsedestination.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
- Det ændrer ikke på, at vi skal rejse derned igen.
Vi har allerede planlagt vores næste tur derned til efteråret, fastslår han og uddyber:- Man skal ikke lade sig skræmme af sådan noget.
Men man skal selvfølgelig være opmærksom hele tiden, særligt som turister.
Flygtede væk fra angrebeneHalvor Hansen og hans kone har været hyppige gæster på Sri Lanka siden 1997 - selv om der var borgerkrig i landet frem til 2009.
- Vi har aldrig nogensinde følt os bange for at rejse dernede.
Derfor har vi sagt til os selv, at det her ikke skal forhindre os i at tage ud og besøge vores venner dernede, siger Halvor Hansen.
Efter eksplosionen tæt på deres hotel valgte de dog at søge væk fra storbyen Colombo.
- Det virkede som om, at angrebene var koncentreret i et område, hvor der var rigtig mange mennesker.
Derfor besluttede min kone, vores srilankanske venner og jeg os for at tage sydpå på øen, fortæller han.
Endnu en bombe desarmeret ved lufthavnenPå hjemrejsen blev ægteparret mindet om faren endnu engang:- Da vi var på vej til lufthavnen, fandt man en bombe lige umiddelbart før, vi kom derop.
Den blev så desarmeret af det srilankanske luftvåben dernede.
De har virkelig været ude om sig - de, der har lavet terrorhandlingerne, siger Halvor Hansen.
Mindst 290 personer blev dræbt ved angrebene, heriblandt tre danske søskende.
Den srilankanske regering anklager en lokal islamistisk terrorgruppe for at stå bag.
FacebookTwitterKopier linkEmner:Sri Lanka|Lufthavne|Terrorisme|Billund Lufthavn|Vejle




https://www.dr.dk/nyheder/indland/12-har-mistet-livet-i-politiets-biljagter-siden-2012

Indland12 har mistet livet i politiets biljagter siden 2012Rigspolitiet er efter nye tal klar til at se på, om regler om politiets biljagter er gode nok.
I alt er 49 kommet til skade eller blevet dræbt under politiets eftersættelser, viser ny kortlægning.
(Arkivfoto).
22.
apr.
2019 kl.
22.
51Bemærk: artiklen er mere end 30 dage gammelLæs opPolitiets biljagter har flere gange kostet mennesker livet.
Siden 2012 er 12 personer blevet dræbt under politiets eftersættelser, og 37 er kommet alvorligt til skade.
Det skriver Politiken på baggrund af en kortlægning fra Den Uafhængige Politiklagemyndighed (DUP), der blev etableret i 2012.
I tillæg til tallene kommer et ukendt antal tilskadekomne betjente, som der ikke føres statistik over.
Knap en tredjedel af ofrene er udenforstående borgere.
Resten er personer i de køretøjer, som politiet har jagtet.
Til sammenligning har politiets brug af skydevåben i samme periode resulteret i mindre end halvt så mange dødsofre og sårede, viser årsberetningerne fra DUP.
Fokus på biljagterPå baggrund af tallene har myndighedens øverste instans, Politiklagerådet, besluttet at sætte fokus på området i år, skriver Politiken.
- Det er blandt andet med det i sigte at undersøge, om der for eksempel er behov for nye instrukser eller nyt undervisningsmateriale og eventuelt at rette henvendelse til Rigspolitiet om dette, siger Charlotte Storgaard, direktør i DUP, i et skriftligt svar til Politiken.
Rigspolitiet er på baggrund af tallene parat til at se på, om reglerne er gode nok, fortæller politiinspektør Uffe Stormly til Politiken.
Forsker: Kolossal risikoDe samlede konsekvenser af politiets eftersættelser er aldrig før undersøgt i Danmark, hverken af forskere eller myndigheder.
Men i Sverige har Jörgen Lundälv, docent i trafikmedicin ved Umeå Universitet, forsket i emnet, og han er ikke i tvivl:- Biljagter er det farligste, politiet foretager sig, siger han:- De inkluderer altid en kolossal risiko.
Når du indleder en biljagt, ved du aldrig, hvordan den ender - du ved ikke, om der er børn i bilen eller andet.
Du kører på chancen, det er en risikoroulette.
De 38 sager i kortlægningen er vidt forskellige.
I nogle af sagerne har politiet eftersat mordere, hjemmerøvere eller vanvidsbilister.
Biljagterne i andre sager har handlet om mindre alvorlige lovbrud som manglende sikkerhedssele, kørsel uden kørekort eller en forsikringssag på bilen.
/ritzau/FacebookTwitterKopier linkEmner:Rigspolitiet|Færdselsforseelser|Den Uafhængige Politiklagemyndighed|Kriminalitet|Sverige




https://www.dr.dk/sporten/fodbold/superliga/minut-minut-fcm-mister-vigtige-point-i-topstriden-efter-nederlag






https://www.dr.dk/sporten/fodbold/superliga/aab-bryder-negativ-stime-i-randers-med-foerste-sejr-i-fire-kampe

SuperligaAaB bryder negativ stime i Randers med første sejr i fire kampeDen negative stime uden sejre blev brudt, da AaB mandag vandt 2-0 ude over Randers FC.
22.
apr.
2019 kl.
16.
16Bemærk: artiklen er mere end 30 dage gammelLæs opAaB vandt mandag 2-0 ude over Randers FC i Superligaens nedrykningspulje 2 efter fire kampe uden sejr i Superligaen.
AaB var kampen igennem farligst, mens Randers ikke formåede at skabe de store chancer.
Nordjydernes mål blev scoret af angriberen Tom van Weert og midtbanespilleren Lucas Andersen.
Randers er fortsat på førstepladsen i puljen med 44 point, mens AaB er på andenpladsen med 41 point inden sidste spillerunde.
Det var tydeligt fra start, at AaB var tvunget til at vinde, for allerede efter to minutter stod der 0-1.
Det var aalborgensernes superligadebuterende venstreback, Lukas Klitten, der flot lagde et indlæg i panden på Tom van Weert, som nemt kunne bringe udeholdet foran.
AaBs første målscorer, Tom van Weert (9), i kamp med Randers FCs Jonas Bager.
Efter scoringen forsøgte Randers at komme længere frem på banen, men det gav plads i den anden ende til AaB-offensiven.
Flere scoringer blev det dog ikke til i første halvleg.
Randers havde svært ved at finde plads i AaB's bagrum, og derfor tilspillede hjemmeholdet sig heller ikke nogen store chancer i første halvleg.
Fra anden halvlegs start var Randers dog tæt på at udligne, da angriberen Emil Riis hamrede bolden på overliggeren i det 50.
minut.
Men det var udeholdet, der i anden halvleg udbyggede føringen.
Efter 69 minutter fandt AaB-profilen Lucas Andersen plads i feltet, og med et træk forbi Randers-keeperen Patrik Carlgren kunne han score til slutresultat 0-2.
Hjemmeholdet lykkedes heller ikke med at score i anden halvleg, og derfor har AaB stadig mulighed for at nå førstepladsen inden sidste spillerunde.
/ritzau/FacebookTwitterKopier linkEmner:AaB|Randers|Randers FC|Fodbold




https://www.dr.dk/sporten/haandbold/kvindeligaen/koebenhavn-rundbarberer-odense-og-sikrer-semifinaleplads

KvindeligaenKøbenhavn rundbarberer Odense og sikrer semifinalepladsKøbenhavn Håndbold er klar til DM-semifinalerne efter sejren over Odense, der allerede var videre i slutspil.
København Håndbold er klar til DM-semifinalerne efter en storsejr over Odense Håndbold.
22.
apr.
2019 kl.
17.
49Bemærk: artiklen er mere end 30 dage gammelLæs opDet forsvarende mesterhold fra København Håndbold risikerede at ryge ud inden DM-semifinalerne, hvis det ikke blev til point i den sidste gruppekamp i slutspillet, men hovedstadsklubben sikrede sig en plads blandt de sidste fire.
Avancementet blev sikret forholdsvis nemt med en udesejr på 27-19 over Odense, der allerede havde sikret sig førstepladsen i gruppe 1 og dermed adgang til semifinalen.
Det var til at se på kampen.
Der var simpelthen motivationen til forskel på de to mandskaber.
Odense nåede slet ikke holdets normale niveau, og i den sidste del af første halvleg kunne København skabe et komfortabelt forspring.
København scorede således fem gange i de sidste 3 minutter og 15 sekunder og ændrede i den periode stillingen fra føring 9-8 til pausestillingen 14-8.
Nykøbing Falster Håndbold trak sorteper om en semifinaleplads Sådan fortsatte kampbilledet i anden halvleg.
Odense manglede ærgerrighed for at komme tilbage og var snart bagud med 11-19, og så var kampen reelt afgjort.
Føringen nåede en ny højde, da den svenske streg Linn Blohm med sin sjette scoring på lige så mange forsøg gjorde det til 22-13.
Derfra gik gassen lidt af ballonen i kampen, og Odense kom en smule bedre med, men det store nederlag kunne hjemmeholdet ikke forhindre.
Med sejren kom København på ni point for seks kampe og slutter på andenpladsen, mens Odense vinder gruppen med ti point.
Nykøbing trak sorteperI gruppens anden kamp vandt Nykøbing Falster med 27-25 over TTH Holstebro efter 11-14 ved pausen, men trods sejren må Nykøbing altså nøjes med tredjepladsen med sine otte point.
TTH slutter uden point.
I semifinalen skal København dermed møde Team Esbjerg, mens Odense tørner sammen med Herning-Ikast.
Allerede inden søndagens sidste spillerunde stod det klart, at Team Esbjerg ville tage førstepladsen i den anden gruppe foran Herning-Ikast.
De mødtes søndag, og Esbjerg sejrede hjemme med 28-24.
/ritzau/FacebookTwitterKopier linkEmner:København|Odense|København Håndbold|Team Esbjerg|Håndbold




https://www.dr.dk/sporten/svoemning/jeanette-ottesen-om-landstraeners-kontroversielle-metoder-det-var-som-en-fangelejr

Spiseforstyrrelser i elitesportSe temaSvømningJeanette Ottesen om landstræners kontroversielle metoder: 'Det var som en fangelejr'Jeanette Ottesen er den mest vindende danske svømmer nogensinde, men hun oplevede at føle sig uduelig og fed under en tidligere landstræners kontroversielle metoder.
Af Jan Harkamp, Anders Rud, Peter Kobbersmed og Grafik af Vibeke Kjær Lund22.
apr.
2019 kl.
16.
32Læs opOL i Athen 2004: Jeanette Ottesen skal møde den nye svømmelandstræner for første gang.
De to skal aftale, hvornår Ottesen kan starte på det nationale træningscenter i sine bestræbelser på at blive en international topsvømmer.
- Efter mødet på hans værelse, som måske varer en halv time, er jeg ødelagt.
Og jeg græder.
Jeg løber tilbage til den bungalow, som svømmepigerne boede i.
Jeg løb ind på Mette Jacobsens værelse med det samme.
Og sad og græd i hendes seng.
Fra det ene øjeblik til det andet.
Fra at være en selvstændig, hardcore, cool girl og så lige pludselig til at være helt nedpillet og bange og nervøs, genkalder Jeanette Ottesen.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Landstræneren hedder Mark Regan.
Han forlanger, at Jeanette Ottesen kun holder to ugers ferie efter OL.
Hun foreslår tre.
Det vil landstræneren ifølge Jeanette Ottesen ikke finde sig i.
Han bliver rasende og råber, mens han smider den dengang 16-årige Jeanette Ottesen ud af værelset.
Og dermed er kimen lagt til et samarbejde, som Jeanette Ottesen i dag mindes med lige dele frustration, forbavselse og ren og skær vrede.
En historisk vinderJeanette Ottesen er et unikum i dansk svømning.
Med sine 50 internationale medaljer er hun alle tiders mest vindende danske svømmer.
Jeanette Ottesen er med sine 50 internationale medaljer den mest vindende danske svømmer nogensinde.
Men trods sin placering i toppen af svømmesportens fødekæde har Jeanette Ottesen oplevet at føle sig uduelig, bange og overvægtig.
Årsagen?
Ifølge Jeanette Ottesen og en række danske elitesvømmere blev ansættelsen af australieren Mark Regan som landstræner i 2003 startskuddet til en årrække med et usundt miljø på landsholdet og omkring det daværende nationale træningscenter i Farum.
Hvis vægten så okay ud i hans øjne, så blev der ikke sagt noget.
Men hvis vægten var for høj, så begyndte han jo næsten allerede dér at råbe og skrige.
Jeanette Ottesen om fællesvejningerMark Regan skulle være katalysator for en ny storhedstid i dansk svømning, og han var også med til at skaffe en OL-bronzemedalje i 2008.
Men ifølge Jeanette Ottesen og mange af de øvrige svømmere lagde han grundstenene til et regime, hvor nedværdigende kommentarer, uforudsigelig adfærd og spiseforstyrrelser blev følgesvende i hverdagen.
'Jeg har aldrig i mit liv set et menneske blive så sur over så lidt'OL-deltagelsen i 2004 var Jeanette Ottesens første store chance for at prøve sig af blandt de internationale topnanve.
Som bare 16-årig havde hun fået muligheden for at repræsentere sit land ved verdens største sportsbegivenhed, og nu skulle karrieren for alvor tage fart som en del af elitemiljøet i Farum og det danske landshold.
Mark Regan blev i 2003 ansat som dansk svømmelandstræner, men hans metoder var ifølge Jeanette Ottesen langt over stregen.
Men ifølge Jeanette Ottesen var manden i spidsen for den danske svømmesatsning utilregnelig.
Og Mark Regans adfærd og metoder skabte en ubehagelig stemning i svømmehallen i Farum.
- Jeg kan bare huske, at vi alle sammen nærmest stoppede med at trække vejret, når han trådte ind.
For man skulle lige se ham an.
I hvilket humør var han i?
Det påvirkede resten af dagen, siger Jeanette Ottesen.
Hun fortæller om en træner, som med rette stillede store krav, men som samtidig havde et flammende temperament.
Det kom eksempelvis til udtryk, hvis Jeanette Ottesen eller én af de andre svømmere efter Mark Regans opfattelse ikke præsterede som forventet i svømmebanerne.
Han blev fuldstændig ildrød i ansigtet.
Han havde fråde om munden.
Han blev så frustreret og sur, at han spyttedeJeanette Ottesen om Mark Regan- Han kunne finde på at stoppe dig midt i en svømmeserie.
Enten ved at hive dig ud af vandet eller bare stoppe dig, hvor du nu engang var i poolen og så bare begynde at råbe og skrige af dig, fordi han havde fundet ud af, at han ikke lige synes, du var god den dag.
- Han blev fuldstændig ildrød i ansigtet.
Han havde fråde om munden.
Han blev så frustreret og sur, at han spyttede.
Og så skulle man stå og høre på ham, mens han spyttede én i hovedet engang imellem, fordi han var så sur.
Jeg har aldrig i mit liv set et menneske blive så sur over så lidt, fortæller Jeanette Ottesen og fortsætter.
- Vi prøvede alle sammen at overleve hver eneste dag.
Jeg vil gerne sige højt, at selv dem, der ikke vil indrømme det, også prøvede at overleve hver eneste dag.
Vi var alle sammen i samme båd.
Uanset hvem du var.
'Jeg var konstant bange for at veje for meget'Især et element i Mark Regans metoder fik alvorlige konsekvenser for Jeanette Ottesen og en række af de andre svømmere: Offentlige vejninger.
Den kontroversielle australier kontrollerede svømmernes vægt ved at veje dem foran hinanden.
Hun var selv kun 16 år, da hun stiftede bekendtskab med Mark Regan og de kontroversielle metoder i toppen af dansk svømmesport.
- Hvis vægten så okay ud i hans øjne, så blev der ikke sagt noget.
Men hvis vægten var for høj, så begyndte han jo næsten allerede dér at råbe og skrige.
Enten så gjorde han det med det samme, eller også stoppede han dig, mens du svømmede, hev dig op på kanten og råbte og skreg af dig dér.
Det var alt efter, hvilket humør han var i.
- ”Du er for fed!
”, “hvordan har du tænkt dig at svømme hurtigt, når du er så fed?
”, “du er ulækker at se på”, “du kan knap nok klemme dig ned i din konkurrencedragt.
Så fed er du”.
- Jeg var ekstremt nervøs og bange for at skulle op på vægten.
Jeg husker det nærmest som en fangelejr.
Når jeg ser køen for mig, bliver det ekstremt mørkt inde i mig, gen-erindrer Jeanette Ottesen.
Ifølge Jeanette Ottesen oplevede alle svømmere under Mark Regan hans iltre temperament og nedladende kommentarer.
Her ses hun sammen med Mette Jacobsen, Majken Thorup og Louise Ørnstedt ved EM i 2003.
Det ekstreme vægtfokus under Mark Regan flyttede ind i Jeanette Ottesens tanker.
Og selvom hun dengang ikke reflekterede over det, mener hun i dag, at hun havde en spiseforstyrrelse.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Jeg følte mig altid nervøs.
Konstant svedige hænder.
Konstant bange for, hvad man nu fik smidt i hovedet.
Og så var jeg konstant bange for, at jeg vejede for meget.
Det var nærmest noget, jeg tænkte på 24 timer i døgnet - syv dage om ugen.
- Hver gang jeg proppede noget i munden, så tænkte jeg: ”Hvordan faen skal jeg forbrænde det til i morgen”?
Og så blev det til sidst sådan noget med, at jeg bare stoppede med at spise dagen før.
Og drikke for den sags skyld.
Man fandt jo også ud af, at væske vejede rigtig meget.
Så man gik bare i en faste til dagen efter.
'Jeg kunne sagtens være endt et endnu mørkere sted, hvis jeg ikke havde haft mine forældre'For Jeanette Ottesen betød oplevelserne på det nationale træningscenter og i landsholdssammenhæng, at den glæde hun havde haft ved svømmesporten, siden hun var lille, hastigt trådte i baggrunden.
Hun var fysisk og mentalt nedbrudt og kunne ikke selv se en løsning på sine problemer.
- Da det var allerværst, græd jeg bare.
Jeg græd, og jeg græd, og jeg græd, og jeg græd.
Og jeg kan huske, at jeg sad og græd hjemme i stuen med min mor og far.
- Min far og mor stillede mig et ultimatum: “Enten så stopper du permanent eller for en kortere periode.
Eller også viser du over for os, at du rent faktisk er glad for det her, og at du gerne vil det”- Og der knækkede jeg fuldstændig sammen.
”Jeg kan ikke mere, jeg kan simpelthen ikke mere.
Jeg er nødt til at komme væk fra den mand og det miljø.
”Jeanette Ottesen stoppede i en periode på det nationale træningscenter for at genfinde glæden ved den sport, hun den dag i dag stadig elsker.
Jeanette Ottesen besluttede sig for at stoppe på det nationale træningscenter efter et gevaldigt pres fra forældrene: Hun havde brug for at genfinde sig selv i et nyt miljø, hvor vægttab, streng diæt og nedladne kommentarer ikke var at finde øverst på dagsordenen.
- Jeg fik lov til at blive student og køre i studentervogn.
Sådan noget havde jeg aldrig fået lov til under Mark Regan.
I dag har Jeanette Ottesen svært ved at forstå, hvorfor hun, som ellers ser sig selv om en stærk og selvstændig kvinde, endte i så stor ubalance i de første år af sin internationale svømmekarriere.
Men hun er taknemmelig for, at hun ikke skulle genfinde sit tyngdepunkt alene.
- Jeg kunne sagtens være endt et endnu mørkere sted, hvis jeg ikke havde haft mine forældre.
Vi har altid haft et ret åbent forhold, fordi de har insisteret på det.
- Hvis ikke vi havde haft det, kunne jeg nemt være endt ud i noget, som var langt mere alvorligt, end det jeg var igennem.
Man har jo nærmest ikke lyst til at leve, når man får den behandling, som vi fik.
Hvem har det?
Så skal man satme have god opbakning.
Og det havde jeg.
Heldigvis.
Mark Regan var landstræner for Danmark fra 2003 til 2008.
I dag bor han i Australien og er gået på pension.
Han ønsker ikke at deltage i et interview om perioden.
Men han siger til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Direktør i Dansk Svømmeunion, Pia Holmen Christensen, er blevet forelagt kritikken angående de offentlige vejninger og de nedladende kommentarer.
Hun siger til DR Sporten:- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden.
Læs hele svaret fra Dansk Svømmeunion her.
FacebookTwitterKopier linkEmner:Jeanette Ottesen (svømmer)|Svømmesport|Dansk Svømmeunion|Farum|De Olympiske Lege




https://www.dr.dk/musik/superstjerne-blev-lagt-had-nu-stopper-hun-med-dele-billeder-af-sine-boern

MusikSuperstjerne blev lagt for had: Nu stopper hun med at dele billeder af sine børn Sangerinden Pink vil ikke længere dele billeder af sine børn på nettet.
Sangerinden Pink fik kritik for et billede af sin søn, hun lagde ud på nettet.
Nu er det slut med at dele billeder af børnene, siger sangerinden.
Af Christian Ellegaard22.
apr.
2019 kl.
17.
02Bemærk: artiklen er mere end 30 dage gammelLæs opDa den amerikanske sangerinde Pink delte et billede af sine to børn og en vildfaren pelikan på nettet, havde hun næppe regnet med det stormvejr af kritik, der efterfølgende ramte hende.
På billedet, som hitsangerinden delte på sin Instagram-profil for et par uger siden, ses Pink og hendes to børn fodre en pelikan.
Popstjernens to-årige søn, Jameson Moon Hart, har på billedet ingen bukser på, og netop dén detalje fik hurtigt internettet til at fare i flint.
Kommentarfeltet under billedet blev bestormet med vrede kommentarer fra personer, der mente, at Pink var en dårlig mor, fordi hun havde delt billedet af sin søn uden bukser, og nogle brugere mente sågar, at man 'burde ringe efter myndighederne'.
Jeg er mere stolt af min familie, end af noget andet jeg har opnået.
Men jeg vil ikke dele dem mere.
PinkSangerinden valgte at slette det oprindelige billede og lagde i stedet en 'censureret' udgave af fotoet ud på sin Instagram-profil ledsaget af en tekst, hvor hun kommenterede på kritikken.
- Der er noget seriøst galt med mange af jer derude.
At gå amok over min babys penis?
(.
.
.
) Som enhver normal mor på stranden opdagede jeg ikke, at han havde taget sin svømmeble af.
Jeg har slettet det billede, fordi I alle er fucking klamme, rasede Pink.
Lyt til Pinks nyeste hit, 'Walk Me Home', her:P!
nk - Walk Me HomeDe onde ord hjælper ikkeNu har sangerinden så meldt ud, at hun fremover slet ikke vil dele billeder af sine børn på sociale medier.
- Jeg kan godt lide at dele min familie.
Jeg er mere stolt af min familie, end af noget andet jeg har opnået.
Men jeg vil ikke dele dem mere.
Jeg vil ikke dele billeder af dem længere, fortalte sangerinden ifølge The Hollywood Reporter, da hun gæstede det amerikanske talkshow The Ellen Show.
Jeg forstår folk, der siger: 'Du er nødt til at være mere forsigtig, du er i offentlighedens søgelys, du skulle have tænkt over det her'.
De har ret, men der er en sød måde at sige det på.
Pink- Hun er syv år nu, det er nok tid til at trække hende væk fra verdenen og lade hende leve sit liv, sagde Pink om datteren Willow Sage Hart, der ligesom sin lillebror altså ikke længere vil optræde på mors sociale profiler.
Den 39-årige sangerinde, der bærer det borgerlige navn Alecia Moore, fortalte samtidig, at selvom hun forstår kritikken, så giver hun ikke meget for den hårde tone i internettets kommentarfelter.
- Jeg forstår folk, der siger: 'Du er nødt til at være mere forsigtig, du er i offentlighedens søgelys, du skulle have tænkt over det her'.
De har ret, men der er en sød måde at sige det på.
De onde ord hjælper ikke, sagde Pink, der følges af tæt på seks millioner brugere på Instagram.
Pink har datteren Willow Sage Hart på syv (tv.
) og sønnen Jameson Moon Hart på to (th.
) sammen med sin mand, Carey Hart.
(Foto: Alberto E.
Rodriguez © 2019 Getty Images)Skuespiller satte gang i heftig debatEpisoden med Pink kommer i en tid, hvor netop kendte - og almindelige - menneskers trang til at dele billeder af deres børn på nettet bliver diskuteret heftigt.
Debatten begyndte, efter skuespilleren Gwyneth Paltrow for et par uge siden delte et billede af sin 14-årige datter på Instagram uden at have spurgt hende om lov.
Derfor skrev datteren en kommentar under opslaget, hvor hun mindede sin verdensberømte mor om, at hun ikke må poste noget uden hendes samtykke.
Læs også:Stjerneskuespiller delte familiebillede: Datteren sagde fra over for 5,3 millioner følgereDet satte gang i en stor diskussion på nettet om, hvorvidt det er okay at dele billeder af sine børn på nettet uden deres viden - også her på dr.
dk, hvor mere end 33.
000 brugere har deltaget i en afstemning om, hvorvidt man må dele billeder af sine børn på nettet uden deres samtykke.
Skuespilleren Gwenyth Paltrow fik kritik for et billede, hun delte af sig selv og sin datter på Instagram.
Billedet har i skrivende stund 166.
431 likes.
I skrivende stund mener 11 procent, at man ikke behøver samtykke fra sine børn for at dele billeder af dem, mens 89 procent synes, at man skal spørge, om det er i orden med dem, inden de havner på nettet.
Læs også:Brugerne på dr.
dk enige med Gwyneth Paltrows datter: Deling af billeder kræver samtykkeEt alternativ er slet ikke at dele billeder af sine børn, og det er altså dét valg, som Pink nu har truffet.
Pink udgiver på fredag sit ottende studiealbum, 'Hurts 2B Human'.
Hun kan desuden opleves på dansk jord, når hun giver koncert på Casa Arena i Horsens den 7.
august.
FacebookTwitterKopier linkEmner:Gwyneth Paltrow (skuespiller)|Instagram|Horsens|Horsens Stadion|Pop og rock




https://www.dr.dk/sporten/badminton/ligafinalen-i-badminton-kan-markere-starten-paa-enden-ny-struktur-er-fire-skridt

BadmintonLigafinalen i badminton kan markere starten på enden: 'Ny struktur er fire skridt tilbage'Singlespillerne kan risikere at skulle spille to kampe på en aften i Badmintonligaen fra næste sæson.
Anders Antonsen er én af dem, der kan se sig nødsaget til at fravælge holdkampene i næste sæson.
Af Kasper Aleksander Thrane22.
apr.
2019 kl.
16.
10Bemærk: artiklen er mere end 30 dage gammelLæs opEn mulig spillerflugt fra Badmintonligaen er under opsejling.
Ligaen får fra næste sæson en ny struktur, der kan få stor betydning for, om de store danske stjerner vil stille op.
Det mener Anders Kristiansen, som er træner for Greve Badminton, der i aften spiller ligafinale mod Team Skælskør-Slagelse.
- Den nye struktur er fire skridt i den forkerte retning.
Klubberne har mulighed at bruge de store stjerner i to kampe på en aften, og det er selvfølgelig i klubbens interesse.
Men det er der ikke så mange af de store stjerner, der har lyst til.
Kim Astrup er med for Team Skælskør-Slagelse i finalekampen mod Greve Badminton.
- Det handler jo om at prioritere for dem.
Der er slet ikke de samme penge her, som der er i udlandet.
De kan på tre uger tjene det samme i Indien, som man kan her på en hel sæson.
Præmiepengene til de store turneringer er steget voldsomt, så spillerne mangler ikke de penge, de kan få her.
- Så kan de måske ikke træne dagen efter, skadesrisikoen bliver større, og de er jo slet ikke vant til det.
Ikke engang i de store turneringer.
Så det er et pres at sætte på dem, og det er ikke nødvendigt eller med til at fastholde dem i ligaen.
Falder sammen med OL-kvalifikationenMed OL i 2020 lige rundt om hjørnet vil de danske badmintonstjerners fokus være rettet mod Tokyo, og derfor er timingen uheldig, mener Anders Kristiansen.
- Jeg tror, man vil se spillere, der er tvunget til at fravælge holdkampe.
De vil nok stadig være tilknyttet klubber, men de kommer nok ikke til at spille lige så mange kampe.
Ligger du i en benhård OL-kvalifikation, så er det klart, man nedprioriterer klubkampe.
Så allerede næste sæson kommer man nok til at se stjernerne forsvinde.
Helt så sort hvidt mener træneren fra Greves finalemodstander Team Skælskør-Slagelse, Steen Schleicher Pedersen, dog ikke, at situationen er.
- Man forsøger jo at sikre sig, at de bedste danske spillere har lyst og mulighed for at deltage ved at skære antallet af kampe ned til maskimalt ni kampe.
Lige nu er der stadig mange, der spiller holdturneringen.
Det giver en udmærket grundløn, og så tror jeg, at mange synes, at det er sjovt at spille.
Han er dog enig i sin trænerkollegas pointe.
- Men det hjælper ikke, at spillerne kan komme til at spille to kampe.
Det peger ligesom pilen i den anden retning.
Man kan sagtens frygte, at de store stjerner flygter, for det skal kunne passe ind i deres internationale karriere.
Tæt finale venterNetop Greve Badminton og Team Skælskør-Slagelse møder hinanden i aften i ligafinalen, og her må Team Skælskør-Slagelse undvære en af holdet største stjerner.
Line Kjærsfeldt har nemlig trukket sig med en skade, og derfor mener Steen Schleicher Pedersen at favoritværdigheden ligger hos Greve.
- Vi var små favoritter, men da Line Kjærsfeldt meldte afbud, er vi blevet underdogs, og det ser svært ud.
Men vi spiller vores chance og giver den alt, den kan trække.
Badminton - All England Open Badminton Championships - Arena Birmingham, Birmigham, Britain - March 7, 2019 Denmark's Line Kjaersfeldt looks dejected during her second round match against India's Saina Nehwal Action Images via Reuters/Andrew Boyers Den favoritværdighed er Anders Kristiansen dog ikke helt klar til at tage.
- Det bliver en tæt og intens kamp.
Det er to meget lige hold.
Vi er nok favoritter i damesingle nu, men ellers er der mange kampe, der kan tippe til begge sider.
Vi er ikke deciderede favoritter.
Kampen begynder kl.
18.
00 og kan følges direkte i Liga på P3.
FacebookTwitterKopier linkEmner:Skælskør|Slagelse|Greve|Badminton|De Olympiske Lege




https://www.dr.dk/nyheder/udland/bulgarsk-mand-idoemmes-30-aars-faengsel-voldtaegt-og-mord-paa-journalist

UdlandBulgarsk mand idømmes 30 års fængsel for voldtægt og mord på journalistHan erklærede sig selv skyldig og slap for en hårdere dom.
Politiet holder vagt rundt om Severin Krasimirov.
Af Josefine Hummelmose22.
apr.
2019 kl.
19.
53Bemærk: artiklen er mere end 30 dage gammelLæs opEn domstol i Bulgarien har idømt Severin Krassmirov 30 års fængsel for at voldtage og myrde tv-journalisten Viktoria Marinova.
Den 21-årige Severin Krassmirov ankom til den regionale domstol i byen Ruse i Bulgarien i håndjern og under massiv bevogtning.
Han har tidligere erklæret sig skyldig og bedt om en hurtig dom.
Liget af den 30-årige journalist Viktoria Marinova blev fundet i en busk i en park i hendes hjemby Ruse i oktober sidste år.
Hun var blevet voldtaget, inden hun blev dræbt af slag i hovedet og kvælning.
TV journalist Viktoria Marinova på et billede taget den 7.
oktober 2018.
Viktoria Marinova var undersøgende journalist og havde sit eget nyhedstalkshow 'Detector', der var kritisk overfor korruption og nepotisme.
Slap for den hårdeste domKrassimirov har ifølge anklagemyndigheden fortalt, at han kom op at skændes med en kvinde parken i Ruse.
Han var efter eget udsagn fuld og påvirket af narkotika på tidspunktet.
Efterforskere mener, at Krassimirov handlede alene.
Ved at erklære sig skyldig slap han for den hårdeste dom, som er livstid i fængsel.
Læs også:Mistænkt for drab på bulgarsk journalist tilstårViktoria Marinova var den tredje journalist, der blev dræbt i et EU-land i 2018, og EU-kommissionen har krævede dengang en hurtig behandling fra de bulgarske myndigheder.
Et billede af den dræbte bulgarske journalist Viktoria Marinova samt en kondolencebog forud for hendes begravelse.
FacebookTwitterKopier link




https://www.dr.dk/nyheder/udland/terrorforsker-angrebene-ser-ud-til-vaere-taget-direkte-ud-af-og-al-qaedas-militante

Bombeangreb i Sri LankaSe temaUdlandTerrorforsker: 'Angrebene ser ud til at være taget direkte ud af IS og al-Qaedas militante taktikbog'Nyoprettet gruppe er hovedmistænkt for at stå bag terror i Sri Lanka.
Sikkerhedsstyrker inspicerer skaderne i en kirke i byen Negombo i Sri Lanka.
Et angreb, som myndighederne mener, at den nyoprettede gruppe National Thowheeth Jama’ath (NTJ) står bag.
(Foto: Ishara S.
KODIKARA © Scanpix)Af Mark Lindved Norup22.
apr.
2019 kl.
15.
46Bemærk: artiklen er mere end 30 dage gammelLæs opEndnu er der ingen, der ved, hvad motivet bag de dødelige angreb i Sri Lanka er.
Til gengæld har den srilankanske regering i dag peget på organisationen NTJ, National Thowheeth Jama’ath, som ansvarlig for terrorbomberne, der har kostet foreløbig 290 mennesker livet.
Det er, oplyser myndighederne, en lokal, islamistisk gruppe, der er så godt som ukendt både ude og inden for det sydasiatiske øriges grænser.
Derfor ved man heller ikke, hvad de ønsker, står for eller har som formål.
Ravinder Kaur, lektor i Sydasien-studier ved KU.
- I de lokale medier skriver de, at det er en nyoprettet gruppe, og at efterretningstjenesten kendte navnene på nogle af medlemmerne i gruppen, men altså ikke selve gruppen.
Det fortæller Ravinder Kaur, der er lektor i Sydasien-studier ved Københavns Universitet.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og over 450 sårede.
Angrebene fandt sted omkring hovedstaden Colombo og i en kirke på ørigets østkyst.
- Derfor ved man heller ikke, hvad de ønsker, står for eller har som formål.
Kun at den er mere eller mindre ukendt, siger hun.
Ingen forhistorie med islamistisk terrorRegeringen har peget på NTJ som ansvarlig for massakren, men gruppen har ikke selv påtaget sig skylden.
Selvom Sri Lanka i årevis frem til 2009 var plaget af en blodig borgerkrig, har landet stort set ingen erfaringer med islamistisk terror.
Sørgende til en 13-årig pige, der døde i en af eksplosionerne i går.
- Borgerkrigen handlede ikke om religion, men om at tamilerne og De Tamilske Tigre ønskede en etnisk separatisme med territorium og en egen stat.
Og tamilerne var ikke kun hinduer, de var også muslimer og kristne.
- Så det her med en islamistisk organisation er noget nyt, for det har ikke handlet om religion før, siger Ravinder Kaur, der ikke vil spekulere i gruppens eventuelle motiv, før der er mere håndfaste beviser.
Ligner IS og al-Qaedas fremgangsmådeAnne Speckhard fra International Center for the Study of Violent Extremism kalder NTJ en ekstremistisk bevægelse, der arbejder for at skabe splid i befolkningen i Sri Lanka.
Angrebene ser ud til at være taget direkte ud af IS og al-Qaedas globale og militante taktikbog.
Anne Speckhard, Center for the Study of Violent Extremism.
- Angrebene ser ud til at være taget direkte ud af IS og al-Qaedas globale og militante taktikbog, da den anstifter religiøst had ved at angribe kirker i en religiøs højtid, siger hun til New York Times.
Ifølge det amerikanske medie har en gruppe med navnet Sri Lanka Thowheeth Jama’ath tidligere påkaldt sig opmærksomhed ved at vandalisere buddhistiske statuer og en leder, der blev anholdt for at opfordre til racisme.
Den srilankanske hær sender en raket afsted mod en lejr for tamilske oprørere under borgerkrigen.
Den varede i næsten tre årtier, og titusindvis af civile døde i kampene mellem regeringen og oprørsgruppen De Tamilske Tigre.
Det er uvist, om der er en forbindelse mellem gruppen på Sri Lanka og de to islamistiske terrorgrupper.
Alan Keenan, der er direktør i for International Crisis Group peger over for BBC på en mulig forbindelse, nemlig at NTJ er en gren af IS.
Flere af de mænd, der senere blev anholdt for hærværket på de buddhistiske statuer, studerede religion hos prædikant, der er nævnt i den srilankanske efterretningstjenestes dokumenter vedrørende angrebet, der blev offentliggjort i går, siger Alan Keenan.
FacebookTwitterKopier linkEmner:al-Qaeda|Sri Lanka|Religion|Terrorisme|Københavns Universitet




https://www.dr.dk/nyheder/udland/dansk-ministerium-har-abnet-hjaelpekontor-i-sri-lanka

Bombeangreb i Sri LankaSe temaUdlandDansk ministerium har åbnet hjælpekontor i Sri LankaUdenrigsministeriet har åbnet er kontor i den srilankanske hovedstad for at hjælpe danskere efter angreb.
Udenrigsministeriet har åbnet et midlertidigt kontor i Colombo, hvor danskere kan få konsulær hjælp.
)22.
apr.
2019 kl.
17.
12Bemærk: artiklen er mere end 30 dage gammelLæs opUdenrigsministeriet har mandag eftermiddag etableret et midlertidigt kontor i Sri Lanka for at hjælpe danskere i området efter en række bombeangreb søndag.
Kontoret er placeret på den norske ambassade i hovedstaden Colombo, oplyser Udenrigsministeriets Borgerservice.
Kontoret vil kunne hjælpe med konsulær bistand til danske statsborgere, der er direkte berørt af terrorangrebene søndag samt rådgive om blandt andet transportforhold og sikkerhedsforanstaltninger i Colombos internationale lufthavn.
Tre danske børn dræbtSøndag fik en drabelig begyndelse i det sydasiatiske land, da først seks eksplosioner fandt sted på en række hoteller og i nogle katolske kirker i og omkring hovedstaden.
Et par timer senere fandt yderligere to eksplosioner sted.
Læs også:OVERBLIK Det ved vi om de dødelige angreb i Sri LankaMindst 290 personer er blevet dræbt i angrebene, herunder tre danske børn.
Mandag er det ansatte fra den danske ambassade i Delhi, Indien, som hjælper på det midlertidige kontor.
Fra tirsdag er de udsendte fra Danmark, som overtager arbejdet.
De udsendte er personale fra Udenrigsministeriets Borgerservice, Rigspolitiet og Region Hovedstadens akutberedskab.
Også en medarbejder fra Røde Kors er rejst med for at yde krisepsykologisk støtte.
Adressen er 49, Bullers Lane, Colombo 7.
Det er muligt for danskere at henvende sig i ambassadens åbningstid, der er fra klokken 8-16.
/ritzau/FacebookTwitterKopier linkEmner:Udenrigsministeriet|Borgerservice|Sri Lanka|Offentlig forvaltning|Udenrigspolitik




https://www.dr.dk/sporten/fodbold/superliga/minut-minut-fck-henter-sikker-sejr-paa-svaer-udebane






https://www.dr.dk/sporten/volleyball/holte-smasher-sig-til-dm-matchbold-mod-broendby

VolleyballHolte smasher sig til DM-matchbold mod BrøndbyHolte IF's kvinder er efter mandagens tredje finalekamp mod Brøndby Volley blot en enkelt sejr fra det danske mesterskab.
Af Kasper Aleksander Thrane22.
apr.
2019 kl.
18.
15Bemærk: artiklen er mere end 30 dage gammelLæs opTraditionen tro står årets DM-finale i kvindernes volleyball-liga mellem Holte og Brøndby, og mandag spillede de to mastodonter den tredje finalekamp i Holte.
De to første kampe var endt med en sejr til hver, så vinderen af dagens opgør ville tage et stort skridt mod det danske mesterskab, da der spilles bedst af fem kampe.
Første sæt var så tæt, som det kunne blive, men her trak Holte sig sejrrigt ud med cifrene 25-23.
Brøndby tog sig af andet sæt, der var næsten lige så tæt - og så var der lagt op til en gyserafslutning.
Men så var det som om, at pusten gik af Brøndby-kvinderne, og Holte kunne nemt tage tredje sæt med 25-15.
I fjerde sæt lignede det længe, at Brøndby skulle tvinge kampen ud i et femte og afgørende, men et flot comeback af Holte gjorde, at hjemmeholdet vandt kampen i fire sæt - det fjerde med cifrene 25-23.
Fjerde kamp spilles i Brøndby på torsdag.
FacebookTwitterKopier link




https://www.dr.dk/sporten/fodbold/superliga/minut-minut-aab-haler-ind-paa-randers-efter-sejr






https://www.dr.dk/nyheder/udland/usa-goer-klar-til-sanktionere-alle-lande-der-importerer-iransk-olie

UdlandUSA gør klar til at sanktionere alle lande, der importerer iransk olieDet sker for presse Iran til en ny atomaftale.
USA vil sanktionere alle lande, der importerer olie fra Iran.
Af Josefine Hummelmose22.
apr.
2019 kl.
17.
50Bemærk: artiklen er mere end 30 dage gammelLæs opUSA vil fjerne alle dispensationer for sanktioner for lande, der importerer iransk olie, i håb om at presse Iran til at forhandle en ny atomaftale.
I 2018 indførte USA sanktioner mod Iran.
Formålet var at stoppe al olieeksport fra landet og dermed tvinge Iran fra at udvikle atomvåben.
Olieeksporten er nemlig Irans vigtigste indtægtskilde.
Men otte lande - Kina, Indien, Japan, Sydkorea, Taiwan, Tyrkiet, Italien og Grækenland - fik dispensationer, der gjorde, at de ikke ville blive mødt af amerikanske sanktioner, når de importerede iransk olie.
De otte lande var de største importerer af olien.
Dispensationen skulle give dem mulighed for at finde et alternativ til den iranske olie, så sanktionerne ikke sendte chokbølger igennem det globale oliemarked.
Tre af de otte lande importerer ikke længere olie fra Iran.
Men de andre har angiveligt bedt om en forlængelse af dispensationen.
Men det nægter USA.
Dispensationerne udløber i begyndelsen af maj.
Vil presse IranI 2015 gik Iran med til en aftale om at begrænse sine nukleare aktiviteter og tillade internationale inspektører i landet, for til gengæld at få lettet sanktionerne mod dem.
Den amerikanske præsident Donald Trump trak sidste år USA ud af aftalen, som blev indgået under forgængeren Barack Obama.
Trump har kritiseret aftalen flere gange og kaldt den for "den værste aftale nogensinde".
Samtidig genindførste han sanktionerne på Irans energi, skibsbygning og banksektorer, som myndighederne kalder kerneområderne i Irans økonomi.
Trump-administrationen håber at tvinge Iran til at forhandle om en "ny aftale", der ikke kun dækker Irans nukleare aktiviteter, men også deres ballistiske missilprogram og, ifølge de amerikanske myndigheder, "ondartede adfærd"' i Mellemøsten, skriver BBC.
USA's udenrigsminister, Mike Pompeo, annoncerer, at USA ikke vil forlænge dispensationerne på sanktionerne på iransk olie.
USA's udenrigsminister, Mike Pompeo, siger, at beslutningen om ikke at forny despensationerne viser en dramatisk fremskyndelse af presset mod Iran, 'der opfylder de nationale sikkerhedsmål samtidig med, at vi opretholder et godt globalt oliemarked'.
Han siger desuden, at USA vil støtte sine allierede, mens de finder alternativer til den iranske olie.
Sanktionerne, der blev indført sidste år, har ført til en kraftig tilbagegang i Irans økonomi.
De har skubbet værdien af valutaen til et rekordlavt niveau, medført færre udenlandske investorer og udløst protester i landet.
Donald Trump skriver på Twitter, at Saudi-Arabien og andre Opec-lande vil sikre olieforsyningen, når samtlige sanktioner mod Irans olieeksport træder i kraft.
FacebookTwitterKopier linkEmner:Barack Obama (politiker)|Donald Trump (politiker)|Iran|Twitter|Olie- og gasselskaber




https://www.dr.dk/nyheder/udland/7-selvmordsbombere-bag-sri-lanka-angreb-regering-mistaenker-lokal-terrorgruppe

Bombeangreb i Sri LankaSe temaUdland7 selvmordsbombere bag Sri Lanka-angreb: Regering mistænker lokal terrorgruppeRegeringen blev advaret mod angrebet i Sri Lanka.
En undersøgelsesmarkør ses i nærheden af St.
Sebastian-kirken, hvor en af de otte bomber sprang i går.
Af Sally Frydenlund Larsen og Mark Lindved Norup22.
apr.
2019 kl.
12.
12Bemærk: artiklen er mere end 30 dage gammelLæs opDet var selvmordsbombere, der stod bag seks af gårsdagens otte angreb i Sri Lanka.
Det konkluderer den srilankanske regerings retsmedicinske analytiker i dag ifølge nyhedsbureauet AP.
Retsmediciner Ariyananda Welianga fortæller, at man ved at analysere ligene af angrebsmænd har kunnet vurdere, at de seks angreb på tre kirker og tre luksushoteller blev udført af syv selvmordsbombere.
Folk samles til bøn uden for St.
Anthony's Kirke i Colombo.
Den srilankanske regering mistænker en lokal, radikal islamistisk terrorgruppe for at stå bag, oplyser en talsmand for regeringen ifølge AP.
Teorien er dog, at de har fået hjælp af internationale terrorister.
- Vi mener ikke, at disse angreb blev udført af en gruppe mennesker, der var begrænset til dette land.
- Der var et internationalt netværk, uden hvilket disse angreb ikke kunne have været lykkedes, siger regeringstalsmand og sundhedsminister, Rajitha Senaratne ifølge The Guardian.
Det er endnu uklart, hvilke internationale netværk, der skulle være tale om.
Læs også:OVERBLIK Det ved vi om de dødelige angreb i Sri Lanka24 er indtil videre anholdt i forbindelse med angrebene, som kostede 290 livet - heriblandt tre danske børn - og sårede mere end 500.
Otte eksplosionerDer er stadig tæt bevogtning ved angrebsstederne.
Ifølge retsmedicineren Ariyananda Welianga var to personer involveret i angrebet på Shangri La-hotellet.
Fem selvmordsbombere angreb hver især Cinnamon Grand Hotel og Kingsbury Hotel samt tre kirker i Colombo, Negombo og Batticaloa.
Der arbejdes fortsat på undersøgelserne af de to øvrige bomber, der sprang - en på et lille hotel ved hovedstaden Colombos zoologiske have og en ved en bygning i et beboelsesområde i en forstad til Colombo.
Bomben i beboelsesområdet blev bragt til sprængning under anholdelsen af en gruppe mistænkte, og den dræbte tre betjente, der deltog i aktionen.
Der var advaret om angrebetIfølge den srilankanske regering var der kommet advarsler om det forestående angreb den 4.
april.
Det fortalte regeringstalsmand og sundhedsminister, Rajitha Senaratne, på et pressemøde tidligere i dag i hovedstaden Colombo.
- Den 9.
april skrev chefen for den nationale efterretningstjeneste et brev, hvor mange af navnene på medlemmerne af terrorgruppen var nedfældet.
Premierministeren blev ikke informeret om de breve og afsløringer, sagde han ifølge The Guardian.
Allerede i går sagde premierminister Ranil Wickremesinghe, at politiet var blevet advaret for mindst 10 dage siden.
Det står ikke klart, hvorfor man ikke bremsede angrebene, der indtil videre har krævet 290 dødsofre - herunder tre danske børn.
Kompensation og genopbygningVed samme lejlighed slog Rajitha Senaratne fast, at staten påtager sig ansvaret, og at både dræbte og sårede derfor vil modtage økonomisk kompensation.
- Vi har i dag i regeringen besluttet, at vi vil kompensere alle, der døde med 100.
000 rupees (9.
500 kroner, red.
) til begravelsesudgifter.
Eksplosionerne efterlod kirkerne og hotellerne med store skader.
Blandt andet faldt taget ned i St Sebastians-kirken i Negombo.
(Foto: Stringer .
© Madusanka Siriwardana)Også de ødelagte kirker vil blive genopbygget for statens regning.
- Det (genopbygningen, red.
) vil begynde snarest.
Vi er ansvarlige, vi er meget kede af det, og vi gør vores bedste for at undskylde til alle, sagde Rajitha Senaratne.
I aften genindfører regeringen udgangsforbud i Sri Lankas hovedstad Colombo, skriver Reuters.
FacebookTwitterKopier linkEmner:Sri Lanka|Terrorisme|The Guardian|Hotelbranchen|Kirkeforhold




https://www.dr.dk/nyheder/udland/ny-eksplosion-i-sri-lanka

Bombeangreb i Sri LankaSe temaUdlandNy eksplosion i Sri LankaEksplosionen skete formentlig, da specialstyrker forsøgte at desarmere bomben.
Af Sally Frydenlund Larsen22.
apr.
2019 kl.
12.
45 | opdateret 22.
apr.
2019 kl.
13.
23Bemærk: artiklen er mere end 30 dage gammelLæs opEndnu en bombe er netop sprunget i Sri Lankas hovedstad, Colombo.
Det skriver Reuters, som oplyser, at det var en bil, der eksploderede tæt ved den kirke, der også blev ramt af en eksplosion i går, St.
Anthonys Kirke.
Eksplosionen skete efter sigende, da specialstyrker forsøgte at desarmere bomben.
Der er ingen meldinger om tilskadekomne.
Læs også:OVERBLIK Det ved vi om de dødelige angreb i Sri LankaIfølge AP inspicerede politiet varevognen, efter at folk havde rapporteret, at den havde holdt parkeret nær St.
Anthony Kirken siden søndag.
Folk dukker sig, da eksplosionen i varevognen går af.
87 detonatorer fundetTidligere i dag blev 87 bombe-detonatorer fundet på en stor busstation centralt i Sri Lankas hovedstad, Colombo.
12 af detonatorerne lå spredt ud over stationen, mens man fandt 75 andre i en affaldsspand lige i nærheden, skriver Ritzau.
Alarmberedskabet i Colombo er på højt niveau, efter en række eksplosioner i hovedstaden og andre dele af landet i går.
De i alt otte bombeangreb kostede 290 mennesker livet og sårede mere end 500.
Blandt ofrene er tre danske børn.
Politiet mistænker en lokal, radikal islamistisk terrorgruppe for at stå bag angrebene, men efterforsker muligheden for, at gruppen har samarbejdet med internationale terrorister.
FacebookTwitterKopier linkEmner:Sri Lanka|Terrorisme




https://www.dr.dk/musik/efter-kamp-med-depression-verdensstjerne-overrasker-med-uventet-comeback

MusikEfter kamp med depression: Verdensstjerne overrasker med uventet comebackPopstjernen Justin Bieber vendte søndag tilbage til scenen efter en længere pause.
Justin Bieber optrådte søndag sammen med sangerinden Ariana Grande på musikfestivalen Coachella.
Her ses han i 2017.
Af Christian Ellegaard22.
apr.
2019 kl.
11.
20Bemærk: artiklen er mere end 30 dage gammelLæs opHan er én af poppens allerstørste stjerner, men har blot spillet én enkelt sang live i næsten to år.
Det fik verdensstjernen Justin Bieber dog lavet om på, da han søndag morgen dansk tid gik på scenen ved den amerikanske musikfestival Coachella.
Under en koncert med sangerinden Ariana Grande troppede Bieber pludselig op på scenen til stor jubel fra publikum.
- Jeg har ikke stået på en scene i to år.
(.
.
.
) Jeg havde brug for at få mit groove tilbage, mit swag tilbage, lød det ifølge People fra Bieber på festivalscenen, inden de to popmastodonter sammen sang stjernens kæmpehit 'Sorry' fra 2015.
Søndagens optræden var Biebers første, siden han sidste sommer gæsteoptrådte på én enkelt sang under en koncert med rapperen Post Malone.
Musikjournalist Marie Søndergaard var blandt publikum på Coachella, da Justin Bieber pludselig dukkede op i scenelyset og fortæller, at Biebers optræden kom som en stor overraskelse for folk på festivalen.
- Folk gik helt amok.
Det var klart et af koncertens højdepunkter, da han gik på scenen.
Folk klappede og jublede helt vildt.
I starten virkede Justin lidt nervøs og undskyldte sig med, at det var længe siden, han havde optrådt live - men til sidst kunne Ariana nærmest ikke få ham af scenen, fortæller hun.
Justin Bieber og Ariana Grande sang Biebers kæmpehit 'Sorry' sammen på Coachella-scenen.
Måtte aflyse turné på grund af depressionDe sidste par år har været turbulente for den canadiske popstjerne, der brød igennem som 13-årig med kæmpehittet 'Baby'.
I 2016 drog han ud på en verdensturné, der også bragte ham forbi både Parken i København og Jydsk Væddeløbsbane i Aarhus, men kort efter koncerten i det jyske, blev de resterende tourdatoer aflyst på grund af 'udmattelse og depression'.
I kølvandet på aflysningen har Bieber holdt lav profil og har hverken spillet koncerter eller udgivet ny musik - på nær et par enkelte gæsteoptrædener på andre kunstneres sange.
Læs også:Hypet musikfestival ramt af massive lydproblemer: 'Vi kunne ikke høre en skid!
'For nyligt forklarede den 25-årige sanger i et opslag på sin Instagram-profil, hvorfor han har valgt at trække sig fra rampelyset.
- Jeg har turneret hele mit teenageliv og i mine tidlige 20'ere.
Jeg indså, som I nok kunne se, at jeg ikke var glad på min sidste turné.
Det fortjener jeg ikke, og det fortjener I ikke, skrev sangeren blandt andet i sit opslag.
- Jeg er nu meget fokuseret på at reparere nogle af de dybdegående problemer, jeg har, så jeg ikke falder fra hinanden.
Så jeg kan opretholde mit ægteskab og være den far, jeg gerne vil være.
Musik er meget vigtigt for mig, men intet kommer før min familie og mit helbred, skrev sangeren, der sidste år blev gift med den amerikanske model Hailey Baldwin.
Hør Biebers seneste nummer ét-hit fra 2017, hvor han medvirkede på DJ Khaleds 'I'm The One'.
DJ Khaled feat.
Justin Bieber, Quavo, Chance the Rapper & Lil Wayne - I'm The OneLover nyt albumOm søndagens surprise-optræden blot var en engangsforestilling, er endnu uvist, men skal man tro sangeren selv, er der snart ny musik på vej.
- Album kommer snart, råbte Justin Bieber, lige inden han forlod scenen.
Sangerens seneste album, 'Purpose', blev udgivet i 2015.
Lige nu er både Justin Bieber og Ariana Grande dog aktuelle på rapperen Lil Dickys velgørenhedssang 'Earth', hvor de sammen med en lang række andre sangere gæsteoptræder.
Læs også:Popekspert om stjernebesat klimasang: Ligegyldigt nummer, fedt budskabCoachella-festivalen afholdes over to weekender, og også i sidste weekend var Ariana Grande på scenen.
Her fik hun selskab af rapstjernen Nicki Minaj og boybandet 'N Sync under sit show, som dog var ramt af store tekniske problemer.
FacebookTwitterKopier linkEmner:DJ Khaled (musiker)|Justin Bieber (musiker)|Pop og rock|Aarhus|Jydsk Væddeløbsbane




https://www.dr.dk/nyheder/politik/overblik-10-aars-tovtraekning-om-boernechecken

PolitikOVERBLIK: 10 års tovtrækning om børnecheckenGang på gang har Danmark forsøgt at barbere børnechecken til østarbejdere.
Sæsonarbejdere, som for eksempel jordbærplukkere, bliver hevet frem som et eksempel på EU-borgere, der indkasserer danske børnepenge, selvom børnene bor langt fra Danmark.
Af Line Jenvall og Rikke Gjøl Mansø22.
apr.
2019 kl.
10.
57 | opdateret 23.
apr.
2019 kl.
10.
38Bemærk: artiklen er mere end 30 dage gammelLæs opBilledet af en østeuropæer i træsko, der ligger på knæ og plukker jordbær i den danske sommersol, mens børnepengene strømmer ind på en konto til børnene i hjemlandet, blev tegnet op med så tykke sproglige streger op til europaparlamentsvalget i 2014, at billedet stadig står tilbage på nethinden.
Udenlandsk arbejdskraft er en god forretning for DanmarkArbejdstagere fra andre EU lande bidrog sidste år med 70 milliarder kroner til Danmarks samlede BNP.
Det svarer til 3,1 procent.
Alene arbejdstagere fra østeuropæiske landre stod for 32 milliarder kroner, hvilket svarer til 1,3 procent af BNP.
Det er netop et af argumenterne fra de østlande i EU, der er imod en indekseringsmodel, at udenlandsk arbejdskraft er en god forretning for Danmark.
Desuden strider indekseringen mod princippet om ligestilling for vandrende arbejdstagere i EU - et argument, der fører til spørgsmålet fra de pågældende lande, om deres borgere så ikke også skal betale mindre i skat, hvis de ikke får ens rettigheder.
Kilde: FinansministerietBilledet blev tegnet af Lars Løkke Rasmussen (V), der som så mange andre politikere fra begge sider af folketingssalen talte kraftigt imod, at udenlandske EU-borgere kan indkassere velfærdsydelser betalt af danske skatteborgere.
Siden har der været en hel del forhandlingsmøder i Bruxelles, men de har ikke båret frugt.
Østrig har mistet tålmodigheden og har som det eneste medlemsland trodset advarsler fra Bruxelles og er begyndt at sende en barberet børnecheck til østarbejdere.
Læs også:DF vil gå enegang med Østrig og barbere børnechecken til østarbejdereHerhjemme vil Dansk Folkeparti og Enhedslisten følge det østrigske eksempel, mens de andre partier vil fortsætte ad forhandlingens vej.
Få her et overblik over det 10 år lange tovtrækkeri om en indekseret børnecheck:2010: VK-regeringen og DF indfører optjeningsprincipDet var et forslag fra Dansk Folkeparti under finanslovsforhandlingerne 2010, der førte til indførelsen af et optjeningsprincip for ydelser som børnepenge.
I 2010 vedtog VK-regeringen og Dansk Folkeparti et optjeningsprincip for børnechecken, så udlændinge først kunne få udbetalt den efter to års arbejde eller bosættelse i Danmark.
Loven trådte i kraft i 2012.
Nogle år senere kom det frem, at VK-regeringen i arbejdet med lovforslaget havde fået flere advarsler om, at optjeningsprincippet kunne være i strid med EU-retten.
2013: EU-Kommissionen beder Danmark ændre praksisDet danske optjeningsprincip er diskriminerende og strider imod EU's regler, lød kritikken fra kommissionen.
I april 2013 løftede EU-Kommissionen pegefingeren mod Danmark.
Optjeningsprincippet var i strid med EU-reglerne for arbejdskraftens fri bevægelighed, fordi man ikke kan tvinge EU-borgere til bo- og arbejdspligt i Danmark.
Det danske optjeningsprincip var også diskriminerende og brød med det såkaldte sammenlægningsprincip, vurderede EU.
S-R-SF-regeringen rettede ind efter henstillingen fra Bruxelles, så efter juni 2013 blev børnechecken igen udbetalt uden at tage højde for optjeningsprincippet.
2014: Thorning føjer EU og modtager massiv kritikStatsminister Helle Thorning-Schmidt (S) droppede optjeningsprincippet for at følge EU's regler, men begge sider af folketingssalen kritiserede beslutningen.
Det vakte kritik fra begge sider af folketingssalen, at daværende statsminister, Helle Thorning-Schmidt (S), rettede ind efter EU-Kommissionen.
- Regeringen lægger sig mavepladask ned for nogle EU-teknokrater uden overhovedet at gå i juridisk infight, uden overhovedet at søge parlamentarisk rygdækning på Christiansborg, uden overhovedet at udfolde den mindste fantasi til, hvad man kunne gøre alternativt, lød kritikken fra daværende oppositionsleder Lars Løkke Rasmussen (V).
Han foreslog at ændre børnechecken til et fradrag eller at gøre beløbet afhængigt af indkomstniveauet i modtagerens hjemland.
Støttepartiet Enhedslisten foreslog, at udenlandske arbejdstagere kun skulle kunne få børnecheck, hvis børnene boede i Danmark.
Men Thorning afviste kravene om at gå til EU-Domstolen med henvisning til to tidligere domme, som slog fast, at EU-borgere havde ret til sociale ydelser, selvom de endnu ikke har været beskæftiget i en fastsat periode.
2015: Fælles blåt udspilEn ny borgerlig regering vil arbejde for at forhindre, at EU udvikler sig til en social union, lød det fra de fire blå partier i 2015.
De fire borgerlige partier, Venstre, Konservative, Liberal Alliance og Dansk Folkeparti, lagde i valgkampen op til folketingsvalget en fælles plan på bordet.
Heri skrev de blandt andet, at "velfærdsydelserne skal kunne indekseres efter leveomkostningerne i det land, hvori ydelsen modtages".
- Et nyt flertal vil arbejde for at sikre, at danske velfærdsydelser forbliver i Danmark, lød det blandt andet i den fælles plan.
2016: Brexit spænder ben for DanmarkDa briterne valgte at forlade EU, blev udsigten længere til ændrede regler for sociale ydelser i EU.
Reglerne for sociale ydelser blev en del af Storbritanniens genforhandling af sit EU-medlemskab.
En indeksering af ydelserne er skrevet ind i den aftale, som lå på bordet forud for den britiske folkeafstemning.
Men 24.
juni 2016 stemte briterne sig som bekendt ud af unionen - og det betød, at aftalen om at reformere systemet for sociale ydelser på tværs af EU-landene faldt til jorden.
Så det danske lobbyarbejde kunne begynde forfra.
2017: Fire EU-lande forsøger at råbe kommissionen opDanmark gik sammen med Østrig, Tyskland og Irland for at råbe EU op.
Sammen med Tyskland, Østrig og Irland sendte Danmark et brev til EU’s beskæftigelseskommissær, Marianne Thyssen, hvori de fire medlemslande søgte om at komme til at kunne indeksere børnechecken.
Det er urimeligt, at nogle EU-borgere kan sende et beløb hjem, som er dobbelt eller tre gange så meget værd i hjemlandet, lød argumentet i brevet.
Juni 2018: Regeringen taber kampen i EU- Det var en dårlig dag for Danmark, sagde beskæftigelsesminister Troels Lund Poulsen (V), da forslaget blev stemt ned i EU.
Afvisningen var klar.
Ved et møde om nye fælles regler for social sikring i EU stemte et flertal af EU-landene imod forslaget om at indeksere børnepenge.
Et resultat, som beskæftigelsesminister Troels Lund Poulsen (V) efter mødet beskrev som "en rigtig dårlig dag for Danmark".
- Det ser ikke ud til, at denne her kamp kommer i mål på nuværende tidspunkt.
Men jeg kæmper videre, sagde ministeren.
Oktober 2018: Østrig går enegangMed kansler Sebastian Kurz i spidsen indfører den østrigske regering en indeksering af sociale ydelser til andre EU-borgere.
Det østrigske parlament besluttede at justere børnepenge, der sendes ud af landet, så de matcher leveomkostningerne i modtagerens hjemland.
Da DF tog det østrigske eksempel med til forhandlingsbordet under finanslovsforhandlingerne i efteråret, erklærede finansminister Kristian Jensen (V) sig klar til at undersøge den østrigske model.
- Jeg synes, det er meget meget mærkeligt, at vi skal udbetale børnepenge på et dansk niveau til børn, som bor i et land, hvor omkostninger ved at have børn er helt anderledes end i Danmark, sagde Kristian Jensen.
November 2018: Løkke afviser at følge Østrigs eksempelNej, Danmark skal ikke gøre som Østrig.
En retsstat følger fælles regler, lyder beskeden fra statsminister Lars Løkke Rasmussen (V).
En måned efter finansministeren havde åbnet døren på klem for den østrigske model, smækkede statsminister Lars Løkke Rasmussen (V) døren i igen:- Det tjener Danmarks overordnede interesse, at vi efterlever de regler, der er.
Og vi bør insistere på, at andre lande generelt gør det samme, sagde han.
Januar 2019: EU anklager Østrig for traktatbrudEU's social- og beskæftigelseskommissær, Marianne Thyssen, giver Østrig klar besked.
I januar åbnede EU-Kommissionen så en sag mod Østrig:- EU's indre marked bygger på retfærdighed og ligebehandling.
Der er ingen andenrangsarbejdstagere i EU, skrev EU's beskæftigelseskommissær, Marianne Thyssen, i en såkaldt åbningsskrivelse til Østrig.
Den er første led i en retssag, hvor anklagen lyder, at Østrigs indeksering af familieydelser er diskriminerende forskelsbehandling og strider mod EU-traktaten.
Marts 2019: DF skubber på med beslutningsforslagKristian Thulesen Dahl (DF) og Dansk Folkeparti vil ikke vente på en forhandling i EU-systemet.
Danmark skal følge Østrig, mener han.
Danmark bør følge Østrig og begynde at indeksere børnechecken, lyder et beslutningsforslag fra Dansk Folkeparti.
Trods den verserende sag mod Østrig og de gentagne afvisninger fra Bruxelles mener DF ikke, at modellen strider imod EU-retten.
Beslutningsforslaget skal debatteres i folketingssalen 30.
april.
Læs også:Kampen for børnechecken, fornuftig EU-skepsis og nej til dansk 'brexit': Fem ting, vi lærte af Løkkes EU-taleFacebookTwitterKopier linkEmner:EU-forhold|Helle Thorning-Schmidt (politiker)|Kristian Jensen (politiker)|Østrig|Europa-Parlamentet




https://www.dr.dk/sporten/fodbold/superliga/minut-minut-hobro-tager-foerste-sejr-i-otte-kampe






https://www.dr.dk/musik/kan-du-huske-sugababes-00ernes-hitgruppe-fik-en-bittersoed-afslutning

Boogie-listens legenderSe temaMusikKan du huske Sugababes?
00'ernes hitgruppe fik en bittersød afslutningPoptrioen Sugababes hittede stort i 00'erne, men interne konflikter og udskiftning af medlemmer endte deres storhedstid.
© PressefotoAf Andrea Lundstrøm og Grafik: Pernille Bækholm Sloth22.
apr.
2019 kl.
11.
00Læs op- If you're ready for me boy, you’d better push the button and let me know.
Året er 2005.
De tre Sugababes, Keisha Buchanan, Heidi Range og Mutya Buena, danser og synger i en elevator i musikvideoen til hittet 'Push the Button' - men snart vil gruppen ende helt nede i kulkælderen.
Hør 'Push the Button' herunder:Sugababes - Push The ButtonI 00'erne var poptrioen på toppen af verden, men intriger og den konstante udskiftning af medlemmer endte med at spænde ben for den britiske hitgruppe.
Og spørgsmålet melder sig: Hvor er sukkerpigerne så egentlig i dag?
Boogie-listens legenderDr.
dk/musik tjekker op på de kunstnere, der hittede i musikprogrammet Boogie, og svarer på:Hvad gjorde dem til popfænomener i 00'erne, og hvad laver de i dag?
Læs de andre artikler i serien her:Hvad blev der egentlig af 00'er-ikonet Anastacia?
Her er hit-sangerinden i dagHun storhittede på Boogie-listen i 00'erne, men så forsvandt hun: Hvad blev der af Nelly Furtado?
Husker du russiske t.
A.
T.
u.
?
Her er pigerne bag det lesbiske kys i dagFra 00'er-stjerne til kæmpe joke: Sådan er det gået flødeprinsen Craig DavidKan du huske Sugababes?
00'ernes hitgruppe fik en bittersød afslutningSkrev pladekontrakt som 13-årigeNår du hører navnet Sugababes, tænker du måske på tre andre kvinder, end din storesøster gør.
Sugababes er nemlig berygtet for sin udskiftning af medlemmer, som allerede begyndte efter det første album.
Men hele popeventyret startede tilbage i 1998.
Spice Girls havde prikket hul på pigebandbylden i 1996, og verden kunne ikke få nok af navne som Atomic Kitten og All Saints.
Derfor havde musikmanden Ron Tom, der var ansat ved pladeselskabet London Records, besluttet sig for at søsætte sit eget girlband.
Den nok mest kendte udgave af Sugababes.
Fra venstre: Keisha Buchanan, Mutya Buena og Heidi Range.
(© Pressefotos)Han faldt over Mutya Buena og Siobhán Donaghy og skrev kontrakt med de to piger, da de var blot 13 år gamle.
Da Ron Tom senere mødte Mutya Buenas barndomsveninde, Keisha Buchanan, mindede deres look og forskellige baggrunde ham om en tidens populære United Colors of Benetton-reklamer, og han besluttede sig for at gøre de tre piger til sit næste popprojekt.
Forlod gruppen efter ét albumMed debutsinglen 'Overload' strøg gruppen hurtigt til tops og blev en af tidens mest populære pigegrupper.
Hør 'Overload' herunder:Sugababes - OverloadSuccesen skyldtes blandt andet, at Sugababes red på 00'ernes girl power-bølge, men samtidig formåede at skille sig ud fra de andre pigegrupper på popscenen, forklarer radiovært og popekspert Sandie Westh.
Sugababes lavede super god musik.
På det tidspunkt var vi vant til, at pigegrupperne lavede tyggegummipop, og det gjorde Sugababes ikke.
Sandie Westh- Sugababes lavede super god musik.
På det tidspunkt var vi vant til, at pigegrupperne lavede tyggegummipop, og det gjorde Sugababes ikke.
'Overload' er en sindssyg stilet og meget tilbagelænet sang, siger hun.
- I stedet for at lave rene popsange blandede de R&B og pop.
På den måde skilte Sugababes sig ud som de cool piger i klassen.
Lykken varede dog ikke længe, og kort efter udgivelsen af debutalbummet 'One Touch' i 2000 valgte Siobhán Donaghy at forlade gruppen, fordi hun - med egne ord - blev frosset ud af de andre medlemmer.
Læs også:Hvad blev der egentlig af 00'er-ikonet Anastacia?
Her er hit-sangerinden i dag- Jeg lærte en masse – om hvor forfærdelige mennesker kan være, sagde Siobhán Donaghy kryptisk til Independent i 2003.
I stedet blev Heidi Range fra en anden britisk pigegruppe, Atomic Kitten, headhuntet til at erstatte Siobhán Donaghy i 2001, og den nok mest kendte udgave af Sugababes var født.
Heidi Range, her med lyst hår, var tidligere medlem af pigegruppen Atomic Kitten.
(© Pressefotos)Ikke som de andreTrods de interne stridigheder fejlede gruppens musik dog ikke noget.
Gruppens andet album, 'Angels With Dirty Faces' fra 2002, gik tre gange platin i England og andre steder i Europa, og Sugababes' massive succes fortsatte.
Det fjerde album, 'Taller in More Ways' fra 2005, blev gruppens første album, der blev nummer ét på albumhitlisten.
Med et hitkatalog med sange som 'Hole in the Head', 'Too Lost in You' og 'Push the Button' blev Sugababes hurtigt en af de mest succesfulde pigegrupper nogensinde.
Men deres evindelige udskiftning af medlemmer fortsatte.
En svingdør af medlemmerSugababes nåede faktisk at have hele seks forskellige medlemmer i fire forskellige konstellationer over deres 13 år lange levetid.
Lige meget hvor god musik, du laver, kan ingen gruppe holde til så mange udskiftninger.
Sandie WesthDet betød, at Sugababes til sidst var mere et brand end et band, forklarer Sandie Westh.
- Lige meget hvor god musik, du laver, kan ingen gruppe holde til så mange udskiftninger.
Folk er nødt til at have en connection til dig.
Og det har de kun, hvis gruppen gennem en årrække har den samme kerne, siger hun.
Er du forvirret?
Få et overblik over de mange Sugababes-medlemmer her:(© Pressefotos)- En del af at være i en pigegruppe er, at medlemmerne skal fremstå som bedste veninder, for det sælger sindssygt godt.
Det formår Sugababes aldrig at gøre.
Deres udskiftning af medlemmer bliver ødelæggende for gruppen.
Det er musikken, der har båret det hele og ikke deres image, for det har fandeme været dårligt, siger Sandie Westh.
Hør 'Hole in the Head' herunder:Sugababes - Hole In The HeadKonstellationen med Mutya Buena, Keisha Buchanan og Heidi Range udgav to plader, inden Mutya Buena forlod trioen for at få mere tid sammen med sin datter, og sangerinden Amelle Berrabah tog hendes plads.
Mistede det sidste oprindelig medlemStridighederne blev dog ved med at hjemsøge Sugababes, og spændinger mellem Keisha Buchanan og Heidi Range ledte til, at den på det tidspunkt 'længstlevende' sugababe, Keisha Buchanan, blev smidt ud af gruppen i 2009.
- Selvom det ikke var mit valg at forlade gruppen, er det på tide at begynde et nyt kapitel i mit liv.
Jeg vil gerne understrege, at det ikke var konflikter, mobning eller noget lignende, der ledte til dette.
Nogle gange kan et nedbrud i kommunikation og mistillid føre til mange forskellige ting, skrev Keisha Buchanan på Twitter.
Keisha Buchanan fortalte i 2013 til Billboard, at gruppen ikke altid havde de rigtige mennesker omkring dem, og at de aldrig blev spurgt til udskiftningen af et medlem - det bestemte managerne.
Sugababes besøgte musikprogrammet Boogie i 2007 og kommenterede rygterne om intriger i gruppen.
Se et klip fra indslaget herunder:Endnu et forsøg på at puste liv i Sugababes blev den engelske Eurovision-deltager Jade Ewen og udgivelsen af Sugababes' album 'Sweet 7' i 2010.
Men det varede heller ikke ved.
Selvom gruppen aldrig officielt er gået i opløsning, har man ikke hørt meget fra trioen siden 2011.
Efter bruddet med bandet skiftede flere af Sugababes-medlemmerne mikrofonen ud med tv-kameraet og medvirkede hver for sig i forskellige engelske realityshows.
Heidi Range deltog blandt andet i 'Dancing on Ice' og 'Celebrity Masterchef', mens Mutya Buena forsøgte at finde kærligheden i 'Celebs Go Dating' efter en kortlivet solokarriere.
Den oprindelige trio genopstårMen hvis man troede, at man havde hørt de sidste harmoniske toner fra tidligere Sugababes-medlemmer, tog man fejl.
De originale medlemmer, Mutya Buena, Keisha Buchanan og Siobhán Donaghy, dannede gruppen Mutya Keisha Siobhán - eller MKS - i 2011 og udgav i 2014 singlen 'Flatline', som dog ikke blev det comeback-hit, de måske havde håbet på.
Hør singlen 'Flatline' herunder:Mutya Keisha Siobhan - FlatlineOg så blev der stille - igen.
Det lovede album udkom aldrig, men i 2016 blev der lækket flere gamle MKS-sange på internettet fra en ukendt kilde.
Hvorfor musikken aldrig blev udgivet er stadig et mysterium.
Læs også:Husker du russiske t.
A.
T.
u.
?
Her er pigerne bag det lesbiske kys i dagDet har næsten været en form for terapi at finde ud af, hvem vi er nu, og hvad der skete dengang.
Siobhán DonaghySiobhán Donaghy insisterede dog så sent som sidste år på, at de er i gang med nyt materiale.
- Vi arbejder stadig sammen.
Tingene var rigtig svære, da vi var teenagere.
Så fandt vi sammen igen, og det har næsten været en form for terapi at finde ud af, hvem vi er nu, og hvad der skete dengang.
Alt det har vi gjort nu, sagde Siobhán Donaghy i 2018 i podcastet 'Bottle Pop with Tom Aspaul'.
Så måske har Sugababes endelig fundet den opskrift, der på ny kan få pop-munde verden over til at løbe i vand.
FacebookTwitterKopier linkEmner:Melodi Grand Prix|Billboard|Narkokriminalitet|Pop og rock|England




https://www.dr.dk/mitliv/en-uaerlig-flirt-her-er-de-vaerste-loegne-vi-har-oplevet-paa-en-date

'Tema - hvor ærlig skal du være, når du dater?
'Se temaMit LivEn uærlig flirt: Her er de værste løgne, vi har oplevet på en dateDer er ingen grænser for, hvor meget din date lyver for dig.
Her er jeres værste eksempler.
Af Rikke Bjerge22.
apr.
2019 kl.
15.
00Bemærk: artiklen er mere end 30 dage gammelLæs opDate min værste side på DR3Lige nu på DRTV kan du streame DR3-programmet 'Date min værste side', hvor en række singler igennem en lang række dates bliver tvunget til at blotte deres værste sider.
Har du oplevet, at din date 'glemte' at fortælle, at han skulle en tur bag tremmer?
At hendes roommate faktisk var hendes kæreste?
Eller at den potentielle flamme ikke levede helt op til sit foto på Tinder?
Det har DR3's Instagram-brugere - blandt andet - oplevet.
Vi har bedt dem om at fortælle det værste, en date har løjet om.
Og så har vi spurgt en ekspert, hvorfor vi lyver, når vi er på date.
Løj om alder og vægt- Det værste en date har løjet om, var om sin alder og udseende.
Jeg er lidt ligeglad med lidt kilo, men otte år og 30 kilo er måske lidt meget at lyve om.
Kira Pumali, 29 år.
Daten skulle i spjældet- Det værste, en date har løjet om, var, at han lige glemte at fortælle, at han skulle ind at sidde i tre måneder.
Camilla Vismar.
Roommate var i virkeligheden en kæreste- Vi var ude at drikke en øl sammen, og hun fortalte, at hun havde en drenge-roommate, som hun delte værelse med.
Lidt nederen, men intet problem for mig.
Da vi så kommer hjem og kysser lidt i entréen, råber en mandestemme inde fra stuen.
Det var så hendes kæreste, der var hendes 'roommate'.
Christian Mandrup, 21 år.
Daten var meeeget ung- Det værste, en date har løjet om, var, at han var 19 år.
Efter daten fandt jeg ud af, at han var 14 år.
Mia, 20 år.
Daten var pornostjerne- Det værste, en date har løjet om, var, at han 'glemte' at fortælle, at han var pornostjerne udover sit pædagogjob.
Kristoffer Eriknauer.
Daten løj om sit job- Det værste, en date har løjet om, var hans job.
Han sagde, at han var pilot, men i virkeligheden var han sælger i et køkkenfirma.
Nadia Bressendorff.
Daten jagtede sæddonor- Det værste, en date har løjet om, var, at hun ikke fortalte, at hendes formål med daten var at få en sæddonor.
August Petterson.
Daten manglede tænder- Det værste, en date har løjet om, var, at han 'glemte' at fortælle, at han ikke havde nogen fortænder.
Simone Michaelsen.
Daten forsvandt sporløst- Det værste, en date har løjet om, var, at hun under tredje date pludselig skulle gå, fordi der var sket noget med hendes ven.
Derefter hørte jeg aldrig fra hende.
Henrik Jakobsen, 28 år.
Eksperten: Derfor lyver viListen over løgne er lang.
Men hvorfor lyver daten for dig?
Er det aldrig ok at lyve en lillebitte smule over for ens date?
Og hvordan kan du stoppe behovet for at lyve på næste date?
Det har vi spurgt psykolog Thomas Markersen om.
Han har beskæftiget sig med den svære kærlighed i 15 år og bliver brugt som ekspert i DR3's 'Date min værste side', og han har tidligere været ekspert på DR's 'Gift ved første blik'.
(© (c) DR)Hej Thomas.
Hvorfor lyver min date for mig?
Fordi din date er bange for at blive sorteret fra.
Jo flere muligheder, vi har på eksempelvis Tinder, jo større krav stiller vi til den anden, og jo mere kræsne bliver vi.
Vi lyver for at gøre os bedre, end vi er, så vi ikke bliver fravalgt.
Men fordi vi er så bange for at blive afvist, risikerer vi også at skjule en masse charmerende ting og være mere stive i det på dates, og så kan vi blive afvist af den grund.
Er der noget bestemt, vi lyver om på dates?
Vi lyver ofte om, hvorvidt vi vil have børn eller ej.
Vi lyver os tyndere og højere.
Nogle overdriver deres job og uddannelse.
Især mænd kan finde på at lyve om personlig økonomi, og mange lyver om mængden af besøg i fitnesscentret.
Mange lyver om, hvor mange de har været sammen med, eller om de ser andre samtidig med, at de dater.
Det er ret forudsigeligt.
Hvorfor kan vi ikke lade være?
Det bunder jo i, at vi kan synes, at vi selv er for kedelige og ikke gode nok, og så kan vi rode os ud i nogle forklaringer, der kan være svære at holde styr på.
Der var en 'multidatende' mand, der fortalte mig, at lige så snart han fik en fornemmelse af, hvem daten i virkeligheden var som person, mistede han lysten til hende.
Det er forfærdeligt, for så belønner vi ikke ærlighed, men uærlighed.
Det interessante som psykolog er, at folk altid skammer sig, når jeg spørger ind til det her.
De væmmes lidt ved sig selv over at foretrække spillet og spændingen over ærligheden.
Hvad kan det få af konsekvenser, at vi hele tiden har den her facade oppe, når vi dater?
Hvis din date og dig spiller jeres bedste spil i nogle uger, når I aldrig ind under huden på hinanden, og så søger I videre, fordi det bliver for overfladisk.
Spillet koster.
Man bliver til sine vaner og mister evnen til at mærke sig selv og fornemme, hvem man passer sammen med.
Men er det aldrig ok at lyve bare en lille smule?
Jo, hvis det tjener et højere formål, nemlig kærlighed – ikke blot at score.
Det kommer selvfølgelig an på størrelsen på løgnen.
Hvis du lyver om, at du er i arbejde, eller at du vejer fem kilo mere, går det jo nok.
I krig og kærlighed gælder en del kneb.
Aha.
Det vil sige, at jeg godt må lyve, hvis jeg kan se et kærestepotentiale?
Det er en gråzone, men ja, hvis det er en hvid løgn.
Folk er blevet så kræsne, så du på en eller anden måde må spille lidt med.
Det er under alle omstændigheder dumt at lægge samtlige kort på bordet.
Du skal nemlig gerne bevare lidt mystik, noget uforudsigeligt, noget frækt.
Hvis jeg ikke orker at lyve for at imponere min date, har du så ellers et godt tip?
Især til mændene plejer jeg at sige: Gå i træningscenteret.
Fysisk træning giver selvtillid, uanset hvad du laver.
Mere selvtillid giver mindre behov for at lyve.
Og så find noget, du brænder for, tag en efteruddannelse, find din barndomshobby frem igen.
Både mænd og kvinder tænder på, at du har en passion, så du ikke gør din nye kærlighed til dit mål i tilværelsen.
Hav værdighed i alt, hvad du gør.
Hvis du ikke har råd til en dyr middag, så tag din date med over i en park og køb en kaffe eller en sandwich.
Vær bevidst om, at du ikke behøver at gøre dig bedre, end du er.
Når alt kommer til alt, finder vi ægthed afsindigt tiltrækkende.
Ok… men hvordan finder jeg så den ægthed frem før næste date?
Du har tre psykiske 'chefer' i dit indre, der bestemmer over dig: Dit behov for at blive elsket af andre, dit behov for at være i kontrol og dit behov for at være fejlfri.
Hvis du er styret af én eller flere af de 'chefer', vil du uundværligt føle et behov for at lyve lidt for at føle dig ok.
Hvis du derimod forstår, at du ikke behøver at blive elsket af andre hele tiden for at være ok, at du ikke behøver at være i kontrol hele tiden, og at du ikke behøver at være fejlfri, vil det være nemmere for dig at være ægte på den supertiltrækkende måde.
FacebookTwitterKopier linkEmner:DR3|Instagram|Sundhed og velvære|London




https://www.dr.dk/sporten/svoemning/spiseforstyrrelser-i-elitesport






https://www.dr.dk/nyheder/politik/ep-valg/218-millioner-kroner-blev-sidste-aar-sendt-ud-af-landet-med-boernecheck

EP-valg218 millioner kroner blev sidste år sendt ud af landet med børnecheckEU-borgere kan sende op til 18.
000 kroner om året hjem til deres børn.
12.
196 udenlandske EU-borgere kunne sidste år sende danske børnepenge hjem til deres børn i hjemlandet.
Af Rikke Gjøl Mansø og Line Jenvall22.
apr.
2019 kl.
09.
00Bemærk: artiklen er mere end 30 dage gammelLæs op12.
196 udenlandske EU-borgere kunne sidste år sende danske børnepenge hjem til deres børn i hjemlandet - helt præcist til 18.
790 børn.
Det viser en ny oversigt fra Udbetaling Danmark.
Det kostede tilsammen den danske statskasse godt 218 millioner kroner.
Det er ikke rimeligt, at udenlandske arbejdere kan sende så mange penge tilbage til hjemlandet, hvor leveomkostningerne ofte er langt lavere end i Danmark, mener et bredt flertal på Christiansborg.
Læs også:OVERBLIK: 10 års tovtrækning om børnecheckenOg det har politikerne efterhånden ment i en hel del år.
De vil gerne have lov til at barbere en del af børnechecken til udenlandske EU-borgere.
Men indtil videre har forhandlingerne med de andre EU-lande ikke båret frugt.
Læs også:DF vil gå enegang med Østrig og barbere børnechecken til østarbejdereØstrig har mistet tålmodigheden og er som det eneste medlemsland begyndt at udbetale en lavere børnecheck til udenlandske EU-borgere.
Danmark bør følge trop, mener Dansk Folkeparti og Enhedslisten, men regeringen og de øvrige partier vil fortsætte ad forhandlingens vej frem for at lægge sig ud med Bruxelles.
FacebookTwitterKopier linkEmner:EU|Befolkning|Dansk Folkeparti|EU-forhold|Bruxelles




https://www.dr.dk/nyheder/udland/tre-danske-boern-draebt-i-sri-lanka

Bombeangreb i Sri LankaSe temaUdlandTre danske børn dræbt i Sri LankaDe tre danskere, der er meldt dræbt i Sri Lanka, er børn.
Af Sally Frydenlund Larsen22.
apr.
2019 kl.
09.
03 | opdateret 22.
apr.
2019 kl.
09.
15Bemærk: artiklen er mere end 30 dage gammelLæs opTre danske børn blev dræbt i angrebene i Sri Lanka i går.
Det drejer sig om tre børn af Anders Holch Povlsen, som ejer Bestseller-koncernen.
Det bekræfter Bestsellers chef for kommunikation, Jesper Stubkier.
- Det kan vi desværre bekræfte.
Vi beder jer respektere privatlivets fred, og vi har derfor ingen yderligere kommentarer, skriver han i en mail.
Læs også:OVERBLIK Det ved vi om de dødelige angreb i Sri Lanka290 døde290 blev dræbt i gårsdagens angreb, hvor otte eksplosioner ramte Sri Lanka.
De første seks eksplosioner ramte tre hoteller og tre kirker og skete kort tid efter hinanden.
Noget senere blev de fulgt op af yderligere to eksplosioner.
Arkivfoto af Bestsellers Anders Holch Povlsen.
(Foto: Bo amstrup © www.
BoAmstrup.
dk)500 er såret.
Myndighederne i Sri Lanka har endnu ikke udtalt sig nærmere om gerningsmændene eller eventuelle motiver, men har anholdt 24.
Der er endnu ingen, der har taget ansvar for angrebene.
Anders Holch Povlsen er af Bloomberg vurderet til at være Danmarks rigeste mand.
Han har tjent sin formue på blandt andet Bestseller-koncernen, der står bag en række tøjmærker, men også på aktieandele i andre store selskaber såsom Zalando og Asos.
Sådan lød det, da statsminister Lars Løkke oplyste om de danske ofre på et pressemøde i går:FacebookTwitterKopier linkEmner:Anders Holch Povlsen (erhvervsleder)|Lars Løkke Rasmussen (politiker)|Bestseller|Sri Lanka|Mode- og designbranchen




https://www.dr.dk/nyheder/udland/bombeangreb-i-sri-lanka






https://www.dr.dk/sporten/fodbold/superliga/hobro-sejrer-over-vendsyssel-og-bevarer-haabet-om-tredjeplads

SuperligaHobro sejrer over Vendsyssel og bevarer håbet om tredjepladsHobro kan fortsat nå tredjepladsen i nedrykningsslutspillets pulje 2 efter en målrig sejr over Vendsyssel.
22.
apr.
2019 kl.
14.
15Bemærk: artiklen er mere end 30 dage gammelLæs opMandag vandt Hobro med 3-2 over Vendsyssel i bundkampen i nedrykningsslutspillets pulje 2 i Superligaen.
Med sejren er tredjepladsen fortsat inden for rækkevidde for Hobro inden puljens sidste runde.
I det nordjyske opgør stod Vendsyssel for flest chancer i åbent spil.
Men god boldbesiddelse og effektivitet i afslutningerne blev nøglen for Hobro.
Hobro skulle lige i gangHjemmeholdet fik nemlig fuld gevinst ud af sit tre første skud på mål.
Efter fem minutter var sierraleonske Alhaji Kamara dog ved at bringe gæsterne foran, men midtstopper Yaw Amankwah fangede Vendsyssel-angriberens hovedstød på mållinjen.
Trods en god start for Vendsyssel bed Hobro sig fast i kampen.
Det kulminerede, da Edgar Babayan i det 33.
minut gjorde det til 1-0.
Kantspilleren Emmanuel Sabbi fandt dansk-armeneren i feltet, hvorfra Babayan afsluttede højt og hårdt bag Nicolai Flø i mål.
Fem minutter senere blev det til 2-0, da Babayans indlæg blev clearet af Daniel Christensen i Vendsyssel-forsvaret.
Bolden opsnappede midtbanekreatøren Vito Hammershøy-Mistrati og scorede på et lavt langskud.
Hobros Vito Hammershøj-Mistrati jubler efter sin scoring til 2-0.
Vendsyssel sørgede for spændingKort efter pausen blev Pål Alexander Kirkevold tildelt et frispark med få meter til feltet, og den norske angriber sparkede selv bolden direkte i mål til 3-0.
Med 20 minutter igen dukkede midtstopperen Dylan McGowan så op i feltet oven på et hjørnespark til Vendsyssel.
Her udnyttede australieren en masse klumpspil og reducerede.
Kort efter fulgte finske Benjamin Källman op, da angriberen fik hovedet på til endnu en reducering efter et frispark til Vendsyssel.
Dermed blev resultatet 3-2 i Hobro.
Med sejren har himmerlændingene to point op til Vendsyssel på tredjepladsen i nedrykningspuljen.
Førstnævnte skal møde AaB i puljens sidste kamp, mens vendelboerne tager imod Randers.
/ritzau/FacebookTwitterKopier link




https://www.dr.dk/sporten/svoemning/webdok-em-finalist-blev-nedgjort-af-landstraeneren-og-endte-paa-psykiatrisk






https://www.dr.dk/nyheder/udland/dodstal-stiger-i-sri-lanka-290-meldes-draebt-efter-bombeangreb

Bombeangreb i Sri LankaSe temaUdlandDødstal stiger i Sri Lanka: 290 meldes dræbt efter bombeangrebDødstallet efter bombeangreb i Sri Lanka er steget til 290, mens 500 meldes såret, oplyser srilankansk politi.
Gårsdagens angreb fylder forsiderne på aviserne i Sri Lanka.
(Foto: M.
A.
Pushpa Kumara)22.
apr.
2019 kl.
06.
13 | opdateret 22.
apr.
2019 kl.
10.
51Bemærk: artiklen er mere end 30 dage gammelLæs opAntallet af dræbte efter søndagens bombeangreb i Sri Lanka er steget til 290.
Det oplyser politiet i Sri Lanka tidligt mandag morgen dansk tid.
Tidligere var antallet af dræbte opgjort til 207.
Blandt de mange dræbte er tre danske statsborgere.
Det oplyste Udenrigsministeriet i København søndag aften.
Navnene på de tre danskere er ikke offentliggjort, men det står nu klart, at det drejer sig om tre søskende og børn af Bestseller-ejer Anders Holch Povlsen.
Efter bombeangrebene indførte regeringen i Sri Lanka et landsdækkende udgangsforbud.
Det er mandag morgen klokken 6.
00 lokal tid blevet ophævet, men genindføres i Colombo i aften, oplyser AP.
Taget er faldet ned i Skt.
Sebastiankirken i Negombo.
Flere anholdtBombeeksplosionerne ramte tre kirker og tre hoteller i Sri Lanka tidligt søndag formiddag.
Flere af angrebene blev udført af selvmordsbombere.
Srilankansk politi har anholdt flere mistænkte personer.
En talsmand for politiet oplyste sent søndag, at der indtil videre er 24 personer anholdt.
En kilde i politiet oplyser til nyhedsbureauet AFP, at samtlige mistænkte tilhører "den samme radikale gruppe".
I en meddelelse fra politiet oplyser talsmanden Ruwan Gunasekara, at føreren af et køretøj er blandt de tilbageholdte.
Han mistænkes for at have transporteret bombemændene til hovedstaden Colombo.
Specialstyrker har foretaget en række anholdelser i Colombo.
Otte eksplosionerDe første seks eksplosioner skete kort tid efter hinanden.
Noget senere blev de fulgt op af yderligere to eksplosioner.
Den ene under en politiaktion, hvor tre betjente blev dræbt, da de i jagten på mistænkte forsøgte at trænge ind i en boligejendom.
Derefter eksploderede endnu en bombe på et mindre hotel.
Sent søndag blev der desuden fundet en hjemmelavet rørbombe i en vejside nær den internationale lufthavn i Colombo.
Bomben blev bragt væk og uskadeliggjort.
Myndighederne i Sri Lanka har endnu ikke udtalt sig nærmere om gerningsmændene eller eventuelle motiver.
Der er endnu ingen, der har taget ansvar for angrebene.
Her sprang bomberne i går.
/ritzau/FacebookTwitterKopier linkEmner:Anders Holch Povlsen (erhvervsleder)|Sri Lanka|Terrorisme|Kriminalitet|BBC




https://www.dr.dk/nyheder/viden/teknologi/kinesiske-forskere-laver-aber-med-mere-menneskelig-intelligens

TeknologiKinesiske forskere laver aber med (mere) menneskelig intelligensNyt gen-eksperiment presser grænserne for, hvad der er etisk forsvarligt, siger ekspert.
Kinesiske forskere har efterhånden lavet en del eksperimenter på Makak-abers arvemateriale.
Her en, der har fået forstyrret sin søvnrytme ved ændringer i sine gener.
Af Chris Lehmann22.
apr.
2019 kl.
07.
00Bemærk: artiklen er mere end 30 dage gammelLæs opDet går stærkt i Kina.
Hvad der for få år siden var etiske tankeeksperimenter om gen-teknologi, er nu virkelighed.
I 2014 var kinesiske forskere de første til at bruge genredigerings-teknikken CRISPR til at ændre i makak-abers gener.
Sidste år blev de første mennesker med CRISPR-redigerede gener så angiveligt født - og nu har kinesiske forskere forsøgt at manipulere med makak-abers gener for at give dem mere menneskelignende intelligens, skriver MIT Technology Review.
Jo mere vi forsøger at give aberne menneskelige egenskaber, jo længere bevæger vi os ind i en grænsezone, hvor vi bliver bange for, hvad der kommer ud af det.
Jacob Giehm Mikkelsen, medlem af Etisk Råd og Professor, Institut for Biomedicin, Aarhus UniversitetOg det ser ud til at have virket.
Aberne er ikke klar til at bryde ud af laboratorierne og overtage verden, men forskerne skriver, at de fem aber, der overlevede gen-behandlingen, klarer sig bedre i opgaver, der tester korttidshukommelse, end jævnaldrende aber.
Men ifølge en dansk ekspert på området, så er det svært at kalde forsøget etisk forsvarlig.
Kinesere skyder med genetiske spredehaglDe kinesiske forskere indsatte genet MCPH1 i 11 abefostre ved hjælp af en modificeret virus, hvis eneste funktion er at indsætte genet i fostrets arvemasse.
Det gen tænkes nemlig at være afgørende i den måde, den menneskelige hjerne udvikler sig.
Læs også:Kinesiske super-tvillinger har måske fået opgraderet deres hjernerMen med den metode har forskerne ikke særlig stor kontrol over, hvor i modtagerens arvemasse, de nye gener bliver placeret.
Forskerne skyder kort sagt med spredehagl - og det kan være forklaringen på, at nogle af aberne døde spontant undervejs.
Yderligere blev 3 fostres udvikling afbrudt for, at man kunne undersøge deres hjerner under udviklingen.
Men fem af aberne overlevede, så forskerne kunne lave forskellige tests af deres intelligens og hukommelse.
Her viste det sig, at de rigtigt nok havde en bedre korttidshukommelse end en jævnaldrende gruppe aber, der ikke havde modtaget menneskegener.
Abernes hjerner er ikke større end andre abers, men de tog længere tid om at udvikle sig helt, hvilket også er karakteristisk for menneskehjerner.
Kan måske overføres til menneskerMetoden er velkendt, men relativt primitiv og derfor ikke uden risici for aberne, siger Jacob Giehm Mikkelsen, medlem af Etisk Råd og professor på Institut for Biomedicin på Aarhus Universitet.
Spørgsmålet er, om det er det værd.
- Det er visionen at identificere intelligens-gener ved at se, hvilken effekt de har i aber.
Men jeg har umiddelbart svært ved at se den samfundsmæssige nytte af denne type undersøgelser og mener ikke, det er etisk forsvarligt at gøre, siger han til DR Viden.
Læs også:Forsker bag påstand om genredigerede babyer: Forældre gav fuldt samtykkeHvis eksperimenterne på aberne viser en pålidelig og robust måde at forbedre abernes intelligens, så begynder døren at stå på klem til at udvikle teknologier til forbedring af den menneskelige intelligens, hvilket vil udløse en række dilemmaer i fremtiden.
Men selve forsøgenes metoder stiller os også over for en række etiske problemer her og nu på grund af den måde, aberne i forsøget bliver behandlet.
Etiske grænser flyder, når forsøgsdyr bliver menneskeligeI forvejen er der etiske grænser for, hvordan forskere må lave dyreforsøg med forskellige slags dyr.
Man må ikke det samme med aber, som man må med eksempelvis grise, fordi aber bliver regnet for at være mere menneskelignende end grise.
Når man så begynder at gøre aber endnu mere menneskelignende, bliver det for alvor svært at håndtere, siger Jacob Giehm Mikkelsen.
- Jo mere vi forsøger at give aberne menneskelige egenskaber, desto længere bevæger vi os ind i en grænsezone, hvor vi bliver bange for, hvad der kommer ud af det.
Men det er også et sted, hvor vi skal se på, om formålet med studierne klart gør, at vi kan leve med etiske udfordringer, siger han.
Læs også:Kinesere indleder første CRISPR-forsøg i menneskerOg det her forsøg, hvor de kinesiske forskere eksperimenterer med aber for at undersøge, hvor den menneskelige intelligens kommer fra, er ikke forsvarligt, mener Jacob Giehm Mikkelsen.
- Jeg har personligt svært ved at se, at det er forsvarligt at gå den vej her for at undersøge, hvad der gør os til mennesker.
Det var en anden diskussion, hvis det handlede om at finde nye behandlinger, der kunne redde liv, siger han.
Forsker vil lave flere menneskeaberHan er ikke helt på linje med en af de kinesiske forskere bag forsøget, Bing Su, som har planer om at lave lignende forsøg med andre gener, der også tænkes at bidrage til at give mennesket sin særlige hjerne.
Ifølge en mail til MIT-technology Review er Su allerede i gang med at teste om SRGAP2C-genet vil give aber en øget intelligens, som det mistænkes at gøre hos mennesker.
Udfordringen ifølge Jacob Giehm Mikkelsen er, at udviklingen af teknologien går i et meget hurtigere tempo, end de nødvendige etiske diskussioner om teknologiens anvendelse.
- I Danmark diskuterer vi mere.
Vi lovgiver og sætter grænser, inden vi kaster os ud i noget nyt.
Men på verdensplan har det genetiske område udviklet sig til et kapløb om, hvem der kan komme først med det nyeste og vildeste.
FacebookTwitterKopier linkEmner:Videnskab|Etik|Det Etiske Råd|Aarhus Universitet|Kina




https://www.dr.dk/sporten/svoemning/overblik-spiseforstyrrelser-ramte-danske-landsholdssvoemmere

Spiseforstyrrelser i elitesportSe temaSvømningOVERBLIK Spiseforstyrrelser ramte danske landsholdssvømmereDansk Svømmeunion har overtrådt egne retningslinjer i syv år.
Af Anders Rud, Jan Harkamp og Grafik af Vibeke Kjær Lund22.
apr.
2019 kl.
07.
30 | opdateret 22.
apr.
2019 kl.
08.
19Bemærk: artiklen er mere end 30 dage gammelLæs opDR-dokumentaren ”Svømmestjerner – Under overfladen” viser, hvordan højt profilerede landstrænere over to årtier nedgjorde nogle af Danmarks allerstørste svømmestjerner med nedladende kommentarer og offentlige vejninger.
En kultur, der fik alvorlige konsekvenser og spredte sig helt ned i ungdomsrækkerne.
Her er et overblik over sagen.
Australier bliver ansat som landstrænerAnsættelsen af australske Mark Regan bliver startskuddet til en lang periode med kontroversielle metoder i toppen af dansk svømmesport.
I 2002 indleder Dansk Svømmeunion et fornyet samarbejde med Team Danmark.
Satsningen giver øget økonomisk støtte, som betyder, at der skal leveres flere internationale topresultater.
Derfor kigger forbundet uden for landets grænser og henter den australske toptræner Mark Regan, der har vundet både OL og VM-medaljer.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
D.
1.
marts 2003 begynder Mark Regan som landstræner på det nationale træningscenter (NTC) i Farum og går straks i gang med at ændre træningskulturen.
Han kaster badestole gennem svømmehallen, taler nedværdigende til svømmerne og indfører offentlige vejninger, hvor svømmerne bliver vejet foran hinanden.
Jens Frederiksen er dengang træner for Farums elitesvømmere og er derfor i hallen på samme tid som den nyansatte landstræner.
Han observerer Mark Regans metoder, og d.
2.
december 2004 gør han opmærksom på det i en e-mail til Kaj Aagaard, som var formand for Dansk Svømmeunion.
Men Jens Frederiksen får aldrig et svar fra formanden, og metoderne fortsætter.
På grund af Mark Regan stopper den femdobbelte OL-finalist Mette Jacobsen på NTC samme år.
Laver retningslinjer for offentlige vejningerOffentlige vejninger - hvor svømmerne blev vejet foran hinanden - var én af de nye tiltag.
Team Danmarks daværende diætist Anna Ottsen får kendskab til de offentlige vejninger, der foregår dagligt og under landsholdets samlinger.
I en mail, som DR Sporten har fået indsigt i, indkalder hun i april 2005 sportschef Lars Sørensen og Mark Regan til et møde.
Her råder hun forbundet til at stoppe de offentlige vejninger, fordi de kan trigge, at svømmerne begynder at sulte sig.
Sportschefen og landstræneren går med til at afskaffe vejninger.
Sammen med Team Danmark vedtager de nye retningslinjer, hvori det bliver beskrevet, at vejningerne skal være frivillige og foregå privat i et aflukket lokale.
Dansk Svømmeunion bryder egne retningslinjerSelvom de offentlige vejninger officielt blev afskaffet, var det en fortsat anvendt metode over for de bedste danske svømmere.
Jeanette Ottesen var én af de svømmere, som mærkede konsekvenserne.
Men de offentlige vejninger stopper ikke.
DR Sporten har været i kontakt med 23 svømmere, der har svømmet på enten junior- eller seniorlandsholdet.
De bekræfter alle, at de offentlige vejninger fortsætter i årene efter 2005.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkDet mærker Jeanette Ottesen.
Efter tre år med Mark Regan som træner er hendes krop brudt sammen.
Hun har en spiseforstyrrelse og en depression, og i 2006 stopper hun som 17-årig på NTC.
To år senere vender en styrket Jeanette Ottesen tilbage til NTC og bliver i årene efter Danmarks mest vindende svømmer gennem tiden.
Men for flere af de andre talentfulde landholdssvømmere bliver Mark Regans metoder enden på karrieren.
En af dem er EM-finalisten Kathrine Jørgensen.
Efter et ophold på NTC med gentagne offentlige vejninger bliver hun ramt af angst, depression og bulimi.
En nedtur, der kulminerer, da hun d.
3.
januar 2008 tager en overdosis af smertestillende medicin og bliver indlagt på psykiatrisk afdeling i Hillerød.
Metoder spreder sig til ungdomslandsholdetSidse Kehlet oplevede som bare 14-årig, hvordan de kontroversielle metoder også blev en del af juniorlandsholdets kultur.
I 2008 stopper Mark Regan som landstræner.
Men hans metoder fortsætter.
Efter OL i Beijing samme år bliver hollandske Paulus Wildeboer præsenteret som Regans afløser.
Han fortsætter de offentlige vejninger og mobber svømmere med deres vægt frem til 2012.
I 2011 mærker Danmarks største svømmetalenter, at metoderne spreder sig til ungdomsrækkerne.
Her er Michael Hinge juniorlandstræner.
Han vejer også svømmerne foran hinanden.
En af dem er 14-årige Sidse Kehlet, som dengang er Europas bedste juniorsvømmer i sin årgang.
På en træningslejr i franske Canét bliver hun udskammet af Michael Hinge og gentagende gange kaldt fede-Sidse foran de andre.
Derfor indleder Sidse Kehlet en evig kamp med vægten.
Hun taber sig 10 kilo på to måneder.
Men kroppen siger fra både fysisk og psykisk, og til sidst kæmper hun med både bulimi, depression og pillemisbrug.
I 2014 fortæller en læge, at hun ikke bliver rask, så længe hun svømmer.
Hun stopper karrieren som 18-årig.
Svømmere lever stadig med konsekvenserneKathrine Jørgensen nåede blandt andet at svømme sig i en EM-finale, før hun bukkede under for de offentlige vejninger og nedladende kommentarer.
I 2013 stopper Paulus Wildeboer som landstræner.
Året efter opsiger Michael Hinge sin stilling som juniorlandstræner.
I dag har Jeanette Ottesen for anden gang forladt NTC og træner nu alene i forsøget på at komme med til OL i 2020.
Sidse Kehlet er i dag 22 år.
Hun har fortsat store fysiske smerter og får professionel hjælp til at håndtere tiden på juniorlandsholdet.
Kathrine Jørgensen er i dag helt ude af svømmesporten og tager fortsat antidepressiv medicin.
Trænere tier - Svømmeunionen beklagerDirektøren i Dansk Svømmeunion, Pia Holmen Christensen, er med egne ord 'ekstremt ked af' at høre om de mange historier om et usundt miljø i toppen af dansk svømning.
Mark Regan var landstræner for Danmark fra 2003 til 2008.
I dag bor han i Australien og er gået på pension.
Han ønsker ikke stille op til et interview om perioden.
Men han siger dog til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Paulus Wildeboer døde i 2014.
DR Sporten har været i kontakt med ni af Sidse Kehlets tidligere kolleger på juniorlandsholdet.
De bekræfter alle, at Michael Hinge brugte nedladende kommentarer og foretog offentlige vejninger.
Michael Hinge afviser anklagerne, men ønsker ikke at medvirke i et interview.
Han henviser i stedet for til Dansk Svømmeunion.
Direktør i Dansk Svømmeunion, Pia Holmen Christensen, er blevet forelagt kritikken angående de offentlige vejninger og de nedladende kommentarer.
Hun siger til DR Sporten:- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden.
Læs hele svaret fra Dansk Svømmeunion her.
Dokumentaren "Svømmestjerner - Under overfladen" kan ses på DR1 mandag d.
22.
april kl.
20.
45 eller når som helst på DRTV.
FacebookTwitterKopier linkEmner:Dansk Svømmeunion|Jeanette Ottesen (svømmer)|Team Danmark|Svømmesport|Farum




https://www.dr.dk/nyheder/udland/oejenvidne-flygtede-fra-en-bombe-til-en-anden-det-var-ren-panik

Bombeangreb i Sri LankaSe temaUdlandØjenvidne flygtede fra en bombe til en anden: 'Det var ren panik'Blodigt angreb i Sri Lanka ramte både hoteller og kirker.
En Jesus-figur er plettet af blod, efter en bombe sprang i en kirke i byen Negombo i Sri Lanka.
Af Emil Eller21.
apr.
2019 kl.
23.
18Bemærk: artiklen er mere end 30 dage gammelLæs op24-årige Bhanuka Harischandra var ved at komme for sent til et møde på det luksuriøse Shangri-La Hotel i Sri Lankas hovedstad, Colombo.
Men da bilen, der kørte ham til mødet, trillede ind til bagindgangen på hotellet, var noget helt galt.
Det fortæller han til nyhedsbureauet AP.
- Det var ren panik.
Der gik lang tid, før jeg rigtig forstod det, fortæller Harischandra, der er stifter af et marketingsfirma.
Ved hotellet så han efterdønningerne af en bombe.
Der var blod og ambulancer over det hele.
Mennesker forlod stedet - nogle af sig selv, andre blev slæbt langs jorden.
- Der var blod over det hele, siger Bhanuka Harischandra.
Bomben var en af de otte, der i dag har dræbt mindst 207 personer i Sri Lanka, heriblandt tre danskere.
Læs også:OVERBLIK Det ved vi om de dødelige angreb i Sri LankaØdelæggelserne efter bomben er tydelige på Shangri-La Hotel i Sri Lankas hovedstad, Colombo.
(Foto: M.
A.
PUSHPA KUMARA © Scanpix)Han besluttede sig hurtigt for at søge ly på et andet hotel, Cinnamon Grand Hotel, hvor han regnede med at være i sikkerhed.
Men netop som han blev sat af ved hotellet, skete det hele en gang til.
Han hørte en bombe eksplodere.
Nu blev han selv evakueret.
Hans før så hvide t-shirt var nu fuldtændig farvet af sod og aske fra bomben, men han slap fra de to eksplosioner uden skader.
Dagens voldsomme angreb er ifølge AP det blodigste i landet, siden borgerkrigen mellem regeringen og de Tamilske Tigre sluttede for ti år siden.
I morges dansk tid blev tre kirker og tre hoteller i Sri Lanka ramt af eksplosioner næsten samtidig.
Sri Lankas luftvåben har her til aften oplyst, at man derudover har uskadeliggjort en bombe et par kilometer fra landets internationale lufthavn, der ligger ved hovedstaden.
Sprængstofferne blev fundet i et plastikrør på en vej cirka to kilometer fra lufthavnen.
De tre luksushoteller ligger alle i Sri Lankas hovedstad, Colombo, mens to af kirkerne ligger tæt på Colombo og den sidste på Sri Lankas østkyst.
Kirkerne var fyldte på grund af påsken.
Cirka tre timer senere ramte to nye eksplosioner i forstæder til Colombo.
De to eksplosioner var mindre i omfang, og den sidste skete, da politiet forsøgte at arrestere en gruppe potentielle gerningsmænd.
En Jesus-figur med blodpletter skuer ud over ødelæggelserne ved et af målene fra dagens voldsomme angreb, St.
Sebastian-kirken i Negombo.
(Foto: Stringer .
© Scanpix)Billeder fra både hotellerne og kirkerne viser omfattende ødelæggelser.
I en af kirkerne er taget faldet ned midt i kirken.
I en anden er al inventar væltet rundt.
Og på billeder fra både kirker og på hotellerne er der blod og lig på gulvene.
Mindst 207 personer har indtil videre mistet livet i angrebene.
Mindst 400 personer er sårede.
Myndighederne har foretaget flere anholdelser i løbet af dagen.
Ingen har endnu taget skylden for angrebet.
FacebookTwitterKopier linkEmner:Sri Lanka|Hotelbranchen|Kirkeforhold|Kriminalitet




https://www.dr.dk/nyheder/regionale/hovedstadsomraadet/smaa-virksomheder-modtager-millioner-i-eu-stoette-det-er-lige

KøbenhavnSmå virksomheder modtager millioner i EU-støtte: ’Det er lige som Løvens Hule’Flere små danske virksomheder ville ikke kunne eksistere uden EU-støtte.
Michael Henriksen er CEO i bølgeenergifirmaet Wavepiston, der sidste år fik bevilget knap 34 millioner kroner i EU-støtte.
 DR)Af Lise Højer Rømeling22.
apr.
2019 kl.
07.
05Bemærk: artiklen er mere end 30 dage gammelLæs opStøttekroner fra EU's bankboks kommer ikke kun landbrug og fiskeri til gavn.
Også små virksomheder i landets kommuner trækker hvert år millioner i støtte.
Pengene går til alt fra DNA-forskning over vedvarende energi til nye måder, man kan rense jord på.
Sidste år var det virksomheder i Herlev -, Helsingør - og Københavns Kommune, som fik flest EU-støttekroner på Sjælland og Bornholm.
Det viser tal fra EU’s innovationspulje og fra Greater Copenhagen EU Office.
Læs også:Trods alt: Frustrerede danske virksomheder lettede efter brexit-udsættelseEU-støtte nu om dage er lidt lige som Løvens HuleRasmus Mørk, EU-konsulent i Greater Copenhagen EU OfficeEn af de virksomheder, der fik mest i støtte, er bølgeenergivirksomheden Wavepiston i Helsingør.
Virksomheden har udviklet en smart måde at tøjle de mange kræfter i bølger, så de kan bruges både som vedvarende energi og til at fjerne salt fra havvand, så det kan drikkes.
- På kort sigt fokuserer vi på øer og kystsamfund, hvor man i øjeblikket er afhængige af diesel og ikke har nok ferskvand.
Der kan vi levere både drikkevand og vedvarende energi, siger administrerende direktør Michael Henriksen.
FAKTA: EU-støtte til DanmarkI 2016 blev der udbetalt 10,73 milliarder kroner til Danmark i EU-støtte.
Det svarer til 1,2 procent af de samlede udbetalinger til de 28 EU-lande.
EU-støtten går i Danmark til:Forskning og udvikling, herunder EU-støtte til virksomheder og udvekslingsophold til studerende – 2,34 milliarder kronerLandbrug, fiskeri og miljø – 7,85 milliarder kronerSikkerhed og medborgerskab – 0,12 milliarder kronerAdministration – 0,42 milliarder kronerKilde: Folketingets EU-OplysningAlle kan søge EU-midlerI Bruxelles sidder konsulent Rasmus Mørk hos Greater Copenhagen EU Office og hjælper virksomheder, regioner og universiteter med at søge støtte fra EU’s mange puljer.
- EU-støtte nu om dage er lidt lige som Løvens Hule.
Man bliver vurderet på indtjeningsevne og på det team, der står bag projektet, siger han.
Læs også:Borgmestre om ny plan for hovedstadens udvikling: 'Den begrænser os'Siden 2014 har 92 forskellige projekter i hovedstadsområdet fået støtte fra den EU-pulje, som støtter innovative små og mellemstore virksomheder.
Selvom det ofte er ny teknologi og forskningsdrevne projekter, der får del i pengene, skal helt almindelige produktionsvirksomheder ikke være bange for at forsøge.
- Man behøver ikke være fra et universitet for at få EU-støtte.
Vi har også hjulpet tømrervirksomheder, der har haft en spektakulær udvikling, fordi de har en rigtig god forretningsidé, siger Rasmus Mørk.
Uden disse støttekroner ville vi slet ikke kunne fortsætte med at eksistereMichael Henriksen, administrerende direktør i WavepistonSidste år var Herlev den hovedstadskommune, som fik flest EU-støttekroner per indbygger, viser tal fra Greater Copenhagen EU Office, og det glæder borgmester Thomas Gyldal Petersen (S).
- Herlev udvikler sig i disse år meget fremtidsorienteret, og noget tyder på, at det har EU's bevågenhed.
Det er jeg selvfølgelig rigtig glad for som borgmester, siger han.
Tilbage i Helsingør ved stranden ud til Øresund er administrerende direktør i bølgeenergifirmaet Wavepiston mere end tilfreds med den hjælpende hånd fra EU-puljerne.
I alt har Wavepiston fået støtte fra tre forskellige puljer sidste år til et samlet beløb på knap 34 millioner kroner.
- Uden disse støttekroner ville vi slet ikke kunne fortsætte med at eksistere, siger han.
FacebookTwitterKopier linkEmner:EU|København|Erhverv|EU-forhold|Thomas Gyldal Petersen (politiker)




https://www.dr.dk/sporten/svoemning/dansk-svoemmeunion-efter-alvorlig-kritik-vi-er-ekstremt-kede-af-det

Spiseforstyrrelser i elitesportSe temaSvømningDansk Svømmeunion efter alvorlig kritik: ‘Vi er ekstremt kede af det’DR-dokumentar rejser kritik af usundt miljø for landets bedste svømmere.
Se Dansk Svømmeunions svar.
Af Jan Harkamp, Anders Rud og Peter Kobbersmed22.
apr.
2019 kl.
07.
30Læs opDe har alle været blandt Danmarks mest lovende svømmere, men det er ikke det eneste, de har til fælles.
For i DR-dokumentaren ”Svømmestjerner – Under overfladen” fortæller flere både tidligere og nuværende svømmeprofiler om ydmygende træneradfærd og kontroversielle metoder i jagten på danske svømmemedaljer.
Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt nedPia Holmen Christensen, direktør i Dansk SvømmeunionSærligt anvendelsen af offentlige vejninger, hvor svømmerne blev vejet foran hinanden, skabte ifølge både svømmere og interne kritikere et usundt miljø med for stort vægtfokus.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Og hos Dansk Svømmeunion er man lydhør over for kritikken.
- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden, siger Dansk Svømmeunions direktør, Pia Holmen Christensen.
DR Sporten har været i kontakt med i alt 23 svømmere med tilknytning til landsholdet og/eller det nationale træningscenter (NTC) og flere kritikpunkter går igen:Både de to tidligere seniorlandstrænere, australske Mark Regan og hollandske Paulus Wildeboer, og en forhenværende juniorlandstræner var med til at skabe et usundt og utrygt miljø, hvor nedværdigende kommentarer og et ekstremt vægtfokus var hverdag.
Offentlige vejninger var en udbredt metode til at følge svømmernes vægt, og presset ved at blive bedømt og nedgjort foran hinanden betød, at flere af svømmerne udviklede spiseforstyrrelser i deres tid på landsholdet og på det nationale træningscenter i Farum og senere Bellahøj.
I 2005 vedtog Dansk Svømmeunion retningslinjer, som forbød de offentlige vejninger.
Men de 23 svømmere, som DR Sporten har været i kontakt med, fortæller, at vejningerne langt fra stoppede efter 2005.
Tværtimod var de en del af hverdagen i toppen af dansk svømmesport frem til 2012.
- Vi lavede nogle retningslinjer for, hvordan det skulle foregå, og retningslinjerne blev jo, at det ikke var trænerne, der skulle veje svømmerne.
Der blev lavet en protokol for, at vejningen sker i forbindelse med, at vi alligevel laver noget fysisk testning.
- Vi blev enige om, det var diætisterne, der skulle veje svømmerne, og det skulle ske i et positivt øjemed.
Altså, vi taler kostoptimering og præstationsoptimering.
Ikke at folk skal hånes, fordi de vejer for meget eller noget som helst.
Det har aldrig nogensinde været intentionen fra Svømmenunionens side, lyder det i dag fra Pia Holmen Christensen.
Svømmerne siger, de her offentlige vejninger fortsætter.
Det gør de både under Mark Regan og under Paulus Wildeboer.
Hvad tænker du om det?
- Jeg kan ikke gøre andet end at forholde mig til det, du siger og sige, det er selvfølgelig ikke i orden.
For det første vil jeg sige, det ikke er noget, jeg har haft kendskab til.
Det er ikke for at vaske mine hænder, men det er bare for at sige, at havde vi haft kendskab til det her, eller havde jeg fået kendskab til det, så havde vi selvfølgelig sat en stopper for det.
Så hvis det, du siger, er rigtigt, og det er jo en præmis at lægge ind.
.
.
Det er fandme ikke i orden, siger Dansk Svømmeunions direktør.
EM-finalist endte på psykiatrisk afdelingÉn af de svømmere, som står frem og fortæller om sine kampe med både angst, depression og spiseforstyrrelse under sin tid på det danske svømmelandshold, er den tidligere EM-finalist Kathrine Jørgensen.
Det løber mig koldt ned ad ryggen, at vi skulle have været skyld i, at hun får det så dårligtPia Holmen ChristensenHun tager i dag stadig antidepressiv medicin og kæmper med de psykiske efterdønninger fra sin svømmekarriere.
Og Kathrine Jørgensens historie gør indtryk på Pia Holmen Christensen, som godt kendte til svømmerens psykiske nedtur, men ikke dens omfang.
- Det løber mig koldt ned ad ryggen, at vi skulle have været skyld i, at hun får det så dårligt.
Jeg kan ikke gøre andet end at lægge mig fladt ned.
Det er horribelt at høre på, altså… og det er ikke i orden!
- Vi er ekstra udsat i elitesporten, men vi er også - alene af den grund - nødt til at have et godt supportsystem.
Det, jeg fik fortalt om denne sag, var, at vi fik sat alle sejl til i forhold til Kathrine, for at hun skulle få den bedst mulige behandling, siger Pia Holmen Christensen.
Metoderne spredte sig til ungdomsrækkerneEn anden svømmer, som står frem med sin historie, er Sidse Kehlet.
Som bare 14-årig oplevede hun juniorlandstræner Michael Hinge benytte sig af både offentlige vejninger og ekstremt nedladende bemærkninger i sit arbejde med helt unge svømmere.
Metoder som foruden Sidse Kehlets egen beretning bliver bekræftet af ni andre af de daværende juniorlandsholdssvømmere.
- Jamen, det er helt, helt horribelt.
Det er helt uacceptabelt.
Og det er… ja, igen, jeg må lægge mig fladt ned.
Det kan jeg slet ikke acceptere sådan noget – overhovedet ikke.
Jeg bliver jo nødt til at forholde Michael de her ting.
Jeg har forsøgt, men han har blankt afvist det, siger Pia Holmen Christensen.
Der er ingen tvivl om, der er sket ting gennem årene, som vi i Svømmeunionen overhovedet ikke er stolte af, og som vi er ekstremt kede afPia Holmen Christensen, direktør i Dansk Svømmeunion- Jeg synes i virkeligheden, vi har et udvidet ansvar for at tage os af dem.
De er i vores varetægt, vi skal behandle dem rigtig, rigtig godt, så de trives.
Jeg tror også på, at hvis man har det godt og trives, så præsterer man bedre.
Jeg tror mere på den sammenhæng end den anden sammenhæng - altså at man skulle præstere bedre, hvis man havde en usund kultur omkring kost og den slags, siger Pia Holmen Christensen.
Ifølge Sidse Kehlet blev hun også anbefalet at droppe sine p-piller, da juniorlandstræneren mente, at de forøgede hendes vægt.
- Det er på ingen måde godkendt!
På ingen måde.
Det er så langt ude, jeg forstår slet ikke, hvad en træner skal blande sig i omkring p-piller og sådan noget.
Det er total en privat sag mellem en udøver og vedkommendes læge, forældre, eller hvad ved jeg.
Det er fuldstændig uhørt, altså.
Og hvis det foregår derude, at træner forholder sig til de ting, så må vi have det italesat og snakket om det, for det vil vi da ikke være mere til.
DR Sporten har været i dialog med daværende juniorlandstræner Michael Hinge, som ikke ønsker at besvare de konkrete kritikpunkter.
Han afviser dog samtlige anklager.
"Det har været en god epoke"De kontroversielle metoder og den barske kultur blev født med ansættelsen af Mark Regan i 2003, da han skulle forsøge at skaffe bedre resultater til dansk svømning.
Det lykkedes også delvist med blandt andet Lotte Friis’ OL-bronze i 2008.
Men hvordan vurderer Dansk Svømmeunions direktør perioden fra 2003 i toppen af dansk svømning?
- Der er ingen tvivl om, der er sket ting gennem årene, som vi i Svømmeunionen overhovedet ikke er stolte af, og som vi er ekstremt kede af.
Jeg vil bare sige, vi også prøver at lære af det og sige: Vi skal have en sund kultur – både på det nationale træningscenter og landsholdet.
- Vi har gjort et godt stykke arbejde for at have landstrænere, der også er gode til relationer, og som ikke bare er “teknikere”, men kan se atleterne, som de mennesker, de er, og de skal kunne trives.
Det tror jeg, vi er blevet meget bedre til at fokusere på.
- Jeg tror grundlæggende, når jeg ser tilbage, så synes jeg, det har været en god epoke i dansk svømning både resultatmæssigt, men også i forhold til den udvikling, der har været.
Og det er ikke det samme som at sige, vi er perfekte.
Det er vi på ingen måde, og hvis der har været nogle menneskelige omkostninger på det her, så er det jo noget, vi skal lære af.
Vi skal lægge os fladt ned og sige: ”Det er bare ikke i orden”.
Det må vi lære af, og så må vi sørge for, det ikke sker fremadrettet, siger direktør i Dansk Svømmeunion Pia Holmen Christensen.
Mark Regan var landstræner for Danmark fra 2003 til 2008.
I dag bor han i Australien og er gået på pension.
Han ønsker ikke at deltage i et interview om perioden.
Men han siger til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Paulus Wildeboer døde i 2014.
DR Sporten har forelagt Michael Hinge kritikken i forhold til kulturen i hans tid som ungdomslandstræner.
Han afviser anklagerne og ønsker ikke at medvirke i et interview, men henviser i stedet for til Dansk Svømmeunion.
Dokumentaren "Svømmestjerner - Under overfladen" kan ses på DR1 mandag d.
22.
april kl.
20.
45 eller når som helst på DRTV.
FacebookTwitterKopier linkEmner:Dansk Svømmeunion|Svømmesport|Depressioner|Australien|Farum




https://www.dr.dk/nyheder/politik/ep-valg/df-vil-gaa-enegang-med-oestrig-og-barbere-boernechecken-til-oestarbejdere

EP-valgDF vil gå enegang med Østrig og barbere børnechecken til østarbejdereHvis Østrig kan trodse EU, så kan Danmark også, mener DF.
Danmark bør gøre ligesom Østrig og se stort på advarslerne fra Bruxelles og barbere børnechecken til østarbejdere, mener EU-ordfører Kenneth Kristensen Berth (DF).
Af Rikke Gjøl Mansø22.
apr.
2019 kl.
07.
00Bemærk: artiklen er mere end 30 dage gammelLæs opNår en dansk mor får omkring 18.
000 kroner om året i børnecheck for sit 2-årige barn, bør en rumænsk mor, der arbejder her i landet, ikke få mere end 7.
000 kroner til sit 2-årige barn hjemme i Rumænien.
Dernede rækker 7.
000 kroner nemlig nogenlunde lige så langt, som 18.
000 kroner rækker herhjemme.
Og med det argument foreslår Dansk Folkeparti, at den danske børnecheck bliver justeret efter købekraften i EU-borgernes hjemlande.
Europæernes valgI den næste måneds tid afgøres de næste fem år for Europa, når danskere og flere hundrede millioner europæere skal stemme om EU's politiske kurs.
Det danske europaparlamentsvalg finder sted søndag den 26.
maj.
Derfor sætter DR i den kommende tid fokus på de væsentlige forandringer, Europa oplever, og på hvad EU og Europa betyder i danskernes liv og hverdag.
- Der er ikke nogen rimelighed i at få børnepenge til et barn, der aldrig har været i Danmark, siger EU-ordfører Kenneth Kristensen Berth (DF).
- Allerhelst ville vi gerne slippe fuldstændig for, at østeuropæiske lønmodtagere skulle have børnepenge i Danmark, men nu prøver vi med en indekseringsmodel som Østrig.
Han henviser til, at Østrig som det eneste EU-land har trodset advarslerne fra Bruxelles og er begyndt at udbetale en lavere børnecheck til udenlandske EU-borgere fra lande med lavere leveomkostninger.
Læs også:OVERBLIK: 10 års tovtrækning om børnecheckenSamme manøvre har et bredt flertal i Folketinget herhjemme længe ønsket at få lov til at lave, men forhandlingerne i EU har ikke båret frugt.
- Det er jo forsøgt igen og igen igennem 10 år at tale fornuft, men det er som at tale med en mur.
Der er kun én vej, og det er den hårde vej, som Østrig har anvist, siger Kenneth Kristensen Berth.
DF's beslutningforslag om indeksering af børnechecken skal til debat i folketingssalen 30.
april.
Artiklen fortsætter under grafikken.
Minister: Vi har leveret på børnecheckenSidste år sendte Danmark 218 millioner kroner ud af landet i børnecheck til 12.
196 udenlandske EU-borgere med børn i hjemlandet.
Det viser en ny opgørelse fra Udbetaling Danmark.
Et bredt flertal på Christiansborg vil ligesom DF gerne justere børnechecken efter leveomkostningerne i modtagerens hjemland, og skiftende ministre har i årevis forsøgt at få forhandlet sagen i hus i Bruxelles.
Beskæftigelsesminister Troels Lund Poulsen (V) afviser DF's forslag om at gå enegang med Østrig.
Alligevel får DF ikke regeringens opbakning til beslutningsforslaget.
- Vi kommer ikke til at stemme for det på nuværende tidspunkt, men vi forbeholder os retten til at gøre det, hvis det er muligt at gøre, som Østrig har gjort, siger beskæftigelsesminister Troels Lund Poulsen (V).
I valgkampen op til folketingsvalget i 2015 præsenterede DF og de tre øvrige blå partier ellers planen "Dansk velfærd i Europa", der blandt andet slog fast, at "velfærdsydelserne skal kunne indekseres efter leveomkostningerne i det land, hvori ydelsen modtages".
Året efter, i 2016, lykkedes det faktisk at få en indekseret børnecheck ind i den aftale, EU og Storbritannien indgik for at beholde briterne i unionen.
Men efterfølgende stemte briterne sig som bekendt ud af EU - og dermed røg aftalen af bordet sammen med de danske børnecheck-drømme.
- Sandheden er, at der jo faktisk er blevet leveret på den løsning.
Det kan så bare ikke lade sig gøre, fordi aftalen faldt på gulvet, siger Troels Lund Poulsen.
Men så er der jo heller ikke blevet leveret?
- Vi sagde, at vi ville arbejde for det, og det har vi gjort.
Der var også en model på bordet.
Den må vi så erkende, at det ikke blev muligt at få gennemført.
Men det lykkedes at få det på dagsordenen i EU og få lavet en model, siger ministeren.
LA og K: Der er ingen anden vej end forhandlingsvejenDet er ikke gået upåtalt hen i Bruxelles, at østrigerne har barberet i børnechecken.
I januar indledte EU-Kommissionen en sag mod Østrig for at overtræde EU's regler om social sikring og anti-diskrimination.
Beskæftigelsesordfører Laura Lindahl (LA) vil gerne indeksere børnechecken, men ikke trodse Bruxelles.
Herhjemme afventer regeringen nu udfaldet af sagen mod Østrig, og i mellemtiden arbejder Troels Lund Poulsen fortrøstningsfuldt videre ved forhandlingsbordet.
Der er ingen anden vej end forhandlingsvejen, lyder meldingen også fra regeringspartierne Liberal Alliance og De Konservative, der derfor heller ikke vil stemme for DF's forslag.
- Man kan jo godt være fristet af det, for vi synes jo bredt set i Danmark, at det er rigtigt at indeksere børnechecken.
Men sagen er den, at vi bliver nødt til at følge de internationale retningslinjer.
Så vi er nødt til at arbejde politisk inden for systemet og ikke bare gå enegang, siger beskæftigelsesordfører Laura Lindahl (LA).
Når vi kræver, at andre EU-lande overholder vores fælles regler, må vi også selv gøre det, istemmer EU-ordfører Merete Scheelsbeck (K):- Det er konsekvenserne af et demokrati, at det nogle gange tager tid at komme derhen, man gerne vil.
EU-Kommissionen står fast på, at det er ret og rimeligt, at udenlandske EU-borgere, der tager et job i Østrig - og dermed også bidrager til statskassen - får de samme sociale ydelser som deres østrigske kolleger.
Kommissionen "er fuldstændig galt afmarcheret", mener Kenneth Kristensen Berth.
- Og Østrig mener jo, at de er inden for EU-retten.
Det har vi tiltro til, og derfor mener vi, at vi bør gøre det samme, siger han.
Men der er en stor sandsynlighed for, at EU-domstolen underkender den østrigske model, så hvis Danmark fulgte efter, ville vi "ryge direkte ind i et sagsanlæg fra EU", betoner Laura Lindahl.
- Det vil da være klogere for Danmark at sige: "Nu er Østrig gået foran – lad os lige se, hvor det ender, inden vi hovedkulds går samme vej".
Enhedslisten: EU skal ikke bestemme over vores velfærdMens DF altså skal lede længe efter opbakning i blå blok, er der fuld støtte fra Enhedslistens spidskandidat til EU-Parlamentsvalget, Nikolaj Villumsen.
Enhedslistens spidskandidat til EU-Parlamentet, Nikolaj Villumsen, mener, at Danmark bør følge det østrigske eksempel.
- Jeg mener helt sikkert, at Danmark skal have modet til at sætte foden ned og slå fast, at vi ikke finder os i, at EU skal bestemme over vores velfærdssystem, siger han.
Også hvis vi risikerer at få EU-Domstolen på nakken?
- Det er i sidste ende et spørgsmål om politisk vilje: Skal vi have lov til at have vores solidariske velfærdssystem, eller skal EU have lov til at pille det fra hinanden?
Jeg mener, vi skal stå op for velfærdssystemet - og derfor også have modet til at tage en konflikt med EU-domstolen, siger Nikolaj Villumsen.
Den 26.
maj er der valg til Europa-Parlamentet.
Mød de danske spidskandidater her:FacebookTwitterKopier linkEmner:Laura Lindahl (politiker)|Merete Scheelsbeck (politiker)|Østrig|EU-forhold|Storbritannien




https://www.dr.dk/nyheder/udland/chokeret-dronning-margrethe-sender-kondolence-til-sri-lanka

Bombeangreb i Sri LankaSe temaUdlandChokeret dronning Margrethe sender kondolence til Sri LankaDronning Margrethe udtrykker forfærdelse over tabet af danske ofre for angreb i Sri Lanka.
Mindst 207 mennesker er meldt dræbt.
Derudover er omkring 450 sårede efter mindst otte kraftige bombeangreb, der ramte Sri Lanka søndag morgen.
)21.
apr.
2019 kl.
23.
10Bemærk: artiklen er mere end 30 dage gammelLæs opDronning Margrethe har søndag sendt en kondolence til Sri Lankas præsident, Maithripala Sirisena, efter angrebene i landet, der har kostet over 200 mennesker livet.
- Jeg er dybt chokeret over at høre om de frygtelige og skrækkelige terrorangreb i Sri Lanka i dag, jeg ønsker at udtrykke mine oprigtige kondolencer og sympati til dig og folket i Sri Lanka.
Mine tanker er med familier og venner af ofrene, skriver hun.
Samtidig udtrykker dronningen sin "forfærdelse" over, at tre danskere er omkommet i angrebene.
Hun udtrykker sin "dybeste medfølelse over for de efterladte".
Danskere blandt omkomneTre danskere er blandt de omkomne efter bombeangreb i Sri Lanka.
Der er foreløbigt ikke meldinger om yderligere danske dræbte, oplyser Udenrigsministeriet.
Mindst 207 mennesker - heraf mindst 35 udlændinge - er meldt dræbt.
Derudover er omkring 450 sårede efter mindst otte kraftige bombeangreb, der ramte Sri Lanka søndag morgen.
Angrebene fandt sted på hoteller og i kirker.
Statsminister Lars Løkke Rasmussen betragter angrebene som terror.
Han udtrykte på et pressemøde søndag sin kondolence til de efterladte efter angrebene.
- Min dybeste medfølelse går til ofrenes familier.
Læs også:Lars Løkke om danske dræbte i Sri Lanka: 'Det fylder mig med smerte og sorg'- Påskefreden er blevet afbrudt på grusomste vis, påskeglæden er vendt til sorg.
En fredelig ferie er blevet til et mareridt, lød det fra statsministeren.
Forsvarets fly på vejLars Løkke Rasmussen afbrød sin påskeferie på Færøerne inden pressemødet.
Et fly fra Forsvaret blev sendt af sted fra Danmark søndag omkring klokken 19 til Sri Lankas hovedstad, Colombo.
Udenrigsministeriets Borgerservice anslår, at mellem 1.
000 og 2.
000 danskere opholder sig i Sri Lanka.
Udenrigsministeriets rejsevejledning er blevet opdateret, sådan at alle ikke-nødvendige rejser til Sri Lanka midlertidigt frarådes.
/ritzau/FacebookTwitterKopier link




