https://www.dr.dk/nyheder/indland/fyret-laege-godkendte-piloter-trods-mangelfuld-uddannelse

IndlandFyret læge godkendte piloter trods mangelfuld uddannelseI 24 år var en nu fyret læge ansvarlig for at godkende piloter på sin klinik, men manglede del af uddannelse.
En flyvelæge skal kontrollere, om piloter fysisk og mentalt er egnede til at flyve.
23.
apr.
2019 kl.
23.
33Bemærk: artiklen er mere end 30 dage gammelLæs opDet var i med strid med reglerne, da en nu politianmeldt og fyret læge i 24 år kontrollerede danske piloters helbred og førte kontrol med andre læger på området.
Lægen manglede nemlig den fornødne grunduddannelse til at gøre det, skriver Berlingske.
Flyvelæger har særlig tilladelse til at undersøge piloter og vurdere, om de fysisk og mentalt er egnede til at flyve.
Læs også:Fyret flyvelæge er blevet meldt til politietEn flyvelæge skal for at blive godkendt have ret til at arbejde som læge med selvstændigt virke, skriver avisen.
Den ret kan man opnå ved at at tage en grunduddannelse efter medicinstudiet - en grunduddannelse, som lægen dog ikke havde.
I 24 år har Trafikstyrelsen givet lægen ansvar for at godkende piloter, men lægen optræder ikke i Sundhedsministeriets database over læger godkendt til selvstændigt virke, skriver Berlingske.
Trafikstyrelsen beklagerHos Trafikstyrelsen beklager man, at lægen har været ansat til at føre kontrol.
- Der er et eller andet, der er helt galt her.
Også her, siger vicedirektør i Trafikstyrelsen Kåre Clemmesen til Berlingske med henvisning til sagens omfang.
Oplysningen om den manglende grunduddannelse er den seneste i sagen, der har betydet, at Trafikstyrelsen har indkaldt cirka 2.
000 piloter og flyveledere til nye helbredsundersøgelser.
Blandt andet har flere organisationer kritiseret lægen for en dobbeltrolle.
Derudover har Berlingske kunnet beskrive klager over undersøgelserne på hendes klinik.
Der er også eksempler på fusk med personlige stempler.
Lægen er politianmeldtPolitikere fra Venstre, Dansk Folkeparti og Socialdemokratiet giver over for Berlingske udtryk for, at der er behov en uvildig undersøgelse foruden ministeriets interne undersøgelse.
Transportminister Ole Birk Olesen (LA) giver i en skriftlig kommentar til avisen udtryk for, at han ikke vil afvise en ekstern undersøgelse.
Styrelsen har tidligere politianmeldt lægen, bortvist personen fra sit job, og lægens klinik er lukket.
Til Ritzau siger vicedirektør i Trafikstyrelsen Kåre Clemmesen, at han ikke umiddelbart ser sagen som et tegn på bredere problemer.
- Jeg opfatter det her som et meget specielt tilfælde, hvor styrelsen er blevet udsat for lidt af et bedrag, siger han.
/ritzau/FacebookTwitterKopier linkEmner:Liberal Alliance|Ole Birk Olesen (politiker)|Trafikstyrelsen|Uddannelse|Kriminalitet




https://www.dr.dk/sporten/fodbold/tyskland/poulsen-paa-pletten-sender-leipzig-i-den-tyske-pokalfinale

TysklandPoulsen på pletten sender Leipzig i den tyske pokalfinaleYussuf Poulsen scorede et mål og havde stor aktie i et andet, da Leipzig slog HSV i tysk pokalsemifinale.
Yussuf Poulsen scorede og fremprovokerede et selvmål, da Leipzig tirsdag spillede sig i klubbens første pokalfinale med en 3-1-sejr over HSV.
23.
apr.
2019 kl.
22.
51Bemærk: artiklen er mere end 30 dage gammelLæs opRB Leipzig og Yussuf Poulsen er klar til den tyske pokalfinale, hvor enten Werder Bremen eller Bayern München venter.
Det blev en kendsgerning, da Leipzig tirsdag aften vandt sin semifinale ude mod Hamburger SV fra 2.
Bundesliga med 3-1.
Læs også:OVERBLIK Danskerne i fodboldeuropa: Yussuf er den varmeste Bundesliga-dansker i 15 årDanske Poulsen spillede endda en hovedrolle, da han scorede et mål og havde stor aktie i et andet.
Headede bolden i kassen11 minutter var spillet, da Yussuf Poulsen bragte Leipzig foran.
Den danske angriber pandede bolden i mål efter et hjørnespark til stillingen 1-0.
Midtvejs i første halvleg kom HSV dog tilbage efter noget af en forsvarsfejl.
Bakery Jatta erobrede bolden i venstre side, og han løftede bolden over målmand Peter Gulacs, der var kommet på mellemhånd, og så stod det 1-1.
Otte minutter efter pausen havde Yussuf Poulsen igen en stor aktie i målet, da Leipzig kom på 2-1.
Læs også:Poulsen bliver hattrick-helt i Leipzig-ydmygelse af HerthaBolden blev sendt fra venstre side og til bageste stolpe, hvor danskeren med indersiden flugtede bolden ind foran mål.
Her prøvede Vasilije Janjicic at afværge situationen, men hårdt presset scorede han selvmål.
Sejren blev kørt sikkert hjem18 minutter før tid faldt afgørelsen så.
Svenske Emil Forsberg fik bolden lige uden for feltet, og efter et kort aftræk sparkede han bolden resolut ind ved den ene stolpe til 3-1, og derfra blev sejren kørt sikkert hjem.
Den anden semifinale mellem Werder Bremen og Bayern München spilles onsdag.
Finalen afvikles 25.
maj.
/ritzau/FacebookTwitterKopier linkEmner:Emil Forsberg (fodboldspiller)|Yussuf Poulsen (fodboldspiller)|Tyskland|Hamburger SV|Fodbold




https://www.dr.dk/nyheder/udland/colombo-er-en-i-sorg-tomme-gader-og-fyldte-gravpladser

Bombeangreb i Sri LankaSe temaUdlandColombo er en by i sorg: Tomme gader og fyldte gravpladserOveralt i Sri Lankas største by hænger hvide flag fra lejligheder og butikker i sympati med ofrene for søndagens bombeangreb.
Der er travlt på gravpladserne i Colombo, fortæller DR's journalist i Sri Lanka.
Af Simon Vincensen23.
apr.
2019 kl.
21.
49Bemærk: artiklen er mere end 30 dage gammelLæs opI Sri Lankas største by Colombo har den første dag efter påske været præget af sorg.
Myndighederne har erklæret undtagelsestilstand og på byens gravpladser er der travlt, fortæller DR's journalist i Colombo, Elisabeth Thiis.
- Man har forsøgt at sætte skub i så mange begravelser som muligt, fordi der simpelthen ikke er plads til de mange lig, siger hun.
Inden begravelsen får familien til den afdøde kisten hjem, så de kan tage afsked med deres kære alene.
Herefter følger de kisten til gravpladsen.
Bombeangreb i Sri LankaPåskesøndag, den 21.
april 2019, blev Sri Lanka ramt af otte dødelige eksplosioner.
Tre i tre hoteller, tre i kirker under påskemessen, en i et mindre hotel og en bombe gik af under en anholdelsesaktion i hovedstaden Colombo.
Tre danske børn mistede livet.
I alt blev 359 dræbt og omkring 500 sårede.
Angrebene fandt sted omkring hovedstaden Colombo og i en kirke på ørigets østkyst.
- Der var tre begravelser i løbet af den halve time, som jeg tilbragte på en gravplads i dag, fortæller Elisabeth Thiis.
Ifølge Elisabeth Thiis er sorgen - men også empatien med ofrene - både fysisk og synlig i Colombo.
- Der hænger de her hvide flag overalt som et symbol på befolkningens tristhed og medfølelse, uanset hvor man bevæger sig hen, siger hun.
Man må ikke længere holde ind til sidenDet srilankanske militær har fået ekstra beføjelser.
Ud over at være tungt bevæbnede sørger de blandt andet for, at biler, der lægger an til at parkere, bliver sendt videre.
Det skyldes frygt for yderligere bombeangreb i byen.
- Tidligere har trafikreglerne i byen været lidt mere tilfældige, men nu bliver man med det samme mødt af en soldat, der vifter en videre, hvis man prøver at holde ind til siden, siger Elisabeth Thiis.
Samtidig er det ikke længere muligt at komme tæt på gerningsstederne, som det ellers har været før i dag.
De første begravelser i Sri Lanka fandt sted i dag.
 Ifølge DR's journalist i Colombo er det nu udelukkende soldater, der præger gadebilledet.
 Sikkerhedsstyrker foran et af gerningsstederne.
1 / 3De første begravelser i Sri Lanka fandt sted i dag.
1 / 3Ifølge DR's journalist i Colombo er det nu udelukkende soldater, der præger gadebilledet.
2 / 3Sikkerhedsstyrker foran et af gerningsstederne.
3 / 3'Jeg har ikke set en eneste turist'For rejsebureauerne går dagene med at flytte deres gæster ud af Colombo.
Både de, der har været i Sri Lanka under angrebene, men også nye turister, bliver straks ført ud af byen og ud på forskellige resorts.
Myndighederne har indført udgangsforbud om aftenen, der gælder fra klokken 20.
- Gaderne er tomme.
Fuldstændigt.
Jeg har ikke set en eneste turist hele dagen, siger Elisabeth Thiis.
Fortidens mareridt atter aktuelleDet er blot ni år siden, at en langvarig borgerkrig i det sydøstasiatiske land blev afsluttet.
Derfor husker mange srilankanere, hvordan man tidligere skulle være opmærksom, når man befandt sig i landets hovedstad.
- En chauffør fortalte os, at srilankanere plejer at sige, at forældre rejser hver for sig, når de skal til Colombo, siger Elisabeth Thiis med henvisning til byens urolige fortid.
Selv samme chauffør, der primært lever af at køre turister rundt i Sri Lanka, mærker allerede den indvirken, som angrebene har fået - og vil få - på turismen, fortæller Elisabeth Thiis.
- Han fortalte, at den ene aftale efter den anden i hans kalender bliver aflyst.
FacebookTwitterKopier linkEmner:Sri Lanka|Turisme|Rejse- og turistbranchen




https://www.dr.dk/sporten/fodbold/england/eriksen-med-forloesende-sejrsmaal-tottenham

EnglandEriksen med forløsende sejrsmål for Tottenham Christian Eriksen scorede sejrsmålet efter 88 minutter, da Tottenham slog Brighton i Premier League.
Christian Eriksen fejrer sit mål i Premier League-kampen mod Brighton.
23.
apr.
2019 kl.
22.
42Bemærk: artiklen er mere end 30 dage gammelLæs opChristian Eriksen blev den helt store helt, da Tottenham tirsdag aften vandt hjemmekampen mod Brighton med 1-0.
Efter 88 minutter tog Eriksen chancen fra distancen, og med venstre ben sparkede han sejrsmålet ind ved den ene stolpe.
Læs også:City får revanche over Eriksen og TottenhamTop 6 i Premier LeagueLiverpool: 88 pointManchester City: 86 pointTottenham: 70 pointChelsea: 67 pointArsenal: 66 pointManchester United: 64 pointSejren var vital i Tottenhams jagt på en slutplacering i top-4, der giver adgang til Champions League i næste sæson.
Men Brighton, der ligger fjerdesidst, var en svær nød at knække.
Tottenham var tæt på i flere omgangeTottenham havde klart spilovertag, men Brighton byggede en velfungerende mur foran sit mål, og favoritten havde svært ved at trænge igennem.
Efter 19 minutter var et Christian Eriksen-frispark fra venstre ved at blive farligt.
Det endte i et klumpspil, hvor Tottenham var tæt på at få helt åbne skud.
Kort inden pausen var Dele Alli endnu tættere på.
Han tog bolden flot ned i feltet, men hans afslutning blev reddet.
Christian Eriksen blev matchvinder med et afgørende langskudsmål til 1-0.
Eriksen-scoring i de døende minutterBilledet fortsatte i anden halvleg, og 18 minutter før tid troede de fleste på stadion, at forløsningen indtraf.
Efter en dødbold afsluttede forsvareren Toby Alderweireld fra straffesparksfeltets bue.
Hans afslutning ramte indersiden af stolpen og gik på tværs af målstregen, men uden at gå ind.
Man skulle altså helt frem til det 88.
minut, inden danske Eriksen kunne juble over målet, der sikrede de tre point.
/ritzau/FacebookTwitterKopier linkEmner:Dele Alli (fodboldspiller)|Tottenham Hotspur FC|England|Fodbold|Storbritannien




https://www.dr.dk/sporten/volleyball/overraskelse-i-dm-finalen-hvidovre-slaar-gentofte-og-holder-liv-i-haabet-om

VolleyballOverraskelse i DM-finalen: Hvidovre slår Gentofte og holder liv i håbet om volleyguldHvidovre forlænger finaleserien efter en sejr på 3-1 over de forsvarende mestre fra Gentofte tirsdag aften.
Hvidovre tvinger finaleserien ud i en fjerde kamp.
(© VolleyTV)Af Andreas Kraul og Anne Hedegaard Petersen23.
apr.
2019 kl.
21.
42Bemærk: artiklen er mere end 30 dage gammelLæs opGentofte var klare favoritter, da den potentielt afgørende DM-finale mellem Hvidovre og Gentofte blev afviklet tirsdag aften.
De forsvarende mestre fra Gentofte førte inden opgøret 2-0 i finaleserien og kunne med en sejr sikre sig guldet for fjerde gang på fem år, og efter klare sejre på 3-0 og 3-0 fra de første to finalekampe var nordsjællændernes favoritværdighed ikke til at rokke ved.
Ved den tredje DM-finale tirsdag kom Hvidovre dog med en hel anden gnist og vildskab end de to foregående.
Holdet, der aldrig før har stået i en DM-finale, vandt første sæt 21-25 og fulgte herefter op med endnu en sætsejr i det andet på 25-18.
Læs også:Gentoftes volleyball-herrer tæt ny DM-triumfI tredje sæt bed Gentofte fra sig og holdt liv i kampen efter en sætsejr på18-25.
Men i det fjerde stod Hvidovre fast og greb deres chance.
De vandt 25-21.
Med en samlet sejr på 3-1 forlænger Hvidovre finaleserien, så der nu står 2-1.
Om Hvidovre kan tvinge finaleserien ud i en femte og afgørende kamp, finder vi ud af på fredag, når den fjerde kamp i finaleserien skal spilles.
FacebookTwitterKopier linkEmner:Hvidovre|Gentofte|Sjælland




https://www.dr.dk/nyheder/viden/kroppen/er-angstanfald-farlige

Syg i hovedet?
Se temaKroppenEr angstanfald farlige?
Hjertet banker hurtigt, det er svært at få vejret og håndfladerne bliver svedige.
Her kan du blive klogere på, hvad der sker i kroppen under et angstanfald.
Af Marie Allerslev Eriksen og Thea Deleuran Müller23.
apr.
2019 kl.
21.
16Bemærk: artiklen er mere end 30 dage gammelLæs opAngstanfald er en tilstand, hvor din hjerne er i panik.
Det kan komme ud af det blå og uden varsel.
Men hvorfor får vi angstanfald?
Det er din krop, der gør sig klar til at kæmpe eller flygte for livet.
Også selvom du ikke er i fare.
Det kan være meget ubehageligt, men det er din hjerne, der er i panik.
Det er ikke farligt, og efter lidt tid indser hjernen, at alt er ok.
Og så går anfaldet over af sig selv.
Men hvad sker der helt præcis i kroppen, når vi får et anfald?
Og hvordan føles det?
Få svar i videoen.
FacebookTwitterKopier linkEmner:Psykiske lidelser




https://www.dr.dk/nyheder/indland/fra-bizar-til-karismatisk-dfs-tone-overfor-le-pen-har-aendret-karakter

IndlandFra 'bizar' til 'karismatisk': DF's tone overfor Le Pen har ændret karakterDansk Folkeparti og Le Pens politik ligner hinanden på flere områder, lyder det fra Stephanie Surrugue.
I morgen besøger Marine Le Pen Danmark, hvor hun blandt andet skal mødes med Søren Espersen og drøfte Europas fremtid.
Af Sandra Meersohn Meinecke23.
apr.
2019 kl.
22.
45Bemærk: artiklen er mere end 30 dage gammelLæs op- Front National er på mange måder et parti, som man må begræde spiller så stor en rolle.
Det er trist, at et parti med dybt antisemitiske rødder (.
.
.
), og som er kendt for at markere sig med alle mulige bizarre meldinger, kan få så mange franskmænds stemmer.
Så markant lød dommen over den franske højrefløjsleder Marine Le Pens parti fra Dansk Folkeparties Morten Messerschmidt for fem år siden.
Torsdag skal den nationalkonservative partiformand mødes med Søren Espersen (DF), der som formand for Det Udenrigspolitiske Nævn tager imod den franske gæst.
På mødet skal de drøfte forholdet mellem Danmark og Frankrig samt Europas fremtid.
Stærke krafter har længe arbejdet på et bedre samarbejde blandt højrefløjen i EU-parlamentet.
Stephanie Surrugue, International korrespondentOg i dag har tonen overfor Le Pen og hendes parti Rassemblement National (National Samling), som partiet har skiftet navn til, fået en noget anderledes og mere positiv klang.
I dag glæder Søren Espersen sig over mødet med den "karismatiske figur i europæisk politik"- Med hendes nye parti har hun virkelig fået ryddet op.
Hvor vi før havde svært ved at arbejde sammen med dem, er det betydeligt nemmere nu.
Så det er enormt spændende at møde så stort et navn i europæisk politik, siger Søren Espersen dagen før mødet.
Nye tonerDen mildere tone fra Dansk Folkeparti overfor Marine Le Pen er et "spændende nybrud på den europæiske højrefløj", siger DR's Internationale korrespondent Stephanie Surrugue.
- Marine Le Pen og hendes parti har brug for flere europæsiske samarbejdspartnere.
Hun fik et kanonvalg til forrige Europarlamentsvalg i 2014, hvor Front National er blevet det største franske parti med 24,9 procent af stemmerne.
Trods det gode valg har partiet ikke fået det optimale ud af resultatet, blandt andet fordi det tog Le Pen mere end et år at få skabt en gruppe i Europa-Parlamentet, forklarer Stephanie Surrugue:- Denne gang er hun indstillet på at få det maksimale ud af valget - blandt andet derfor ser vi hende tilbringe to dage i Danmark, hvor hun selv har bedt om møder med Søren Espersen, siger hun.
DF og National Samling har flere lighederSelvom Dansk Folkeparti tidligere har haft travlt med at lægge afstand til Le Pens politik, så er der en række områder, hvor de to partier ligner hinanden.
- Det gælder både skepsissen overfor EU, men også spørgsmålet om indvandring, arbejdsmarkedspolitik og på en række socialpolitiske spørgsmål, siger Stephanie Surrugue og tilføjer, at Marine Le Pen gennem flere år har forsøgt at give sit parti er nyt og mere mildt image.
Navneforandringen fra Front National til Rassemblement National er en del af det imagearbejde.
- Og det lader til at have virket, i hvert fald kalder Søren Espersen kalder således Rassemblement National for “hendes nye parti”, tilføjer Stéphanie Surrugue.
Læs også:Surrugue om franske nationalisters nye navn: Le Pen vil ikke længere være 'front'Marine Le Pen har med National Samling længe haft et ønske om et bredere samarbejde i EU, og har senest tilsluttet sig en ny politisk alliance mellem højrefløjspartier i EU-Parlamentet.
Også Dansk Folkeparti er med i alliancen, som er grundlagt af Italiens indenrigsminister, Matteo Salvini, fra partiet Lega.
FacebookTwitterKopier linkEmner:Dansk Folkeparti|Europa-Parlamentet|Marine Le Pen (politiker)|Frankrig|EU-forhold




https://www.dr.dk/nyheder/indland/hunden-sisu-har-reddet-jorunn-fra-selvmord-jeg-ved-han-har-reddet-mit-liv

IndlandHunden Sisu har reddet Jórunn fra selvmord: 'Jeg ved, han har reddet mit liv'En fransk bulldog gav 22-årige Jórunn en grund til at leve videre.
.
Af Thea Deleuran Müller23.
apr.
2019 kl.
21.
20Læs opJórunn Davidsen var endnu ikke var fyldt 20 år.
Alligevel havde en svær depression fået et så hårdt greb i hendes krop og sind, at hun ikke længere ønskede at leve.
Hvad er det, kæledyr gør ved os mennesker?
For det er ikke kun Jórunn, der er blevet hjulpet af en firbenet ven.
Kæledyr gør faktisk noget ved både vores fysiske og psykiske sundhed - hvis du kan lide dyr selvfølgelig.
Det kan du både se og høre meget mere om i Sundhedsmagasinet i aften klokken 21.
55 eller se det allerede nu på DR TV ved at klikke her.
Lægerne og psykiaterne havde prøvet alt.
Hun havde været indlagt i op mod to år, fået over 30 gange elektrochok og al den medicin, lægerne kunne skrabe sammen til hende.
På et tidspunkt fik Jórunn Davidsen antipsykotisk medicin - ikke fordi hun var psykotisk, men fordi lægerne ikke anede, hvad de skulle stille op.
Jórunn Davidsen blev beskrevet som katatonisk.
Hun havde ikke nogen mimik i ansigtet, og man kunne ikke komme i kontakt med hende.
Hun var bare en "tom skal", som hun selv kalder det.
- Jeg kan ikke huske det meste af mit sygdomsforløb.
Det er et sort hul.
Det er en blanding af den svære depression, som jeg gennemgik, og de elektrochok, som jeg fik, fortæller nu 22-årige Jórunn Davidsen.
- Jeg kan bare huske, den overvældende følelse af, at jeg gerne ville dø, og at jeg ikke ville være der mere.
Jeg var bare knust og tom, og alt var ligegyldigt.
'Bedre tjent uden mig'- Jeg elsker min familie, og jeg elskede også mine veninder, men i mit hoved var de bedre tjent uden mig.
Det ville være bedst, hvis jeg ikke var der mere, fordi jeg var dum, og jeg var en byrde.
Lægerne havde ikke noget næste skridt.
Det var bare at håbe på det bedste, og at der snart ville ske en bedring.
Indtil Jórunn Davidsen en dag selv ved et tilfælde fik tændt en lille gnist indeni, mens hun sad på psykiatrisk afdeling på sin stue.
Har du selv brug for hjælp?
Hvis du selv er i krise eller har tanker om selvmord, så ræk ud og sig det højt til nogen.
Du kan kontakte Livsliniens telefonrådgivning på 70 201 201 alle dage fra klokken 11 til 04.
Du kan også chatte med Livslinjens rådgivere, hvis du er tryggere ved det.
Her er der en liste over de steder, hvor du kan få hjælp.
- Jeg sad med min telefon på Facebook, og så faldt jeg lige pludselig over et fuldstændig tilfældigt billede af en fransk bulldog, og det tændte bare en gnist, siger hun og uddyber:- Det var stadig depressionen, der hærgede mest, og følelsen var så overvældende, fordi jeg slet ikke havde haft en positiv tanke i så lang tid, at jeg bare klamrede mig til den der gnist og tænkte: 'Jeg vil have en hund'.
Hvis ikke det projekt ville lykkes, ville Jórunn Davidsen tage livet af sig selv.
- Min tanke var faktisk, at hvis det her ikke fungerer, så er der ikke noget, der fungerer.
Det er det eneste, der kan redde mig, og det kunne jeg mærke.
Uansvarligt tidspunkt at få en hundUdsigterne til at få en lille hvalp var dog lange, da Jórunn Davidsen i den tid konstant blev både ind- og udskrevet fra psykiatrisk afdeling.
Hun vidste derfor godt, at det ikke var ansvarligt at få en hund, når hun knap kunne tage vare på sig selv.
Alligevel besluttede hun sig for at sige tanken højt til sin daværende kontaktperson fra kommunen, som hun på havde en god kemi med.
- Og så kiggede hun på mig og sagde: 'Jórunn, ved du hvad?
Du skal da have en hund'.
Og hun har fortalt mig efterfølgende, at det var, fordi hun så lys i mine øjne, og det havde hun aldrig set før.
Et dyr kræver et stort stykke arbejde - og især en hund, der skal luftes flere gange om dagen.
Særligt for Jórunn Davidsen, der knap kunne få sig selv ud af sengen på det tidspunkt.
Men så snart hun forlod psykiatrisk afdeling, blev der sat gang i det, hun i dag kalder 'Projekt Sisu'.
Siso gav Jórunn lysten til at leve igenHer to år efter sidder Jórunn Davidsen med en fransk bulldog på skødet - en han-hund, der netop hedder Sisu.
Familien og hendes kontaktperson sørgede for at danne et sikkerhedsnet om Jórunn Davidsen og den lille hvalp i starten, så Sisu aldrig ville lide overlast, men det har der ikke på noget tidspunkt været brug for.
For Sisu gjorde det, som ingen psykiatere og læger har kunnet: Nemlig givet Jórunn Davidsen lysten til at leve.
Hvad det helt præcis er, Sisu har gjort for hende, ved hun stadig ikke i dag.
- Det ansvar, der lå i at have ham, var en af de ting, der hjalp rigtig meget.
Jeg ville ikke stå op for mig selv, fordi jeg var ligegyldig dengang.
Jeg havde hverken brug for mad eller at komme i bad.
Det var ligegyldigt, for jeg skulle jo bare dø, siger hun og tilføjer:- Men så kiggede jeg ned på gulvet, og så sidder der en hvalp og piver.
Og så tænkte jeg, at hvis jeg ikke rejser mig, så lider han, og det skal han sgu ikke.
Ikke på grund af mig.
Og så kom jeg op, gav ham mad og gik tur med ham.
Langsomt var det det, der hev mig op.
Private billeder af Sisu som hvalp.
'Jeg ved, han har reddet mit liv'I dag er Jórunn Davidsen ikke længere i det 'meget mørke sted', hun var i før.
Det var ikke, fordi hun i sig selv havde det bedre, dengang hun blev udskrevet og fik Sisu.
Faktisk var hun næsten helt skaldet, fordi hun havde lidelsen trikotillomani.
En lidelse, der er en form for selvskade, hvor du hiver dit eget hår ud af hovedet.
Et af gangen.
Det gjorde Jórunn Davidsen dengang.
- Jeg har det meget bedre.
Det kan slet ikke sammenlignes med før.
Jeg er stadig i bedring, og der kommer både op- og nedture, men ligegyldig hvad der sker, ved jeg, at jeg har Sisu, siger hun.
- Han giver mig glæde.
Han giver mig tryghed.
Han giver mig en grund til at leve faktisk.
Jeg har selvfølgelig min familie, og dem er jeg meget taknemmelig for, men Siso, han har bare et helt specielt sted i mit hjerte, fordi jeg ved, han har reddet mit liv.
Ser alting meget mere klartDerfor er Jórunn Davidsen heller ikke bange for, at hun igen skal ende i det mørke sted, hun var i dengang.
Og det overskud Sisu hver dag giver hende, kan hun også føre over på andre relationer.
- Han har givet mig mig selv tilbage, så jeg har fået mere overskud til at være sammen med min familie og venner.
Især min familie har også hjulpet mig rigtig meget, siger hun og fortsætter:-Nu har jeg slet ikke de samme tanker om, at det var bedre for dem, hvis jeg ikke var her.
Nu kan jeg se det hele langt mere klart.
Du kan se og høre meget mere om, hvad kæledyr gør ved menneskers mentale og fysiske helbred i Sundhedsmagasinet i aften klokken 21.
55 eller allerede nu på DR TV.
FacebookTwitterKopier linkEmner:SISU Basketball|Læger|Kæledyr|Psykiske lidelser|Facebook




https://www.dr.dk/nyheder/indland/forsvarsadvokat-jeg-er-glad-paa-vegne-af-dem-der-sover-paa-gaden-i-nat

Hjemløse-lejreSe temaIndlandForsvarsadvokat: Jeg er glad på vegne af dem, der sover på gaden i natAdvokaten kalder lovgivningen for sløset, efter at hans klient er blevet frikendt i en sag om utryghedsskabende lejre.
(Arkivfoto) I april 2017 blev ordensbekendtgørelsen ændret, så etablering af eller ophold i såkaldte 'utryghedsskabende lejre' kan straffes med bøde.
Af Anna Sol Jørgensen23.
apr.
2019 kl.
21.
12Bemærk: artiklen er mere end 30 dage gammelLæs opHvornår og hvordan må en hjemløs sove på gaden i Danmark?
Hvor meget skal der til, før papkasser og soveposer på gaden ikke bare er et midlertidigt sted at sove for en hjemløs, men en såkaldt utryghedsskabende lejr, som kan udløse en bøde til den, der overnatter i den?
Det har været nogle af de centrale punkter for forsvarsadvokat Asser Gregersen, hvis klient i dag er blevet frikendt af Østre Landsret i en principiel sag om de utryghedsskabende lejre.
Sådan er loven om utryghedsskabende lejrePr.
1.
april 2017 blev ordensbekendtgørelsen ændret.
Det medførte at etablering af eller ophold i en lejr, der vurderes til at skabe utryghed straffes med en bøde.
Kort efter blev der indført mulighed for at politiet kunne udstede et zoneforbud på 400 eller 800 meter sammen med bøden.
1.
juli 2018 blev zoneforbuddet ændret, så det nu kan udstedes for en kommune.
Hjemløse bliver herefter bortvist fra den kommune, hvor de har sovet i en lejr.
Kilde: Gadejuristen og retsinformation.
dkBåde politiet og en dommer i Københavns Byret har ellers ment, at der var tale om en lejr, der skabte utryghed, når den hjemløse sov alene på Købmagergade i det indre København.
Manden havde i januar sidste år indrettet sig med pap, tæpper, dyne, pude og sovepose på gaden.
Men det er ikke nok til at kalde friluftsindretningen for etablering af en lejr eller ophold i en lejr, lød vurderingen fra de tre dommere i Landsretten i dag.
Den dom vækker glæde hos Asser Gregersen - og ikke kun på vegne af hans klient.
- Jeg er også glad af hensyn til de 6.
700 hjemløse, der opholder sig her i landet for tiden.
Der er kun omkring 2.
500 herbergspladser, så en del af dem sover på gaden i nat.
Der har været hård kritik af lovgivningen om de utryghedsskabende lejre, og hjemløse har været bekymrede for, hvor de må eller ikke må sove på gaden.
- Det har været meget svært for dem at vide, hvad de må og hvad de ikke må.
Dommen i dag gør det lidt lettere for dem at vide, hvad der er lovligt, og hvad der er ulovligt for dem, siger Asser Gregersen.
'Sløset lovgivning'Lovgivningen om 'utryghedsskabende lejre' gav fra april 2017 politiet flere beføjelser til at slå ned på hjemløse og deres indretning i det offentlige rum.
Hvornår overgår man fra at være en lovlig hjemløs til at være en lejrsover?
Det blev der aldrig givet svar på.
Det er sløset lovgivning.
Advokat Asser GregersenDet betyder blandt andet, at det kan straffes med en bøde, hvis der er blevet etableret en lejr, eller hvis nogen gør ophold i en lejr, der kan vurderes at skabe utryghed.
Det skete, blandt andet fordi justitsminister Søren Pape Poulsen (K) ville problemet med større lejre med udenlandske hjemløse til livs.
Forsvarsadvokaten fastholder dog sin kritik af lovgivningen, som han kalder 'sløset'.
- Man skrev, at det er lovligt at være hjemløs, men man skrev slet ikke, hvad det vil sige at være hjemløs.
Derfor er det svært at vide for en borger, der lægger sig ned og sover i nat, om vedkommende må sove alene, hvor længe, om en kammerat eller far må sove der, siger Asser Gregersen og fortsætter:- Hvornår overgår man fra at være en lovlig hjemløs til at være en lejrsover?
Det blev der aldrig givet svar på.
Det er sløset lovgivning, siger han.
Efterlader stadig hullerAsser Gregersen mener, at dagens dom har betydning for de fleste hjemløse, der sover på gaden om natten.
- Det betyder, at hjemløse i Danmark kan sige, at et par enkelte dage må være i orden, og det må være i orden, så længe jeg i hvert fald pakker mine ting sammen.
Det må i hvert fald være lovligt.
På den måde har de fået det lidt nemmere, siger han.
Læs også:Søren Pape strammer yderligere: Vil have romalejre ud af KøbenhavnAfgørelsen efterlader dog stadig en masse huller og ubesvarede spørgsmål, som forsvarsadvokaten håber, at der bliver fulgt op på i Folketinget.
- Justitsministeriet skal tage det her område seriøst.
- Man må klart definere, hvad en hjemløs er i ordensbekendtgørelsens forstand, og hvad en ulovlig lejr er, så vi ikke er nødt til at basere straffelovgivning på opslag i en ordbog, på tilfældige bemærkning i forbindelse med et folketingsspørgsmål, en politisk debat eller et interview, siger Asser Gregersen.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Socialforhold|København|Folketinget




https://www.dr.dk/nyheder/kultur/gaming/ny-undersoegelse-nej-din-soen-bliver-ikke-asocial-af-game

GamingNy undersøgelse: Nej, din søn bliver ikke asocial af at gameNy norsk forskning dokumenterer, at drenge ikke forværrer deres sociale kompetencer, når de gamer meget.
Ny norsk forskning viser, at det ikke skader drengenes udvikling af sociale kompetencer, når de gamer meget.
Af Flemming Brandt23.
apr.
2019 kl.
21.
34Bemærk: artiklen er mere end 30 dage gammelLæs opDrop bekymringerne over effekten på din søns sociale kompetencer.
De bliver ikke værre af de mange timer brugt foran skærmen.
Men til gengæld skulle du måske prøve at tale med ham om, hvorfor det er, at han vælge at game fremfor at være sammen med venner IRL, 'i virkeligheden'.
Sådan lyder nogle af konklusionerne i et nyt studie, som den norske samfundsforsker Beate Hygen fra Norwegian University of Science and Technology har stået i spidsen for, og som nu er blevet offentliggjort i tidsskriftet Child Development.
Hygen har fulgt 873 børn fra de var seks og frem til, at de fyldte 12 år.
Hvert andet år har hun målt deres sociale kompetencer ved at vurdere deres samarbejdsevner, selvkontrol, tilpasningsevne og set på, hvordan de befinder sig i sociale sammenhænge.
Det er blevet koblet sammen med, hvor lang børnene har brugt til at game på computeren.
Påvirker ikke sociale færdighederOg ifølge NRK er hun er kommet frem til nogle konklusioner, som måske vil få nogle bekymrede forældre til at ånde lettet op.
- Hos drengene så vi helt klart, at den tid, der blive brugt på gaming, ikke ser ud til at påvirke deres sociale færdighder, siger forskeren.
Læs også:Gaming hele påsken?
Det sker der med din kropTil gengæld har hun en knap så opmuntrende besked til forældre, der har piger, som er vilde med at game.
- Det har overrasket os, at piger, som bruger meget tid på at spille, når de er ti år, ser ud til at have udviklet ringere sociale kompetencer, når de er 12.
Pigerne adskiller sig helt klart fra drengene, konstaterer Beate Hygen og tilføjer, at hun ikke umiddelbart har nogen forklaring på forskellen.
- Men man kan jo spekulere i om måden, pigerne spiller på, ikke er lige så social som drengenes måde, og de sociale kompetencer udvikles forskelligt hos kønnene.
Bruger mere tid på at gameForskerne fandt i øvrigt også frem til, at de børn, som har det svært socialt, ser ud til at bruge tid med at game, når de bliver lidt ældre.
- De, som ikke fungerer så godt socialt, når de er otte år, ser ud til at spille mere end andre, når de er ti år.
Så ifølge forskeren skal vi ikke bekymre os så meget om, hvad det gør ved vores børn, hvis de gamer meget.
Men i stedet skal vi snarere spørge os selv om, hvorfor de spiller så meget.
FacebookTwitterKopier linkEmner:Videnskab|Norwegian|NRK




https://www.dr.dk/nyheder/udland/egyptens-leder-vinder-afstemning-kan-sidde-til-2030

UdlandEgyptens leder vinder afstemning: Kan sidde til 203089 procent af egypterne stemmer ja til ændring af forfatningen.
Egyptiske valgtilforordnede tømmer en stemmeboks på en skole i landsbyen Shebin El Kom.
23.
apr.
2019 kl.
21.
33Bemærk: artiklen er mere end 30 dage gammelLæs opMed stort flertal har egyptiske vælgere ved en folkeafstemning sagt ja til en ændring af forfatningen.
Det oplyser valgkommissionen her til aften.
Det betyder, at præsident Abdel Fattah al-Sisi kan blive siddende på sin post til 2030.
Lidt over 44 procent af de stemmeberettigede afgav deres stemme under den tre dage lange afstemning.
Knap 89 procent sagde ja til at ændre forfatningen.
Læs også:Egypterne går til valg: Mere magt til Sisi og militæretTilføjelsen til forfatningen blev vedtaget i parlamentet i sidste uge.
Den gør det muligt for præsident Sisi at blive valgt til en tredje periode, næste gang der er præsidentvalg.
Det er der efter planen i 2024.
Ændringen vil også styrke militærets rolle og give præsidenten flere beføjelser, når der skal udpeges dommere til landets domstole.
- Dette er det endelige dødsstød til alle de ambitioner, vi havde efter revolutionen i 2011, sagde Khaled Dawoud fra oppositionsgruppen Civil Demokratisk Bevægelse, inden folkeafstemningen gik i gang lørdag.
/ritzau/FacebookTwitterKopier linkEmner:Abdel Fattah al-Sisi (politiker)|Egypten|Valg og folkeafstemninger




https://www.dr.dk/nyheder/udland/hundreder-evakueres-fra-skovbrande-i-norge-og-sverige

UdlandHundreder evakueres fra skovbrande i Norge og SverigeBrande i både Norge og Sverige betyder, at flere mennesker skal evakueres.
I Norge er kriseberedskab i gang.
Branden omkring Sokndal i det sydlige Norge.
 En helikopter hjælper med at slukke en af flere skovbrande i Sverige her til aften.
 Redningsarbejdere, brandmænd og politi arbejdede igennem natten på at få kontrol over i Norge.
1 / 3Branden omkring Sokndal i det sydlige Norge.
1 / 3En helikopter hjælper med at slukke en af flere skovbrande i Sverige her til aften.
2 / 3Redningsarbejdere, brandmænd og politi arbejdede igennem natten på at få kontrol over i Norge.
3 / 3Af Josefine Hummelmose23.
apr.
2019 kl.
21.
36 | opdateret 24.
apr.
2019 kl.
09.
01Bemærk: artiklen er mere end 30 dage gammelLæs opI både Sverige og Norge har alvorlige skovbrande hærget siden tirsdag.
Flere af dem er endnu ikke under kontrol.
I Sokndal i det sydlige Norge hærger en skovbranden, der stadig ikke er under kontrol.
Den spreder sig stadig og nærmer sig flere boligområder.
148 boliger er allerede evakueret evakueret og 7500 hektar er allerede hærget af ilden.
Kriseberedskab er sat i gang.
Mindst seks helikoptere vil fra klokken 10 være indsat i arbejdet med at slukke branden.
I Norge arbejder 150 brand- og redningsfolk i området.
- Branden spreder sig hurtigt.
Alle tilgængelige ressourcer er blevet indkaldt.
Redningstjenesten i Flekkefjord, Egersund, Sokndal, civilforsvaret og politiet deltager, skriver kommunen på sin hjemmeside.
Branden i norske Sokndal er her til aften ikke under kontrol.
Brandfolk har natten over arbejdet for at slukke branden, men det har ikke været nemt, fortæller indsatsleder i brandvæsenet, Kjetil Presterud.
- Arbejdsvilkårene er hårde.
Branden spredes hurtigt, og der er en stor mængde røg i området, siger han.
Han fortæller, at situationen ikke er blevet bedre over natten.
Det brænder fortsat kraftigt, og brandvæsenet har ikke kunnet få kontrol over flammerne.
- Vi frygter, hvordan det bliver, når solen står op og vinden tager til igen, fortalte Kjetil Presterud i morges til NRK.
Brand i Sverige ikke under kontrolMellem Hästveda og Osby i Hässleholms kommune i Sverige raserer en alvorlig skovbrand på omkring 800 hektar.
Tirsdag aften var branden ikke under kontrol.
I løbet natten til onsdag har brandvæsenet fokuseret på at holde branden inde for brandbælterne, men situationen er stort set uændret siden i går.
Det svenske beredskab har sendt en varsel om, at flere mennesker evakueres.
Branden i Hässleholm startede i en lade ved 11-tiden tirsdag formiddag.
I løbet af eftermiddagen spredte ilden sig hurtigt.
I alt er 47 personer blevet evakueret fra 23 hjem.
En gård, et boligkompleks og flere mindre huse er brændt ned.
I Hästveda i Sverige har man blandt andet forsøgt at stoppe spredningen af branden ved at sprede vand fra en tankvogn.
Svensk politi skriver på sin hjemmeside, at yderligere fire nærliggende områder evakueres.
Det drejer sig om Jägersborg, Björkeberga, Torstorp og Skyttaboda.
Fire helikoptere har kastet vand over brandene, men stoppede omkring klokken 21 tirsdag aften.
Flere andre steder i Sverige hærger der også brande, som brandfolk kæmper for at holde nede, skriver SVT.
En skovbrand i Tjällmot-området i Motala Kommune kom under kontrol i løbet af tirsdag aften.
FacebookTwitterKopier linkEmner:Brande|Sverige|Norge|Skove|NRK




https://www.dr.dk/sporten/oevrig/overbevisende-groth-indleder-vm-i-bordtennis-med-tre-klare-sejre

Øvrig sportOverbevisende Groth indleder VM i bordtennis med tre klare sejreJonathan Groth vandt tirsdag to singlekampe ved VM med 4-0 i sæt.
Også i double er han videre i Budapest.
Tirsdag trådte Groth ind i VM-turneringen med to sejre i single samt en i double.
23.
apr.
2019 kl.
21.
06Bemærk: artiklen er mere end 30 dage gammelLæs opDanmarks bedste bordtennisspiller, Jonathan Groth, har fået en fremragende start på hovedturneringen ved VM i Budapest.
Tirsdag trådte han ind i turneringen med to sejre i single samt en i double.
Læs også:Bordtennisstjerne til VM med ny makker: 'Vi kan drille de bedste'Groth levede først op til favoritværdigheden ved at slå russeren Vildan Gadiev med 4-0 i sæt i første runde.
De danske sejrscifre lød 11-8, 11-9, 11-4, 15-13.
Vinder to singlekampe på en dagGroth nappede de tre første sæt, inden fjerde sæt blev en mere nervepirrende omgang.
Russeren afværgede en stribe matchbolde, inden Groth til sidst sikrede sejren i fire sæt.
Senere tirsdag aften vandt Groth i anden runde over tjekken Pavel Sirucek.
Igen blev det 4-0 i sæt, og denne gang lød cifrene 11-9, 11-9, 11-8, 11-7.
Dermed er Groth blandt de 32 spillere, der er tilbage i turneringen inden næste runde.
Læs også:Michael Maze er færdig ved VMDerimod er Anders Lind ude af singlerækken efter et nederlag på 1-4 i sæt mod slovakken Yang Wang.
Sidstnævnte vandt med cifrene 11-9, 9-11, 11-8, 11-4, 11-7 i første runde.
Hovedturneringen i single er en knock out-turnering med 128 spillere, som man kender det fra tennissportens grand slam-turneringer.
Det kræver syv sejre på stribe at blive verdensmester i den ungarske hovedstad.
Også vindere i doubleturneringenOgså i herredouble er Groth altså videre.
Sammen med sin engelske makker Liam Pitchford slog han belgierne Robin Devos og Cedric Nuytinck med sætcifrene 9-11, 11-9, 11-8, 11-7, 11-7.
Til gengæld tabte Anders Lind og Tobias Rasmussen deres kamp med 0-4 i sæt til et japansk par.
Groth og Pitchford spiller ottendedelsfinale onsdag.
/ritzau/FacebookTwitterKopier linkEmner:Budapest|Tennis




https://www.dr.dk/sporten/fodbold/superliga/esbjerg-og-ob-spiller-uafgjort-i-direkte-duel-om-tredjepladsen-i

SuperligaEsbjerg og OB spiller uafgjort i direkte duel om tredjepladsen i SuperligaenEsbjerg bevarede tirsdag tredjepladsen i Superligaen, da hjemmekampen mod OB endte 0-0.
23.
apr.
2019 kl.
21.
00Bemærk: artiklen er mere end 30 dage gammelLæs opOprykkerne fra Esbjerg ligger fortsat på tredjepladsen i Superligaen.
Det står klart, efter holdet tirsdag spillede 0-0 hjemme mod OB.
Resultatet betyder, at Esbjerg fortsat har et enkelt point ned til netop OB.
Der resterer fem runder af Superligaens mesterskabsspil, og de to hold skal mødes igen senere på foråret i Odense.
MesterskabsspilletFC København: 76 pointFC Midtjylland: 65 pointEsbjerg fB: 46 pointOdense Boldklub: 45 pointBrøndby IF: 43 pointFC Nordsjælland: 39 pointBrøndby ligger på femtepladsen med 43 point - tre point færre end Esbjerg og to efter OB, mens FC Nordsjælland halter efter på sjettepladsen.
Jævnbyrdig første halvlegTirsdagens kamp i Esbjerg fik en livlig start, da hjemmeholdets topscorer, Joni Kauko, efter bare et minut blev spillet fri i feltet, men skarpheden svigtede for finnen, som sendte bolden langt over mål.
Der stod en kraftig blæst på langs af banen på stadion i Esbjerg, hvilket gjorde det svært for begge hold at spille pænt og poleret.
Efter en svær start kom OB bedre med, og den ganske jævnbyrdige første halvleg endte uden scoringer.
Bolden ville ikke indI størstedelen af anden halvleg sad OB på det meste, men det var sparsomt, hvad der blev skabt af store chancer.
OB’s Casper Nielsen kom til en god afslutning efter godt en time, inden Bashkim Kadrii fem minutter senere sparkede på stolpen.
Begge hold kom et par gange tæt på i kampens afslutning, særligt Esbjergs indskiftede angriber William Møller, som helkiksede i en ellers helt fri position tæt på mål.
/ritzau/FacebookTwitterKopier linkEmner:Esbjerg|Joni Kauko (fodboldspiller)|Odense Boldklub|Fodbold|FC Nordsjælland




https://www.dr.dk/nyheder/regionale/syd/alex-spiller-fodbold-med-andre-rumaenske-maend-hver-uge-jeg-kan-se-min-fremtid

Syd- og SønderjyllandAlex spiller fodbold med andre rumænske mænd hver uge: ’Jeg kan se min fremtid her’Landsbyen Skrave har sit eget fodboldhold for områdets mange rumænske tilflyttere.
Af Louise Mandrup (interview) og Niklas Møller Jørgensen23.
apr.
2019 kl.
19.
29Bemærk: artiklen er mere end 30 dage gammelLæs opRumænske gloser ryger hen over græsset mellem de to mål på fodboldbanen i Skrave ved Vejen.
Råbene kommer fra de 15 rumænske mænd, der udgør det lille lokale serie 6-hold Skrave UIF.
Én af dem er 32-årige Alex Ardelean.
- Jeg er ikke særlig god til fodbold.
Jeg spiller bare for at hygge mig, siger han på tydelig dansk.
Læs også:Flere gør som polske Monika og slår sig ned i Danmark: ’Jeg elsker det her land’Stadigt flere østeuropæere slår sig ned i Danmark.
Her køber de hus, arbejder, betaler skat og melder deres børn ind i den lokale børnehave.
Det gælder også Alex Ardelean.
Han arbejder på en gård i området og har boet nogle år i Danmark sammen med sin kone og parrets søn.
Nu har de købt og bosat sig i et hus i den nærliggende by Rødding.
- Jeg synes, Danmark er et rigtig godt land.
Jeg kan se min fremtid her, og derfor har jeg købt et hus, siger han.
Jeg kan se min fremtid her, og derfor har jeg købt et hus.
Alex ArdeleanIsær imponerer det danske skolesystem rumæneren, og den gratis skolegang er en stor motivation for at blive i landet, fortæller Alex Ardelean.
- Det betyder, at min søn, der måske er fattigere end andre børn, har lige muligheder for at få den samme uddannelse som én, der er rigere.
Det begynder at dryppe fra himlen på de rumænske fodboldspillere, så de trækker i overtøjet, søger læ, og flere sætter en smøg i mundvigen.
Dagens træning er slut.
Næste onsdag mødes de igen.
Skrave UIF mødes hver onsdag for at træne fodbold.
1 / 832-årige Alex Ardelean kom til Danmark, fordi gården, hvor hans kammerat havde job, manglede arbejdskraft.
2 / 8Karsten Petersen er medlem af Skrave Lokalråd og står for den ugentlige fodboldtræning på det rumænske hold.
Han er glad for, at de rumænske spillere giver liv til byen hver onsdag.
3 / 8De rumænske mænd bor og arbejder alle i nærområdet.
4 / 8Alexandre Micle bor i nabobyen Lintrup.
Han taler ikke  dansk, men på engelsk fortæller han, at han ligesom Alex gerne vil blive boende i Danmark.
5 / 8Byens lokalråd glæder sig over, at der kommer lidt liv på fodboldbanen ved Skrave Forsamlingshus.
6 / 8Skrave UIF ligger nummer fire i deres pulje med tre point op til puljens bedste hold.
7 / 88 / 8FacebookTwitterKopier linkEmner:Fodbold|Rødding|Vejen|Uddannelse




https://www.dr.dk/nyheder/indland/arets-forste-samso-kartofler-er-solgt-1500-kr-kilo

IndlandÅrets første Samsø-kartofler er solgt: 1.
500 kr.
per kiloKartoflerne vil kunne købes i Hornbæk, Vanløse og Randers.
Kartoflerne kommer tidligt i år på grund af godt vejr.
23.
apr.
2019 kl.
20.
06Bemærk: artiklen er mere end 30 dage gammelLæs opDet er ikke billigt at købe årets første kartofler fra Samsø.
Salling Group, der står bag fødevarekæderne Føtex, Bilka og Netto, har i dag punget ud med 36.
000 kroner for 24 kilo kartofler.
Det svarer til 1.
500 kroner per kilo.
De eftertragtede kartofler er solgt af familievirksomheden Brdr.
Kjeldahl, som i år var de første til at hive Samsø-kartofler op fra mulden.
Det skriver TV2 Østjylland.
Søren Peter Kjeldahl, som er direktør i Brdr.
Kjeldahl, mener, at det er en fair pris.
- Jeg synes, det er en rigtig fin pris.
Men der har altså også været rigtig meget arbejde med det.
De har kunstvandet de første 10-12 dage af april for at holde frosten væk.
- Så det skal også koste lidt penge, når der er gjort så stort et arbejde ud af det, siger han til Ritzau.
Kommer tidligt i årSidste år blev de første kartofler taget op den 1.
maj, hvor de blev solgt for 1.
000 kroner kiloet.
Kartoflerne kommer ifølge Søren Peter Kjeldahl lidt tidligere i år på grund af godt vejr på Samsø.
- Indtil nu har det været et perfekt år til Samsø-grøntsager og til Samsø-kartofler.
Vi har haft mere sol på Samsø, og i marts havde vi meget mildt vejr.
- Vi dækker kartoflerne med fiberdug og plastik, så når solen skinner, bliver det rigtigt varmt på kartoflerne, og så kommer de altså hurtigt fra start, siger han.
Salling Group har i første omgang valgt tre butikker, som får lov til at sælge kartoflerne.
Det drejer sig om Netto i Hornbæk, Føtex i Vanløse og Bilka i Randers.
Kasper Riggelsen, presseansvarlig i Salling Group, forventer, at de ved 20-tiden allerede er ved at være solgt.
Han oplyser, at kartoflerne koster 25 kroner for 250 gram.
Derfor giver investeringen ikke overskud for Salling Group.
- Det er ikke noget, der giver os verdens bedste forretning.
Det er noget, vi gerne vil, fordi det er lidt sjovt, og det er noget, vores kunder sætter pris på.
Så det tager vi gerne med, siger Kasper Riggelsen til Ritzau.
/ritzau/FacebookTwitterKopier linkEmner:Samsø|Salling Group|Bilka|Hornbæk|Vejret




https://www.dr.dk/sporten/haandbold/herreligaen/gog-tager-favoritsejr-over-skanderborg-i-slutspillet

HerreligaenGOG tager favoritsejr over Skanderborg i slutspilletSkanderborg var tæt på at levere overraskelsen mod GOG, men gik helt ned i de sidste minutter.
GOG Håndbolds Niclas Kirkeløkke (th.
) scorede tre gange i kampen mod Skanderborg.
23.
apr.
2019 kl.
20.
27Bemærk: artiklen er mere end 30 dage gammelLæs opGOG's håndboldherrer vandt tirsdag som ventet i DM-slutspillet mod Skanderborg, men det blev noget sværere, end de fleste havde regnet med.
Skanderborg havde sejren inden for rækkevidde i slutfasen, men smed det hele væk, så GOG vandt 29-26.
Læs også:Spiller sig tættere på semifinalen: Favoritsejre åbner herrernes slutspilDermed er fynboerne på seks point for to kampe som nummer et i gruppe 2, mens Skanderborg er uden point.
GOG skabte et forspringSkanderborg var godt med i begyndelsen og førte 3-2, men derefter satte GOG sig stille og roligt på kampen og skabte et forspring.
I første omgang med fem mål på stribe, der gav en føring på 7-3.
Skanderborg spiste det meste af forspringet, inden GOG igen kom foran med fire mål ved 14-10 og 15-11, som også blev pausestillingen.
Venstrebacken Lasse Møller blev den helt store målscorer i første halvleg, hvor hans ni forsøg kastede lige så mange mål af sig.
Seks af dem blev dog sat ind på straffekast.
Skanderborg kom tilbageEfter pausen spillede Skanderborg sig overraskende tilbage i kampen, og efter præcis ti minutter bragte Jonas Samuelsson balance til stillingen 18-18.
Men det stoppede ikke her.
Skanderborg havde fået færten af en overraskelse og kom foran 22-21 på Lars Skaarups mål med 13 minutter tilbage.
Det blev også 23-21, da dommerne vurderede, at bolden lige netop havde været over målstregen.
En kendelse, der kunne diskuteres.
Læs også:Aalborg på kurs mod DM-semifinalen med sejrBlev ramt af nerverMen tæt på overraskelsen var det, som om der sneg sig nerver ind hos Skanderborg.
Et par dumme fejl medvirkede til, at GOG kom tilbage og fik overtaget.
Det var også en faktor, at keeper Frank Mikkelsen havde en række vitale redninger i GOG-målet.
Lasse Møller var knap så træfsikker i anden halvleg, men det var alligevel ham, der med tre minutter tilbage scorede for 12.
gang og bragte GOG foran 26-25, og da Skanderborg intet modsvar havde, vandt GOG med tre mål.
De to andre hold i gruppen er Bjerringbro-Silkeborg og Århus Håndbold, der har henholdsvis tre og nul point.
De er begge kun noteret for én kamp og tørner sammen torsdag.
/ritzau/FacebookTwitterKopier linkEmner:GOG Håndbold|Skanderborg|Bjerringbro-Silkeborg Elitehåndbold|Håndbold|Lasse Møller (håndboldspiller)




https://www.dr.dk/nyheder/viden/kroppen/kraeftpatienter-skjuler-alternativ-medicin-laegen-det-kan-faa-konsekvenser

KroppenKræftpatienter skjuler alternativ medicin for lægen: Det kan få konsekvenser for behandlingenNaturmedicin kan for eksempel nedsætte virkningen af strålebehandling og kemoterapi.
Hver tredje kræftpatient får supplerende, alternativ behandling, viser en amerikansk undersøgelse.
Af Maja Hald23.
apr.
2019 kl.
19.
45Bemærk: artiklen er mere end 30 dage gammelLæs opCannabis, meditation og fiskeolie.
Alternativ behandling blandt kræftpatienter er udbredt, viser både danske og udenlandske undersøgelser.
Men 29 procent af de, der bruger supplerende, alternativ behandling, fortæller det ikke til deres læge.
Det viser amerikansk forskning.
Kræftpatienternes alternative behandling Amerikanske forskere har undersøgt cirka 3.
100 patienter med en kræftsygdom.
Blandt dem havde 33 procent brugt supplerende, alternative lægemidler inden for de seneste 12 måneder.
Ud af de 1.
023 deltagere, der havde brugt alternative lægemidler, oplyste 29 procent det ikke til deres læge.
Flere af deltagerne forklarer, at de ikke fortalte om det, fordi deres læge ikke spurgte, eller fordi de ikke troede, at deres læge skulle vide det.
De mest almindelige alternative lægemidler var urtetilskud.
Efterfulgt af kiropraktik, massage, yoga/tai chi/qigong, mantra/mindfulness/spirituel meditation, særlige kostvaner og akupunktur.
I Danmark har vi ikke de præcise tal for, hvor mange kræftpatienter der holder supplerende, alternativ behandling hemmeligt for deres læge.
Men Kræftens Bekæmpelse vurderer, at det kan se ud i Danmark som i USA.
Kilde: JAMA Oncology.
- Der er en misforståelse blandt patienter om, at hvis de tager naturmedicin, så er det ikke skadeligt.
Men der kan være både bivirkninger og risiko for interaktioner med den lægelige behandling, siger projektleder for alternativ behandling i Kræftens Bekæmpelse, Nanna Cornelius.
I nogle tilfælde kan naturmedicin og kosttilskud enten nedsætte eller forstærke virkningen af strålebehandling, kemoterapi og anti-hormonbehandling.
Bekymret for dårlig behandlingÅrsagen til hemmeligholdelsen skyldes blandt andet, at kræftpatienterne ikke ved, at de bør tale med deres læge om det, viser den amerikanske undersøgelse.
Derudover er de usikre på lægens reaktion, vurderer Nanna Cornelius.
- Vi oplever, at flere er bekymrede for, om de vil få en dårligere kræftbehandling, hvis de fortæller deres læge, at de bruger alternativ behandling, siger hun.
Lægerne er professionelle, og de forskelsbehandler ikke.
Det er derimod vigtigt, at læge og patient har en samtale om den alternative behandling.
Nanna Cornelius, projektleder i Kræftens Bekæmpelse.
Der kan være en skepsis blandt lægerne overfor alternativ behandling, fordi der ikke findes gode, store forskningsresultater, der fortæller, hvordan den alternative behandling påvirker eksempelvis stråling og kirurgi.
- Men lægerne er professionelle, og de forskelsbehandler ikke.
Det er derimod vigtigt, at læge og patient har en samtale om den alternative behandling, siger Nanna Cornelius.
Massage kan være dårligt for en kræftknudeNoget alternativ behandling lover nemlig mere, end det kan holde.
Senest har massage- og terapibehandlingen Body SDS været i medierne, fordi folkene bag har hævdet, at deres behandling "kan have en helbredende effekt" på kræft.
Denne formulering er nu rettet på deres hjemmeside.
Læs også:Populær klinik bøjer sig for kritik: Vores behandling kan altså ikke kurere kræftMassage kan ganske rigtigt mindske stress, depression, smerter og træthed i forbindelse med kræft.
Men det kan også gøre ondt, og kræftpatienter bør undgå at få massage i nærheden af en knude, skriver Kræftens Bekæmpelse på deres hjemmeside.
- De, der sælger alternativ behandling og alternativ medicin, er ikke altid hverken vidende om eller interesserede i at oplyse om bivirkninger, vurderer Nanna Cornelius.
Patienterne vil være med i deres kræftbehandlingMen der er også alternativ behandling med få eller ingen bivirkninger.
For eksempel mindfulness, der kan reducere stress.
Læs også:Vi benytter os i større omfang af alternativ behandling: Linda får kranio-sakral terapi- Lægerne skal kunne hjælpe patienterne til at navigere i de mange, mange tilbud om alternativ behandling.
Og patienterne vil i virkeligheden gerne have hjælp, siger Nanna Cornelius.
Der er en myte blandt læger om, at patienter bruger alternativ behandling for at helbrede dem selv.
Nanna Cornelius, Kræftens BekæmpelseEn femtedel af de ny-diagnosticerede kræftpatienter vil gerne have en samtale om alternativ behandling, viste en undersøgelse fra Kræftens Bekæmpelse fra 2017.
Læger skal tale med patienter om alternativ behandlingKræftens Bekæmpelse er derfor nu i gang med et projekt, der skal få læger og sygeplejersker til at tale med deres patienter om alternativ behandling.
- Der er en myte blandt læger om, at patienter bruger alternativ behandling for at helbrede dem selv, siger Nanna Cornelius.
- Det er ikke rigtigt.
Patienterne tager alternativ behandling for at være en del af deres egen kræftbehandling.
For at gøre noget.
Og de vil gerne have vejledning omkring sikkerheden af den alternative behandling af deres læge, siger Nanna Cornelius.
FacebookTwitterKopier linkEmner:Kræftens Bekæmpelse|Alternativ behandling|Kræft|Patienter|USA




https://www.dr.dk/nyheder/udland/sri-lankas-praesident-jeg-fik-ikke-advarsler-om-angreb

Bombeangreb i Sri LankaSe temaUdlandSri Lankas præsident: Jeg fik ikke advarsler om angrebSri Lankas præsident vil fyre forsvarstop, fordi han aldrig modtog efterretninger om islamisters bombeplaner.
Et offer for påskesøndags bombemassakrer begraves i Sri Lankas hovedstad, Colombo.
Dødstallet er tirsdag steget til 321.
23.
apr.
2019 kl.
20.
19Bemærk: artiklen er mere end 30 dage gammelLæs opSri Lankas præsident, Maithripala Sirisena, siger, at advarsler om et forestående islamistisk angreb i påsken aldrig nåede ham.
Han varsler i dag udskiftninger i toppen af landets forsvar inden for det næste døgn.
Jeg har besluttet at gribe hårdt fat over for disse officerer.
Sri Lankas præsident, Maithripala SirisenaDødstallet efter angrebene på hoteller og kirker er i dag opjusteret til 321.
Blandt de døde er tre danske børn.
- Jeg vil fuldstændig omstrukturere politiet og sikkerhedsstyrkerne i de kommende uger.
Jeg forventer at udskifte lederne af forsvarsmyndighederne inden for de næste 24 timer, siger Sirisena i en tale på tv.
Det sker på baggrund af oplysninger fra blandt andet nyhedsbureauet Reuters.
Her siger lokale efterretningsfolk, at de få timer før bombeangrebene på kirker og hoteller påskesøndag fik tip fra Indien om, hvad der ville ske.
Reuters citerer tre kilder i Sri Lanka med direkte kendskab til sagen.
- De sikkerhedsofficerer, som modtog efterretningsrapporten fra en udenlandsk nation, delte den ikke med mig.
Passende handlinger ville ellers være taget, siger præsidenten.
- Jeg har besluttet at gribe hårdt fat over for disse officerer.
Islamisk Stat har taget ansvaretTre kirker og fire hoteller blev ramt søndag morgen af selvmordsbomber.
Det har sendt chokbølger gennem øsamfundet, der har oplevet relativ fred, siden borgerkrigen i landet sluttede for ti år siden.
Islamisk Stat har taget skylden for angrebet påskesøndag.
Indiske efterretningsofficerer kontaktede to timer før angrebene srilankanske kolleger og advarede dem om, at der var specifikke trusler mod kirker i landet.
Det siger en kilde i Sri Lankas forsvar.
En anden srilankansk forsvarskilde oplyser, at advarslen kom "timer" før det første angreb.
Endnu en srilankansk kilde fortæller, at en advarsel blev sendt fra Indien allerede lørdag aften.
En regeringskilde i Indien siger til Reuters, at en lignende besked blev afleveret til efterretningsfolk fra Sri Lanka den 4.
og den 20.
april.
Premierminister Ranil Wickremesinghe sagde tidligere i dag på et pressemøde, at det er "muligt", at bomberne påskesøndag kan være hævn for en massakre i New Zealand i sidse måned, hvor en hvid nationalist dræbte 50 muslimer.
Men kommentatorer og eksperter er skeptiske.
De siger, at angrebene i Sri Lanka var så koordinerede og så dødelige, at det har krævet lang tids forberedelse.
/ritzau/FacebookTwitterKopier linkEmner:Islamisk Stat|Sri Lanka|Indien|Terrorisme|Kirkeforhold




https://www.dr.dk/nyheder/indland/naar-kaeledyr-er-med-til-redde-liv-hvad-er-det-de-pelsede-venner-goer-ved-os

IndlandNår kæledyr er med til at redde liv: Hvad er det, de pelsede venner gør ved os mennesker?
Dyr kan afstresse os, siger professor og overlæge.
Flest foretrækker hunden som deres foretrukne kæledyr, viser undersøgelse.
Og de psykiske fordele ved at have hund kan være store, fortæller ekspert.
Af Thea Deleuran Müller23.
apr.
2019 kl.
20.
04Bemærk: artiklen er mere end 30 dage gammelLæs opEn hund, der hjælper en PTSD-ramt gennem nattesøvnen.
Terapi på hesteryg.
Beboere på plejehjem, der får lys i øjnene, når dyr kommer på visit.
Fører-hunde.
Narko-hunde.
Eksemplerne er mange, når det handler om, hvordan dyr af den ene eller den anden art hjælper os mennesker på alle mulige forskellige måder.
Når kæledyr redder livHunden Sisu reddede 22-årige Jórunn fra at begå selvmord, da ingen læger og psykiatere kunne hjælpe hende.
For mange er kæledyret deres bedste ven, men hvad er det egentlig dyrene gør ved vores sundhed - og hvorfor betyder de så meget for os?
Det kan du se og høre meget mere om i Sundhedsmagasinet i aften klokken 21.
55 på DR 1 eller se programmet allerede nu på DR TV ved at klikke her.
Men hvad er det, de både små og store kræ gør ved os mennesker?
De kan faktisk gøre flere ting, fortæller Poul Videbech, der er professor i psykiatri og overlæge på Psykiatrisk Center Glostrup.
Han har især forsket i, hvad der sker i hjernen ved svære despressioner, men han har også haft alvorligt syge patienter, hvor kæledyret har spillet en afgørende rolle.
- Jeg har faktisk mødt mennesker, der har sagt, at det eneste, der afholdt dem fra at begå selvmord, det var, at de havde en hund, siger han og fortsætter:- Der tænker jeg jo, puh, det var sandelig godt, de havde den hund, ikke?
Så er de blevet raske bagefter.
Dyr kan afstresse menneskerMen det er ikke kun folk, der er meget syge af for eksempel en depression, der kan have glæde af kæledyr.
Det er meget mangfoldigt det, der sker i hjernen, når vi er omkring dyr, men kæledyr kan få os til at stresse af, siger Poul Videbech.
- Det sidste nye har vist sig, at når man har kontakt med et dyr - eller et andet menneske - så stiger mængden af det stof, der hedder oxytocin i hjernen, som har betydning for vores tilknytning til et andet væsen, siger professoren og fortsætter:- Det er formentlig beregnet til mennesker, men det virker altså også ved kæledyr, når man knytter sig til det dyr.
Det opleves som afspænding og afstresning, når man har med dyr at gøre.
Læs også:VIDEO Sådan kommer du over dit kæledyrs dødAlle goderne, som kæledyr kan give, får du selvfølgelig kun, hvis du kan lide at omgås dyr.
Knap halvdelen af alle danske husstande holder mindst et kæledyr af den ene eller anden art.
Det kan en undersøgelse lavet af Epinion for Dyrenes Beskyttelse fortælle.
Hvilke kæledyr har flest danskere?
•Hunden og katten er de to mest populære kæledyr blandt danskerne, viser en rundspørge foretaget af Epinion for Dyrenes Beskyttelse.
•Her svarer 23 procent, at de har en hund, mens 21 procent siger, de har kat.
Fem procent har kaniner eller andre gnavere.
•Bemærk: Man har kunne give flere svar.
Gør meget basale ting for osUanset om vi er raske eller syge, har vi brug for glæde i hverdagen, og det kan kæledyr altså være med til at give os, fortæller professoren.
- Det er meget basale ting, som de egentlig kan gøre for os alle sammen, men hvor det lige rammer plet er i forhold til psykiske sygdomme.
Ved depression, angst eller ved posttraumatisk stress kan det være svært for eksempel at komme ud af sengen om morgenen, gå ud af sin hoveddør og skabe kontakt med andre mennesker.
Jeg kender mange patienter, der har sagt, at hvis ikke det var for hunden, så havde de ligget i deres seng hele dagenPoul Videbech, professor i psykiatri og overlæge, Psykiatrisk Center GlostrupMen det kræver eksempelvis en hund.
At du kommer op og går tur med det firbenede væsen, og det er jo ikke helt ualmindeligt, at du så falder i snak med andre hunde-ejere på vejen.
Lige netop den kontakt er virkelig god for eksempelvis psykisk syge, siger Poul Videbech, og i kombination med at få sollys, frisk luft og motion på turen hjælper det psykisk syge godt på vej.
Har du selv brug for hjælp?
Hvis du selv er i krise eller har tanker om selvmord, så ræk ud og sig det højt til nogen.
Du kan kontakte Livsliniens telefonrådgivning på 70 201 201 alle dage fra klokken 11 til 04.
Du kan også chatte med Livslinjens rådgivere, hvis du er tryggere ved det.
Her er der en liste over de steder, hvor du kan få hjælp.
- Jeg kender mange patienter, der har sagt, at hvis ikke det var for hunden, så havde de ligget i deres seng hele dagen.
Det er i hvert fald ikke sundt at ligge i sengen hele dagen, for så bliver ens selvtillid og selvværd også mindre og mindre, siger han.
- Til sidst kan man slet ingenting, så det der med at have en hund, der hanker op i én og siger, at nu skal vi altså ud og gå, for jeg skal tisse, har stor værdi.
Holdt patienter fra at begå selvmordOg flere gange har Poul Videbech også været ude for, at patienter har sagt, at hvis det ikke var for hunden, havde de taget deres eget liv.
Mange af de patienter, professoren og overlægen har i behandling, er mennesker med meget svære depressioner, som ofte balancerer på randen af selvmord.
- Det er helt fantastisk, at selvom man har det så dårligt, føler man sig forpligtet over for det lille kræ og sørger for at gå tur med det.
Det som hunde er fantastiske til er at hacke sig ind i vores følelsesmæssige systemer i hjernePoul Videbech, professor i psykiatri og overlæge, Psykiatrisk Center GlostrupSelvom det også er et stort arbejde at tage sig af et andet levende væsen, når du ikke har det godt, kan det at tage sig af en hund være med til at styrke ens selvværd, hvis du er ramt af en psykisk lidelse.
- Tit vil det være sådan, at mennesker med psykiske lidelser føler sig isoleret og føler sig som usle mennesker, som ingen kan holde af, og det er fuldstændig umuligt at omgås en hund uden at opdage, at den er helt vild med én, siger Poul Videbech.
Hvorfor kan en hund gøre så stor en forskel?
Poul Videbech er selv et hundemenneske, og hans kone og ham har flere firbenede venner i hjemmet.
- Mennesker har levet sammen med hunden i tusinder af år.
Det, som hunde er fantastiske til, er at hacke sig ind i vores følelsesmæssige systemer i hjernen.
Det, vi kalder det limbiske system, fortæller han.
Læs også:Hunden Sisu har reddet Jórunn fra selvmord: 'Jeg havde planlagt min begravelse'Igennem flere tusind år har hunden altså luret, hvordan den kommer ind under huden på os mennesker.
- De har regnet ud, hvordan skal de påvirke os følelsesmæssigt, så de får mad, husly, kærlighed og beskyttelse, og det er lykkes dem rigtig godt, Vi er så glade for dem og køber dyrt foder og lækkerbiskener.
Mennesket har brug for beskyttelse – og omvendt.
Det har begge arter udviklet gennem årtusinder til det perfekte.
Du kan se og høre meget mere om, hvad kæledyr gør ved menneskers mentale og fysiske helbred i Sundhedsmagasinet i aften klokken 21.
55 eller allerede nu på DR TV.
FacebookTwitterKopier linkEmner:Kæledyr|Psykiske lidelser|Dyrenes Beskyttelse|Epinion|Glostrup




https://www.dr.dk/nyheder/politik/ep-valg/le-pen-besoger-df-profil-pa-christiansborg

Valg til Europa-ParlamentetSe temaEP-valgLe Pen besøger DF-profil på ChristiansborgDansk Folkepartis nye europæiske allierede Marine Le Pen kommer til Danmark for at drøfte Europas fremtid.
Marine Le Pen tabte det franske præsidentvalg i 2017.
23.
apr.
2019 kl.
19.
51 | opdateret 23.
apr.
2019 kl.
21.
07Bemærk: artiklen er mere end 30 dage gammelLæs opChristiansborg får på torsdag fransk visit, når oppositionspolitiker Marine Le Pen gæster Danmark.
Her skal den nationalkonservative partiformand mødes med Søren Espersen (DF), der tager imod som formand for Det Udenrigspolitiske Nævn.
De skal drøfte forholdet mellem Danmark og Frankrig samt Europas fremtid.
- Det er bestemt ikke uinteressant at møde Frankrigs måske kommende præsident og en karismatisk figur i europæisk politik, siger Søren Espersen.
Espersen er også næstformand i Dansk Folkeparti, der netop har styrket forholdet til Le Pen.
Ny europæisk allianceHendes parti, National Samling, har tilsluttet sig en ny politisk alliance mellem højrefløjspartier i EU-Parlamentet.
Læs også:DF går med i ny EU-skeptisk alliance: 'Nationalstaterne skal sidde i førersædet'Dansk Folkeparti er allerede gået med i alliancen.
Den er grundlagt af Italiens indenrigsminister, Matteo Salvini, fra partiet Lega.
Derudover omfatter medlemmerne det tyske Alternative für Deutschland, Frihedspartiet i Østrig, finske De Sande Finner, Vlaams Belang fra Belgien samt Estlands Konservative Folkeparti.
Den politiske alliance er blevet døbt Europæisk Alliance for Folk og Nationer (EAPN).
Medlemmerne deler en skarp EU-skepsis samt en kritisk holdning til indvandring.
Europas højrepopulistiske partier er i dag splittet i tre forskellige grupper i EU-Parlamentet.
Efter valget kan den nye alliance opnå betydelig repræsentation i parlamentet.
Oprydning i partietIndtil sidste år hed Le Pens parti Front National.
Marine Le Pen overtog styringen af partiet efter faderen, Jean-Marie Le Pen.
Det er Dansk Folkepartis Søren Espersen, der får besøg af Marine Le Pen i morgen.
Siden er der sket noget, mener Søren Espersen.
- Med hendes nye parti har hun virkelig fået ryddet op.
Hvor vi før havde svært ved at arbejde sammen med dem, er det betydeligt nemmere nu.
Så det er enormt spændende at møde så stort et navn i europæisk politik, siger Søren Espersen.
Marine Le Pen blev slået ved det franske præsidentvalg i 2017 af Emmanuel Macron.
Mødet på torsdag finder sted på Christiansborg klokken 11 og ventes at vare en lille time.
På fredag deltager Le Pen i et debatarrangement arrangeret af Det Udenrigspolitiske Selskab og Berlingske.
Det er ikke oplyst, hvad hun i øvrigt har af planer under besøget i Danmark.
Det har tidligere fremgået af denne artikel, at Le Pens besøg skulle finde sted i morgen, onsdag.
Det er ikke korrekt.
Mødet finder sted på torsdag, som det nu fremgår af artiklen.
/ritzau/FacebookTwitterKopier linkEmner:Emmanuel Macron (politiker)|Frankrig|Jean-Marie Le Pen (politiker)|Europa-Parlamentet|EU-forhold




https://www.dr.dk/sporten/svoemning/det-vaerste-var-man-aldrig-vidste-hvor-man-havde-ham

Spiseforstyrrelser i elitesportSe temaSvømning'Det værste var, at man aldrig vidste, hvor man havde ham'Micha Østergaards karriere toppede med en OL-semifinale i 2008, men gennem svømmekarrieren stod to landstrænere på bassinkanten og gjorde tilværelsen ulidelig for én af landets bedste svømmere.
Af Jan Harkamp, Anders Rud, Peter Kobbersmed og Grafik af Vibeke Kjær Lund23.
apr.
2019 kl.
19.
02Læs opDet er en særlig relation.
Forholdet mellem en eliteatlet og træneren.
De bruger time efter time sammen på ugentlig basis for at arbejde frem mod et fælles mål om store sejre og personlige rekorder.
Men den tidligere elitesvømmer og danske OL-deltager Micha Østergaard har på egen krop oplevet, hvad det kan betyde, når der går skår i den relation.
Når den måske vigtigste person i forhold til en atlets sportslige drømme svigter.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Jeg forestiller mig, at det må minde lidt om at være i et voldeligt forhold.
Den ene dag slår han, og den næste får man at vide, at han elsker dig.
Det bliver man jo skør af.
Du bliver inderligt følelsesforvirret, når en person er så utilregnelig, siger Micha Østergaard.
Hun og en række andre tidligere og nuværende danske elitesvømmere tegner et dystert billede af toppen af dansk svømning i årene fra 2003 til 2013.
Offentlige vejninger, nedværdigende kommentarer og spiseforstyrrelser var efter deres udsagn en del af hverdagen for nogle af landets dygtigste svømmere.
Særligt to navne går igen, når svømmerne fortæller deres historier om en kultur præget af kontroversielle metoder: landstrænerne Mark Regan (2003-2008) og Paulus Wildeboer (2008-2013).
De udvalgteMicha Østergaards svømmetalent foldede sig ud i barndomsklubben West Swim Esbjerg, men som andre af landets mest lovende unge svømmere takkede hun ja til at blive en del af Dansk Svømmeunions nationale træningscenter (NTC) i Farum.
Formålet med elitecentret er “på en social- og samfundsmæssig ansvarlig måde at skabe et professionelt træningsmiljø med henblik på at udvikle svømmere til internationalt niveau”, hedder det på NTC’s hjemmeside.
Det, der gjorde størst indtryk, var, når han svinede en svømmer til, mens vi sad i rundkreds.
Han kunne pege på én og spørge, hvordan hun kunne være så tyk, når vi trænede så megetMicha Østergaard om landstræner Mark ReganDerfor er Micha Østergaard også topmotiveret for at opfylde sine store svømmeambitioner, da hun som 20-årig svømmespire i 2007 stempler ind i epicentret for landets bedste unge svømmere.
Og Micha Østergaard er en stjerne i svøb.
Hun tager Mette Jacobsens nordiske rekord på 100 meter butterfly og konkurrerer på niveau med Jeanette Ottesen.
Hun er fremtiden for dansk svømning og har store ambitioner om at vinde OL-medaljer.
Men både den unge vestjyde og mange af de øvrige håbefulde svømmere erfarer hurtigt, at de store drømme skal forfølges i et giftigt miljø, hvor negative kommentarer og et ekstremt vægtfokus er en del af pakken.
- Følelsudsvingene hos både Mark og Paulus var så voldsomme.
Den ene dag kunne de eksempelvis udvise stor forståelse i forhold til min uddannelsessituation, men den næste ville de gå mig på klingen og anklage mig: "Hvorfor tager du ikke din sport seriøst?
", fortæller Micha Østergaard.
Han var vanvittig og strengAustralske Mark Regan blev ansat som landstræner i 2003 for at ruske op i dansk svømmesport efter et par magre år uden synderlig succes til internationale konkurrencer.
Han kunne skrive både VM- og OL-medaljer fra hjemlandet på sit træner-cv, og derfor var målet også, at Danmark skulle hente medaljer ved OL i 2008.
- Han (Mark Regan, red.
) er en stor kapacitet og samtidig en sympatisk person, der bekymrer sig om svømmernes ve og vel.
Men det kan godt blive et kulturchok for nogle.
Når der kommer en ny chef, kommer der også nye ideer og krav, lød det fra daværende elitechef i Dansk Svømmeunion, Lars Sørensen, da den nye landstræner blev præsenteret.
At posen bliver rystet, og nye metoder bragt i spil, kan Micha Østergaard bekræfte.
Blandt andet indfører Mark Regan offentlige vejninger for svømmerne.
- Han var meget lidenskabelig for at få os til at lykkes.
At vi skulle have succes.
Men Mark var samtidig total vanvittig og streng.
Man vidste aldrig rigtig, hvor man havde ham.
- Det, der gjorde størst indtryk, var, når han svinede en svømmer til, mens vi sad i rundkreds.
Han kunne pege på én og spørge, hvordan hun kunne være så tyk, når vi trænede så meget.
“Spiser du i smug, når vi andre ikke ser det?
”, fortæller Micha Østergaard.
Hun har ikke selv store udfordringer ved at holde vægten, men oplever gang på, hvordan Regan konfronterer og nedgør svømmere til de offentlige vejninger.
Sportsligt set opfylder Mark Regan målet om dansk metal, da Lotte Friis i 2008 svømmer sig til bronze ved OL i Beijing.
Micha Østergaards egen karriere topper med en olympisk semifinale, men efter legene står den på luftforandring på landstrænerposten, da hollænderen Paulus Wildeboer overtager for Regan.
De fede elefanterHavde Micha Østergaard håbet på et stilskifte med ansættelsen af en ny træner, bliver hun hurtigt skuffet.
Paulus Wildeboer fortsætter med offentlige vejninger og en dikterende facon, som skaber stor usikkerhed blandt svømmerne.
Paulus spørger dem direkte: "Synes I ikke, det er pinligt, at der på det danske landshold render to så fede elefanter rundt?
"Micha Østergaard om en episode på træningslejr- Det ene øjeblik kunne han kommentere min vægt.
"Hvorfor vejer du så meget?
Hvorfor tager du dig ikke sammen?
" Og det næste kunne han rose, at han kunne se alle muskler på min krop.
Det værste var, at man aldrig vidste, hvor man havde ham.
- Jeg kunne egentlig godt lide Paulus, før han begyndte på alle kommentarerne om ens vægt.
Derfor ramte de også ekstrahårdt, for jeg så ham jo som én, jeg havde tillid til, siger Micha Østergaard.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkSærligt én episode fra en træningslejr i Sydafrika står klart i Micha Østergaards erindring.
Hele den danske svømmedelegation af aktive og trænere er samlet til et møde og sidder om et stort rundt bord.
- To af pigerne på holdet har en smule mere fedt end mange af os andre.
Paulus spørger dem direkte: "Synes I ikke, det er pinligt, at der på det danske landshold render to så fede elefanter rundt?
" Jeg delte værelse med den ene af pigerne, og hun var fuldstændig færdig bagefter.
Og jeg ved, at hun har haft det sindssygt svært i tiden efterfølgende.
Der var ingen grænse for, hvor nedværdigende han kunne være til fællessamlinger.
De offentlige vejninger og vægthysteriet påvirker Micha Østergaard.
Hun begynder at læse og google alt om mad.
At tælle hver eneste kalorie for ikke at blive udskammet.
Hun udvikler en spiseforstyrrelse og er forvandlet fra selvtillidsfuld svømmehåb til nervevrag med deprimerende tanker om egen krop og præstation.
- De konstante kommentarer om, at man var for tyk, ændrede ens adfærd.
Det gjorde, at man mistede selvtilliden og blev en anden person.
En masse fiaskoer bygger sig op, og til sidst synes du jo, at alt, du gør, er en fiasko.
Flygter til BerlinFor Micha Østergaard påvirker stemningen og metoderne omkring landsholdet og det nationale træningscenter hendes motivation og glæde ved sporten.
Også selvom hun efter eget udsagn ikke er én af de svømmere, som bliver hårdest ramt af kritikken og de nedværdigende kommentarer.
Hun beslutter sig for at forlade toppen af dansk svømning og flytter til Berlin.
- Jeg flyttede, fordi jeg ikke kunne se en anden udvej.
Så kan det godt være, at jeg sagde til mig selv, at det jo også var fint at få tyske sprogkundskaber til at fremme min fremtidige karriere inden for handel.
Men det var ikke den primære årsag.
Det var en måde at flygte på.
Når jeg tænker tilbage på min tid i elitesvømning, bliver jeg forundret over, hvorfor der ikke var nogen, som greb indMicha ØstergaardI første omgang forsøger hun at holde svømmekarrieren i live, men ved en konsultation hos lægen får Micha Østergaard at vide, at hun skal stoppe med svømning, hvis hendes mentale og fysiske helbred ikke skal lide større skader.
Drømmen om endnu en OL-deltagelse bliver lagt i graven, og den identitet, som Micha Østergaard har opbygget siden hun var et lille barn, lider et knæk.
- Jeg var jo svømmeren Micha.
Mine bedste venner var svømmere.
Hele mit netværk var i svømmesporten.
Derfor føles et farvel til sporten også så hårdt.
I dag bor Micha Østergaard stadig i Berlin og arbejder som personlig træner.
Og selvom hun er stolt over, hvad hun har opnået i sin tid som svømmer, står hun alligevel tilbage med ar på sjælen.
- Når jeg tænker tilbage på min tid i elitesvømning, bliver jeg forundret over, hvorfor der ikke var nogen, som greb ind.
Mark Regan var landstræner for Danmark fra 2003 til 2008.
I dag bor han i Australien og er gået på pension.
Han ønsker ikke at deltage i et interview om perioden.
Men han siger til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Paulus Wildeboer døde i 2014.
Direktør i Dansk Svømmeunion, Pia Holmen Christensen, er blevet forelagt kritikken angående de offentlige vejninger og de nedladende kommentarer.
Hun siger til DR Sporten:- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden.
Læs hele svaret fra Dansk Svømmeunion her.
FacebookTwitterKopier linkEmner:Jeanette Ottesen (svømmer)|Svømmesport|Dansk Svømmeunion|Berlin|De Olympiske Lege




https://www.dr.dk/nyheder/udland/sri-lanka-terror-britiske-soeskende-flygtede-fra-bombe-da-en-ny-blev-udloest

UdlandSri Lanka-terror: Britiske søskende flygtede fra bombe, da en ny blev udløstDer er mindst 38 udlændinge blandt ofrene for Sri Lanka-angrebene.
Ofrene for søndagens blodige angreb i Sri Lanka mindes her.
Af Cecilie Rosenkvist Dam23.
apr.
2019 kl.
18.
32Bemærk: artiklen er mere end 30 dage gammelLæs opDaniel Linsey på 19 år og Amelie Linsey på 15 år spiste morgenmad med deres far Matthew på Shangri-La-hotellet i Colombo i Sri Lanka, da en bombe eksploderede.
Familien forsøgte at flygte.
Det unge søskendepar løb forrest og faderen lidt bagved, da endnu et brag lød.
Det var endnu en bombe, der sprang.
Det skriver The Daily Mail.
Det blev helt mørkt.
Da faren fandt frem til sine to børn, var de begge bevidstløse.
- Jeg kunne ikke flytte på dem.
Min søn så værre ud end min datter, siger Matthew Linsey.
Han har fortalt sin historie til blandt andre The Times, og den illustrerer, hvor pludselig ødelæggelserne ramte.
En kvinde sagde til Matthew Linsey, at hun ville tage hans datter, mens han selv forsøgte at bære sin søn ned til en ambulance.
- Vi tog ham til hospitalet.
Jeg råbte 'please hjælp, please hjælp, please hjælp, please hjælp'.
Kort efter fik han beskeden om, at begge hans børn var døde.
Her ses hotellet Shangri-La, hvor der som det eneste sted under søndagens angreb blev detoneret to bomber.
(Foto: Ishara S.
KODIKARA © Scanpix)Historien er fortællingen om bare to af de liv, der blev taget i de blodige angreb, der søndag ramte Sri Lanka.
Indtil videre er 321 mennesker døde som følge af angrebet, mens næsten 500 er sårede.
Mindst 38 af de dræbte har udenlanske nationaliter, har de officielle myndigheder oplyst ifølge BBC.
Blandt de dræbte er blandt andet personer fra Danmark, Storbritannien, Portugal, Indien, Tyrkiet, Australien, Holland, Japan, USA og Kina, skriver det britiske medie.
Hvad skete der?
Søndagens første syv eksplosioner fik landet i undtagelsestilstand.
I hovedstaden Colombo sprang en bombe i den katolske kirke St.
Anthony's Shrine, en på hotellet Kingsbury og to på hotellet Shangri-La - angiveligt en i foyeren og en ved morgenmadsbuffeten.
Nord for hovedstaden i byen Negombo lød en eksplosion også klokken 8.
45 under påskegudstjenesten i den katolske kirke St.
Sebastian.
Æresbiskoppen i Colombo siger, at mindst 110 mennesker blev dræbt i kirken her, ifølge Ritzau.
Blot fem minutter efter lød endnu en eksplosion i hovedstaden.
Denne gang fra The Cinnamon Grand-hotel og blot fem minutter efter den, blev en bombe bragt til sprængning i Zion Evangelical-kirken i Batticaloa, hvor der også blev afholdt påskegudstjeneste.
Klokken 13.
45 var der så en eksplosion i forstaden Dehiwala i et lille hotel.
Her skulle to have mistet livet.
Klokken 14.
15 var der endnu en eksplosion under en ransagning i et hus, hvor tre politibetjente døde.
OfreneAngrebene ramte bredt og uventet.
Mellem de mange ofre er også mange nationaliteter.
BBC har beskrevet nogle af de ofre, der mistede livet pludesligt påskesøndag.
Størstedelen af de dræbte er srilankanere.
Fire medarbejdere på the Cinnamon Grand-hotellet døde, mens de arbejdede ved morgenmadsbuffeten, mens tre medarbejdere på hotellet Shangri-La mistede livet.
Den srilankanske stjernekok Shantha Mayadunne og hendes datter Nisanga blev også dræbt.
Datteren delte et billede af familien, der spiste morgenmad på Shangri-La hotellet i Colombo kort inden eksplosionen.
En nygift portugiser var på bryllupsrejse med sin hustru.
De havde været gift i lidt over en uge.
Manden, der var i starten af trediverne, døde angiveligt under eksplosionen på Kingsbury Hotel.
Den ødelagte restaurant på Kinsbury Hotel.
Tre danske børn er døde.
Det er danske Bestseller-ejer Anders Holch Povlsens børn.
Udover de to britiske søskende, blev en 42-årig britisk kvinde, hendes datter på 11 år og hendes 14-årige søn dræbt på samme hotel.
I alt er otte briter døde, bekræfter en officiel britisk kilde.
En australsk mor og hendes 10-årige datter blev dræbt under påskegudstjenesten i St.
Sebastian.
Familien bestående af moren, faren og datteren flyttede til Sri Lanka i 2014 på grund af arbejde, og de gik i kirke hver søndag.
Faren var gået ud af kirken lidt før dem og overlevede.
Massive ødelæggelser efter eksplosionen i den katolske kirke St.
Sebastian.
- Jeg hørte en høj lyd.
Jeg så min datter på gulvet og prøvede at løfte hende op, men hun var allerede død.
Og så ved siden af var min kone, siger manden til ABC.
Derudover er 10 indere bekræftet døde, herunder en kvinde på ferie for at besøge sin familie.
Hun skulle have fløjet hjem igen samme dag.
Syv var politikere for Janata Dal-partiet.
En femteklasses elev fra USA døde også i eksplosionen.
FacebookTwitterKopier linkEmner:Anders Holch Povlsen (erhvervsleder)|Den Katolske Kirke|Sri Lanka|Storbritannien|Hotelbranchen




https://www.dr.dk/sporten/fodbold/superliga/minut-minut-esbjerg-og-ob-deler-i-jaevnbyrdig-bronzeduel






https://www.dr.dk/nyheder/indland/rudolf-steiner-skoler-bagud-med-vaccination-det-er-foraeldrene-der-har-friheden-til

IndlandRudolf Steiner-skoler bagud med vaccination: 'Det er forældrene, der har friheden til at vælge'Der er stor forskel på, hvor stor en andel elever, der har fået vaccine.
Især friskoler er bagud.
Især fri- og privatskoler har en lav andel af børn, der er vaccineret mod mæslinger, viser ny rapport fra Sundhedsstyrelsen.
(Arkiv) Af Lars Lindevall og Michael Kragelund23.
apr.
2019 kl.
18.
59Bemærk: artiklen er mere end 30 dage gammelLæs opLangt de fleste forældre lader deres børn blive vaccineret mod sygdommen mæslinger, der kan medføre alvorlige komplikationer.
Blandt de børn, der blev født i 2013, har 89 procent fået en MFR-vaccine, der beskytter mod mæslinger, fåresyge og røde hunde, viser en ny rapport fra Sundhedsstyrelsen.
Det er ikke noget, vi som skolebestyrelse har en speciel mening om.
Det er forældrene, der har friheden til at vælge, om de vil det ene eller det andet.
Mourits Dahl-Hansen, formand for skolebestyrelsen på Rudolf Steiner-skolen i Skanderborg.
Men kigger man på de enkelte skoler, er der stor forskel fra top til bund: Fra 50-55 procent vaccinerede på de skoler med den laveste andel af vaccinerede til mellem 95 og 100 procent på skolerne med den største andel.
Opgørelsen viser, at det især er fri- og privatskoler, der halter bagefter.
Ud af de 30 skoler med lavest vaccine-dækning er 25 således fri- og privatskoler.
På en delt sidsteplads ligger de to Rudolf Steiner-skoler, Vidar Skolen i Gentofte, og Rudolf Steiner-skolen i Skanderborg.
MæslingerMæslinger er en infektion med et virus, der hedder morbillivirus, der sætter sig i snot og svælg.
Det er en af de mest smitsomme virusser, der findes.
Virussen smitter ved små dråber gennem luft og ved direkte kontakt med virusholdigt sekret som snot og spyt.
Virussen er aktiv i dråberne i op til to timer, efter at de har forladt kroppen.
Feber, hoste, rød og løbende næse, hævede lymfeknuder i halsen kan være nogle symptomer på sygdommen.
Patienter med mæslinger kan smitte, fra de første forkølelseslignede symptomer viser sig, og indtil efter fire dage efter fremkomst af udslæt.
Hvis temperaturen ikke falder et par dage efter udslættets start, eller hvis der atter opstår feber, kan det skyldes komplikationer.
De almindeligste komplikationer er mellemørebetændelse og lungebetændelse, men i sjældne tilfælde kan der forekomme alvorligere komplikationer som meningitis (hjernehindebetændelse) og hjernebetændelse.
Kilde: Statens Serum Institut, SundhedsstyrelsenFormanden for skolebestyrelsen på Rudolf Steiner-skolen i Skanderborg, Mourits Dahl-Hansen, siger til DR Nyheder, at det er forældrenes egen beslutning, om de vil lade deres børn vaccinere.
- Det er ikke noget, vi som skolebestyrelse har en speciel mening om.
Det er forældrene, der har friheden til at vælge, om de vil det ene eller det andet, siger Mourits Dahl-Hansen, der er formand for skolebestyrelsen på Rudolf Steiner-skolen i Skanderborg, der har mellem 50 og 55 procent elever, der er MFR-vaccineret.
Læs også:Flere børn får vaccine - men nogle kommuner halter efter'Ikke skolens ansvar'Han mener ikke, at det er skolens ansvar at gøre mere for at tilskynde forældre til at få vaccineret deres børn.
- Vi har vores almindelige sundhedsplejerske, som kommer fra kommunen, og som vi har et godt samarbejde med.
Forældrene har mulighed for at blive så lige så informerede, som de vil, tilføjer skolebestyrelses-formanden.
På den private friskole i Valby, Kildeskolen, undrer skolebestyrelses-formand Lisbet Najberg sig over, at Sundhedsstyrelsen har offentliggjort de enkelte skolers andel af vaccinerede elever.
- Jeg kan ikke se formålet med, at man laver sådan en undersøgelse, hvor man 'shamer' skolerne for det.
Det er ikke skolernes skyld, at nogle børn ikke er vaccineret.
Vi er en skole, der beskæftiger os med undervisning.
Det vaccineprogram starter, når børnene er 15 måneder gamle, siger Lisbet Najberg fra Kildeskolen i Valby.
Skoler med lavest andel vaccinerede Andel MFR-vaccinerede:Østskolen, Waldorfskolen i Aalborg: 65-70 procentMichael skolen Rudolf Steiner i Hjortespring: 65-70 procentKristofferskolen: 65-70 procentVedsted Friskole: 65-70 procentRøsnæs Skole og Børnehus: 65-70 procentCopenhagen International School: 65-70 procentDet Frie Gymnasiums Grundskole: 65-70 procentInternational School of Hellerup: 65-70 procentRudolf Steiner-Skolen i Odense: 65-70 procentRudolf Steiner skolen i Silkeborg: 65-70 procentRudolf Steiner skolen Kvistgård: 60-65 procentFreja Skolen - Rudolf Steiner Skolen på Midtsjælland: 60-65 procentThorup-Klim Skole: 60-65 procentRudolf Steiner skolen i Vordingborg: 60-65 procentKildeskolen: 55-60 procentAarhus Academy for Global Education: 55-60 procentRudolf Steiner Skolen, Skanderborg: 50-55 procentRudolf Steiner skolen i Gentofte, Vidar Skolen (HF): 50-55 procentKilde: Danmarks Statistik, SundhedsstyrelsenMinister: Bekymrende at forældre fravælger vaccineSundhedsminister Ellen Trane Nørby (V) kalder det bekymrende, at der er "skoler, hvor det er tydeligt, at forældrene nærmest har fravalgt vacciner til børnene af ideologiske årsager.
"- Der håber jeg godt nok, at man tænker over, at man ikke bare udsætter sit eget barn for fare, men også andres børn for fare.
For mæslinger er ikke en sjov børnesygdom.
Den koster børn i Europa livet hvert år, siger sundhedsminister Ellen Trane Nørby til DR Nyheder.
Hun forklarer, at opgørelsen på skole-niveau skal give myndighederne et redskab til at sætte ind de steder, hvor problemet er størst.
- Det er klart, at vi vil sørge for, at sundhedsplejerskerne kommer til at spille en mere aktiv rolle, og at de kan tage ud på skolerne og informere om farerne ved ikke at være vaccineret.
Og så har vi ændret lovgivningen, så vi nu kan sende meddelelser ud til forældre, der måske har glemt det, siger sundhedsministeren.
Statens Serum Institut har siden uge 6 i 2019 påvist i alt fem tilfælde af mæslinger i Danmark.
FacebookTwitterKopier linkEmner:Ellen Trane Nørby (politiker)|Vaccinationer|Uddannelse|Skanderborg|Sundhedsstyrelsen




https://www.dr.dk/nyheder/kultur/film/nu-gaelder-det-verdens-laengste-kampscene-i-game-thrones-doer-nikolaj-coster

BingeSe temaFilm og serierNu gælder det verdens længste kampscene i Game of Thrones: Dør Nikolaj Coster-Waldau?
Spørgsmålene står i kø forud for det længeventede, episke slag ved Winterfell i næste afsnit af 'Game of Thrones'.
Tredje afsnit af sidste sæson af 'Game of Thrones' kommer til at vare hele 82 minutter, har HBO allerede afsløret.
Også de sidste tre afsnit kommer til at være af spillefilmslængde.
Af Kasper Lundberg23.
apr.
2019 kl.
18.
32Bemærk: artiklen er mere end 30 dage gammelLæs opDe to første afsnit af den sidste sæson af 'Game of Thrones' er løbet over skærmen i en insisterende stilhed før stormen.
Jeg tror aldrig, at vi før har været igennem en tredjedel af en sæson med så få chokerende dødsfald og afsløringer.
Men det er ikke 'Game of Thrones', der trækker i land.
Det her er 'Game of Thrones', der stiller sine brikker tålmodigt op, fordi serien ved præcis, hvor den har os.
Fuldstændigt ubevægelige i sofaen i åndeløs spænding over næste uges enorme slag mod The Night Kings hær af White Walkers og is-zombier.
Læs også:Sidste sæson af Game of Thrones er i gang - og særligt én af karaktererne stjæler overskrifterneDet længe ventede Store Slag ved Winterfell kommer i det første af de nye afsnit, der har spillefilmslængde.
På trods af den udvidede spilletid kommer slaget alligevel nok til at vare næsten hele afsnittet, for det skulle være den længste kampscene, der nogensinde er filmet.
Her er de tre ting, vi glæder os mest til at få svar på i tredje afsnit.
Ikke fordi det kommer til at være rart - vi kan helt sikkert forvente at miste en del af vores gode venner fra Westeros.
Men nu kan spændingen snart ikke bære længere.
1Bliver det sjovt at se verdens længste kampscene?
En fanteori går på, at The Night King kommer til at bruge sin magi til at vække de døde til live igen midt under det store slag.
Jeg husker slaget ved Helms Deep fra 'Ringenes Herre' som en absolut storslået omgang, men også en nærmest uendelig ørkenvandring af afhuggede lemmer og tordnende metallarm.
Og Slaget ved Winterfell bliver længere.
Det har taget dem flere måneder at optage - mange gange længere end man har til de fleste biograffilm.
Det er helt klart en seriehistorisk bedrift og endnu en milepæl i udviskningen af de tidligere så klare grænser mellem de dyre film og de billige tv-serier.
Men bliver det sjovt at se på den ene bølge efter den anden af hvid-blå væsener, der skal hugges i stykker?
Is-dragen Viserion kommer formentlig til at skabe lidt afveksling, og så er der en god fanteori, der går på, at The Night King kommer til at bruge sin nekromancer-magi på alle de tidligere døde konger og dronninger i Winterfell, som så kan angribe indefra.
(Du ved, nede fra krypten, hvor vi hele tiden fik at vide, at børnene ville være HELT EKSTREMT FULDSTÆNDIGT sikre.
)Lad os i hvert fald håbe, at det hele ikke går op i bittesmå computerfigurer, der leger myrekrig i sneen.
2Hvem dør?
Bliver Slaget ved Winterfell Daenerys eller Jons - eller måske deres begges - endeligt?
På dødsfronten kan vi nok forvente det mest 'Game of Thrones'-agtige afsnit i verdenshistorien.
Både i forhold til antal af døde og i forhold til at dræbe elskede hovedpersoner.
Tænk på, hvad serien har tilladt sig tidligere i afsnit som 'Baelor' og 'The Rains of Castamere'.
Hvad sker der så ikke, når vi har et gigantisk slag kun tre afsnit fra seriens afslutning?
Ingen er sikre.
Selv Tyrion, Jaime, Jon, Arya og Daenerys er i fare.
Og mange af mine personlige favoritter fik rundet deres karakterer af i afsnit to i bekymrende tilfredsstillende scener.
Brienne blev udnævnt til ridder, og Arya havde sex for første gang.
Sansa satte Daenerys til vægs, og Jon satte endelig selv ord på, at han er Jerntronens retmæssige arving (og Daenerys' nevø, hvilket i forvejen komplicerer udsigten for deres forhold).
3Hvad sker der med Cersei?
Cersei Lannister er den hovedperson, der - sært nok - er sværest at forestille sig skulle ryge i næste afsnit, skriver Kasper Lundberg.
Det lader til, at Cersei Lannisters plan er den gode gamle med at lade sine fjender smadre løs på hinanden, til der ikke er nogen tilbage.
Så når snezombierne har knust størstedelen af menneskenes koalition, så kan hun smutte ind og tryne de sidste og sikre sin plads på jerntronen med Pilou Asbæk som sin vanvittige sexslave.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Men Cersei plejer ikke at slå sig til tåls med at være nem at regne ud.
Så det kan jo være, at hun dukker op i sidste øjeblik på en af siderne.
Med en lusket plan i ærmet.
Men lige nu er hun nok den hovedperson, der - sært nok - er sværest at forestille sig skulle ryge i næste afsnit.
Formentlig bliver hun den næste og sidste udfordring i det endelige spil om tronen, der kommer til at stå efter Det store slag ved Winterfell.
Der er også en anden teori, der går på, at The Night King selv er på vej til Kings Landing på Viserion, og at det var derfor, det ikke var ham, vi så i det sidste billede af fjenderne i afsnit to.
At alle tiders isdronning skulle møde sit endeligt mod iskongen, ville der være en vis poetisk retfærdighed i.
FacebookTwitterKopier linkEmner:Nikolaj Coster-Waldau (skuespiller)|Pilou Asbæk (skuespiller)




https://www.dr.dk/sporten/fodbold/foerste-gang-nogensinde-skal-en-kvinde-doemme-i-den-bedste-franske-liga

FodboldFor første gang nogensinde skal en kvinde dømme i den bedste franske ligaStéphanie Frappart bliver i weekenden den første kvinde, der dømmer en kamp i den franske Ligue 1.
Den 35-årige Frappart har siden 2014 været dommer i Frankrigs næstbedste liga.
23.
apr.
2019 kl.
18.
26Bemærk: artiklen er mere end 30 dage gammelLæs opPå søndag bliver der skrevet historie i den bedste franske fodboldliga, når en kamp for første gang skal dømmes af en kvinde.
Således er Stéphanie Frappart blevet tildelt ansvaret for at styre slagets gang, når Amiens på hjemmebane tager imod Strasbourg i Ligue 1.
Det oplyser Det Franske Fodboldforbund (FFF) ifølge nyhedsbureauet AFP.
Læs også:Dommeren stjal opmærksomheden i topopgør i 3F LigaenDen 35-årige Frappart har siden 2014 været dommer i Frankrigs næstbedste liga.
Dengang blev hun den første kvinde til at dømme kampe på det niveau i Frankrig.
Frappart bliver også blandt dommerne ved sommerens VM i kvindefodbold.
Slutrunden afvikles i Frankrig.
Ifølge FFF er det et ønske fra Det Internationale Fodboldforbund (Fifa), at Frappart får erfaring i Ligue 1.
Dermed kan hun forberede sig bedst muligt til VM.
Det hører til sjældenhederne, at kvinder optræder som dommere på højeste niveau inden for herrefodbold.
Men det samme er sket i Tyskland.
Bibiana Steinhaus blev den første kvindelige dommer i en af Europas bedste ligaer, da hun i september 2017 passede fløjten i bundesligakampen mellem Hertha Berlin og Werder Bremen.
/ritzau/FacebookTwitterKopier linkEmner:FIFA|Fodbold|Frankrig|Hertha Berlin|Strasbourg




https://www.dr.dk/nyheder/indland/rejseselskaber-har-travlt-efter-terrorangreb-bekymring-ferierejser-til-sri-lanka

IndlandRejseselskaber har travlt efter terrorangreb: Bekymring for ferierejser til Sri LankaNogle danskere forsøger at annullere planlagte rejser til Sri Lanka.
Omtrent 20.
000 danskere rejser til Sri Lanka om året.
Af Julie Johanne Knudsen23.
apr.
2019 kl.
17.
35Bemærk: artiklen er mere end 30 dage gammelLæs opDe danske rejsebureuaer vågnede op til en ny virkelighed tirsdag, efter den idylliske turistdestination Sri Lanka påskedag blev ramt af bombeangreb, der kostede mindst 321 mennesker livet.
Landet har de senere år været et opblomstrende rejsemål, hvor mere end 20.
000 danskere vælger at rejse til om året.
Men nu stiller turisterne spørgsmålstegn ved, om det er sikkert at rejse rundt i Sri Lanka.
En af de, der har siddet klar ved telefonerne for at tage imod opkald fra rejsende, der allerede har booket billetter til Sri Lanka, er Mette Sikla Nielsen fra rejsebureauet Nyhavn Rejser.
- Vi har allerede fået opkald fra kunder, der ønsker at annullere deres rejse, fordi de stod til at skulle af sted i næste uge.
Men de, der først skal rejse til juli, tager det rimelig roligt og afventer situationen, siger rejsekonsulenten.
Dybt tragiskDe danske rejsebureuaer følger lige nu Udenrigsministeriets anbefalinger, som midlertidigt fraråder alle ikke-nødvendige rejser til Sri Lanka.
Ifølge salgsdirektøren for rejsebureauet Rolf Wilton er det en ulykkelig situation for landet.
- Det er dybt tragisk for Sri Lanka.
Nu havde de endelig fået etableret en populær destination for turismen igen ovenpå borgerkrigen, siger han.
447.
890 turister besøgte Sri Lanka i 2009.
I 2017 var tallet steget til 2.
1 millioner turister, og Sri Lanka er af Lonely Planet blevet kåret som årets rejsemål i 2019.
Borgerkrig i Sri Lanka Borgerkrig i Sri Lanka* En 26 år lang borgerkrig mellem tamilske separatister og regeringsstyrker sluttede i 2009.
* Mindst 100.
000 mennesker mistede livet under den langvarige konflikt, som blev afsluttet, da militæret gennemførte en langvarig og omfattende storoffensiv mod De Tamilske Tigre.
Bevægelsen blev dengang totalt nedkæmpet.
* Sikkerheden er nu blevet skærpet over alt i Sri Lanka, som har omkring 22 millioner indbyggere.
* 70 procent er buddhister, 12,6 procent er hinduister, 9,7 procent er muslimer og 7,6 procent er kristne, viser en statslig opgørelse fra 2012.
Kilde.
RitzauSalgsdirektøren ved Nyhavn Rejser er ikke i tvivl om, at de nylige angreb vil påvirke turismen.
Men omvendt forklarer rejsekonsulenten Mette Sikla Nielsen, at flere af Sri Lanka-kunderne er nogle, der har udvalgt destinationen nøje og sat sig grundigt ind i, hvad de gerne vil opleve og se på Sri Lanka.
Derfor er de villige til at vente og se, hvad der sker.
Nyhavn Rejser har 45 rejsende til Sri Lanka til juli, og indtil videre tager bureauet personlig kontakt til kunderne for at oplyse dem om situationen og deres muligheder for at ombooke.
Bureauet afventer lige nu, hvad reglerne bliver omkring udstedte billetter, fordi der endnu ikke er fastlagt en slutdato for refundering af billetter.
Sri Lanka må genoprette tryghedBrancheforeningen Dansk Rejsebureau Forening anbefaler også, at man som rejsende har is i maven de kommende uger.
- Hvis folk skal afsted i løbet af sommeren, ville jeg afvente situationen og se.
Det er for tidligt at sige noget lige nu, siger administrerende direktør Lars Thykier.
Han mener, at det er op til landet selv at sende et signal om, at det er sikkert at rejse dertil fremover.
- Det ligger i Sri Lankas hænder at få rettet op på situationen hurtigst muligt og sørge for at overbevise turisterne om, at de kan have tillid til at rejse der, siger han.
De næste par uger vil ifølge ham afgøre, om destinationen bliver ved med at være populær at rejse til som dansker.
- Hvis de ikke får genskabt troværdighed til landet, så rejser folk bare et andet sted hen.
På den måde konkurrerer landene mod hinanden.
Og det ville være virkelig ærgerligt, hvis Sri Lanka skulle tilbage til nulpunktet, nu hvor landet endelig har genvundet popularitet, siger Lars Thykier.
De, der har booket en fremtidig rejse til Sri Lanka, opfordres af Dansk Rejsebureau Forening til, at man tager kontakt til sit eget rejsebureau for at få information om afbestilling eller ændringer af rejsen.
FacebookTwitterKopier linkEmner:Sri Lanka|Nyhavn Rejser|Rejse- og turistbranchen|Turisme|Lonely Planet




https://www.dr.dk/nyheder/udland/ekspert-efter-journalistdrab-brexit-har-vaeret-med-til-optrappe-volden-i-nordirland

UdlandEkspert efter journalistdrab: Brexit har været med til at optrappe volden i NordirlandI sidste uge blev en 29-årig journalist dræbt.
En 57-årig kvinde er nu anholdt efter en terrorparagraf.
En 29-årig journalist blev sidste uge dræbt, da hun rapporterede om voldelige optøjer mellem en militant oprørsgruppe og politiet i den nordirske by Derry.
Af Oliver Fruergaard23.
apr.
2019 kl.
19.
35Bemærk: artiklen er mere end 30 dage gammelLæs opStorbritanniens udtræden af EU sætter Nordirland i en svær situation, hvilket kan have været medvirkende til de seneste voldelige hændelser i landet.
Det vurderer historiker ved Aarhus Universitet og Irland-ekspert Michael Böss, efter den militante gruppe The New IRA nu tager skylden for sidste uges drab på en irsk journalist, der blev ramt af skud under optøjer mellem politi og demonstranter.
Irland, der er delt i to, har nemlig gennemgået årtiers lang og blodig konflikt omkring, hvorvidt den nordlige og sydlige del skal forenes, eller om Nordirland fortsat skal være en del af Storbritannien.
På den ene side står blandt andre de irske republikanere, og på den anden side står unionister og englænderne.
Irland og NordirlandEU-landet Irland og Nordirland, som er en del af Storbritannien, har mellem 1968-1998 gennemgået en lang og blodig borgerkrig med tusindvis af dødsfald.
Grænsen mellem de to lande og spørgsmålet om Nordirlands uafhængighed fra Storbritannien har været katalysator, og konflikten stoppede først, da man åbnede grænsen.
Siden har der været fred mellem landene i over 20 år.
Mange irerer frygter, at en ny grænse vil sætte en stopper for det og puste nyt liv i konflikten.
Diskussionen om hvor vidt man skal lukke grænsen er en af de helt store emner indenfor Brexit, og den har før været skyld i, at forhandlinger er gået i hårknude.
De uenige parter nåede til fred, da man med den såkaldte Langfredagaftale i 1998 indgik et kompromis ved at åbne grænsen mellem Nord- og Sydirland og således indgik en "halv genforening", forklarer Michael Böss.
Men et hårdt brexit kan betyde, at de åbne grænser bliver lukket, og det har genopvækket republikanernes gamle nationalistiske krav om en fuldstændig genforening, fortæller han.
- Den diskussion er nu pludselig aktuel igen.
Stemningen omkring brexit har givet de irske nationalister en opfattelse af, at situationen er moden til at lægge et voldeligt pres for at forene Nordirland.
Nationalismen blusser opThe New IRA ser sig selv som en videreførsel af oprørsgruppen Irish Republican Army (IRA), der kæmpede for nordirsk uafhængighed, og som med Langfredagaftalen gik med til at lade sig afvæbne.
- Den åbne grænse betød blandt andet, at man kunne være irsk statsborger, selvom man boede i Nordirland.
Blandt andet derfor har flere nordirer gennem årene accepteret Nordirlands status som en del af Det Forenede Kongerige.
Nordirland er en del af Det Forenede Kongerige sammen med Wales, Skotland og England.
Nordirland er en del af Det Forenede Kongerige sammen med Wales, Skotland og England.
- Men et hårdt brexit vil betyde, at der igen bliver sat grænseposter op mellem Irland og Nordirland.
Det vil for mange blive set som et tilbageskridt til tiden før 1997.
Og det er denne udsigt, som har fået den nye militante gruppe til at markere sig med voldelige episoder gennem de seneste uger, mener Michael Böss.
Han tror dog, at gruppen har svækket sin sag, da medlemmer forleden kom til at skyde en ung journalist.
- Den håber på at opnå støtte fra befolkningen, men det er nok snarere det modsatte, der sker nu, siger Michael Böss.
Siden drabet på journalisten har politiet nemlig mødt stor opbakning fra befolkningen i den nordirske by Derry, hvor optøjerne fandt sted, påpeger han.
- Det er ret usædvanligt i det område, hvor der historisk har været modstand mod politiet.
Michael Böss tror heller ikke, at The New IRA udgør en reel trussel mod freden i øjeblikket.
- Min vurdering er, at de overvurderer, hvad de kan opnå med vold.
Folk har vænnet sig til den fredelige situation i Nordirland, og kun meget få ønsker at vende tilbage til den konflikt, man havde før 1998.
Han tror dog, at The New IRA bruger brexit som rekrutteringsværktøj blandt unge mennesker, der ikke er gamle nok til at have oplevet konflikten på egen krop.
Læs også:Militant gruppe tager ansvar for journalistdrab i Nordirland57-årig kvinde anholdtTorsdag blev den 29-årige journalist Lyra McKee skudt, da hun rapporterede om igangværende voldelige optøjer mellem uromagere og politiet i den nordirske by Derry.
The New IRA erklærede mandag, at de stod bag drabet, som de kalder et uheld.
- Under vores angreb mod fjenden blev Lyra McKee på tragisk vis dræbt, da hun stod tæt på fjendens styrker.
- IRA vil gerne sende vores oprigtige undskyldning til Lyra McKees pårørende, skriver gruppen i en udtalelse.
Optøjerne i Derry begyndte torsdag aften, da flere hætteklædte uromagere begyndte at kaste flasker og sten mod politiet.
Volden eskalerede senere på aftenen, da der blev kastet molotovcocktails mod flere politibiler.
Undervejs blev den 29-årige journalist ramt af en vildfaren kugle, da medlemmer af New IRA affyrede skud mod politiets urobetjente.
Læs også:Nordirsk politi anholder to efter drab på journalistNordirsk politi har efterfølgende efterforsket McKees død som en "terrorhændelse" og har igangsat en drabsefterforskning.
Politiet har i dag anholdt en 57-årig i kvinde i sagen under terrorlovgivningen.
Lørdag blev to teenagere på henholdsvis 18 og 19 anholdt i sagen, men de blev løsladt dagen efter.
FacebookTwitterKopier link




https://www.dr.dk/nyheder/penge/stil-spoergsmaal-jacob-uth-har-et-flertal-af-polske-arbejdere-ansat-er-det-godt-eller






https://www.dr.dk/sporten/oevrig/kulturminister-efter-svoemmedokumentar-man-taenker-i-retning-af-kina-og-rusland

Spiseforstyrrelser i elitesportSe temaØvrig sportKulturminister efter svømmedokumentar: 'Man tænker i retning af Kina og Rusland'Træningsmetoderne fremvist i DR's dokumentarprogram er rystende, siger kulturminister Mette Bock.
Kulturminister Mette Bock (LA) beder Danmarks Idrætsforbund (DIF) om en redegørelse på baggrund af en ny DR-dokumentar, der viser udskammende træningsmetoder på svømmelandsholdet i perioden 2003 til 2012.
Af Sarah Fisker Henriksen23.
apr.
2019 kl.
18.
04Bemærk: artiklen er mere end 30 dage gammelLæs opEt dokumentarprogram om svømning på DR1 har spredt ringe i vandet, der nu er nået til Christiansborg og kulturminister Mette Bocks kontor.
- Jeg synes, det var rystende at se den her dokumentar, siger Mette Bock (LA).
- Når man ser den dokumentar, så tænker man i retning af Kina og Rusland.
Det er forfærdelige måder at træne de her unge atleter på.
DR1-dokumentaren Svømmestjerner - Under overfladen viser, hvordan en træningskultur med offentlige vejninger og nedladende kommentarer fra landstrænere har fået store fysiske og psykiske konsekvenser for en række danske svømmere.
Læs også:Flere står frem efter svømmedokumentar: 'Fik de os til at græde – jo bedre var det'Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Efter at have set dokumentaren slår kulturministeren fast, at den form for træningskultur ikke hører til i et land som Danmark.
- Vi bliver alle sammen utrolig stolte, når danske atleter modtager medaljer både i Danmark og internationalt, men hvis prisen er, at man via træningen gør atleterne fysisk eller psykisk syge, så er det jo en alt for høj pris, og det er fuldstændig uacceptabelt, siger Mette Bock.
Kræver redegørelse fra DIFI kølvandet på dokumentaren vil kulturministeren bede Danmarks Idrætsforbund (DIF) om at komme med en redegørelse for, hvad DIF har gjort og agter at gøre i forhold til problemstillingen.
- Det er et klart politisk signal om, at det ikke er acceptabelt, at idrætsforbund, som modtager massiv offentlig støtte, accepterer, at der foregår en træningsfacon og en kultur, som vi ikke vil acceptere i Danmark, siger Mette Bock.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkLæs også:DIF-direktør om behandlingen af danske svømmestjerner: 'Det er dybt forkasteligt'I dag bliver de forskellige idrætsforbund belønnet med midler fra Team Danmark efter en række parametre.
Blandt andet hvor mange medaljer det enkelte forbund vinder.
Den struktur vil Mette Bock kigge nærmere på.
- Det er klart, at vi som politikere, der har et ansvar for, hvordan vi forvalter de offentlige ressourcer, vil kigge på, om man arbejder med en kultur, som er acceptabel.
Efter dokumentaren ønsker flere politikere klarhed i sagen.
Kultur-og idrætsordfører for Enhedslisten Søren Søndergaard har bedt kulturministeren om en redegørelse, og det samme har Mogens Jensen, der er næstformand og idrætsordfører for Socialdemokratiet, bedt om fra Dansk Svømmeunion og Team Danmark.
I DR's dokumentarprogram kom det frem, at de træningsmetoder, der foregik på svømmelandsholdet i perioden fra 2003 til 2012, har forårsaget angst, depression og spiseforstyrrelser hos en række af atleterne.
FacebookTwitterKopier linkEmner:Liberal Alliance|Mette Bock (politiker)|DR1|Idrætspolitik|Kina




https://www.dr.dk/sporten/svoemning/team-danmark-direktoer-rystet-over-pres-paa-svoemmepiger-det-er-fuldstaendig

Spiseforstyrrelser i elitesportSe temaSvømningTeam Danmark-direktør rystet over pres på svømmepiger: 'Det er fuldstændig uacceptabelt'Der skal endnu mere fokus på kommunikationen mellem Team Danmark og idrætsforbundene, siger Team Danmark-direktør, Lone Hansen.
Team Danmark-direktør Lone Hansen er rystet over de historier, der er kommet frem i DR's svømmedokumentar.
Af Kasper Aleksander Thrane23.
apr.
2019 kl.
16.
49Bemærk: artiklen er mere end 30 dage gammelLæs opOffentlige vejninger, verbalt misbrug og et generelt voldsomt træningsmiljø.
Sådan var de barske realiteter på det danske svømmelandshold i perioden 2003-2012.
Det viser dokumentaren ”Svømmestjerner – Under overfladen”, som DR mandag udkom med.
Her stod blandt andre svømmestjernen Jeanette Ottesen frem og fortalte, hvordan den tidligere landstræner, australieren Mark Regans, metoder bidrog til et helt igennem usundt miljø for de danske svømmere.
Og historierne foruroliger Team Danmarks direktør, Lone Hansen.
- Først og fremmest er det frygtelig trist at høre, at nogen har haft de her oplevelser.
Det er uacceptabelt, at sådan noget her kan ske, og det kan og vil vi ikke stå model til.
Det handler nu om, at vi skal være opmærksomme på, at den her type handlinger ikke kommer til at forekomme igen.
Skærpet fokusSpiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Lone Hansen fortæller, at Team Danmark gennem en lang årrække har arbejdet med at skabe tættere forhold til de respektive forbund, så lignende situationer kan undgås.
Men sagen om de danske landsholdssvømmere giver grobund for at intensivere arbejdet.
- Der er ingen tvivl om, at i den næste tid tager vi en ekstra kontakt til alle forbund.
Vi tager et tjek på, om de er opmærksomme på de anbefalinger og retningslinjer, der er på området, og hvordan vi gerne vil have, man arbejder.
- Hvert forbund skal have en kontaktperson, der kan videreformidle de her retningslinjer, som er essentielle for et sundt miljø for eliteidrætsudøvere.
Direktøren mener dog, at Team Danmark i lang tid har været på rette vej, og hun håber, at sager som denne hører fortiden til.
- Vi har oprustet på mange områder inden for Team Danmark, og det fortæller, at vi tager de her problemstillinger meget alvorligt.
Vi arbejder med det på en mere nærværende måde end tidligere, og mig bekendt sker de her ting ikke længere rundt omkring.
Jeg kender i hvert fald ikke til det.
- Det handler ikke om kontrol, men det handler om, at der er tilstrækkelig viden tilstede i de miljøer, der arbejder med eliteidræt.
Det er alt fra kropssammensætning, træningsmængde og trivsel og mental sundhed.
Det er det, der er i fokus i den måde, vi arbejder på.
Misforstået incitamentsstrukturMange idrætsforbund er afhængige af den økonomiske støtte, de får af Team Danmark, og et af parametrene for at få støtten er, hvordan udøverne begår sig internationalt.
Men det er en lidt misforstået fortolkning af incitamentsstrukturen, fortæller Lone Hansen.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkAntallet af medaljer er blot en lille del af, hvad Team Danmark kræver af et forbund for at få støtte.
- Vi har ikke en incitamentsstruktur, der er rettet mod antal medaljer.
Når vi samarbejder med hvert enkelt forbund, er der en lang række områder, som vi evaluerer på.
Det er lige fra, hvordan man tager vare på talenterne, til hvordan man arbejder med det ernæringsmæssige og præstationsoptimerende.
- Vores støtte, og dermed incitament til at arbejde med eliteområdet, er baseret på en lang række parametre.
Det er ikke en struktur, der udelukkende er rettet mod, hvor mange medaljer man vinder.
Har I så været for dårlige til at formulere den her incitamentsstruktur?
- Det er altid stof til eftertanke, når der er sager inden for eliteidrætten, hvor der er handlet uacceptabelt i forhold til atleterne.
Vores opgave er at tage vare på atleterne, og at eliteidrætten bliver ført på en ansvarlig måde.
Så der skal et skærpet fokus på, hvad det er for et ansvar, man har, når man arbejder med eliteudvikling og dermed også får støtte.
Sådan fordeler Team Danmark støttekronerne i 2019Verdensklasseforbund:Håndbold: 11.
850.
000 kroner.
Sejlsport: 9.
416.
000 kroner.
Roning: 8.
675.
000 kroner.
Badminton: 8.
150.
000 kroner.
Cykling: 7.
749.
000 kroner.
Svømning: 7.
450.
942 kroner.
Kano og kajak: 4.
032.
000 kroner.
Orientering: 2.
875.
000 kroner.
Eliteforbund:Fodbold: 9.
000.
000 kroner.
Atletik: 3.
409.
000 kroner.
Golf: 2.
850.
000 kroner.
Skydning: 2.
136.
000 kroner.
Parasport: 1.
500.
000 kroner.
Bueskydning: 1.
437.
000 kroner.
Bowling: 1.
339.
000 kroner.
Ridning: 1.
289.
000 kroner.
Sportsdans: 1.
281.
000 kroner.
Triatlon: 1.
216.
000 kroner.
Motorsport: 1.
050.
000 kroner.
Automobil: 900.
000 kroner.
Bordtennis: 675.
000 kroner.
Brydning: 594.
500 kroner.
Ishockey: 594.
500 kroner.
Karate: 270.
000 kroner.
- Incitamentsstrukturen er ikke til evaluering, men hvis der er en generel opfattelse af, at den kun er baseret på medaljer, så må vi tydeliggøre, at der er flere parametre, der spiller ind.
Det er selvfølgelig en del af vores ansvar.
Vigtigt at fastholde støttenHistorien om de mange spiseforstyrrelser i dansk svømning kaster en grim skygge over sporten.
Dansk Svømmeunion har i syv år har brudt sine egne retningslinjer og altså heller ikke levet op til de krav, Team Danmark stiller til forbundene, for at de kan modtage støtte.
Men det betyder ikke, at Dansk Svømmeunion kan se frem til, at Team Danmark vil trække støtten tilbage.
- Støtten skal ikke hænge sammen med forskellige sager, for hvis vi trækker støtten, så lader vi atleterne i stikken.
Det er vigtigt, at vi sammen med svømmeunionen kan stå sammen om at få ansvarlighed helt ind i hverdagstræningen for den enkelte atlet.
Vi skal ikke bare vende ryggen til eller trække os væk.
Tværtimod skal vi tættere på og være med til, at de her ting kan komme op til overfladen.
- Hvis der er steder, der er problemer, så skal vi være med til at skærpe opmærksomheden.
Og det er godt, det her er kommet i søgelyset nu, for forhåbentlig bliver tabuet brudt blandt atleterne, så forudsætningerne for at forhindre sager som denne bliver bedre.
FacebookTwitterKopier linkEmner:Jeanette Ottesen (svømmer)|Team Danmark|Svømmesport|Dansk Svømmeunion|Idrætspolitik




https://www.dr.dk/nyheder/indland/pandaerne-trak-fulde-huse-i-paasken-100000-besoegte-zoologisk-have

Pandaer til DanmarkSe temaIndlandPandaerne trak fulde huse i påsken: 100.
000 besøgte Zoologisk HaveMao Sun og Xing Er trak dobbelt så mange gæster til Zoologisk Have i påsken som de to foregående år.
Pandaen Mao Sun hygger sig i Københavns Zoo.
Af Mette Richardt23.
apr.
2019 kl.
17.
01Bemærk: artiklen er mere end 30 dage gammelLæs opDe to nye pandaer i Københavns Zoo, Mao Sun og Xing Er, er blevet beundret af tusindvis af børn og voksne i løbet af påsken.
Pandaerne i Zoologisk Have har været noget af et tilløbsstykke, og sammen med et forrygende forårsvejr har pandaerne sørget for at flere end dobbelt så mange gæster har besøgt haven i påsken i år sammenlignet med de to foregående år.
Zoologisk Have har haft 105.
317 gæster i påskeugen fra den 15.
-22.
april.
Sidste år var tallet 43.
914 i den tilsvarende uge og i 2017 lød tallet på 40.
570.
- Vi var forudseende og vidste, der ville komme kø, og havde derfor lavet sluser, så folk kunne blive lukket ind i hold, lyder det fra Marie Visted Jakobsen, der er marketing projektleder i Zoologisk Have.
Det hører dog med til historien, at påsken i år faldt senere end sidste år og havde markant varmere vejr.
Den dag, der var allerflest besøgende, var langfredag, hvor 15.
381 gæster besøgte haven.
Der er dog ikke tale om rekord.
Den lyder på 20.
703 gæster i forbindelse med Kulturnatten i oktober.
Der har været trængsel ved det nye pandaanlæg i Zoologisk Have i Påsken.
 Pandaerne har trukket dobbelt så mange til Zoologisk Have som de seneste to år i Påsken.
 Pandaen Xing Er er glad for den danske bambus.
1 / 3Der har været trængsel ved det nye pandaanlæg i Zoologisk Have i Påsken.
1 / 3Pandaerne har trukket dobbelt så mange til Zoologisk Have som de seneste to år i Påsken.
2 / 3Pandaen Xing Er er glad for den danske bambus.
3 / 3Pandaerne føler sig tryggeDe mange besøgende har ikke påvirket de to pandaer, som ifølge chefdyrepasser Lars Holse falder bedre og bedre til i de nye omgivelser.
- Deres rytmer og rutiner begynder at være mere de samme.
De er blevet mere rolige, og de har udvidet deres søgeområder.
Det er tegn på, at de føler sig trygge, fortæller Lars Holse.
Pandaerne har fra første færd være tilfredse med maden og gnasket løs af den danske bambus.
Midt på dagen trækker de sig som regel inden døre.
Det er en vane, de har med sig fra Kina, men som dyrepasseren håber, man kan få lavet om på.
- Vi har måttet sige til folk, at de må komme tilbage om et par timer for at se dem.
Men det vil vi stille og roligt lave om på, så gæsterne på sigt kan se dem hele tiden, siger Lars Holse.
De to pandaer ankom fra Kina til Danmark 4.
april, hvor de blev indlogeret i det spritnye pandaanlæg, tegnet af arkitekt Bjarke Ingels.
Den 10.
april fik offentligheden adgang til at se pandaerne ved en officiel indvielse, hvor blandt andre dronning Margrethe deltog.
Siden da er gæsterne strømmet til for at se de to bambusspisende bjørne.
Dronning Margrethe klippede før påske snoren ved åbningen af det nye pandaanlæg.
Læs også:Prins Vincent om pandaerne: 'Nuttet og fluffy'FacebookTwitterKopier linkEmner:Bjarke Ingels (arkitekt)|Dyreparker|Kina|Zoologisk Have København|Vejret




https://www.dr.dk/nyheder/viden/klima/stressede-insekter-og-groennere-planter-smeltet-indlandsis-forandrer

KlimaStressede insekter og grønnere planter: Smeltet indlandsis forandrer Nordøstgrønland dramatiskLivet i fjorde, søer og tundra er truet af menneskeskabte klimaforandringer.
Når indlandsisen smelter og sender ferskvand ned i fjordene, får det blandt andet konsekvenser for dyrelivet under vandoverfladen.
Af Theis Lange Olsen23.
apr.
2019 kl.
17.
30Bemærk: artiklen er mere end 30 dage gammelLæs opNår indlandsisen smelter, og vandet flyder ned igennem det grønlandske landskab og ud i søer og fjorde, så påvirkes ikke kun det globale miljø i form af verdenshavenes stigning.
Det helt nære miljø oplever også nogle enorme forandringer som følge af klimaforandringerne og afsmeltningen.
I det nordøstlige Grønland har forskningsstationen Zackenberg ligget siden 1996, og heromkring har forskere undersøgt naturen grundigt.
Torben Røjle Christensen er professor ved Aarhus Universitet og leder af Greenland Ecosystem Monitoring (GEM), der arbejder i Zackenberg.
Han giver her nogle eksempler på, hvad forskning igennem 25 år har vist dem.
- Insekter kan blive mere stressede af, at planterne ændrer deres blomstringsperioder som følge af eksempelvis varmere somre.
Det kan medføre, at insekterne har kortere tid til at blive klar til at udnytte blomstringen af planterne, siger han.
Greenland Ecosystem Monitoring Greenland Ecosystem Monitoring er et samarbejde mellem Aarhus Universitet, GEUS, Københavns Universitet, Grønlands Naturinstitut og Grønlands Forundersøgelser (ASIAQ), og projektet modtog 12,5 millioner kroner i klimastøtte til driften i 2018.
Pengene går til undersøgelser inden for fem områder: Klima, biologi, geologi, glaciologi og marinbiologi.
Projektet har været i gang siden 1996, og al den data, forskerne indsamler havner i dag i en offentlig database, hvor forskere såvel som gymnasieelever og privatpersoner kan studere dem.
Her finder du databasen.
- Og så ser vi generelt i Arktis - og det er ganske veldokumenteret nu - at det påvirker vegetationen.
Man får altså grønnere vegetation over store udstrækte områder i Arktis, siger Torben Røjle Christensen.
Permafrosten tør - mere metangasEt nyt forskningsprojekt konkluderer, at indlandsisen på Grønland smeltede næsten seks gange hurtigere i 2018, end den gjorde i starten af 1980'erne.
I Torben Røjle Christensens øjne er det endnu en bekræftelse på, at vi lever i en forandret verden.
Han har i sit arbejde omkring Zackenberg oplevet de markante ændringer i plante- og dyremiljøet og fremhæver især, at den såkaldte permafrost i den grad også påvirkes.
Permafrosten er jord, sten og vand, som altid er under frysepunktet, og som gemmer på en masse metangas-bobler.
I takt med at verden bliver varmere, bliver permafrosten det også.
Og når permafrosten tør, siver metangassen op i atmosfæren.
- Når man ser permafrosten tø, opstår der også andre miljøer, som er meget mere fugtige, og dermed er der basis for dannelse af drivhusgassen metan i atmosfæren, som vi ser forøgede mængder af, siger Torben Røjle Christensen.
Forskerne ved ikke præcist, hvor mange og hvor store metangasbobler der er gemt under permafrosten.
Men der er tale om mange, mange tusinde, og metan er en ekstremt potent drivhusgas, som er omkring 20 gange kraftigere end CO2.
Mere ferskvand truer fiskearterForskningen omkring Zackenberg har også påvist, at det ferskvand, der løber fra gletsjerne og ned i fjordene som følge af afsmeltningen af indlandsisen, påvirker dyrelivet under overfladen.
Forskningsstationen Zackenberg (i baggrunden) ligger i det nordøstlige Grønland.
Forskere har her i årevis undersøgt, hvordan det ændrede klima påvirker naturen i området.
- Det er klart, at den stigende mængde ferskvand i fjordene betyder, at der sker en forandring i de forskellige fødearter for fiskeriet.
Det kan påvirke den ene eller anden af de fiskearter, vi kan vælge imellem i supermarkedet, siger Torben Røjle Christensen.
Han understreger, at forskningen i det nære miljø har stor betydning, hvis vi vil blive klogere på klimaforandringernes konsekvenser.
- Derfor måler vi hele vejen fra gletsjerne - ikke kun på gletsjerne - men på afstrømningen, på søerne, på landskabet, tundraen og ud i kysten.
Vi skal have den sammenhæng med for at kunne beskrive, hvad effekterne er, siger Torben Røjle Christensen.
FacebookTwitterKopier linkEmner:Grønland|Miljø og natur|Vejret|Arktis|Aarhus Universitet




https://www.dr.dk/nyheder/politik/ep-valg/witamy-w-dani-kommuner-vil-have-flere-oesteuropaeiske-arbejdere-til-bosaette

Valg til Europa-ParlamentetSe temaEP-valg’Witamy w Dani’: Kommuner vil have flere østeuropæiske arbejdere til at bosætte sig i DanmarkBosætningskampagner skal få EU-borgere til at slå rødder her.
Piotr Wieczorek har arbejdet ti år i Danmark, men når han har fri, tager han hjem til familien i Polen.
Af Klaus Videbæk, Trine Dam og Foto: Morten Lerkenfeldt Sørensen23.
apr.
2019 kl.
19.
00Bemærk: artiklen er mere end 30 dage gammelLæs opWitamy w Dani.
Velkommen til Danmark.
Sådan lyder budskabet fra flere virksomheder og kommuner, der arbejder aktivt for at få flere polakker, østeuropæere og andre EU-borgere med job her i landet til at slå sig ned på permanent basis.
Vi vil jo gerne have, at vores institutioner er fyldte.
At børnehaverne er fyldte, og at skolerne er fyldte.
Egon Fræhr (V), borgmester i Vejen KommunePå metalsliberiet Kvali Slib i Brørup i Vejen Kommune er 11 af 14 ansatte fra Polen, og heraf pendler de fleste frem og tilbage mellem arbejdet i Danmark og familien derhjemme.
51-årige Piotr Wieczorek har arbejdet i Danmark de seneste ti år - seks af dem i Brørup.
Han er dog aldrig flyttet, og et par gange om måneden går turen hjem til konen i Polen.
- Hun snakker ikke dansk, og hvis hun kommer her, vil hun have lidt problemer, tror jeg.
Måske er hun også lidt for gammel til at lære dansk, siger han.
Nemmere at holde på folkVirksomhedsejer Jakob Urth så dog gerne, at flere af polakkerne valgte at bo her i landet.
- Det vil gøre, at jeg ved, at jeg har dem lidt mere fast og måske i længere tid.
Nogle af dem er jo midt i 20'erne, og det kan godt være, at de på et tidspunkt synes, at det ikke er så sjovt at være her mere, hvis de får børn med en polsk kæreste og skal tilbage igen, siger han.
Samme ønske har Egon Fræhr (V), der er borgmester i Vejen Kommune.
De seneste fire år er antallet af personer fra andre EU-lande uden for Norden med arbejde og bopæl i Danmark steget fra 99.
809 til 139.
854 personer.
Men selvom der inden for de seneste seks til otte år ifølge borgmesteren er sket en fordobling af antallet af udenlandske medarbejdere i virksomheder i kommunen, vælger mange pendlerlivet.
Og det er en skam, for fast bopæl vil ikke blot gavne virksomhederne men også resten af kommunen, mener Egon Fræhr.
- Vi vil jo gerne have, at vores institutioner er fyldte.
At børnehaverne er fyldte, og at skolerne er fyldte, så vi ikke skal til at skære ned, men at der tværtimod er gang i hjulene, siger han.
Derfor har kommunen lavet en bosætningskampagne med brochurer på blandt andet polsk og rumænsk, så det bliver lettere at finde informationer om danskkurser og at få et cpr-nummer eller en bankkonto.
Michal tog springet med sine døtreKnap 300 kilometer derfra - i Frederikshavn Kommune - er man gået et skridt videre.
Her har man ansat en bosætningskonsulent, der skal hjælpe udenlandske arbejdere med at skabe sig et overblik over de muligheder og udfordringer, der kan være ved at flytte til Danmark.
Læs også:Almina baner vejen for flere østeuropæere i Frederikshavn: Jeg sætter mig ned og spørger, hvordan de har detDet kan handle om sproget, pasningstilbud til børnene eller kontakt til myndighederne.
Det tilbud har blandt andre Michal Gilewicz, der ligeledes kommer fra Polen, taget imod.
Jeg føler mig ikke som en fremmed.
Alle taler med os og siger "hej" og spørger hvordan det går.
Michal Gilewicz, tilflytter fra Polen- Førhen var Danmark for mig et sted ligesom alle andre lande, som man kunne tage til for at tjene penge og så tage hjem til Polen igen, fortæller han.
Men så hjalp bosætningskonsulent Almina Nikontovic ham på andre tanker, og nu bor han med sin kone og sine døtre i Frederikshavn.
- I begyndelsen var jeg lidt bekymret for hele den tekniske del med at få ophold til konen og børnene, men Almina sagde, at jeg ikke skulle frygte det, siger han.
Michal Gilewicz og familien er faldet til i Danmark med hjælp fra bosætningskonsulent Almina Nikontovic.
Skattekroner i kassenI Frederikshavn Kommune er argumenterne de samme som i Vejen.
Her er man glad, hver gang en familie vælger at slå sig ned i området.
- Det betyder meget.
Først og fremmest får vi flere borgere i kommunen, og det har vi brug for i forhold til den demografiske udvikling, men vi har jo også brug for liv og glade institutioner, skattekroner og mange andre ting, siger Almina Nikontovic.
Den frie bevægelighed for EU-borgereSom EU-borger har du ret til at:Søge arbejde i et andet EU-land.
Arbejde uden arbejdstilladelse.
Bo der, mens du arbejder.
Opholde dig der – også når dit ansættelsesforhold ophører.
Blive behandlet på lige fod med landets egne borgere med hensyn til adgang til arbejde, arbejdsvilkår og alle andre sociale ydelser og skattefordele.
Kilde: Europa-KommissionenI dag er familien Gilewicz en etableret del af lokalsamfundet.
Michal arbejder som svejser, hans kone Ewa som servicemedarbejder på et hotel, og deres børn går i den lokale skole.
Hele familien er aktiv i byens foreningsliv.
- Jeg føler mig ikke som en fremmed.
Alle taler med os og siger "hej" og spørger, hvordan det går, fortæller han.
Man vil gerne udvikle sig som kommuneI Vejen Kommune håber borgmesteren, at flere fra metalsliberiet vil overveje at gøre som Michal Gilewicz i Frederikshavn.
Det er med til at sætte skub i kommunen, mener Egon Fræhr.
- Kommunen vil jo gerne udvikle sig, og man udvikler sig, hvis der kommer flere borgere.
Virksomhederne udvikler sig, hvis de kan få arbejdskraft, så det hjælper, at kurverne går opad.
Polske Piotr Wieczorek tror da også, at han kunne overtales - hvis hans kone kunne få hjælp til de ting, der kan være svære som ny i Danmark.
- Hjælp med at finde et arbejde og måske at gå på en aftenskole og lære mere dansk, siger han.
I Vejen Kommune er omkring en sjettedel af arbejdspladserne i dag besat af personer med udenlandsk pas.
FacebookTwitterKopier link




https://www.dr.dk/nyheder/penge/henrik-sass-vil-lempe-laanekrav-boligejere-det-er-helt-urimeligt

PengeHenrik Sass vil lempe lånekrav for boligejere: 'Det er helt urimeligt'Regeringen har ingen planer om at ændre reglerne, siger erhvervsministeren.
Familier skal i dag leve op til en række skærpede krav for at kunne låne penge til en bolig.
Af Signe Mai Vilsbøll23.
apr.
2019 kl.
17.
33Bemærk: artiklen er mere end 30 dage gammelLæs opLånereglerne er over de seneste år blevet strammet ad flere omgange for at beskytte sårbare låntagere og undgå en boligboble i områder, hvor priserne er steget mest.
Med kravene er det blevet sværere for helt almindelige familier at købe en bolig i Danmarks store byer, og derfor foreslår Socialdemokratiets gruppeformand, at der bliver løsnet op i kreditvurderingen af kommende boligejere.
Henrik Sass Larsen mener, kravene er for rigide:- Hele boligmarkedet er ved at gå i stå, fordi man har strammet de her regler, og det er et kæmpe problem, at mennesker med en sund økonomi har så svært ved at komme ind på ejendomsmarkedet i de store byer, siger han.
- Jeg synes faktisk, det helt urimeligt, og det ville være forkert ikke at genoverveje positionerne, så vi kan få gang i boligmarkedet igen, tilføjer Henrik Sass Larsen, der ikke peger på et konkret forslag til, hvordan kravene kan lempes.
Indkomst afgør lånetyperI byer som Århus og København, hvor priserne især er steget, skal familier i dag leve op til en række krav, der blevet indført gradvist.
Først og fremmest er der krav om udbetaling på fem procent af boligens pris, mens Erhvervsministeriet og Finanstilsynet også i 2017 pålagde realkreditinstitutter og banker at indskrænke den type af boliglån, der har variable renter og afdragsperioder.
Hvis en families lån overstiger 60 procent i belåningsgrad, og familien også har gæld, der er mere end fire gange husstandens samlede indtægt, er det derfor ikke længere muligt at optage lån med variabel rente og kort bindingsperiode.
Alternativet er da at søge om et dyrere fastforrentet lån, og det rammer skævt, mener Henrik Sass Larsen.
Rettidig omhu at lempeDirektør i Boligøkonomisk Videnscenter, Curt Liljegreen, er enig.
Han påpeger, at reglerne især rammer de unge og andre med mindre eller mellemstore indkomster, og ifølge ham gør udviklingen det naturligt at lempe reglerne igen:- Regler for lån bør strammes og lempes på skift, alt efter hvordan det går med konjunkturerne, og lige nu er der ikke udsigt til, at vi får behov for den skrappe kreditudmåling, siger han og uddyber:- Boligboblen kom aldrig, og prisstigningerne på ejerlejligheder I København er efterhånden stagneret.
Hvis man ikke lemper nu, hvad skal man så gøre, når markedet spidser til, og vi får en kraftig økonomisk vækst?
Indføre endnu mere regulering?
Råd: Tilbageslag kan have konsekvenserAt der i det hele taget blev strammet op på lånereglerne for boligejere med en høj gæld i 2017 skyldtes en henstilling fra Det Systemiske Risikoråd, som er sat i verden for at undgå en ny finanskrise.
Og det er fortsat Det Systemiske Risikoråds vurdering, at stramningerne gavner.
I en pressemeddelelse fra marts i år skriver rådet, at opbremsningen på boligmarkedet skal ses i lyset af øget boligudbud, ændringer i boligbeskatningen og også de nye regler om risikable boliglån til husstande med høj gæld.
- Selvom en opbremsning på boligmarkedet i den aktuelle situation er positiv, kan et større tilbageslag have negative konsekvenser for institutternes eksponeringer mod ejendomsmarkedet, herunder også projektfinansiering, lyder det fra rådet, der ikke har ønsket at stille op til interview.
Ingen lempelser på vej fra regeringenErhvervsminister Rasmus Jarlov (K) anerkender, at det er svært for førstegangskøbere at købe bolig i de større danske byer, hvor boligmarkedet er presset.
Dog er der i regeringen ingen planer om at lempe reglerne, understreger han.
- Jeg hører ikke nogen økonomer, der anbefaler lempelser, og jeg er bange for, at det meget hurtigt vil slå igennem i priserne.
Selvfølgelig vil folk kunne låne mere til en bolig, hvis kreditvurderingen er anderledes, men hvis priserne så til gengæld stiger, er man lige vidt som boligkøber, siger Rasmus Jarlov.
Henrik Sass Larsen mener jo, det er rettidig omhu at lempe reglerne.
Hvorfor mener du ikke det?
- Jeg er bange for, at vi ikke løser problemet ved at give folk lov til at låne flere penge.
Det vil bare give prisstigninger, lyder det fra ministeren.
FacebookTwitterKopier linkEmner:Det Konservative Folkeparti|Henrik Sass Larsen (politiker)|Rasmus Jarlov (politiker)|Ejendomshandel|København




https://www.dr.dk/nyheder/udland/trump-tager-pa-statsbesog-i-storbritannien

UdlandTrump tager på statsbesøg i StorbritannienTrump og hans hustru, Melania Trump, besøger Storbritannien 3.
-5.
juni.
Donald Trump og Theresa May får igen mulighed for at tage hinanden i hånden, når Trump i juni tager på statsbesøg i Storbritannien.
23.
apr.
2019 kl.
14.
57Bemærk: artiklen er mere end 30 dage gammelLæs opI London meddeler Buckingham Palace ifølge Reuters, at præsident Donald Trump kommer på statsbesøg i Storbritannien i begyndelsen af juni som gæst hos dronning Elizabeth II.
- Præsident Trump har taget imod en invitation fra dronning Elizabeth om et statsbesøg i Storbritannien i juni, lyder det i en pressemeddelelse fra Buckingham Palace.
Trump og hans hustru, Melania Trump, besøger Storbritannien i dagene 3.
-5.
juni.
Det britiske hof siger, at yderligere detaljer om besøget vil blive offentliggjort senere.
Trump skal under besøget mødes med premierminister Theresa May i Downing Street.
Markerer D-dagStatsbesøget falder sammen med markeringen af 75-årsdagen for D-dagen i Normandiet under Anden Verdenskrig.
- Storbritannien og USA har et dybt og varigt partnerskab, som har rod i vor fælles historie og fælles interesser, hedder det i en pressemeddelelse fra premierminister Theresa May med tilføjelsen:- Statsbesøget er en mulighed for at styrke vores allerede nære forhold på områder som handel, investeringer, sikkerhed og forsvar.
Og til at drøfte, hvordan vi kan bygge videre på disse bånd fremover.
Trump vil fra London flyve videre til Paris for at mødes med præsident Emmanuel Macron.
/ritzau/FacebookTwitterKopier linkEmner:Donald Trump (politiker)|Emmanuel Macron (politiker)|Storbritannien|London|Anden verdenskrig




https://www.dr.dk/sporten/oevrig/14-aarig-dansk-skakkomet-skal-moede-verdensmesteren-magnus-carlsen

Øvrig sport14-årig dansk skakkomet skal møde verdensmesteren Magnus CarlsenI en showkamp i Cirkusbygningen skal den bare 14-årige Jonas Buhl Bjerre møde norske Magnus Carlsen.
Magnus Carlsen genvandt i december verdensmesterskabet i skak.
23.
apr.
2019 kl.
15.
19Bemærk: artiklen er mere end 30 dage gammelLæs opDet bliver den blot 14-årige Jonas Buhl Bjerre, der skal møde skakikonet Magnus Carlsen i en showkamp 22.
maj i Cirkusbygningen i København.
Det står klart efter afviklingen af påskens danmarksmesterskaber i skak i Svendborg.
Som nykåret danmarksmester opnåede Allan Stig Rasmussen ellers retten til at møde Magnus Carlsen.
Læs også:Magnus Carlsen vinder som den første VM i lynskak for fjerde gangImidlertid har stormesteren udlovet sig til at spille en skakturnering på Mallorca på samme tidspunkt.
Derfor får vicedanmarksmester Jonas Buhl Bjerre fra Skanderborg Skakklub nu i stedet chancen mod den norske verdensmester.
14-årige Jonas Buhl Bjerre ved DM i år.
Simultanskak mod 24 spillereJonas Buhl Bjerre delte førstepladsen i landsholdsklassen sammen med den 35-årige stormester Allan Stig Rasmussen.
Begge scorede 6,5 point af 9 mulige.
Læs også:Skakgeniet Magnus: Fra udstødt til verdenserobrerDanmarksmesteren skulle herefter findes i en omkamp.
I en tæt duel lykkedes det Allan Stig Rasmussen at erobre DM-titlen efter sejr i femte og afgørende omkampsparti.
Ved arrangementet i København skal Magnus Carlsen spille simultanskak mod 24 spillere.
Herefter skal han interviewes af hjerneforskeren Peter Lund Madsen, inden han til slut skal møde Jonas Buhl Bjerre i to skakpartier.
/ritzau/FacebookTwitterKopier linkEmner:Peter Lund Madsen (hjerneforsker)|København|Skak|Skanderborg Skakklub|Sundhedsvidenskab




https://www.dr.dk/nyheder/regionale/fyn/mona-faar-specialbehandling-mod-kraeft-paa-mig-har-det-virket-saa-vi-kan-slet

FynMona får specialbehandling mod kræft: 'På mig har det virket, så vi kan slet ikke få armene ned'Flere kræftpatienter skal have skræddersyet behandlingsforløb.
63-årige Mona Winther har i et halvt år fået special behandling mod sin lungekræft, og det har hun haft stor, gavnlig effekt af.
)Af Anne Mette Dam Thrane, Katrine Romme og Anne Kathrine Stengaard23.
apr.
2019 kl.
18.
18Bemærk: artiklen er mere end 30 dage gammelLæs opEn kræftbehandling, der er skræddersyet 100 procent til den enkelte patient.
Det er målet med en ny eksperimentel enhed på Odense Universitetshospital, OUH, med navnet 'Klinik for Præcisionsmedicin'.
Klinikken skal tage sig af de kræftpatienter, der har været igennem en standardbehandling uden positive resultater.
På den nye klinik kan man ved hjælp af dna-analyse vurdere, om der er mulighed for en eksperimentel behandling til kræftsyge patienter.
En af mine kræftknuder er på fire behandlinger gået fra 1,7 til 1,0 centimeter.
Mona Winther, patient med lungekræft i specialbehandlingMona bliver specialbehandletDet type specialbehandling kan man allerede få foretaget på blandt andet Rigshospitalets forskningsenhed 'Fase 1 Enhed' i København.
Her bliver 63-årige Mona Winther i øjeblikket behandlet.
Hun er uhelbredeligt syg med lungekræft, og hun har tidligere været igennem et kemoforløb med slemme bivirkninger til følge.
- Ét er, at man har kræftsygdommen i sig selv - det er jo en stor belastning.
Men så også kemobehandlingen, hvor du går med kvalme altid faktisk og opkast og nervesmerter.
Det er så invaliderende, fortæller Mona Winther.
Men specialbehandlingen på Rigshospitalets forskningsenhed har hjulpet hende meget igennem et halvt år.
- På mig har det virket, så vi kan slet ikke få armene ned.
Én af mine kræftknuder er på fire behandlinger gået fra 1,7 til 1,0 centimeter.
En kræftcelle er simpelthen forsvundet, og alle de andre er blevet mindre.
Mine ribben var også begyndt at smuldre og blive grå, men man kan se på scanningerne, at de er begyndt at blive hvide igen, fortæller hun.
Ud over at behandlingen har hjulpet på kræftsygdommen, har den styrket hende psykisk og givet hende livskvaliteten tilbage.
- Det er helt vildt, hvad den behandling har gjort for mig på så kort tid, siger Mona Winther.
Forskningsenhed kan skabe gennembrudNår patienter deltager i gen-test og de efterfølgende specialdesignede behandlinger, kan det også give noget helt særligt til forskningen.
- Det er jo via den vej, at man engang imellem finder noget nyt medicin eller et gennembrud, som kan komme til at betyde noget og gøre en forskel for kræftpatienterne, siger cheflæge hos Kræftens Bekæmpelse, Niels Kroman.
Det er en ny måde at bruge eksisterende medicin på, forklarer han.
- Hvis vi tager en stor kræftgruppe - eksempelvis lungekræft - kan man finde en lillebitte undergruppe, hvor man pludselig kan se, at lige præcis denne her patient har faktisk en kræfttype, hvor noget man plejer at bruge til brystkræft, kan være en mulighed, siger han.
Der er bevilget 5,3 milliarder kroner årligt til den ny enhed på Odense Universitetshospital.
Regionsrådet i Region Syddanmark forventes at vedtage budgettet for den nye klinik på næste Regionsmøde d.
29.
april.
En fremtidssikret løsningRegion Syddanmark vil bevilge 5,3 millioner kroner årligt til den nye enhed på Odense Universitetshospital.
Og det er helt logisk, at man afsætter penge til en enhed, der arbejder med de specialiserede og individualiserede behandlinger, mener Poul Erik Svendsen (S), der er formand for Sundhedsudvalget i Region Syddanmark.
- Al behandling går mod, at det bliver mere designet til den enkelte, og at det ikke er standardmedicin, man får.
Vi er i det begyndende, men det er fremtidsmusik, det her, siger han og fortsætter.
- Jeg tror, det vil overraske, hvor hurtigt man kan designe tingene meget præcist til det enkelte individ.
Og der skal vi også sørge for, at Odense Universitetshospital er helt fremme i skoene, siger formand for Sundhedsudvalget i Region Syddanmark, Poul Erik Svendsen (S).
Regionsrådet i Region Syddanmark ventes at vedtage budgettet for den nye 'Klinik for præcisionsmedicin' på det kommende regionsmøde den 29.
april 2019.
FacebookTwitterKopier link




https://www.dr.dk/musik/jesper-levede-et-liv-paa-kanten-med-kriminalitet-og-narkosalg-en-musikkonkurrence-aendrede-alt

KARRIEREKANONENSe temaMusikJesper levede et liv på kanten med kriminalitet og narkosalg: En musikkonkurrence ændrede altHan troede, hans liv var spildt.
Men i dag lever rapperen Jesper 'Livid' Helles af at lave musik.
En karriere i musikbranchen blev Jesper Helles' vej ud af livet som kriminel.
Af Nanna Mejer Sørensen23.
apr.
2019 kl.
15.
03Bemærk: artiklen er mere end 30 dage gammelLæs opDet begyndte med nogle indbrud, tyverier og hashsalg.
Så blev det lidt grovere.
Og der kom et par domme oveni.
- Jeg troede, mit liv var spildt.
Nogle af mine venner er døde i dag, og andre fik lange fængselsdomme.
Sådan siger rapper Jesper Helles, kendt som Livid, om det liv, han levede, inden han fik sit gennembrud i musikbranchen.
Jesper 'Livid' HellesRapper og sangskriver - både i eget navn (Livid) og med og for kunstnere som Sivas, Jimilian, Sleiman og MellemFingaMuzik.
Fik sit musikalske gennembrud som rapper og vandt talentudviklingsforløbet og konkurrencen KarriereKanonen med gruppen Kaliber i 2012.
Står bag og medvirker på hits som 'Vest for København' (Kaliber), 'Mon ami' (Livid), 'Mona Lisa' (Jimilian og Livid) og 'Havana' (CAMO, Sleiman og Livid).
Projektkoordinator og underviser på musikforløbet Urban Grrls sammen med blandt andre Karen Mukupa og Lucy Love.
Som ung hang han ud med de hårde drenge i kvarteret i hjembyen Ballerup, hvor han blandt andet fik tiden til at gå med at skrive sange og rappe.
Og tingene tegnede godt, da han allerede som 19-årig fik sin første pladekontrakt.
Han udgav sit debutalbum, men succesen udeblev.
Albummet floppede, og nedturen resulterede i en ond spiral af vold, narkosalg og vilde fester.
Jeg blev paranoid og troede hele tiden, politiet kørte bag mig, og jeg fik nærmest hjertestop, når nogen kom uanmeldt forbi og ringede på.
Jesper 'Livid' HellesTiden gik, og kriminaliteten tog til, men Jesper Helles kunne mærke, at han ikke var skabt til et liv på gaden.
Han mærkede, hvordan gademiljøet blev hårdere og konsekvenserne større.
- Der kom flere pistoler, og volden blev grovere.
Det blev farligere, og konsekvenserne begyndte at gå op for mig.
Jeg var 26 og havde allerede dér haft mange år med rigtig meget drama omkring mig, fortæller han og fortsætter:- Jeg blev paranoid og troede hele tiden, politiet kørte bag mig, og jeg fik nærmest hjertestop, når nogen kom uanmeldt forbi og ringede på, forklarer han.
Jesper Helles fik sit musikalske gennembrud med rapgruppen Kaliber, som brød op i 2015.
(© Kaliber 2014)Fra kriminel til KaliberDet var dér, musikken begyndte at trække i ham igen.
Musik og sangskrivning var det eneste, han var rigtig god til, følte han.
Tidligere havde han skrevet musik hver dag, men kriminaliteten havde fået ham langt væk fra det, han egentlig holdte af.
- Jeg savnede den terapi, det er for mig at skrive om ting, der går mig på, og ting, der optager mig.
Og jeg savnede den selvtillid, man får af at lave noget, man selv synes er fedt, forklarer han.
Jesper Helles fandt sammen med nogle venner fra andre vestegnsbyer, og sammen startede de rapgruppen Kaliber.
En gruppe, som i 2012 vandt talentudviklingsforløbet og konkurrencen KarriereKanonen og senere blandt andet hittede med nummeret 'Vest for København'.
Lyt til 'Vest for København', mens du læser videre:Kaliber - Vest for KøbenhavnSuccesen blev et vendepunkt.
Pludselig var det hurtige, adrenalinfyldte liv i gademiljøet udskiftet med et hurtigt, adrenalinfyldt liv i musikbranchen med alt, hvad det indebar af vilde koncerter, fester, stoffer og alkohol.
Jeg har set mine tidligere kriminelle venner forlade det miljø for at få et almindeligt, stille liv, men så opstår der et tomrum.
De savner spændingen.
Jesper 'Livid' HellesMen denne gang uden de samme alvorlige konsekvenser.
- Jeg har set mine tidligere kriminelle venner forlade det miljø for at få et almindeligt, stille liv, men så opstår der et tomrum.
De savner spændingen.
Man bliver afhængig af det, siger Jesper Helles.
- Det er meget svært at gå fra 120 kilometer i timen og konstant adrenalin til stilhed.
Så for mig var musikbranchen en rigtig god overgang.
Testosteron og aggressivitetSiden succesen med Kaliber, som brød op i 2015, har Jesper Helles lavet musik under navnet Livid.
Han har hittet sammen med kunstnere som Shaka Loveless og Jimilian og skrevet sange med blandt andre Sivas og MellemFingaMuzik.
Jesper 'Livid' Helles har efter bruddet med Kaliber skrevet sange for andre danske kunstnere på urban-scenen.
Med andre ord har han tilbragt mange år i studiet og mødt mange kunstnere og aktører i det urbane musikmiljø.
Og her er han i den senere tid blevet særligt opmærksom på, hvem han ikke møder.
Lyt til Livids hitsingle 'Mon ami' med Shaka Loveless fra 2016:Livid feat.
Shaka Loveless - Mon ami- Jeg har været med til at lave mange hits, men jeg har aldrig lavet et med en kvinde, fortæller Jesper Helles og fortsætter;- Der var ikke en eneste kvinde, som vandt en pris ved seneste Danish Music Awards, og det er krystalklart, når man kigger på hitlisterne, at kvinderne ikke fylder ret meget.
Jesper Helles er overbevist om, at talentet og interessen for musikken, og mere specifikt den urbane musikscene, eksisterer hos kvinderne.
Men det mandsdominerede urban-miljø er svært for kvinder at få fodfæste i, mener han.
Mange mener, kvinder skal gøre det ekstraordinært godt for at komme op på siden af mændene og få respekt.
Jesper 'Livid' Helles- Det er en maskulin kultur med masser af testosteron og aggressivitet.
Og desværre er mit indtryk, at mange mener, kvinder skal gøre det ekstraordinært godt for at komme op på siden af mændene og få respekt, siger Jesper Helles.
'Kan piger også lave musik?
'Særligt én episode gav for alvor Jesper Helles stof til eftertanke.
- Min fireårige datter spurgte mig, om piger også kan lave musik, efter at hun havde set nogle videoer af mig.
Det ramte mig fandeme, fortæller han.
Derfor sagde han straks ja, da Musikmetropolen, der er et musikalsk samarbejde mellem 14 kommuner, spurgte, om han ville være med til at starte og udvikle musikprojektet 'Urban Grrls'.
Et forløb, som har til formål at introducere unge piger og kvinder med interesse for urban-genrer som R&B, hiphop og rap for sangskrivning, produktion og musikbranchen generelt, som Jesper Helles underviser sammen med blandt andre rapperne Karen Mukupa og Lucy Love.
Jesper Helles (t.
h.
) underviser Urban Grrls-forløbet sammen med blandt andre Karen Mukupa (t.
v.
).
 Ud af 100 ansøgere blev 23 unge kvinder optaget på Urban Grrls-forløbet, som skal ruste dem til en eventuel kommende karriere som musiker og hjælpe dem videre med deres musik.
 De unge kvinder på Urban Grrls-forløbet bliver undervist i blandt andet sangskrivning, produktion, og hvordan musikbranchen hænger sammen.
 De unge kvinder skal i forbindelse med Urban Grrls-forløbet indspille en fælles ep, som udkommer i løbet af foråret.
1 / 4Jesper Helles (t.
h.
) underviser Urban Grrls-forløbet sammen med blandt andre Karen Mukupa (t.
v.
).
1 / 4Ud af 100 ansøgere blev 23 unge kvinder optaget på Urban Grrls-forløbet, som skal ruste dem til en eventuel kommende karriere som musiker og hjælpe dem videre med deres musik.
2 / 4De unge kvinder på Urban Grrls-forløbet bliver undervist i blandt andet sangskrivning, produktion, og hvordan musikbranchen hænger sammen.
3 / 4De unge kvinder skal i forbindelse med Urban Grrls-forløbet indspille en fælles ep, som udkommer i løbet af foråret.
4 / 4De unge kvinder skal i fællesskab indspille en ep i forbindelse med forløbet, som udgives i maj.
Han håber, at 'Urban Grrls' og den igangværende kønsdebat i musikbranchen vil rykke på tingenes tilstand og kan være startskuddet for nye kvindelige kunstnere, som kan agere forbilleder for endnu flere kvinder.
Og ikke mindst for hans egne to døtre, som, ifølge Jesper Helles, allerede synger bedre, end han selv gør.
- Nu lyder det sikkert helligt.
Men jeg vil gerne være med til at skabe en verden, hvor de ikke føler, at musikken og urban-scenen ikke er for dem, siger han.
FacebookTwitterKopier linkEmner:Shaka Loveless (musiker)|København|Kriminalitet|Pop og rock|Danish Music Awards




https://www.dr.dk/nyheder/indland/borgmester-i-afhoring-voldtaegtssigtet-befamlede-mig-om-natten

IndlandBorgmester i afhøring: Voldtægtssigtet befamlede mig om nattenEt tidligere bestyrelsesmedlem i Enhedslisten skal sidde varetægtsfængslet i endnu 14 dage i voldtægtssag.
Teknik- og miljøborgmester Ninna Hedeager Olsen har taget orlov fra sin post, fordi sagen har påvirket hende i høj grad.
23.
apr.
2019 kl.
14.
18 | opdateret 23.
apr.
2019 kl.
14.
47Bemærk: artiklen er mere end 30 dage gammelLæs opEt nu tidligere bestyrelsesmedlem af Enhedslisten i København skal forblive varetægtsfængslet i endnu to uger.
Det besluttede en dommer i dag i Københavns Byret.
Manden har siddet fængslet siden 5.
april sigtet for voldtægt.
Han nægter sig skyldig.
Det påståede overgreb skulle være sket efter en fest i teknik- og miljøborgmester Ninna Hedeager Olsens (EL) hjem.
Hun har efterfølgende taget orlov fra sin post, fordi sagen har påvirket hende i høj grad.
Læs også:Borgmester sygemelder sig efter voldtægtssag: 'Jeg er dybt berørt.
Det foregik i mit hjem'Efter festen skulle fire personer have lagt sig til at sove i den samme seng.
Det kom under retsmødet frem, at borgmesteren til politiet har forklaret, at hun i løbet af natten vågnede, fordi hun selv blev befamlet på brystet af den sigtede mand.
Hun lod dog, som om hun stadig sov, og der skete ikke mere.
Borgmesteren har ikke ønsket at anmelde manden for blufærdighedskrænkelse.
Spiste morgenmad sammenEfterfølgende skulle den sigtede have vendt sig mod en anden kvinde i sengen og voldtaget hende.
Den forurettede kvinde skulle på grund af træthed og/eller alkohol have været ude af stand til at sige fra.
Det fremgår ikke klart efter retsmødet, hvem den fjerde person i sengen var.
Næste morgen skulle de have spist morgenmad sammen, og først på et senere tidspunkt har den forurettede kvinde henvendt sig ved Center for Voldtægtsofre, og sagen begyndte at rulle.
Advokat Helle Vibeke Paulsen, der var mødt som forsvarer for den sigtede mand, mente, at han skulle løslades.
Hun henviste til, at han ikke havde mulighed for at påvirke eventuelle vidner, der har afgivet forklaring, ligesom sagen har været omtalt i pressen.
Den vurdering var dommeren uenig i, og manden varetægtsfængsles indtil 7.
maj.
/ritzau/FacebookTwitterKopier linkEmner:Enhedslisten|Kriminalitet|København|Lokalpolitik|Ninna Hedeager Olsen (politiker)




https://www.dr.dk/nyheder/indland/nicoline-faar-piercet-chip-i-haanden-det-er-smart-nu-kan-jeg-printe-uden-noeglekort

IndlandNicoline får piercet chip i hånden: 'Det er smart, nu kan jeg printe uden nøglekort'Ansatte hos rejsebureauet TUI får indopereret mikrochip i hånden.
4000 svenskere har allerede erstattet plastikkort med chips.
Nicoline Lund Christensen har i dag fået indopereret en chip i sin hånd.
I første omgang kan den bruges til at åbne sit skab på arbejdet og printe fra firmaets computere, men hun håber, at den på sigt kan bruges både som dankort, rejsekort og i træningscenteret.
Af Sandra Meersohn Meinecke23.
apr.
2019 kl.
17.
48 | opdateret 23.
apr.
2019 kl.
17.
49Bemærk: artiklen er mere end 30 dage gammelLæs opNår Nicoline Lund Christensen fremover skal låse sig ind i sit skab, logge på LinkedIn eller printe på sin arbejdsplads, rejsebureauet TUI, behøver hun ikke længere et plastikkort eller en kode.
Hun har nemlig sammen med seks af sine kollegaer i dag fået indopereret en chip i sin hånd, som skal erstatte nøglekortet.
De fleste vil nok instinktivt være lidt kritiske over at få noget indopereret i deres krop fra deres arbejdsgivers sideChristian Hannibal, digitaliseringschef i Dansk Industri- Det var et frivilligt tilbud, som jeg sagde ja til, fordi jeg synes, det er spændende at prøve af, siger Nicoline Lund Christensen.
Hun er ikke nervøs for, at den skal blive hacket eller gps-sporet.
- De kan jo ligeså godt hacke min telefon, den har jeg jo også altid på mig, og så vidt jeg ved, er der ingen gps i chippen, siger Nicoline Lund Christensen, som håber på, at chippen snart kan bruges som både rejsekort, dankort og i træningscentret.
- Det ville være super smart, siger hun.
4.
000 svenskere er 'chippet'I Sverige har omkring 4.
000 personer ligesom Nicoline Lund Christensen allerede fået skudt et chip-implantat ind i hånden ved hjælp af en kanyle.
På den anden side af Øresund kan man allerede tage jernbanen med sin chip og bruge den som adgangskort hos flere virksomheder.
I Danmark er der dog stadig ikke mange muligheder med chippen og hos Dansk Industri, forventer Christian Hannibal, som er digitaliseringspolitisk chef, heller ikke, at det bliver lige så udbredt.
- De fleste vil nok instinktivt være lidt kritiske over at få noget indopereret i deres krop fra deres arbejdsgivers side, siger han og tilføjer, at danskerne har taget den allerede eksisterende teknologi til sig.
Chippen i Nicoline Lund Christensens hånd bliver skudt ind af en piercer.
- Det gjorde lidt ondt, men ikke så meget som jeg havde regnet med, sagde hun bagefter.
- Vi bruger jo allerede telefonen som rejsekort.
Så det er ikke sikkert, at chippen vil fjerne et produkt, du allerede har i lommen, men i stedet blive et ekstra produkt, du skal have indopereret i din hånd.
Christian Hannibal tilføjer, at der altid findes frontløbere, som gerne vil prøve den nye teknologi af.
- Hvad enten det er et el-løbehjul eller en chip i hånden, siger han og tilføjer:- Men den skal opfylde et behov.
FacebookTwitterKopier link




https://www.dr.dk/nyheder/viden/teknologi/teknologien-rykker-snart-saetter-flere-anlaeg-sol-og-vind-paa-flaske

Klimatopmødet COP24Se temaTeknologiTeknologien rykker: Snart sætter flere anlæg sol og vind på flaskeOverskudsstrøm fra vindmøller og solcelleanlæg kan lagres som brint, og teknologien vinder frem, viser ny rapport.
Af Ida-Sofie Sellerup, Anders Lifland Nørgaard og Thea Bjørn23.
apr.
2019 kl.
13.
43Bemærk: artiklen er mere end 30 dage gammelLæs opBland vind, sol og vand.
Så kan man få brint, der kan laves om til grønt brændstof, der ryger direkte i tanken på lastbilen, bussen eller et andet køretøj, der kører på grønt brændstof.
Sådan lyder det simple regnestykke bag vandbaseret elektrolyse, også kaldet Power-to-X, (PtX) som flere danske virksomheder arbejder med.
Fra vind til brændstofPtX-anlæggene, som vandelektrolyse også kaldes, foregår ved, at helt almindeligt vand bliver udsat for strøm, der eksempelvis kommer fra vindmøller eller solceller.
Derefter bliver vandmolekylerne (H20) spaltet til ren ilt og rent brint.
På den anden side af anlægget bliver brinten lagret.
Brinten kan så bruges til for eksempel at lave ammoniak (NH3) eller til at opgradere biogas til naturgas (metan, CH4) ved at lade CO2’en fra biogassen reagere med brinten.
Brintanlæggene er ufarlige.
Gassen opbevares dog under tryk, så derfor skal man have sikkerhedsbriller på inde på selve anlægget.
Kilde: Energinet og HyBalanceDet gør det muligt at omdanne al den strøm, der ikke bliver brugt, til ren brint, som man derefter kan omdanne til grønt brændstof.
Læs også:Vindenergi på lager: Dansk teknologi 'gemmer' overskudsstrøm i grønt brændstofDen teknologi ser nu ud til at få en afgørende rolle.
Tidligere var antagelsen, at det først kan betale sig at satse stort på anlæggene efter 2030.
Men ifølge den seneste analyse fra Energinet, er man er længere fremme med at sætte vind og sol på flaske.
Faktisk ser det ud til, at man før 2030 kan have en storproduktion i Danmark, der er rentabel, fortæller energistrategisk rådgiver hos Energinet, Carsten Vittrup.
- Desuden ser vi, at Danmark har et stort potentiale for både at lave grøn energi og dermed også grønt brændstof.
Analysen peger på, at vi kan nå næste skridt i omstillingen tidligere end antaget, siger han.
Som det ser ud nu, kan man lagre el, men på batterier, og det er en dyr løsning på langtidslagring, fortæller Carsten Vittrup.
- Det kræver alt, alt for mange batterier, så det er en del smartere at få omdannet strømmen til brændstof, hvis det skal ligge på lager i lang tid, eller hvis vi vil eksportere energien, siger han.
Legoklodsen i fremtidens energiTeknologien bag vandelektrolyse er flere hundrede år gammel, men det nye er, at man i stedet for strøm fra kulkraft kan sætte strøm fra vindmøller og solceller gennem anlægget.
Det gør man blandt andet i Hydrogen Valley i Hobro, der er partner i et af Nordeuropas største elektrolyseanlæg.
Her begyndte man produktionen i 2018.
Brinten er legoklodsen i fremtidens energisystem.
Næste skridt er, at vi bygger anlæggene endnu større.
Søren Bjerregaard Pedersen, CEO, Hydrogen ValleyAnlægget producerer brint ved hjælp af vandbaseret elektrolyse, når elpriserne er lave.
Eksempelvis om natten, eller når vindmøllerne producerer mere elektricitet, end hvad vi bruger.
Vandbaseret elektrolyse her i anlægget Hydrogen Valley i Hobro.
Her bliver vand (H2O) udsat for strøm fra vindmøller eller solcelleanlæg, som spalter molekylerne.
Ud på den anden side kommer ren ilt og ren brint.
En proces, man også kalder for flydende el.
Men man kan også bruge brinten i en videre forædling ved at lave det til metanol eller ammoniak, som man kan bruge i transportsektoren.
- Brinten er legoklodsen i fremtidens energisystem.
Næste skridt er, at vi bygger anlæggene endnu større, så vi kan tage imod endnu mere strøm og producere endnu mere brint, siger Søren Bjerregaard Pedersen, CEO i Hydrogen Valley.
The missing linkI brancheorganisationen Driftkraft Danmark vækker det glæde, at man er længere fremme med teknologien end først antaget.
- Vi har fulgt det nogle år, men vi har altid set, at det lå ude i fremtiden.
At der så kommer en melding om, at teknologien kommer hurtigere end ventet, er enormt positivt, for det afgørende er, hvordan vi får det, vi kalder flydende el ind i transporten, siger direktør Jacob Stahl Otte.
Drivkraft Danmark repræsenterer olie- og benzinselskaberne i Danmark, og ifølge organisationen bliver der tanket brændstof tre gange i sekundet i Danmark.
Derfor er behovet for nye og grønne energikilder nødvendigt, hvis man vil nå i mål med at være CO2-fri i 2050, mener Jacob Stahl Otte.
Med grøn energi skal man have ja-hatten på, og jeg håber, at dette er et gennembrud.
Jacob Stahl Otte, direktør i Drivkraft Danmark.
- Det er ekstremt svært lige nu, fordi vi kører på energien, samtidig med at vi skal bruge den.
På den måde kan brinten være 'the missing link' mellem transportsektoren og grøn energi, siger han.
Flydende el skal være billigereJacob Stahl Otte peger dog på, at projekterne stadig er i sin vorden, og at det skal gøres konkurrencedygtigt at tanke det grønne brændstof, der kommer fra vindmøller og solceller.
- Vi vil gerne i gang i morgen, men det er altid tidsperspektivet.
Anlæggene skal op i skala og gøres billigere.
Men med grøn energi skal man have ja-hatten på, og jeg håber, at dette er et gennembrud, siger han.
Det er man enig i hos Energinet.
Her ser man udbredelsen af vandbaseret elektrolyse som en vigtig del af anden halvleg i den grønne omstilling.
Men den kommende del kan blive svær, spår Carsten Vittrup.
- Vi har stadig brug for kemikalier og brændstoffer til at sejle og flyve med, når vi skal langt væk.
Men omdannelsen af strøm til brint er et afgørende skridt, for vi skal have noget af vores grønne, billige energi fra vind og sol konverteret til brændstoffer, siger han.
FacebookTwitterKopier linkEmner:Energinet|Teknologi|Vindmølleindustri|Energi|Hobro




https://www.dr.dk/sporten/svoemning/svoemmeikoner-er-uenige-om-landstraeneres-metoder

Spiseforstyrrelser i elitesportSe temaSvømningSvømmeikoner er uenige om landstræneres metoderFor Mette Jacobsen blev ansættelsen af landstræner Mark Regan begyndelsen på enden.
For Lotte Friis blev det startskuddet til det store gennembrud.
Af Jan Harkamp, Anders Rud, Peter Kobbersmed og Grafik af Vibeke Kjær Lund23.
apr.
2019 kl.
14.
28Læs opI 2003 trådte en markant og kontroversiel skikkelse ind i toppen af dansk svømmesport.
Australieren Mark Regan var udset til at være manden, som skulle løfte de danske svømmere til det allerhøjeste niveau.
Og på papiret lykkedes missionen også med en bronzemedalje til Lotte Friis ved OL i 2008.
Men med succesen i bassinet fulgte kontroversielle metoder og en særdeles kontant stil.
23 tidligere og nuværende danske elitesvømmere fortæller til DR Sporten, at offentlige vejninger, nedværdigende kommentarer og voldsomme raseriudbrud var en del af hverdagen i perioden 2003-2013 på landsholdet og på det nationale træningscenter (NTC).
En kultur, som australieren Mark Regan grundlagde på NTC i Farum, og som blev videreført, da hollandske Paulus Wildeboer tog over efter OL i 2008.
Det smittede af i ungdomsrækkerne og fik vidtrækkende konsekvenser for en lang række elitesvømmere.
Det bliver fortalt i DR-dokumentaren “Svømmestjerner - under overfladen”, hvor Jeanette Ottesen, Kathrine Jørgensen og Sidse Kehlet beretter om konsekvenserne af de kontroversielle metoder i toppen af dansk svømning.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
To af dansk svømnings største og mest vindende profiler gennem tiden oplevede også forandringerne i elitemiljøet på egen krop.
Men hvor Lotte Friis efter eget udsagn fik den nødvendige opsang til at opnå det store gennembrud, blev de nye tider i toppen af dansk svømning begyndelsen på enden for Mette Jacobsen.
Lotte Friis siger:- Mark Regan har betydet meget for mig.
Han var en slags reservefar for mig.
Han var der for mig, han støttede mig, han var hård ved mig.
Han var den træner, som for alvor fik sat gang i min karriere og fik mig ud af en dansk boble-mentalitet.
Han pressede mig til det yderste.
Og det er jeg utrolig taknemmelig for.
For uden ham er det ikke sikkert, at min karriere havde været ligeså fin, siger Lotte Friis.
Hos Mette Jacobsen var oplevelsen en helt anden:- Mark Regan havde stor indflydelse på, at jeg stoppede min karriere.
Det gik fra at være sporten, jeg elskede til at handle om frygt.
Vi kom til træning til en lunefuld træner, hvor man ikke vidste, hvordan dagen ville blive.
Vi var mange, der var bange og ikke var trygge.
Det var ikke noget, jeg på nogen måde havde lyst til at fortsætte i.
Så for mit vedkommende blev det til cirka en sæson under ham, og så fortsatte jeg på egen hånd, hvilket ikke var optimalt på nogen måde.
Men jeg kunne simpelthen ikke være i det.
Vi var ikke nogle skvatMette Jacobsen er Danmarks næstmest vindende svømmer gennem tiden - kun overgået af Jeanette Ottesen.
Hun er indehaver af hele 36 individuelle VM- og EM-medaljer og har været i finalen ved fem olympiske lege.
Jeg var vant til at tage vare på mig selv, og jeg behøvede egentlig ikke at have én, der råbte og skreg af mig, når jeg trænedeMette JacobsenDa Mark Regan blev ansat i 2003 var Mette Jacobsen en erfaren svømmer, som var vant til stor medbestemmelse i forhold til sine træningsplaner og svømmerutiner.
Men det forandrede sig med Regans indtræden som landstræner.
Mette Jacobsen havde ført træningsdagbog for at være så grundig i forhold til sin egen udvikling som overhovedet muligt, men Mark Regan beordrede kort efter sin ansættelse, at hun skulle droppe dagbogen.
- På det tidspunkt er jeg 30 år og vil have indflydelse på, hvad jeg bruger 30 timer om ugen på.
Men han skældte mig ud og sagde, at jeg skulle droppe træningsdagbogen og stole på ham.
Jeg skulle lade være med at tænke så meget over tingene, jeg skulle bare svømme.
Mette Jacobsen trivedes ikke under den australske landstræner Mark Regan.
Og de kontroversielle metoder på landsholdet var en medvirkende årsag til, at svømmeikonet sagde stop.
- Det sagde jeg, at jeg ville finde meget forkert.
Det var stik imod alt, hvad jeg var blevet opdraget til.
Jeg var vant til at tage vare på mig selv, og jeg behøvede egentlig ikke at have én, der råbte og skreg af mig, når jeg trænede.
Jeg skulle have en at samarbejde med, siger Mette Jacobsen, som i dag er 46 år gammel.
For Mette Jacobsen stod det hurtigt klart, at den indledende konfrontation skulle blive symptomatisk for perioden under Mark Regan.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Han kunne stå og råbe og skrige.
Det blev fulgt op af fysiske udbrud.
Jeg kan huske, at han tyrede en plastikstol ned over en svømmer, der ikke gjorde præcis, som han sagde.
Det var ting, der gjorde, at folk cyklede grædende til træning om morgenen kl.
5, fordi man var usikker på, hvordan humøret var i dag.
Den strenge tilgang og øgede vægtfokus fik også indflydelse på Mette Jacobsens eget selvbillede.
Fra at have været en selvstændig og selvtillidsfuld topsvømmer begyndte hun pludselig at tvivle på sig selv og stille spørgsmålstegn ved sin egen krop.
- Det handlede ikke om, at vi var nogle skvat, som ikke kunne klare mosten.
Det var menneskelige ting, som ikke var okay.
Det var ikke selve træningen, vi ikke kunne klare.
Det var hårdt, men det havde træningen også været mange år forinden.
- Det var ikke motiverende.
Alle folk er forskellige og har forskellige måder at præstere godt på.
Jeg har aldrig præsteret godt på frygt.
Så det var ikke befordrende for gode resultater for mit vedkommende, siger Mette Jacobsen, som stoppede sin aktive svømmekarriere i 2006.
Han førte mig til topsLotte Friis stod et helt andet sted på karrierestigen, da hun første gang stiftede bekendtskab med Mark Regan og hans træningsmetoder.
Hun var bare 15 år, da Regan blev ansat som landstræner, og som én af landets mest lovende unge svømmere blev Lotte Friis også tidligt en del af først junior- og sidenhen seniorlandsholdet.
Det har været et system, som har virket for mig, men som helt klart også har haft fejl og mangler.
Lotte FriisOg hun har en helt anden oplevelse af tiden under den markante australske landstræner.
- Han åbnede mit blik for, at man som dansk svømmer ikke kun skulle stille sig tilfreds med at komme til OL eller ved at kvalificere sig til en finale.
Du skal selvfølgelig være glad for, hvad du har opnået.
Men du skal hele tiden sætte dig nye mål og presse dig selv.
Det lærte Mark Regan mig.
- Han har en stor andel i min bronzemedalje fra OL i 2008.
Han trak mig til side allerede i sommeren 2007, fordi han kunne se, at jeg havde mistet noget motivation ved allerede at være OL-kvalificeret, for det var mit store mål.
Men han spurgte mig: “Vil du til OL som turist, eller vil du til OL som konkurrencesvømmer?
, fortæller Lotte Friis.
Lotte Friis mener i dag, at Mark Regan var med til at forløse hendes eget potentiale.
Og hun er ham taknemmelig - også selvom han var meget streng.
Da Mark Regan stoppede som landstræner efter OL i 2008, blev mange af metoderne videreført af Paulus Wildeboer.
Og selvom Lotte Friis anerkender, at begge trænere var strenge og særdeles temperamentsfulde, passede deres stil til hende.
- Jeg var en svømmer, som gjorde, hvad træneren sagde.
Jeg tænkte, at træneren altid havde mit bedste for øje, og derfor gjorde jeg, som jeg fik besked på.
Hvis træneren sagde, at jeg skulle svømme 10 kilometer ud i én køre, så gjorde jeg det.
Han måtte jo have en plan for mig.
- Vi er jo alle forskellige og skal alle håndteres forskelligt.
Jeg har det helt fint med at have trænet under de to trænere.
Jeg har det helt fint med den måde, tingene foregik på.
Og det er efter min overbevisning også den måde, at tingene bliver gjort på i andre store svømmenationer.
- Der bliver man ikke behandlet med fløjlshandsker.
Der bliver du presset til det yderste.
Det virkede for mig, og det var det, der skulle til, for at jeg kunne blive den bedst mulige svømmer, siger Lotte Friis.
Hun var ikke bekendt med den lange række af fysiske og psykiske problemer, som flere af hendes svømmekolleger har kæmpet med under og efter tiden på landsholdet og det nationale træningscenter.
Og Lotte Friis understreger, at det set fra hendes synspunkt ikke handlede om, at hun bare var stærk og kunne klare strabadserne, mens mange af de øvrige svømmere ikke besad samme styrke.
- Hvis det var en skolelærer eller et familiemedlem, som havde fortalt mig, at jeg var fed, så tror jeg også, at jeg havde reageret anderledes.
Men nu skete det i svømningen.
Der handlede det om at optimere mig som svømmer.
Der skulle tales hårdt til mig, før jeg fattede det, siger Lotte Friis.
- Det har været et system, som har virket for mig, men som helt klart også har haft fejl og mangler.
Jeg har slet ikke kendt omfanget, og jeg er meget ked at høre, hvad de andre svømmere har oplevet.
Mark Regan var landstræner for Danmark fra 2003 til 2008.
I dag bor han i Australien og er gået på pension.
Han ønsker ikke at deltage i et interview om perioden.
Men han siger til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Paulus Wildeboer døde i 2014.
Direktør i Dansk Svømmeunion, Pia Holmen Christensen, er blevet forelagt kritikken angående de offentlige vejninger og de nedladende kommentarer.
Hun siger til DR Sporten:- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden.
Læs hele svaret fra Dansk Svømmeunion her.
FacebookTwitterKopier linkEmner:Jeanette Ottesen (svømmer)|Svømmesport|Dansk Svømmeunion|De Olympiske Lege|Australien




https://www.dr.dk/sporten/flere-staar-frem-efter-svoemmedokumentar-fik-de-os-til-graede-jo-bedre-var-det

Spiseforstyrrelser i elitesportSe temaSportFlere står frem efter svømmedokumentar: 'Fik de os til at græde – jo bedre var det'  Flere svømmere fortæller i kølvandet på DR Sportens dokumentar om elitesvømmere, at også de har oplevet ting, som de fandt uacceptable i dansk topsvømning fra 2003 til 2012.
Micha Østergaard og Frederik Siem bekræfter beskrivelserne af et usundt miljø omkring det danske svømmelandshold under landstrænerne Mark Regan og Paulus Wildeboer.
Af Rasmus Dalgaard og Anders Rud23.
apr.
2019 kl.
14.
23Bemærk: artiklen er mere end 30 dage gammelLæs opMandag aften stod svømmestjernen Jeanette Ottesen sammen med en række tidligere elitesvømmere frem på DR1 og fortalte om en kultur med offentlige vejninger og verbalt misbrug, der herskede i årene fra 2003 til 2012 på det danske svømmelandshold.
I kølvandet på DR Sportens ”Svømmestjerner – Under overfladen” er flere tidligere elitesvømmere trådt frem for at fortælle, at atleterne i dokumentaren ikke står alene, og at også de har oplevet de ting, der bliver beskrevet.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Tobias Urban, der var med omkring landsholdssamlinger og træningslejre fra 2003 til 2007, fortæller til DR Sporten, at også han husker de offentlige vejninger og det verbale misbrug fra trænernes side.
- Tonen var hård.
Den var sindssygt hård.
Jeg har svømmet på college i USA i fire år, og nogle af de trænere derovre er nogle bødler.
Men de var ikke i nærheden af det her.
Det var helt ude af proportioner, siger den tidligere svømmer.
- Det var altid personligt.
Det var aldrig ”din teknik er dårlig, det skal du have rettet”.
Det var aldrig med den på.
Det var altid noget med, at personen ikke ville eller kunne.
Man fik at vide, at man ikke gjorde nok, eller man ikke ville det nok.
'Ikke fedt at være en del af'Frederik Siem var tilknyttet ungdoms- og A-landsholdet i perioder mellem 2006 og 2017, og han husker også, at det beskrevne er foregået.
Både måden, der blev talt til svømmerne på og de offentlige vejninger.
Han fortæller, at der blev gjort opmærksom på problemet mange gange, men at der ikke skete noget.
Det blev til sidst for meget for Frederik Siem, der sagde fra og ikke længere tog med på træningslejre.
- For mig havde det ikke så meget med de offentlige vejninger at gøre.
Det var mere stemningen, og hvordan man blev behandlet, som jeg syntes, var det største problem.
- Der blev kørt meget med, at jo mere man kunne råbe af svømmerne, jo bedre var det, og hvis man kunne få svømmere til at græde, jo bedre var det.
Og det er bare ikke noget, jeg synes er fedt at være en del af, siger han.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkFrederik Siem husker det utilregnelige psykiske klima, som han følte var påtaget fra trænernes side.
Han mindes en træningslejr, hvor der havde været god stemning i truppen, men svømmerne blev ud af det blå overfuset af trænerne.
- Det var som om, det hele var så påtaget.
De tænkte: ”Nå nu har de været her i en uge, nu skal de lige presses lidt ekstra, så nu skælder vi dem ud”, fordi de vitterligt troede, at det var det, der gjorde os bedre.
Spiseforstyrrelse og flugt til BerlinDe to tidligere svømmeres udsagn bakkes op af Micha Østergaard, der som landsholdssvømmer fra 2007 til 2010 oplevede både Mark Regan og Paulus Wildeboers form for ledelse, hvor de offentlige vejninger står klart i hendes erindring.
- Vi blev løbende kaldt hen, og på tur kom vi op på vægten, og dem bag en kunne sagtens høre, hvad man vejede.
Det er ikke som i lufthavnen, hvor man i respekt holder sig lidt tilbage.
Hvis man vejede for lidt eller for meget, kom der en reaktion, siger Micha Østergaard.
Vejningerne og de verbale tæv fik store konsekvenser for svømmeren.
Vejede hun 100 gram for meget, fik hun det at vide, og det endte med, at hun fik en spiseforstyrrelse.
- Jeg begyndte bare at få det mere og mere dårligt med mig selv.
Tidligere var jeg tilfreds med mit udseende, men pludselig begyndte jeg at tvivle på min dømmekraft, om der var noget om snakken med, at jeg måske var for tyk.
Hvad gjorde det ved dit forhold til mad?
- Jeg begyndte at tælle alle mine kalorier i maden og læse og google alt om mad.
Heldigvis er jeg så svag en person, at jeg ikke har kastet op, men i stedet bare spist en masse og så været totalt ked af det over alt det, jeg derved havde ødelagt, siger hun.
Til sidst havde Micha Østergaard det så dårligt, at hun ikke så andre udveje end at kaste håndklædet og drømmene om VM- og OL-guld i ringen.
Hun flyttede til Berlin, hvor hun stadig bor den dag i dag.
- Jeg flygtede fra ham, der skulle sende mig til VM om et halvt år, og som hver dag stod og overfusede mig med dårlige ting, siger hun om den daværende landstræner Paulus Wildeboer.
Fra 2003 til 2008 var australieren Mark Regan landstræner, og det var sammen med ham, det usunde klima begyndte at gro på svømmelandsholdet.
Offentlige vejninger og udskamning af svømmerne blev en del af rutinen, og de metoder blev ført videre, da Paulus Wildeboer tog over.
Hollænderen sad på posten til udgangen af januar i 2013.
Ifølge dokumentaren har det ikke kun været på A-landsholdet, at de offentlige vejninger og verbale misbrug har fundet sted, men at det også er sket på danske ungdomslandshold.
De ekstreme metoder resulterede blandt andet i spiseforstyrrelser, depression og angst for en række af atleterne.
Mark Regan bor i dag i Australien og er gået på pension.
Han ønsker ikke at deltage i et interview om perioden.
Men han siger til DR Sporten, at han aldrig har gjort noget galt.
At han var en hård træner, og at man nogle gange bør fortælle svømmerne ting, som de ikke har lyst til at høre.
Paulus Wildeboer døde i 2014.
Direktør i Dansk Svømmeunion, Pia Holmen Christensen, er blevet forelagt kritikken angående fællesvejningerne og de nedladende kommentarer.
Hun siger til DR Sporten:- Det gør mig virkelig ked af det, når jeg hører de her historier, det må jeg bare sige.
Der må jeg simpelthen bare lægge mig fladt ned.
Det bryder jeg mig slet ikke om at høre, og det er ikke i orden.
Læs hele svaret fra Dansk Svømmeunion her.
FacebookTwitterKopier linkEmner:Jeanette Ottesen (svømmer)|Svømmesport|Dansk Svømmeunion|DR1|Berlin




https://www.dr.dk/nyheder/regionale/trekanten/kommunen-siger-nej-uheldig-skovejer-maa-ikke-lave-brandbaelte-efter

TrekantområdetKommunen siger nej: Uheldig skovejer må ikke lave brandbælte efter storbrand på hedeSkovejer Kirsten Møller fra Randbøl Hede føler, at hensyn til insekter vejer tungere end hendes sikkerhed.
Kirsten Møller må ikke fjerne de afsvedne træer for Billund Kommune, der har udpeget området som et beskyttet hedeareal.
Af Søren Rahbek og Peter Frandsen Siggaard23.
apr.
2019 kl.
14.
25Bemærk: artiklen er mere end 30 dage gammelLæs opHensynet til insekterne vejer højere end hensynet til borgernes liv og ejendom.
Sådan oplever skovejer Kirsten Møller situationen efter en stor hedebrand i midtjyske Randbøl for 11 måneder siden.
Branden brød ud midt under sidste sommers langvarige tørke, og årsagen til branden blev aldrig fundet.
Branden tog livet af 12 hektar af Kirsten Møllers skov, og i dag står lange rækker af afsvedne og døde træer på arealet stadig som et vidnesbyrd om branden - og som et indbydende sted at slå sig ned for insekter.
Træerne står ud til heden på Kirsten Møllers skovejendom, og de udgør en brandfælde, hvis der igen opstår brand på heden, mener skovejeren og hendes forsikringselskab.
- Det er en brandfælde uden lige, siger Kirsten Møller.
Hun frygter, at resten af hendes skov ikke vil være til at redde, hvis der igen udbryder brand.
Det er en brandfælde uden lige.
Kirsten Møller, skovejerKirsten Møller ønsker derfor at fjerne træerne og etablere et brandbælte af nyplantede løvtræer på arealerne ud til Randbøl Hede.
Men det må hun ikke for Billund Kommune, der har udpeget området som naturbeskyttet hede.
- Kommunen sagde: 'Nej, det må I ikke'.
Træerne skulle blive stående, fordi de var gode for insekterne, fortæller Kirsten Møller.
Læs også:Se billederne: Naturbrand slukkes i SydjyllandKommunen afviser grund til bekymringMen direktøren for tekniks afdeling i Billund Kommune, Lauge Clemmensen, deler ikke Kirsten Møllers bekymring omkring brandfaren.
- Der skal ikke herske tvivl om, at vi vægter beboernes sikkerhed utroligt højt.
Der er ikke i vores vurdering en øget brandrisiko ved de afsvedne træer, siger Lauge Clemmensen.
Men den kommunale medarbejder, der har foretaget den vurdering, har ingen ekspertise i forhold til netop brandfare, erkender den tekniske direktør.
Der er ikke i vores vurdering en øget brandrisiko ved de afsvedne træer.
Lauge Clemmensen, teknisk direktør, Billund Kommune- Når vi er ude at vurdere området, ser vi på de forhold, der gør sig gældende.
Hvis vi er usikre på forholdene, har vi mulighed for at trække på TrekantBrand, siger Lauge Clemmensen.
Han ved ikke umiddelbart, om Billund Kommune har bedt om brandvæsenets vurdering af området.
Kirsten Møller har sammen med Dansk Skovforening nu klaget over, at 30 procent af hendes skov af Billund Kommune er udpeget til naturbeskyttelsesområde.
Sagen venter fortsat på at blive afgjort i Miljø- og Fødevareklagenævnet.
Læs også:BILLEDER Brandvæsen og beredskabsstyrelse kæmper mod plantagebrandFacebookTwitterKopier linkEmner:Billund Kommune|Jylland|Brande|Skovbrug|Trekantområdets Brandvæsen




https://www.dr.dk/sporten/oevrig/overbevisende-groth-indleder-vm-med-sikker-sejr

Øvrig sportOverbevisende Groth indleder VM med sikker sejrJonathan Groth vandt 4-0 i sæt over russeren Vildan Gadiev, mens Anders Lind tabte sin kamp i første runde.
Groths sejrscifre lød 11-8, 11-9, 11-4, 15-13.
23.
apr.
2019 kl.
16.
59Bemærk: artiklen er mere end 30 dage gammelLæs opDanmarks bedste bordtennisspiller, Jonathan Groth, er klar til anden runde i hovedturneringen ved VM i Budapest.
Groth levede op til favoritværdigheden ved at slå russeren Vildan Gadiev med 4-0 i sæt.
De danske sejrscifre lød 11-8, 11-9, 11-4, 15-13.
Læs også:Bordtennisstjerne til VM med ny makker: 'Vi kan drille de bedste'Groth nappede de tre første sæt, inden fjerde sæt blev en mere nervepirrende omgang.
Russeren afværgede en stribe matchbolde, inden Groth til sidst sikrede sejren i fire sæt.
Derimod er Anders Lind ude af singlerækken efter et nederlag på 1-4 i sæt mod slovakken Yang Wang.
Sidstnævnte vandt med cifrene 11-9, 9-11, 11-8, 11-4, 11-7.
Senere tirsdag aften skal Groth i aktion i anden runde, hvor han møder tjekken Pavel Sirucek.
Hovedturneringen er en knock out-turnering med 128 spillere, som man kender det fra tennissportens grand slam-turneringer.
Det kræver syv sejre på stribe at blive verdensmester i den ungarske hovedstad.
/ritzau/FacebookTwitterKopier link




https://www.dr.dk/nyheder/politik/eva-kjer-hansen-faar-anden-naese-paa-godt-maaneder

PolitikEva Kjer Hansen får anden næse på godt to månederFiskeriministeren kritiseres af et flertal i muslingesag.
Fiskeriminister Eva Kjer Hansen (V) er endnu engang blevet tildelt en næse for sin håndtering af fiskeriområdet.
Af Emil Søndergård Ingvorsen23.
apr.
2019 kl.
14.
04Bemærk: artiklen er mere end 30 dage gammelLæs opEt flertal i Folketinget giver fiskeriminister Eva Kjer Hansen (V) en næse for hendes håndtering af sagen om forsøgsfiskeri i Storebælt.
Det oplyser Dansk Folkepartis fiskeriordfører, Ib Poulsen, efter et kort møde i Miljø- og Fødevareudvalget.
- Vi har givet minister Eva Kjer Hansen endnu en næse for hendes håndtering af fiskeriområdet, siger ordføreren.
MuslingeaftalenSamtlige partier i Folketinget vedtog i juni 2018 en aftale om rettighederne til muslinge- og østersfiskeriet på Limfjorden.
De nye regler betød, at personer eller selskaber, der ejer mere end tre licenser for blåmuslinger og/eller østers, skal afhænde licenserne inden udgangen af 2026.
Det vil altså ikke være tilladt at eje mere end tre licener for blåmuslinger og/eller tre licenser for østers.
Aftalen indeholder også en ny krydsregel for ejerskab af licenser.
Det betyder, at personer og selskaber, der ejer en vis andel af visse mængder fiskekvoter, ikke samtidig må eje andele af blåmuslinger og østers.
Samtidig ændrede man koncentrationsreglerne, så en person eller et selskab må være ejer eller medejer af to fartøjer, hvor der er tilknyttet maksimalt tre licenser for blåmuslinger og tre licenser for østers.
Fartøjer skal derudover være udstyret med en elektronisk overvågningsenhed - en såkaldt Black Box - til opsamling af data om fartøjets fiskeri.
Fartøjer med licenser for østers skal fiske minimum 25 procent af værdien af den tildelte årsmængde pr.
licens, og det kan kontrolleres med den elektroniske overvågningsenhed.
Kilde: Udenrigsministeriet.
Næsen, som er en kritik af ministerens håndtering af sagen, gives, efter at Berlingske har kunne afdække, hvordan myndighederne i en årrække har givet nogle af landets største muslingefiskere unik adgang til at fiske i Storebælt.
Læs også:DF truede med 'det røde kort': Eva Kjer slipper med næse i muslingesagFiskerne har ifølge Berlingske tilsyneladende bare kunnet ringe til embedsmænd og få adgang til fangsterne.
De ekstra muslingefangster er givet gennem et såkaldt forsøgsfiskeri, som i flere måneder ad gangen har givet Danmarks største muslingefiskere mulighed for at fange blåmuslinger i udvalgte områder.
- Hun har tilbageholdt oplysninger og har ikke skabt lige adgang, som var et vilkår i Fiskeripakken.
Det har vi pointeret i beretningen, siger Ib Poulsen fra Dansk Folkeparti.
'Mange næser i hendes klædeskab'Det er lige over to måneder siden, at Eva Kjer Hansen senest fik en næse af Folketinget.
Her blev hun i skarpe vendinger kritiseret for at have trukket deres fælles aftale om skærpede regler for muslinge- og østersfiskeri i langdrag hele efteråret - og for at have ignoreret gentagne opfordringer om en hurtigere implementering af reglerne.
Til trods for at hun er ramt af kritik endnu en gang, kan hun dog stadig blive sidddende som minister.
Dansk Folkeparti har nemlig valgt ikke at stille et mistillidsvotum mod Eva Kjer Hansen.
- Der er efterhånden mange næser i hendes klædeskab i denne her sag, konstaterer Dansk Folkepartis Ib Poulsen.
FacebookTwitterKopier linkEmner:Eva Kjer Hansen (politiker)|Venstre|Dansk Folkeparti|Fyn|Erhvervsfiskeri




https://www.dr.dk/nyheder/penge/turismen-firedoblet-paa-10-aar-bombeangreb-truer-sri-lankas-blomstrende-oekonomi

PengeTurismen firedoblet på 10 år: Bombeangreb truer Sri Lankas blomstrende økonomiUden fred og stabilitet bliver det svært at fuldføre store drømme.
Sri Lanka eksporterer blandt andet tekstiler, te og gummi.
Af Signe Mai Vilsbøll23.
apr.
2019 kl.
14.
15Bemærk: artiklen er mere end 30 dage gammelLæs opEksperter og lokale forretningsdrivende frygter, at weekendens dødelige bombeangreb vil skade økonomien i Sri Lanka.
Landet var ellers lykkedes med at styrke eksporten og tiltrække flere turister efter en 27 år lang borgerkrig mellem buddhistiske singalesere og hinduistiske tamiler, som først sluttede i foråret 2009.
Centerleder på Institut for Tværkulturelle og Regionale Studier på Københavns Universitet, Ravinder Kaur, vurderer, at angrebet især kan blive et tilbageslag, når Sri Lanka skal lokke investorer til landet.
- De sidste ti år har Sri Lanka kæmpet for at opnå et mere stabilt demokrati, og der er kommet så meget styr økonomien, at Sri Lanka har haft visioner om at blive en af regionens førende destinationer for udenlandske investorer.
Det bliver sværere, hvis der ikke er fred og stabilitet i landet, siger Ravinder Kaur, der netop er hjemvendt fra feltarbejde i Sri Lanka.
Et finansielt centrumIfølge Ravinder Kaur er Sri Lanka blevet en betydelig spiller i Kinas målsætninger om at bygge en interkontinental netværksinfrastruktur mellem Europa, Afrika, Asien og Kina - det såkaldte 'Belt and Road Initiative'- De er ved at bygge to store havne i Sri Lanka, og håbet i Sri Lanka har været, at der ville komme flere investorer til, som også kunne se strategiske potentialer i den placering, landet har i Det Indiske Ocean, siger Ravinder Kaur.
- Sri Lanka er en lille nation, men landet har i et stykke tid været overbevist om, at der er mulighed for at blive et globalt finansielt centrum i Sydasien, ligesom Singapore er.
Der var generelt meget optimisme, håb og store ambitioner, da jeg var der for bare 14 dage siden.
Turismen er firedoblet på ti årSiden 2009, hvor De Tamilske Tigre forsvandt fra landet, er den srilankanske eksport steget støt, og inden angrebene lød prognosen fra Den Internationale Valutafond, at den positive udvikling kun så ud til at fortsætte.
Sri Lanka eksporterer blandt andet tekstiler, te og gummi, men turisme er efterhånden også blevet en vigtig indtægtskilde i landet, hvor flere store internationale kæder har åbnet nye hoteller.
.
447.
890 turister besøgte Sri Lanka i 2009.
I 2017 var tallet steget til 2.
1 millioner turister, og Sri Lanka er af Lonely Planet blevet kåret som årets rejsemål i 2019.
Hotelejer mister allerede gæsterRejseleder og hotelejer i Sri Lanka Ulla Dons frygter, at bombeangrebet, der har kostet 310 mennesker livet, vil få konsekvenser for turismen i landet.
Hun skulle have modtaget gæster på sit hotel i dag, men de har indtil videre udsat deres besøg på ubestemt tid:- Vi har haft stedet mange år, så vi har fulgt udviklingen, og der skal ikke meget til, før også de store hoteller får aflysninger.
Før jul var der lidt politisk uro, hvor mange også meldte om aflysninger.
Sådan noget her har en stor og hurtig effekt, og jeg frygter, det vil ramme turismen i landet, siger Ulla Dons.
Myndigheder i både USA, Kina og Danmark har advaret turister mod at rejse til Sri Lanka.
FacebookTwitterKopier linkEmner:Sri Lanka|Turisme|Den Internationale Valutafond|Kina|Københavns Universitet




https://www.dr.dk/nyheder/politik/stram-kurs-krydser-12000-vaelgererklaeringer

PolitikStram Kurs krydser 12.
000 vælgererklæringerMed et stort spring siden starten af april har Stram Kurs bragt sig nærmere at blive opstillingsberettiget.
Den racismedømte, islamkritiske stifter af partiet Stram Kurs, Rasmus Paludan, demonstrerer tæt på Farum Midtpunkt 2.
påskedag.
23.
apr.
2019 kl.
13.
25Bemærk: artiklen er mere end 30 dage gammelLæs opIfølge Økonomi- og Indenrigsministeriet har det stærkt indvandringskritiske parti Stram Kurs med Rasmus Paludan i spidsen nu 12.
174 indsamlede vælgererklæringer fra vaelgerearklaering.
dk.
Det er mere end en fordobling siden første april, hvor partiet havde registreret 5526 erklæringer.
Tidligere tirsdag oplyste Rasmus Paludan i en pressemeddelelse, at partiet får mellem 800 og 1000 nye vælgererklæringer om dagen.
Alt efter, hvornår statsminister Lars Løkke Rasmussen (V) udskriver valg, kan Stram Kurs og Rasmus Paludan nå at blive opstillingsberettiget til det Folketingsvalg, der skal afholdes senest 17.
juni.
Hvem er Rasmus Paludan?
Uddannet advokatStiftede partiet Stram Kurs i 2017 og går ind for forbud mod islam i Danmark.
Han spreder sit budskab gennem videoer på YouTube og ved demonstrationer, hvor han blandt andet har brændt koranen af.
I april blev han idømt 14 dages betinget fængsel for racisme.
Han har anket dommen til landsretten.
Indtil videre har det i 2018 og 2019 kostet staten 24 millioner kroner at beskytte ham, viser et svar fra Justitsministeriet til Folketingets Retsudvalg.
Sidste år afholdt Rasmus Paludan 53 demonstrationer.
For at blive opstillingsberettiget skal et parti have mindst 20.
109 vælgererklæringer.
Herefter skal Økonomi- og Indenrigsministeriet kontrollere, at der er det nødvendige antal og den nødvendige dokumentation for dem.
- Fristen for at anmelde sig som opstillingsberettiget parti er 15 dage før valgdagen klokken 12, skriver Økonomi- og Indenrigsministeriet om kriterierne for at blive opstillingsberettiget.
Stram Kurs, med racismedømte Rasmus Paludan i spidsen, ønsker ifølge sin hjemmeside blandt andet at forbyde religionen Islam, udtræde af internationale konventioner om flygtninge, udvise alle ikkevestlige personer, der har fået asyl, og udvise alle ikkevestlige personer, der ikke er statsborgere.
Læs også:Riskær og 'Stram Kurs' har brudt reglerne: Flertal vil lukke smutvej til vælgererklæringerPersoner, der har fået statsborgerskab, skal ifølge partiet have det vurderet og i udgangspunktet annulleret.
Op til påske har Rasmus Paludan gennemført flere demonstrationer.
Her har han blandt andet har kastet med og brændt koranen.
Det har udløst optøjer på blandt andet Nørrebro, og Paludans demonstrationer er sket under stort politiopbud.
/ritzau/FacebookTwitterKopier linkEmner:Lars Løkke Rasmussen (politiker)|Økonomi- og indenrigsministeriet|Venstre|Valg og folkeafstemninger|Nørrebro




https://www.dr.dk/nyheder/regionale/oestjylland/psykolog-guider-saadan-taler-du-med-dit-barn-om-angrebet-i-sri-lanka

ØstjyllandPsykolog guider: Sådan taler du med dit barn om angrebet i Sri LankaPsykologer er til stede på Højvangskolen i Aarhus, hvor to af de tre dræbte danske børn gik.
Flaget på halv på Højvangskolen i Aarhus.
Af Emma Lichscheidt23.
apr.
2019 kl.
13.
13Bemærk: artiklen er mere end 30 dage gammelLæs opPsykologer står i dag til rådighed for lærere og elever på Højvangskolen i Aarhus oven på søndagens terrorangreb i Sri Lanka, der har kostet 321 mennesker livet og såret mere end 500.
På skolen gik nemlig to af de tre danske børn, der blev dræbt under angrebet.
De er alle børn af Anders Holch Povlsen, som ejer Bestseller-koncernen.
Chefpsykolog Jan Sejersdahl Kirkegaard fra Aarhus Kommune fortæller, at alle på skolen er meget påvirkede af situationen, og at folk har reageret meget forskelligt.
- Det gør et rigtig, rigtig stort indtryk på både børn og voksne, siger han.
Ifølge chefpsykologen vil andre børn også kunne være påvirkede af situationen, selvom de ikke kendte børnene.
Her har vi samlet nogle af rådene til, hvordan du taler med dit barn, og hvad du skal være opmærksom på.
1VÆR OPMÆRKSOM PÅ TEGNIfølge psykologen reagerer børn meget forskelligt, når de hører om de voldsomme angreb.
Nogle vil selv komme og give udtryk for bekymringer og tanker.
Andre vil fortælle, at det er noget, der er blevet talt om i skolen, og nogle vil måske putte lidt med det selv.
- Det er ikke alle, der automatisk kommer og fortæller det til mor og far eller andre.
Men derfor kan de stadig godt gå og have de tanker og fantasier, siger Jan Sejersdahl Kirkegaard.
Derfor skal man som forældre være opmærksomme på sine børn.
- Langt de fleste forældre vil være så tætte på deres børn, at de kan fornemme, om der er noget, der trykker, eller om der er noget, barnet går og tumler med.
Så er det helt legalt - faktisk en nødvendighed - at man spørger ind til tankerne.
2SPØRG IND TIL TANKERNEPsykologen fortæller, at børnenes tanker kan være mange.
- Det er en diffus frygt, som kan give anledning til angst, for fantasien får jo lov til at løbe videre, så man tænker: "Hvad er sket med de børn?
Kan det ske for mig?
Kan det ske for min familie?
Kan man tage på ferie i andre lande og risikere at møde sådan noget?
"Det bedste, man kan gøre som forælder, er at spørge ind til tankerne.
- Tag snakken så konkret som muligt, og lad barnet selv fortælle, hvad det tænker og så snak om det.
Giv barnet plads og rum til at fortælle.
Jan Sejersdahl Kirkegaard forklarer, at de mange spørgsmål kan være meget overvældende for børnene.
- Det er noget, der kan stikke dybt og optage børnene i flere dage.
Så det kan sagtens være, man skal have en snak flere gange.
Det er rigtig godt, hvis børnene får lov til at reflektere over det, siger han.
3HOLD ØJE MED LEG OG TEGNINGERPsykologen fortæller, at børns reaktioner ofte kommer til udtryk, når de leger, og derfor kan man med fordel holde øje med, hvad det er, børnene leger.
- Det kan være, man leger med Lego-figurer, hvor nogle af dem opfører sig aggressivt, og måske bliver nogle af figurerne slået ihjel.
- I begge tilfælde er det vigtigt, at man som forælder spørger ind til det, til de forskellige roller i legen og bruger det som afsæt til at snakke videre, og spørge barnet, om det er fordi, at barnet selv er bekymret for, at der kan ske noget for barnet selv eller dets familie.
- Den slags situationer, hvor man giver plads til barnets udfoldelser, er utroligt vigtige, for det er den måde, barnet kommunikerer, når det står over for noget, som er svært for det, og som det ikke kognitivt kan bearbejde.
Det er vigtigt, at man legaliserer det, tager det alvorligt og giver sig tid til at tale om det.
4LAD VÆRE MED AT DVÆLE VED FORKLARINGENDa terror er en ubegribelig størrelse - også for de voksne - behøver man ikke dvæle for meget ved den del af det, forklarer Jan Sejersdahl Kirkegaard.
- Vi kan ikke give en forklaring, for det er i bund og grund ubegribeligt og uforståeligt, at nogen har udført de handlinger.
- Så man skal måske undlade at forsøge at svare konkret og svare på den del men mere blive i den utryghed og usikkerhed, barnet kan opleve og legalisere, at det er svært at forstå.
Det handler ikke om at give skyld eller finde forklaringer, fastslår psykologen.
5TAG ANSVARET PÅ DIGBørnene har behov for en betryggende melding fra forældrene.
- Vi skal som forældre betrygge børnene i, at det ikke sker, når vi selv er ude at rejse.
Og vi kan love hinanden, at vi selvfølgelig gør alt, hvad vi kan, for at være opmærksomme på det, siger Jan Sejersdahl Kirkegaard.
Desuden er det vigtigt, at børnene får en følelse af, at forældrene tager styring på situationen.
- Børnene har ofte brug for, at de voksne virkelig er de voksne og tager ansvaret på sig.
Det kan børn falde til ro med, siger han.
FacebookTwitterKopier linkEmner:Anders Holch Povlsen (erhvervsleder)|Lego Group|Sundhed og velvære|Bestseller|Aarhus




https://www.dr.dk/nyheder/viden/klima/dansk-forsker-om-voldsomt-tab-af-indlandsis-det-begyndte-allerede-gaa-galt-i

KlimaDansk forsker om voldsomt tab af indlandsis: Det begyndte allerede at gå galt i 80'erneAnders Anker Bjørk har været med til afdække, at indlandsisen smelter seks gange hurtigere end i startfirserne.
- Hvis vi kunne slukke udslippet fra den ene dag til den anden, ville det stadig tage rigtig lang tid at komme tilbage i balance.
For systemet er sat i sving, og det er blevet varmere, siger Anders Anker Bjørk.
Af Anton Lind23.
apr.
2019 kl.
12.
39Bemærk: artiklen er mere end 30 dage gammelLæs opDet er en 'højst bemærkelsesværdig' og samtidig 'stærkt bekymrende' status på tilstanden af indlandsisen i Grønland, som et hold forskere netop har fremlagt.
Holdets danske medlem tøver derfor ikke med at kalde det 'et stort og vigtigt studie', fordi det viser, at isen smelter seks gange hurtigere end i 1980'erne.
- Det er vigtigt at kunne sige til folk, at halvdelen af indlandsisens massetab inden for de sidste 50 år er kommet i løbet af de seneste otte år.
Det kan man tage at føle på, siger Anders Anker Bjørk, der er post doc ved Københavns Universitet.
Der, hvor vi står nu, er et helt nyt sted for indlandsisen.
Vi ved godt, det ændrer sig, men når vi kigger på de lange tidskalaer, er vi uden for enhver tvivl inde i en periode, der er helt exceptionel, hvor indlandsisen bare buldrer derudadAnders Anker BjørkLænge har det nemlig stået klart, at Grønlands indlandsis smeltede, og at verdenshavene steg.
Men nu har forskerholdet med det danske islæt kunne fastlægge, hvor langt fra normalen tingenes tilstand egentlig er.
- Der, hvor vi står nu, er et helt nyt sted for indlandsisen.
Vi ved godt, det ændrer sig, men når vi kigger på de lange tidskalaer, er vi uden for enhver tvivl inde i en periode, der er helt exceptionel, hvor indlandsisen bare buldrer derudad, siger Anders Anker Bjørk.
Isen smelter seks gange hurtigere end i 1980'erneProjektet, som blev lavet i Californien, er blevet til via et samarbejde mellem forskere fra flere internationale universiteter blandt andre amerikanske University of California, franske Université Grenoble Alpes og altså Københavns Universitet.
Helt konkret har forskerne for første gang kunnet gå tilbage og kigge på satellitdata fra 1972 mod de hidtige studier, der kun har kunnet bruge data tilbage fra 1990'erne.
- Vi har haft indlandsisen i balance, og på et tidspunkt tipper det og er ikke længere i balance.
Og nu kan vi se, hvordan normalen var, inden det tippede, og hvad udviklingen har været siden, siger Anders Anker Bjørk.
Hvis vi kunne slukke udslippet fra den ene dag til den anden, ville det stadig tage rigtig lang tid at komme tilbage i balance.
For systemet er sat i sving, og det er blevet varmere.
Anders Anker BjørkOg det viser sig, at balancen tipper, og systemet kommer ud af balance i midten af 1980'erne.
Siden er det bare blevet værre og værre, således at indlandsisen i Grønland smeltede næsten seks gange hurtigere i 2018, end den gjorde i starten af 1980'erne.
- Det er det mest overraskende, at det er så meget mere af massen, der forsvinder fra indlandsisen, siger Anders Anker Bjørk.
Forskerne kan også påvise, at smeltevand fra den grønlandske indlandsis alene har bidraget til, at verdenshavene er steget med 13,7 millimeter siden 1972.
Halvdelen af stigningen er sket de seneste otte år.
Kunne vi slukke for udslippet, ville isen stadig smelteSamtidig er problemet ikke kun, at isen i toppen af indlandsisen smelter hurtigere på grund af de stigende temperaturer.
Det er også begyndt at gå hurtigere med stykker, der brækker af.
Det viser, at balancen er langt fra normalen.
- Det er ikke kun opvarmningen nu.
Det er også systemet, der reagerer på ubalancen og begynder at gå meget hurtigere, siger Anders Anker Bjørk.
Selvom 13,7 millimeter måske ikke lyder af særligt meget, er det en udvikling, der skal tages alvorligt.
For som det ser ud lige nu, vil tempoet accellerere mere og mere.
Den umiddelbare løsning er at nedsætte vores udledning af drivhusgasser, men selv hvis vi kunne skrue udslippet ned til nul, ville det i sig selv ikke fikse systemet på kort sigt.
- Hvis vi kunne slukke udslippet fra den ene dag til den anden, ville det stadig tage rigtig lang tid at komme tilbage i balance.
For systemet er sat i sving, og det er blevet varmere.
- Men hvis man ikke gør noget, bliver det bare endnu værre, og vi har stadig muligheden for at gøre noget ved det, siger Anders Anker Bjørk.
Post doc ved Københavns Universitet Anders Anker Bjørk.
(© PRIVATFOTO)Projektionerne for fremtiden siger, at havene vil stige med op til 1,2 meter i 2100.
Og ifølge forskeren bliver det værre og værre for hver ny projektion, der bliver lavet.
En sådan stigning vil have enorm betydning for ethvert samfund, der ligger lavt i forhold til havniveauet.
Og selvom år 2100 er langt ude i fremtiden, er det værd at tænke over, mener Anders Anker Bjørk.
- 2100 er om lang tid, men mine børn i børnehaven kommer til at opleve det.
Og hvis havene er steget 1,2 meter eller mere, er det en helt anden verden end den, vi lever i nu, siger han.
FacebookTwitterKopier linkEmner:Grønland|Københavns Universitet|Videnskab|University of California|Videregående uddannelser




https://www.dr.dk/nyheder/regionale/midtvest/17-aarige-nanna-taler-alvorsord-om-klima-med-eu-kommissaer

Midt- og Vestjylland17-årige Nanna taler alvorsord om klima med EU-kommissærSeks unge klimaaktivister er inviteret til Bruxelles af EU-kommissionens næstformand.
17-årige Nanna Lindbæk Qvesel går til daglig i 1.
g på Viborg Katedralskole, men i dag er hun inviteret til Bruxelles for at mødes og tale klimaudfordringer med næstformanden for EU-kommissionen, Maros Sefcovic.
(Privatfoto)Af Mette Skov-Jensen23.
apr.
2019 kl.
14.
45Bemærk: artiklen er mere end 30 dage gammelLæs op17-årige Nanna Lindbæk Qvesel fra Viborg er sammen med fem andre unge klimaaktivister i dag i Bruxelles.
Her skal hun diskutere klimaforandringer med næstformanden i EU-kommissionen, Maros Sefcovic.
Nanna Lindbæk Qvesel repræsenterer den danske del af bevægelsen Fridays for Future, som arrangerer klimastrejker.
- Vores vigtigste budskab bliver helt klart at gøre Maros Sefcovic opmærksom på klimakrisen.
Vi er midt i det, vi kalder den sjette masseudryddelse.
Arterne uddør endnu en gang, og det skal forhåbentligt ikke ske alt for hurtigt, siger Nanna Lindbæk Qvesel med henvisning til, at forandringer i klima og miljø truer planetens dyr og planter.
Det er en kæmpe mulighed for at få vores stemme hørt og komme bredere ud.
Nanna Lindbæk Qvesel, 17-årig klimaaktivistMødet med EU-kommissionens næstformand kommer til at foregå i en førerløs elektronisk minibus, som de skal prøvekøre.
Inden køreturen har de unge undersøgt, hvem Maros Sefcovic tidligere har holdt møder med.
Her har Nanna Lindbæk Qvesel især bemærket én ting.
- Maros Sefcovic er en, som har haft 30 møder med selskaber, der har med fossile brændstoffer at gøre, men han har kun haft to møder med selskaber, der har med bæredygtig energi at gøre, siger hun.
Vil synge om klimakrisenDe seks unge klimaaktivister kommer fra Belgien, Storbritannien, Holland, Irland, Tjekkiet og Danmark.
- Det er en kæmpe mulighed for at få vores stemme hørt og komme bredere ud.
Og så er det også en chance for endnu en gang at få fortalt politikerne, hvad det virkelig er, vi brænder for, siger Nanna Lindbæk Qvesel.
Fridays for FutureKlimabevægelsen 'Fridays for Future' er inspireret af 16-årige Greta Thunberg fra Sverige.
For over et halvt år siden satte hun sig uden for den svenske Riksdag med et håndskrevet skilt med teksten "Skolestrejke for klimaet".
Det er hun fortsat med, og det har inspireret til klimademonstrationer verden over.
Kilde: RitzauDe unge planlægger også at bryde ud i sang, når de møder næstformanden for EU-kommissionen.
- Det er en aktivistsang fra England, der handler om, at vi er en lille gruppe mennesker, der kan ændre hele verden, siger Nanna Lindbæk Qvesel.
Og hun tror på, at mødet kan gøre en forskel.
- Jeg tror virkelig på, vi kan få ham til at få øjnene op for konsekvenserne af klimaforandringer.
Nanna Lindbæk Qvesel fra Viborg (t.
v.
) er i Bruxelles sammen med 14-årige Jessie fra Storbritannien, 17-årige Matt fra Holland, 13-årige Bo fra Belgien og 23-årige Csinszka fra Ungarn.
Privatfoto.
Ifølge den 17-årige viborgenser mangler politikere og borgere ofte generelt oplysning og almen viden om klimakrisen.
- Vi lærer ikke vanvittigt meget om det i skolen, så vi unge må selv researche på det i vores fritid.
Vi har lært en masse om, hvad klimakrisen indebærer, og hvad vi kan gøre for at forebygge, siger hun.
Mødet mellem de seks unge klimaaktivister og Maros Sefcovic bliver livestreamet på EU-kommissionens Facebook-side fra klokken 16.
30.
FacebookTwitterKopier link




https://www.dr.dk/nyheder/regionale/syd/misbrugssag-fra-vejen-anket-statsadvokat-hiver-foraeldre-til-fire-boern-i

Syd- og SønderjyllandMisbrugssag fra Vejen anket: Statsadvokat hiver forældre til fire børn i landsrettenUenighed blandt dommere og nævninge får Anklagemyndigheden til at anke omfattende misbrugssag.
5.
april blev moren til fire børn frikendt i omfattende misbrugssag, mens faren blev dømt for voldtægt af sin steddatter.
Af Louise Mandrup (interview)23.
apr.
2019 kl.
12.
12Bemærk: artiklen er mere end 30 dage gammelLæs opEn 63-årige mand og hans 60-årige kone bliver nu trukket i Landsretten.
Det meddeler Anklagemyndigheden, der nu har besluttet at anke byretsdommen i den omfattende misbrugssag fra Vejen.
Parret er tiltalt for seksuelt misbrug og grov vold mod parrets nu voksne fire børn og stedbørn.
I begyndelsen af april frifandt Retten i Esbjerg kvinden for alle forhold, mens manden blev fundet skyldig for voldtægt af sin steddatter, da hun var cirka seks år.
Retten gav ham fire års fængsel.
Læs også:25 år gammel misbrugssag for retten: Far skyldig i voldtægt og mor frikendtI flere af forholdene var der uenighed blandt nævninge og dommere.
Og det er en af grundende til, at Anklagemyndigheden nu anker sagen, oplyser statsadvokat Kirsten Dyrman i en mail til DR Syd.
- Der er tale om en meget alvorligt sag om seksuelle krænkelser mod børn og stedbørn, hvor byrettens dommere og nævninge i en række af forholdene har været uenige om bevisresultatet.
- Det er fortsat vores opfattelse, at der er det fornødne bevisgrundlag, og derfor vil vi have landsretten til at se på sagen, tilføjer hun.
Vejen-parrets misbrug og overgreb mod de fire børn ligger angiveligt mere end 25 år tilbage, da børnene stadig var under 12 år.
Det var først i 2017, at den ene datter anmeldte hændelserne til politiet.
Forældrene har under retssagen nægtet sig skyldige og hævder, at anklagerne er grebet ud af den blå luft.
FacebookTwitterKopier linkEmner:Anklagemyndigheden|Vejen|Kriminalitet|Retten i Esbjerg|Vold




https://www.dr.dk/nyheder/udland/islamisk-stat-tager-skylden-bombeangreb-i-sri-lanka

Bombeangreb i Sri LankaSe temaUdlandIslamisk Stat tager skylden for bombeangreb i Sri LankaTerrororganisationen har ikke fremlagt beviser for udmeldingen.
Kister med ofre for søndagens terrorangreb bæres til begravelser.
Af Josefine Hummelmose23.
apr.
2019 kl.
12.
59Bemærk: artiklen er mere end 30 dage gammelLæs opIslamisk Stats nyhedsbureau Amaq skriver, at gruppen står bag bombeangrebene i Sri Lanka.
Der bliver ikke fremlagt nogen form for bevis eller underbygning af påstanden om, at Islamisk Stat har udført angrebene.
Det skriver Reuters.
Antallet af dræbte efter søndagens terrorangreb i Sri Lanka er steget til 321.
Næsten 500 meldes såret.
Hoteller og kirker ramtBombeeksplosionerne ramte tre kirker og tre hoteller i Sri Lanka tidligt søndag formiddag.
Flere af angrebene blev udført af selvmordsbombere.
Islamisk Stat har tidligere taget skylden for terrorangreb uden at komme med beviser.
Srilankanske myndigheder mistænker lokale islamistiske grupper, men tror samtidig, at de har fået hjælp af internationale terrorgrupper.
FacebookTwitterKopier linkEmner:Islamisk Stat|Sri Lanka|Terrorisme




https://www.dr.dk/sporten/fodbold/superliga/hoeghs-hoejdepunkter-saesonens-saereste-scoring-sendte-skraldespande-paa

SuperligaHØGHS HØJDEPUNKTER Sæsonens særeste scoring sendte skraldespande på banen i VejleVejle og AGF dystede i årets vildeste kamp, mens Jens Martin Gammelby blev helten for Brøndby.
Af Niklas Brandt Pedersen23.
apr.
2019 kl.
12.
08Bemærk: artiklen er mere end 30 dage gammelLæs opTingene begynder at spidse til både i toppen og bunden af Superligaen.
Om kun én runde finder vi ud af, hvem der skal dyste om at undgå nedrykning, og her kan FC København faktisk også allerede sikre sig guldet i mesterskabsspillet.
Derfor er der ikke noget til at sige til, at den netop overståede påskerunde i Superligaen blev en dramatisk en af slagsen.
Fodboldmagasinet-vært Josefine Høgh har udvalgt sine tre højdepunkter fra runden.
Dem kan du se i videoen øverst i artiklen.
FacebookTwitterKopier linkEmner:FC København|Vejle|Fodbold|AGF|Brøndby




https://www.dr.dk/nyheder/udland/video-sri-lanka-begraver-ofre-efter-terrorangreb

Bombeangreb i Sri LankaSe temaUdlandVIDEO Sri Lanka begraver ofre efter terrorangrebMindst 310 mennesker har mistet livet efter søndagens terrorangreb.
Af Jakob Skov Jakobsen23.
apr.
2019 kl.
12.
40Bemærk: artiklen er mere end 30 dage gammelLæs opFlere steder i Sri Lanka var der tirsdag massebegravelser af de flere hundrede dræbte efter søndagens terrorangreb i landet.
I byen Negombo cirka 35 kilometer nord for Colombo blev omkring 30 dræbte begravet efter en ceremoni i St.
Sebastian's Church.
Læs også:Sri Lanka i undtagelsestilstand: 'Man ser kun soldater og politi'Kirken blev ramt af en eksplosion søndag, som ifølge Colombos ærkebiskop, kardinal Malcolm Ranjith, kostede 110 mennesker livet.
Gengæld for ChristchurchI alt har angrebene kostet mindst 310 mennesker livet og såret mange hundrede.
To lokale islamistiske organisationer menes at stå bag, og ifølge Sri Lankas viceforsvarsminister, Ruwan Wijewardene, viser efterforskningen af søndagens bombeangreb, at det var 'gengæld for angreb i Christchurch'.
Læs også:Foreløbig undersøgelse: Terror i Sri Lanka var gengæld for angrebet i ChristchurchTre danske børn er blandt de dræbte.
Se video fra begravelserne øverst.
FacebookTwitterKopier linkEmner:Sri Lanka|Christchurch|Terrorisme




https://www.dr.dk/nyheder/udland/foreloebig-undersoegelse-terror-i-sri-lanka-var-gengaeld-angrebet-i-christchurch

Bombeangreb i Sri LankaSe temaUdlandForeløbig undersøgelse: Terror i Sri Lanka var gengæld for angrebet i ChristchurchI Christchurch angreb en højreradikal mand to moskéer og dræbte 50 personer.
To kvinder sørger ved en massebegravelse for ofrene i søndagens terrorangreb.
Af Josefine Hummelmose23.
apr.
2019 kl.
10.
29 | opdateret 23.
apr.
2019 kl.
12.
21Bemærk: artiklen er mere end 30 dage gammelLæs opIfølge Sri Lankas viceforsvarsminister Ruwan Wijewardene viser efterforskningen af søndagens bombeangreb, at det var 'gengæld for angreb i Christchurch'.
Det skriver AFP og Reuters.
Det sagde han i dag i parlamentet, men kom ikke med beviser.
Han siger samtidig, at to lokale islamistiske organisationer - deriblandt National Thawheed Jama'ut (NTJ) - står bag bombeangrebene.
Wijewardene siger, at gruppen stod bag angrebet, og at denne gruppe er tilknyttet en forholdsvist ukendt radikal islamistisk gruppe i Indien - Jamaat-ul-Mujahideen India.
- Gruppen National Thawheed Jama'ut havde nære forbindelser til JMI.
Det er nu kommet frem, siger ministeren.
Der foreligger meget få oplysninger om JMI, som skal være blevet dannet sidste år, og som har forbindelser til en gruppe med samme navn i Bangladesh.
Ingen gruppe har endnu selv taget ansvaret for angrebet.
Antallet af dræbte efter søndagens terrorangreb i Sri Lanka er steget til 321.
Det oplyser Ruwan Wijewardene.
Næsten 500 meldes såret.
Bombeeksplosionerne ramte tre kirker og tre hoteller i Sri Lanka tidligt søndag formiddag.
Flere af angrebene blev udført af selvmordsbombere.
Det skulle angiveligt være gengæld for terrorangrebet den 15.
marts, hvor en højreradikal australier delte et hadfyldt manifest på internettet, før han angreb to moskéer i byen Christchurch i New Zealand med automatvåben og dræbte 50 mennesker.
40 mistænkte anholdtPolitiet har anholdt 40 personer i forbindelse med bombeangrebene i Sri Lanka.
Blandt dem er føreren af en varevogn, som angiveligt blev brugt af selvmordsbomberne, og ejeren af et hus, hvor flere af dem boede.
En efterretningsmeddelse har angiveligt cirkuleret blandt nogle i regeringen i ugerne op til angrebet i søndags.
Ifølge meddelelsen skulle en af selvmordsbomberne have skrevet opdateringer på sociale medier med 'ekstremistisk indhold' efter angrebet i Christchurch i New Zealand.
Det skriver The Guardian.
De skriver desuden, at terrorforskere mener, at et så koordineret angreb sandsynligvis ville tage måneders forberedelse, herunder kordinering af selvmordsbomberne og afprøvning af eksplosivstoffer.
FacebookTwitterKopier linkEmner:Christchurch|Sri Lanka|Terrorisme|New Zealand|The Guardian




https://www.dr.dk/nyheder/indland/video-saadan-kommer-du-over-dit-kaeledyrs-doed

IndlandVIDEO Sådan kommer du over dit kæledyrs dødTålmodighed, samtale og måske en mindeceremoni for kæledyret kan være en stor hjælp.
Af René Just Poulsen23.
apr.
2019 kl.
10.
00Bemærk: artiklen er mere end 30 dage gammelLæs opAlle, der har prøvet at miste et kæledyr, ved, hvor ondt det gør langt ind i hjertet, når ens bedste dyreven går bort.
Og så er det lige meget, om der er tale om en kat, hund, hamster eller leguan…Men hvorfor gør det egentlig så ondt?
Hvordan er vi mennesker blevet så nære med dyr, der en gang var vilde i naturen?
Og hvordan kommer man videre, når ens kæledyr dør?
Det forsøger vi at forklare i denne video.
FacebookTwitterKopier linkEmner:Kæledyr




https://www.dr.dk/sporten/oevrig/21-aarigt-talent-skyder-ol-plads-hjem-til-danmark

Øvrig sport21-årigt talent skyder OL-plads hjem til DanmarkAnna Skade Nielsen blev nummer syv i sin første World Cup-finale og sikrede Danmark en plads ved de olympiske lege i Tokyo.
Anna Skade Nielsen har sikret Danmark en plads ved OL næste år i disciplinen ti meter luftriffel.
Af Johan Haarløv23.
apr.
2019 kl.
10.
07Bemærk: artiklen er mere end 30 dage gammelLæs opMed en syvendeplads i sin første World Cup-finale sikrede 21-årige Anna Skade Nielsen Danmark en plads ved de olympiske lege i Tokyo om et år i disciplinen ti meter luftriffel.
Anna Skade Nielsen skød sig til en score på 143,7 point i finalen i den kinesiske by Beijing.
Selvom det er det danske talent, der har sikret Danmark en plads ved OL, er det endnu ikke sikkert, at det er hende selv, der får lov at repræsentere Danmark i Tokyo.
Hvilken skytte, der skal til OL, besluttes af skytteunionen forud for de olympiske lege i Japan.
Anden OL-plads på to ugerDet danske talent er inde i en god periode.
I marts skød hun sig i finalen i sin første deltagelse ved europamesterskaberne for seniorer.
Hun sluttede på en femteplads.
Det er anden gang på lidt over en uge, at danske skytter kan juble over at have sikret Danmark en plads ved OL.
Læs også:Jesper Hansen vandt sølv og en OL-plads ved World CupI sidste weekend sikrede lerdueskytten Jesper Hansen en nationsplads ved OL, da han blev nummer to i et World Cup-stævne i de Forenede Arabiske Emirater.
FacebookTwitterKopier linkEmner:De Olympiske Lege|Japan|Kina|Beijing|Forenede Arabiske Emirater




https://www.dr.dk/nyheder/kultur/film/jeg-har-aldrig-set-noget-lignende-laenge-ventet-superhelte-film-faar-brandvarm

Film og serier'Jeg har aldrig set noget lignende': Længe ventet superhelte-film får brandvarm modtagelse'Avengers: Endgame' overgår alle forventninger, lyder de første reaktioner.
Scarlett Johansson til premieren på 'Avengers: Endgame'.
Hun spiller Den sorte enke i filmen.
Af Kasper Madsbøll Christensen23.
apr.
2019 kl.
09.
58Bemærk: artiklen er mere end 30 dage gammelLæs op11 års filmisk historiefortælling kulminerer i morgen, onsdag den 24.
april, når den længe ventede superheltefilm 'Avengers: Endgame' får premiere verden over.
Filmen er den 22.
film i Marvel-studiets superhelteunivers og kommer mindre end to måneder efter studiets sidste film, 'Captain Marvel' - der i øvrigt blev studiets syvende mest succesfulde film nogensinde på blot én måned.
Læs også:Slut med Hollywoods drengeklub: Årets bedst sælgende film 'kommer til at gøre en kæmpe forskel'Og noget kunne tyde på, at 'Avengers: Endgame' ikke får problemer med at leve op til sin forgængers enorme, publikumsmæssige succes.
'Avengers: Endgame' er en forbløffende, fantastisk film.
Jeg har aldrig set noget lignende.
Bruger på TwitterMandag var der nemlig snigpremiere på filmen i Los Angeles, og reaktionerne efter visningen var overvældende positive, skriver The Hollywood Reporter.
- 'Avengers: Endgame' er en forbløffende, fantastisk film.
Jeg har aldrig set noget lignende.
Denne film er alt, jeg håbede, den ville være, og meget mere end dét.
Fantastisk, lyder reaktionen fra en bruger på Twitter efter snigpremieren, mens en anden bruger supplerer:- Forestil dig den bedst mulige version af 'Avengers: Endgame' - filmen overgår stadig alle forventninger.
Jeg græd fem-seks gange.
Chris Hemsworth poserer for fansene.
Han spiller rollen som Thor i filmen.
Instruktører: Ødelæg det ikke for andre'Avengers: Endgame' er instrueret af brødrene Anthony og Joe Russo, der tidligere på måneden skrev et åbent brev til fans af Marvel-universet, hvori de bønfaldt 'de bedste fans i verden' om ikke at afsløre filmens plot for andre.
- Når I ser 'Avengers: Endgame' i de kommende uger, så vær sød ikke at ødelægge det for andre, lød det blandt andet i brevet.
'Avengers: Endgame' har blandt andet Robert Downey Jr.
, Chris Evans, Chris Hemsworth, Scarlett Johansson og Brie Larson på rollelisten.
Den markedsføres som afslutningen på Marvel-studiets superhelteunivers, der begyndte med 'Iron Man' i 2008.
Siden da har vi både fået film om 'Captain America', 'Thor' og 'Ant-Man'.
Syv af studiets snart 22 film har indtjent over én milliard dollar i biograferne, mens filmene samlet set har indtjent lidt over 18 milliarder dollar.
Det svarer til omkring 120 milliarder danske kroner.
'Avengers: Endgame' kan ses i de danske biografer fra onsdag.
Læs også:Anmelder fuldstændig forgabt i ny, kvindelig superhelt: Edderhyleme en befrielse!
(© Disney)FacebookTwitterKopier linkEmner:Robert Downey Jr.
(skuespiller)|Scarlett Johansson (skuespiller)|Twitter|Los Angeles




https://www.dr.dk/nyheder/indland/flere-boern-faar-vaccine-men-nogle-kommuner-halter-efter

IndlandFlere børn får vaccine - men nogle kommuner halter efterSidste år blev 89 procent af en årgang blev vaccineret mod mæslinger, fåresyge og røde hunde.
I 2018 fik 89 procent af en årgang vaccine mod mæslinger.
Af Lars Lindevall23.
apr.
2019 kl.
08.
25Bemærk: artiklen er mere end 30 dage gammelLæs opLangt de fleste forældre siger ja tak til tilbuddet om at få deres børn vaccineret mod smitsomme sygdomme.
En ny rapport fra Sundhedsstyrelsen viser, at der sidste år var 89 procent af en årgang, som fik MFR-vaccine, der beskytter mod røde hunde, fåresyge og mæslinger.
Tallet er steget med et procentpoint siden 2017, men vi er stadig et stykke vej fra verdenssundhedsorganisationen WHO's mål på mindst 95 procent af en årgang.
- Vacciner er en af de mest effektive metoder til at forebygge smitsomme sygdomme.
Med en tilstrækkelig tilslutning beskytter vi ikke kun det enkelte barn, men også de immunsvækkede, der ikke kan tåle at blive vaccineret, og de børn, der endnu er for små til at blive vaccineret, siger Bolette Søborg, der er overlæge i Sundhedsstyrelsen, i en pressemeddelelse.
Læs også:Barn på 10 måneder smittet med mæslingerGeografisk forskelDer er dog geografisk forskel på, hvor stor en andel af børnene i landets forskellige kommuner, der er vaccineret.
BørnevaccinationStatens Serum Institut anbefaler, at børn får følgende vacciner, når børnene har en bestemt alder.
3 måneder: Vaccine 1 mod difteri, stivkrampe, kighoste, polio og hib-meningitis + vaccine 1 mod pneumokoksygdom.
5 måneder: Vaccine 2 mod difteri, stivkrampe, kighoste, polio og hib-meningitis + vaccine 2 mod pneumokoksygdom.
12 måneder: Vaccine 3 mod difteri, stivkrampe, kighoste, polio og hib-meningitis + vaccine 3 mod pneumokoksygdom.
15 måneder: Vaccine 1 mod mæslinger, røde hunde og fåresyge (MFR1).
4 år: Vaccine 2 mod mæslinger, røde hunde og fåresyge (MRF2).
5 år: Revaccination mod difteri, stivkrampe, kighoste, polio og hib-meningitis.
12 år: HPV-vaccine 1 og 2 til piger mod livmoderhalskræft.
I en af de kommuner, der ligger i bunden - Halsnæs - er kun 81 procent af børnene dækket af MFR-vaccinenen.
- Det er foruroligende, at vi ligger så lavt, siger Kirsten Lauritsen, der er sundhedsplejerske og byrådsmedlem (S) i Halsnæs Kommune.
- Vi har jo haft nogle mæslingeudbrud, og hvis der opstår epidemier, så kan det jo brede sig, tilføjer hun.
Friskoler bagudOpgørelsen viser desuden, at børn, der går på privat- og friskoler, generelt har en lavere dækning af MFR-vaccinen.
Ud af de 30 skoler med lavest vaccine-dækning er 25 således fri- og privatskoler.
Ifølge Sundhedsstyrelsen vil de kommuner, der har en lav dækning, få redskaber til at identificere de skoledistrikter, hvor de kan gøre en særlig indsats for at hæve beskyttelsen.
MÆSLINGERMæslinger er en infektion med et virus, der hedder morbillivirus, der sætter sig i snot og svælg.
Det er en af de mest smitsomme virusser, der findes.
Virussen smitter ved små dråber gennem luft og ved direkte kontakt med virusholdigt sekret som snot og spyt.
Virussen er aktiv i dråberne i op til to timer, efter at de har forladt kroppen.
Feber, hoste, rød og løbende næse, hævede lymfeknuder i halsen kan være nogle symptomer på sygdommen.
Patienter med mæslinger kan smitte, fra de første forkølelseslignede symptomer viser sig, og indtil efter fire dage efter fremkomst af udslæt.
Kilde: Statens Serum Institut- Ved at finde skolerne med en lav MFR-dækning kan kommunerne ramme mere præcist med deres indsats, hvis de ønsker at gøre noget særligt for børnene i de mere udsatte skoledistrikter.
Samtidig får de en forholdsvis større effekt på den generelle beskyttelse mod mæslinger i kommunen, hvis kommunen fokuserer sin indsats, siger Bolette Søborg.
Flere får HPV-vaccineRapporten viser også, at tilslutningen til HPV-vaccinerne, som beskytter mod livmoderhalskræft, er steget markant.
Blandt de piger, der blev 13 år i 2018, steg tilslutningen med 14 procent for den første HPV-vaccine og 16 procent for den anden HPV-vaccine set i forhold til 2017.
- Vi er utroligt glade for at se, at så mange piger og unge kvinder lod sig vaccinere i 2018.
I alt blev hele 20 procent flere unge kvinder vaccineret mod HPV i 2018 og er dermed godt beskyttet mod livmoderhalskræft senere i livet, siger Bolette Søborg.
FacebookTwitterKopier linkEmner:Vaccinationer|Sygdomme og lidelser|Sundhedsstyrelsen|Søborg|WHO




https://www.dr.dk/nyheder/indland/fejl-i-fingeraftryk-i-228000-pas

IndlandFejl i fingeraftryk i 228.
000 pasOver 200.
000 pas er udstedt fra 2014 til 2017 med fejl i.
Det skriver Frederiksborg Amts Avis.
Der er fejl i 228.
000 pas udstedt mellem 2014 og 2017.
23.
apr.
2019 kl.
06.
59Bemærk: artiklen er mere end 30 dage gammelLæs op228.
000 pas udstedt fra 2014 til 2017 har fejl, der kan give rejsende problemer.
Det skriver Frederiksborg Amts Avis.
Der er tale om fejl i informationerne om fingeraftryk i passene.
- Det er en borger, som ved et tilfælde opdager fejlen i efteråret 2017.
Vi er nu i dialog med politiet, så vi kan få afklaret, om alle berørte borgere skal have nyt pas.
- Og vi er dialog med leverandøren af it-systemet, så vi sikrer, at ingen borgere står med en ekstraregning, siger direktør i Kommunernes Landsforening, Christian Harsløf, til Frederiksborg Amts Avis.
Fejlen ligger i den information om fingeraftryk, der ligger i passet.
Her er højre hånd lagret som venstre hånd og venstre som højre.
Systemet er leveret af Kube Data, og direktøren, Jonathan Jørgensen, fortæller til Frederiksborg Amts Avis, at han ikke forventer problemer, og at der ingen problemer er med borgerens data.
- Det er vanskeligt at forestille sig, at det skal give borgerne store problemer.
- Det er kun Rigspolitiet, der har adgang til krypteringsnøglen, hvori fejlen ligger, og mange af de berørte borgere har formentlig rejst med passet uden problemer, siger han til avisen.
/ritzau/FacebookTwitterKopier linkEmner:Frederiksborg Amts Avis|Kommunernes Landsforening|Rigspolitiet




https://www.dr.dk/nyheder/politik/ep-valg/flere-goer-som-polske-monika-og-slaar-sig-ned-i-danmark-jeg-elsker-det-her

Valg til Europa-ParlamentetSe temaEP-valgFlere gør som polske Monika og slår sig ned i Danmark: ’Jeg elsker det her land’På få år er antallet af EU-borgere fra ikke-nordiske lande steget markant.
Monika Lata bor i dag med sin mand og to børn i Skælskør.
Af Klaus Videbæk og Per Gade Gyldenkærne23.
apr.
2019 kl.
06.
50Bemærk: artiklen er mere end 30 dage gammelLæs opMonika Lata giver tre korte dyt med hornet.
Hun er ved at hente sin 9-årige søn Hubert fra skole.
Han er født og opvokset her i landet, efter hun selv kom til Danmark for første gang i forbindelse med udvidelsen af EU mod øst i 2004.
Dengang plukkede Monika Lata bær og beskar træer i frugtplantagen hos Danfrugt i Skælskør.
Den frie bevægelighed for EU-borgereSom EU-borger har du ret til at:Søge arbejde i et andet EU-land.
Arbejde uden arbejdstilladelse.
Bo der, mens du arbejder.
Opholde dig der – også når dit ansættelsesforhold ophører.
Blive behandlet på lige fod med landets egne borgere med hensyn til adgang til arbejde, arbejdsvilkår og alle andre sociale ydelser og skattefordele.
Kilde: Europa-KommissionenDe første fem år rejste hun tilbage til Polen, når der ikke var arbejde, men så fik hun fast arbejde på Harboefarm A/S i byen.
Og så besluttede hun sig for at blive.
- Jeg er glad for at arbejde med danskere, og jeg vil gerne blive her, for jeg elsker det her land, fortæller hun.
40 procent flere på fire årStadig flere østeuropæere gør som Monika Lata og kommer til Danmark for at arbejde og slår sig derefter ned og bliver boende.
I alt 139.
854 personer fra andre EU-lande uden for Norden havde i 2018 bopæl i Danmark, viser tal fra jobindsats.
dk.
Fire år før lå tallet på 99.
809 personer, og det svarer til en stigning på omkring 40 procent på fire år.
Her kan jeg snakke og drikke kaffe med min chef.
I Polen skal man bare arbejde, arbejde og arbejde, og der er stor forskel på medarbejdere og chef.
Monika Lata, polsk tilflytterNogle kan fortsat have et hus i deres hjemland, og det er ikke til at sige, hvor mange der måske vil forlade landet igen på et senere tidspunkt.
Men generelt er der en tendens til, at flere kommer til, når først folk fra en befolkningsgruppe er flyttet.
Det forklarer Jonas Felbo-Kolding, der er arbejdsmarkedsforsker på CBS, Handelshøjskolen i København og har forsket i østeuropæere på det danske arbejdsmarked.
- Det hænger sammen med, at man kender nogle hjemme i Polen og kan fortælle dem, at Danmark er et dejligt sted at bo.
De formidler måske også et job, så man allerede er sikret et, når man kommer herop, siger han.
Skole- og uddannelsessystemet er attraktivtMonika Lata bor her nu med sin polske mand og deres to børn.
De har taget flere af de danske traditioner til sig og spiser både risalamande og and til jul.
Men det er ikke det eneste, de kan lide ved Danmark.
Lønnen er højere her, og der er også fordele ved skole- og uddannelsessystemet.
- Det er et godt system for mine børn.
De har større chancer her, siger Monika Lata.
En anden fordel er kulturen på arbejdsmarkedet.
I Danmark er der et åbent forhold mellem medarbejdere og arbejdsgivere.
Det er der ikke på samme måde i Polen.
- Her kan jeg snakke og drikke kaffe med min chef.
I Polen skal man bare arbejde, arbejde og arbejde, og der er stor forskel på medarbejdere og chef, fortæller hun.
Sætter børn i danske institutionerDet er ikke bare Monika Lata, der har let ved at falde til i Danmark.
Det er tilfældet med en stor del af de polske tilflyttere, fortæller Jonas Felbo-Kolding.
- Det kendetegner gruppen, at de sætter børnene i danske institutioner.
Hvis børnene starter i vuggestue og bliver i det system, så bliver de socialiseret.
Det gør de både sprogligt, men også i forhold til kultur og normer i en eller anden udstrækning, siger han.
Samme oplevelse har man hos Dansk Byggeri, der repræsenterer virksomheder inden for bygge- og anlægssektoren.
En meget stor del af den jobfremgang, vi har haft her de seneste år, har vi faktisk kun fået, fordi vi har fået flere udenlandske medarbejdere hertil.
Steen Nielsen, arbejdsmarkedspolitisk chef, DIDer går ikke længe, inden de polske medarbejdere er en del af det danske arbejdsmarked, når de først bor her, siger direktør Lars Storr-Hansen:- Når du vælger at bosætte dig, kommer dine arbejdsvilkår meget hurtigere til at minde fuldstændig om de danske.
Det gælder både arbejdsforhold, aflønninger og andre ting.
Afhængige af udenlandsk arbejdskraftHos både Dansk Byggeri og Dansk Industri er man glade for, at flere af de udenlandske medarbejdere ønsker at blive her permanent.
Det gør, at danske virksomheder kan vokse sig store og stærke, siger Steen Nielsen, der er arbejdsmarkedspolitisk chef i Dansk Industri.
- En meget stor del af den jobfremgang, vi har haft her de seneste år, har vi faktisk kun fået, fordi vi har fået flere udenlandske medarbejdere hertil.
- Der er rigtig mange virksomheder, der er meget afhængige af de udenlandske medarbejdere, og som ville have svært ved at klare sig uden, siger han.
Skal blive bedre til danskNogle gange tænker danskerne, at vi er meget dumme, fordi vi ikke kan snakke flot dansk.
Men jeg har gået 15 år i skole i Polen.
Så jeg er ikke dum.
Monika Lata, polsk tilflytterI dag er Monika Lata ansat hos rengøringsfirmaet ISS.
Det har hun været i syv år, og senest er hun blevet udnævnt til tilsynsfunktionær, hvor hun skal hjælpe de andre ansatte med de problemer og spørgsmål, de støder på i deres dagligdag.
Sønnen, som Monika Lata nu skal køre til fodbold, taler dansk lige så godt som de andre børn i skolen, og Monika har selv et ønske om at blive bedre til sproget.
Også så danskerne i højere grad vil anerkende hende som en del af samfundet.
- Nogle gange tænker danskerne, at vi er meget dumme, fordi vi ikke kan snakke flot dansk.
Men jeg har gået 15 år i skole i Polen.
Så jeg er ikke dum, siger hun.
Monika Lata er ikke i tvivl om, at det er det rigtige for hende og familien at blive i Danmark med de fordele, det giver.
- Det er vigtigt for os, at det er stabilt her.
Og at man ikke skal bekymre sig, siger hun.
FacebookTwitterKopier linkEmner:Lars Storr-Hansen (erhvervsleder)|Arbejdsmarked|Polen|EU|Dansk Industri




https://www.dr.dk/nyheder/udland/luxembourgs-storhertug-jean-er-dod

UdlandLuxembourgs storhertug Jean er dødDen nuværende regent i Luxembourg, storhertug Henri, har oplyst, at hans far er død.
Han blev 98 år.
Luxembourgs storhertug Jean abdicerede i 2000.
Han ses her den 3.
oktober i 1999 ved en national mindedag.
(Arkivfoto) 23.
apr.
2019 kl.
09.
14Bemærk: artiklen er mere end 30 dage gammelLæs opLuxembourgs storhertug Jean, som ledede storhertugdømmets overgang til et finansielt centrum, er død, 98 år.
Det meddeler den nuværende regent i Luxembourg, storhertug Henri, i en erklæring.
Storhertug Jean abdicerede i 2000 og overdrog tronen til sin søn, storhertug Henri.
Faren havde i sin tid overtaget tronen fra sin mor, storhertuginde Charlotte, der abdicerede i 1964.
Storhertug Jean blev født den 5.
januar 1921 som søn af storhertuginde Charlotte og prins Felix af Bourbon-Parma.
Hans opvækst blev overskygget af Anden Verdenskrig, hvor familien blev tvunget til at flygte fra nazisterne til USA og Canada.
Jean vendte tilbage til Europa i 1942 for at modtage militær træning på det britiske militærakademi Sandhurst.
Han var i en kort periode vagt på Buckingham Palace, inden han sluttede sig til De Allieredes styrker i Normandiet i 1944, hvor han deltog i slaget ved Caen.
Luxembourgs storhertug Jean og hans hustru, den belgiske prinsesse Josephine-Charlotte, vinker til befolkningen, efter storhertugen abdicerede i 2000.
Efter krigen giftede Jean sig med den belgiske prinsesse Josephine-Charlotte og blev far til fem børn.
Han blev Luxembourgs sjette storhertug, da hans mor Charlotte abdicerede i 1964.
I sine 36 år som statsoverhoved for godt en halv million indbyggere var han med til at udvikle landet til et internationalt finanscenter.
Luxembourg, der grænser op til Belgien mod nord og vest, Tyskland mod øst og Frankrig i syd, er et konstituelt monarki, hvor storhertugen har en del beføjelser, og hvor denne skal underskrive enhver lov.
EU-Kommissionens formand, Jean-Claude Juncker, var både finans- og premierminister i Luxembourg fra 1995 til 2014.
/ritzau/ReutersFacebookTwitterKopier linkEmner:Jean-Claude Juncker (politiker)|Europa-Kommissionen|Luxembourg|Frankrig|Royalt




https://www.dr.dk/nyheder/udland/militant-gruppe-tager-ansvar-journalistdrab-i-nordirland

UdlandMilitant gruppe tager ansvar for journalistdrab i NordirlandGruppen The New IRA tager ansvar for drabet på journalisten Lyra McKee under optøjer i den nordirske by Derry.
Den 29-årige journalist ramt af en vildfaren kugle, da medlemmer af New IRA affyrede skud mod politiets urobetjente.
23.
apr.
2019 kl.
05.
52Bemærk: artiklen er mere end 30 dage gammelLæs opDen paramilitære gruppe The New IRA tager ansvaret for drabet på den irske journalist Lyra McKee.
Det siger gruppens lederskab i en udtalelse til den irske avis The Irish Times.
McKee blev dræbt af skud under voldelige sammenstød mellem uromagere og politiet i den nordirske by Derry i sidste uge.
- Under vores angreb mod fjenden blev Lyra McKee på tragisk vis dræbt, da hun stod tæt på fjendens styrker, skriver New IRA i udtalelsen.
Gruppen beskylder endvidere det nordirske politi, eller "monarkiets styrker" som politiet omtales, for at være skyld i optøjerne på grund af "provokationer".
- IRA vil gerne sende vores oprigtige undskyldning til Lyra McKees pårørende, skriver The New IRA.
Gruppen blev dannet i 2012 som en udbryder fra den historiske gruppe Irish Republican Army, der i næsten 100 år førte en væbnet kamp for Nordirlands forening med Irland.
Gruppen betragtes som en terrororganisation af blandt andre Storbritannien og USA.
Optøjerne i Derry begyndte torsdag aften, da flere hætteklædte uromagere begyndte at kaste flasker og sten mod politiet.
Omkring midnat eskalerede volden, da der blev kastet brandbomber, såkaldte molotovcocktails, mod flere politibiler i Creggan, der ligger i udkanten af Derry.
Undervejs blev den 29-årige journalist ramt af en vildfaren kugle, da medlemmer af New IRA affyrede skud mod politiets urobetjente.
Stærke reaktioner efter drabNordirsk politi har efterfølgende efterforsket McKees død som en "terrorhændelse" og har igangsat en drabsefterforskning.
Drabet på McKee har ført til meget stærke reaktioner fra både lokale og nationale politikere mod uromagerne.
Det er set før, at denne type optøjer bryder ud i Derry.
Sidste år blev der i en lignende situation kastet mere end 70 brandbomber mod politiet, og flere kom til skade.
Derry har historisk været centrum for store spændinger mellem katolske republikanere, der ønsker et tættere forhold til Irland, og protestantiske loyalister, der ønsker at bevare tilknytningen til Storbritannien.
Derry hedder officielt Londonderry, men bliver af de fleste i den primært katolske by kaldt Derry.
/ritzau/FacebookTwitterKopier linkEmner:IRA|Nordirland|Storbritannien|Kriminalitet|Mord




https://www.dr.dk/nyheder/indland/landsret-hjemlos-lavede-ikke-lejr-pa-gaden

IndlandLandsret: Hjemløs lavede ikke lejr på gadenØstre Landsret går imod byretten og frifinder en rumænsk mand, der overnattede på gaden i København.
Rumænerens forsvarer mener, at systemet straffer hjemløshed og kritiserer lovgivningen som "sløset".
(Arkivfoto).
23.
apr.
2019 kl.
11.
53Bemærk: artiklen er mere end 30 dage gammelLæs opI en principiel sag om tolkning af "utryghedsskabende lejre" er en hjemløs rumænsk mand tirsdag blevet frikendt ved Østre Landsret.
Såvel politiet som en dommer i Københavns Byret har ellers ment, at der var tale om en lejr, som skabte utryghed - også selv om den hjemløse sov alene.
Derfor blev han straffet.
Men tirsdag er landsretten gået imod den afgørelse.
- Vi finder det ikke bevist, at han har etableret eller taget ophold i en lejr i den forstand, lyder det blandt andet i landsrettens afgørelse, hvor de tre dommere var enige.
Overnattede på KøbmagergadeI januar sidste år overnattede den rumænske mand i cirka 14 dage på Købmagergade.
Han havde indrettet sig med pap, tæpper, dyne, pude og sovepose.
Det er stadig ganske svært at sige noget klart om, hvad en hjemløs må og ikke må, når det kommer til gadeovernatninger.
Advokat Asser GregersenEn morgen klokken 07.
05 blev han vækket af betjente, som tog billeder.
Her kan man se en uåbnet købesandwich, en brugt kaffekop og en spist yoghurt.
Han sov på gaden, når han ikke vandt i lodtrækningen om at få en plads i et herberg for natten, har han forklaret.
Advokat: Lovgivning sløsetDen 36-årige rumæners forsvarer, advokat Asser Gregersen, kritiserede byrettens afgørelse i september og mente, at systemet straffer hjemløshed.
Tirsdag gentager han den kritik.
Han mener, at lovgivningen er "sløset".
- I dag er vi kommet et skridt nærmere klarhed.
Men det er stadig ganske svært at sige noget klart om, hvad en hjemløs må og ikke må, når det kommer til gadeovernatninger, siger Asser Gregersen efter domsafsigelsen.
- Der er behov for, at justitsministeren (Søren Pape Poulsen, red.
) tager det her område alvorligt og laver et stykke tydelig lovgivning, tilføjer han.
/ritzau/FacebookTwitterKopier link




https://www.dr.dk/sporten/fodbold/overblik-danskernes-weekend-i-fodboldeuropa-italiensk-mesterskab-og-harder-kasse

FodboldOVERBLIK Danskernes weekend i fodboldeuropa: Italiensk mesterskab og Harder-kasseFlere danskere markerede sig på den europæiske fodboldscene over påsken.
(Foto: Nicol&#Xf2; Campo/Lapresse.
Nico © Represented by ZUMA Press)Af Kasper Aleksander Thrane23.
apr.
2019 kl.
09.
48Bemærk: artiklen er mere end 30 dage gammelLæs opDet var mest de kvindelige landsholdsspillere, der markerede sig i påsken, men her var der til gengæld også rigeligt at juble over.
Herunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Junge blev mester med den gamle dameSofie Junge kunne i weekenden fejre det italienske mesterskab med Juventus Sofie Junges italienske eventyr nåede nye højder i weekenden.
Junge og Juventus vandt nemlig lørdag med 3-0 over Verona, hvilket betød, at den gamle dame vandt det italienske mesterskab for andet år i træk.
Den danske midtbanespiller spillede de første 80 minutter, hvor hun dog ikke kom på måltavlen.
Hun har dog tidligere spillet en vigtig rolle i Juventus' mesterskab - blandt andet takket være sin scoring i 1-0-sejren over guldkonkurrenterne fra Fiorentina.
Harder header og hitterDet lugter langt væk af guld i Wolfsburg, og det kan man i høj grad takke den danske landsholdsanfører, Pernille Harder, for.
Harder scorede mandag sit 16.
sæsonmål for de forsvarende tyske mestre, der slog Duisburg med 5-0.
Målet var et flot gennemspillet angreb, hvor Harder til slut satte panden på et indlæg og sikkert udplaceret Duisburg-keeperen.
Med sejren har Wolfsburg nu fire point ned til Bayern München på andenpladsen, og der mangler kun to runder.
Troelsgaard stak for RosengårdSanne Troelsgaard bliver tiljublet efter sin scoring til 2-0 mod Kristianstads.
Mens de fleste mesterskaber skal til at blive afgjort, er sæsonen i Sverige først lige gået i gang.
Her har Rosengård fået en fornem start på sæsonen, efter det søndag blev til en sejr på hele 5-1 mod Kristianstads.
En af scoringerne var dansk - Sanne Troelsgaard gjorde det nemlig til 2-0 for Rosengård kort før pausen.
Med sejren ligger Rosengård nummer to i Damallsvenskan - a point med Linköpings på førstepladsen.
Dalsgaard så rødtSoccer Football - Championship - Swansea City v Brentford - Liberty Stadium, Swansea, Britain - April 2, 2019 Courtney Baker Richardson of Swansea City in action with Henrik Dalsgaard of Brentford Action Images/Matthew Childs EDITORIAL USE ONLY.
No use with unauthorized audio, video, data, fixture lists, club/league logos or "live" services.
Online in-match use limited to 75 images, no video emulation.
No use in betting, games or single club/league/player publications.
Please contact your account representative for further details.
Henrik Dalsgaard spillede til gengæld en mindre heldig rolle, da han fik direkte rødt i Brentfords skuffelse mod Milwall, der endte 1-1.
Brentford tog til gengæld revanche uden Dalsgaard mandag, da Leeds blev besejret med 2-0.
Foruden Dalsgaard har Brentford Emiliano Marcondes, Mads Bech Sørensen og Luka Racic på holdet, mens Thomas Frank er træner.
FacebookTwitterKopier linkEmner:Pernille Harder (fodboldspiller)|Thomas Frank (fodboldtræner)|Brentford FC|Fodbold|England




https://www.dr.dk/nyheder/udland/kongresudvalg-vil-have-forklaring-fra-trumps-eksradgiver

Rusland-undersøgelseSe temaUdlandKongresudvalg vil have forklaring fra Trumps eksrådgiverMcGahn er et afgørende vidne, hvis kongresudvalg skal undersøge Mueller-rapport nærmere, siger udvalgsformand.
Tidligere rådgiver Don McGahn, der her sidder bag den amerikanske præsident, Donald Trump, indkaldes nu for at afgive forklaring for kongresudvalg.
)23.
apr.
2019 kl.
02.
33Bemærk: artiklen er mere end 30 dage gammelLæs opPræsident Donald Trumps tidligere rådgiver Don McGahn er indkaldt til at afgive forklaring for et kongresudvalg.
Det skal ske for at give udvalget mulighed for at undersøge påstande om, at Trump muligvis forsøgte at hindre efterforskningen af, om hans valgkampagne samarbejde med Rusland op til valget i 2016.
Demokraten Jerrold Nadler, der er formand for retsudvalget i Repræsentanternes Hus, mener, at McGahn er et "afgørende vidne", hvis man skal undersøge påstandene i rapporten fra den særlige anklager Robert Mueller.
Mueller fandt ikke beviser for, at Trump har haft et decideret samarbejde med Rusland.
Men det fremgår af rapporten, at Trump i flere tilfælde forsøgte at komme på tværs af undersøgelsen.
Nadler stævnede fredag det amerikanske justitsministerium.
Han forlanger, at ministeriet senest 1.
maj udleverer den fulde rapport til retsudvalget i det demokratisk kontrollerede kammer i Kongressen.
Revideret rapport offentliggjortRapporten fra den særlige anklager Robert Mueller blev torsdag offentliggjort efter næsten to års arbejde.
Der er dog tale om en redigeret version, hvor adskillige passager er overstreget.
Præsidenten har siden da understreget, at han ser sig selv renset efter Muellers rapport.
Selv med udsigten til flere demokratiske undersøgelser skriver Trump på Twitter sent mandag, at der var "intet samarbejde" med russere og "ingen hindring" af selve undersøgelsen.
- Det, vi er vidne til i øjeblikket, er præsidentiel chikane, tilføjede præsidenten.
Flere demokratiske medlemmer af Kongressen har presset på for at indlede en rigsretssag mod Trump.
Men Demokraternes lederskab er ikke vilde med tanken om en rigsretssag - da Republikanerne forsøgte at gøre det samme med præsident Bill Clinton i 1990'erne, gav det hurtigt dårlige meningsmålinger.
Flertalsleder i Repræsentanternes Hus, demokraten Nancy Pelosi, sagde mandag, at "det er vigtigt, at vi kender alle fakta i forhold til undersøgelsen, hvis vi skal holde præsidenten ansvarlig".
- Men vi kan holde ham ansvarlig uden at føre en retssag, tilføjede hun.
/ritzau/ReutersFacebookTwitterKopier linkEmner:Bill Clinton (politiker)|Donald Trump (politiker)|USA|Repræsentanternes Hus|Retspolitik




https://www.dr.dk/sporten/svoemning/webdok-hvis-jeg-havde-spist-meget-skulle-jeg-kaste-op-ti-gange






https://www.dr.dk/nyheder/politik/ep-valg/soeren-er-en-af-faa-danske-langturschauffoerer-jeg-er-bekymret-mit-arbejde

Valg til Europa-ParlamentetSe temaEP-valgSøren er en af få danske langturschauffører: 'Jeg er bekymret for mit arbejde'Udenlandsk konkurrence fra EU får flere til at frygte for deres job.
Der er blevet længere mellem danske eksportchauffører på de europæiske veje, oplever Søren Juel.
Af Klaus Videbæk, Trine Dam og Foto: Morten Lerkenfeldt Sørensen23.
apr.
2019 kl.
11.
32Bemærk: artiklen er mere end 30 dage gammelLæs opLangturschauffør Søren Juel på 57 år gør klar til en køretur på et par tusind kilometer.
Han skal fragte et stort parti blomster fra Holland og videre til Sverige.
Fra han tager afsted, og til han er hjemme i Aalborg igen, er førerhuset hans hjem, og derfor har han udnyttet og indrettet de fire kvadratmeter godt.
Havde jeg været 25 år, kunne jeg jo sadle om og lavet noget andet, men nu har jeg jo siddet 38 år i en lastbil.
I loftet over sengelejet bagerst i kabinen er der lyst chesterfield-betræk, og ved førersædet har han alt, han skal bruge på turen.
- Det er en flot kabine, jeg har.
Det er dejligt nok, når man sidder der så mange timer.
- Der er mange af vores østeuropæiske kollegaer, der dårligt nok har køleskab eller kaffemaskine eller nogen ting, siger han.
Tidligere kunne han jævnligt hilse på andre danske chauffører, når han kørte ned ad den tyske motorvej.
Men i dag er det i stigende grad udlændinge, der kører med danske og skandinaviske varer, og han frygter, at han selv skal miste jobbet en dag.
- Hvis det fortsætter sådan her, er det den vej, det går.
Havde jeg været 25 år, kunne jeg jo sadle om og lavet noget andet, men nu har jeg jo siddet 38 år i en lastbil, siger han.
Flere er bekymrede for deres jobSøren Juel er ikke den eneste, der bekymrer sig for, om han må overlade jobbet til en person fra et andet EU-land.
I en meningsmåling lavet af Epinion for DR svarer 37 procent af de adspurgte, at de i nogen, høj eller meget høj grad er bekymrede for netop det.
Om undersøgelsenI en rundspørge lavet af Epinion har DR spurgt: I hvilken grad bekymrer det du dig for, at jobs, som passer til dig, vil blive overtaget af personer fra andre EU-lande?
Hertil svarer de adspurgte:I meget høj grad (9 %)I høj grad (8 %)I nogen grad (20 %)I mindre grad (27 %)Slet ikke (27 %)Ved ikke / Ønsker ikke at svare (10 %)Den statistiske usikkerhed er +/- 3,0 %.
Det gælder særligt personer med kortere uddannelser.
Her er det 23 procent, der i høj eller meget høj grad frygter for deres job mod otte procent totalt set.
I de senere år er flere og flere EU-borgere fra for eksempel Polen og Rumænien rykket til Danmark for at arbejde og bo.
Skal kunne betale huslejenMen det er ikke konkurrencen fra dem, Søren Juel frygter.
- De følger jo samme lønaftaler og overenskomster som os andre og betaler skat.
Der, hvor jeg føler mig truet, er, når man tager chauffører andre steder fra, som får en løn, hvor jeg ikke en gang kan betale min egen husleje.
Så begynder jeg at blive lidt bange for mit arbejde og fremtiden for det firma, jeg arbejder for, siger han.
Det kan både være østeuropæere på lave lønninger, men også firmaer i østlandene, der ansætter for eksempel filippinske chauffører, som er villige til at arbejde under meget primitive forhold i Europa.
Noget, som Søren Juel har set flere eksempler på på motorvejene.
- Det er synd for dem, men de er tvunget til det, siger han.
Ny konkurrence med EU’s ØstudvidelseGenerelt er frygten for udenlandsk arbejdskraft faktisk mindre i Danmark, end den er mange andre steder i Europa.
Det skyldes, at udlændingene ikke for alvor har været i stand til at tage kampen op med danske lønmodtagere tidligere, forklarer Christian Albrekt Larsen, professor i velfærdsstudier ved institut for statskundskab på Aalborg Universitet.
- Det har noget at gøre med, at mange af de indvandrere, man fik i 80’erne og 90’erne, kom humanitært og var flygtninge, som typisk har lav arbejdsmarkedsdeltagelse.
Derfor var de ikke nogen stor trussel, siger han.
Men det har gradvist ændret sig med udvidelsen af EU mod øst i 2004.
- Når man åbner op for specielt østeuropæisk deltagelse i EU, får man jobkonkurrence.
Derfor er det reelt nok, at følelsen af jobkonkurrence stiger lidt, siger han.
Den er meget svær at gøre noget ved, fordi vi har meldt os ind i et fællesskab, der handler om, at der skal være fri bevægelighed.
Christian Albrekt Larsen, professor ved Aalborg UniversitetKort uddannelse giver nem adgangNår det særligt er ufaglærte eller faglærte med en kort uddannelse, der føler sig pressede af arbejdere fra andre EU-lande, hænger det sammen med, at arbejdskraften her har nemt ved at bevæge sig på tværs af grænser, forklarer Christian Albrekt Larsen.
- I de brancher, hvor mange østeuropæere arbejder – for eksempel landbrug eller restaurationsbranchen – kan man få forholdsvis nem adgang, fordi man ikke skal certificeres og ikke har uddannelse, som man skal have godskrevet i Danmark først, siger han.
Derudover har der været smuthuller i EU-systemet, der har gjort, at man for eksempel godt kan arbejde i Danmark efter polske løn- og arbejdsforhold, hvis man er udstationeret af et polsk firma.
- Det prøver EU at lave om på med et nyt direktiv, så det er man ved at have styr på.
Men der har været noget reelt at have kritikken i, siger Christian Albrekt Larsen.
Fri bevægelighed er kommet for at bliveUanset, hvordan det går ved det kommende EU-parlamentsvalg, er det svært at forestille sig, at der vil blive rokket ved den frie bevægelighed af arbejdskraft på tværs af grænser.
- Den er meget svær at gøre noget ved, fordi vi har meldt os ind i et fællesskab, der handler om, at der skal være fri bevægelighed, siger Christian Albrekt Larsen.
- Man kan forsøge sig med justeringer, som man for eksempel gjorde det ved Østudvidelsen, hvor man i en periode skulle have en kontrakt i Danmark, før man kunne komme herop, men det er småting.
Til gengæld er det indre marked og den vandrende arbejdskraft på den lange bane med til at skabe vækst i EU, hvilket betyder, at lønningerne generelt kan blive højere.
Derfor er der stærke økonomiske argumenter for at holde fast, siger Christian Albrekt Larsen.
- I Polen kan man for eksempel se, at håndværkerlønningerne stiger, fordi der bliver mere rift om dem, der er tilbage.
Så der er stabiliserende effekter.
Hvis man samarbejder og laver noget fornuftigt, så kunne alle leve af det.
Søren Juel, eksportchaufførAlle skal kunne leve af detChauffør Søren Juel så allerhelst, at man på tværs af transportselskaber og landene i EU kunne blive enige om, hvordan arbejdsvilkårene som minimum skal være.
- Hvis man samarbejder og laver noget fornuftigt, så kunne alle leve af det, siger han.
Foreløbigt ser han frem til turen til Holland og de opgaver, der ligger på vejen.
Han håber, at der vil være plads til ham i branchen, indtil den dag han skal på pension.
- Så kan jeg sidde her i de sidste 15 år, inden jeg skal flytte fra lastbilen og over til rollatoren i stedet.
FacebookTwitterKopier link




https://www.dr.dk/nyheder/udland/nordkorea-bekraefter-mode-mellem-kim-jong-un-og-putin

UdlandNordkorea bekræfter møde mellem Kim Jong-un og PutinMøde mellem Kim Jong-un og Vladimir Putin ventes at finde sted i russisk havneby nær Nordkorea.
Ruslands præsident, Vladimir Putin og Nordkoreas leder, Kim Jong-un, ventes at mødes "om kort tid".
23.
apr.
2019 kl.
06.
02Bemærk: artiklen er mere end 30 dage gammelLæs opNordkoreas leder, Kim Jong-un, vil inden for kort tid rejse til Rusland, hvor han skal have samtaler med landets præsident, Vladimir Putin.
Det meddeler Nordkoreas nationale nyhedsbureau, KCNA, tirsdag lokal tid ifølge Reuters.
En dato for besøget fremgår ikke, men ifølge KCNA er det lige op over.
- Kim vil snart aflægge Rusland et besøg på invitation fra Putin.
De vil have samtaler under besøget, meddeler mediet.
Før påske oplyste det russiske præsidentkontor i Kreml, at Kim Jong-un ville besøge Rusland i "den sidste halvdel af april".
Det er endnu uvist, hvor i Rusland mødet mellem de to ledere skal holdes.
Men flere medier har nævnt havnebyen Vladivostok som en mulighed, fordi den ligger tæt på Nordkorea og Kina, som Putin skal besøge senere i april.
Kim Jong-uns toprådgiver, Kim Chang-son, blev ifølge det sydkoreanske nyhedsbureau Yonhap set i Vladivostok søndag.
Og mediet NK News, der udelukkende beskæftiger sig med Nordkorea, lagde mandag fotografier ud på sin hjemmeside, der viste arbejdere i gang med at opsætte russiske og nordkoreanske flag på et universitet i Vladivostok.
Ifølge nyhedsbureauet AFP vil mødet finde sted onsdag eller torsdag.
Det bliver første gang, at de to statsledere træffer hinanden.
I februar mødtes Kim Jong-un med USA's præsident, Donald Trump, i Hanoi i Vietnam.
Det var det andet topmøde mellem de to.
Flere iagttagere betegnede det som en fiasko, fordi der intet konkret kom ud af samtalerne.
Ifølge professor Artyom Lukin fra det føderale universitet i Vladivostok er det vigtigt for Kim Jong-un at vise omverdenen, at andre statsledere også ønsker at møde ham.
- Kim ønsker ikke at fremstå som alt for afhængig af Washington, Beijing og Seoul, siger Artyom Lukin til Reuters.
- Og når det kommer til Rusland, så vil topmødet mellem Putin og Kim genbekræfte Moskvas rolle som en vigtig aktør på Den Koreanske Halvø, tilføjer han.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Rusland|Vladimir Putin (politiker)




https://www.dr.dk/nyheder/viden/klima/forskergruppe-bag-nye-tal-indlandsisen-smelter-seks-gange-hurtigere-end-i-1980

KlimaForskergruppe bag nye tal: Indlandsisen smelter seks gange hurtigere end i 1980Stort forskningsprojekt har undersøgt smelteraten på den grønlandske indlandsis fra 1972 til i dag.
Forskere mener, at smeltevand fra indlandsisen alene har bidraget til, at verdenshavene er steget med 13,7 millimeter siden 1972.
(Arkivfoto) 23.
apr.
2019 kl.
06.
16Bemærk: artiklen er mere end 30 dage gammelLæs opIndlandsisen på Grønland smeltede næsten seks gange hurtigere i 2018, end den gjorde i starten af 1980'erne.
Det er konklusionen i et nyt internationalt forskningsprojekt, der har beregnet mængden af is, der er smeltet på Grønland siden 1972.
Samme år som de første Landsat-satellitter begyndte at tage billeder over det danske territorium.
Projektet blev mandag offentliggjort i det videnskabelige tidsskrift PNAS.
Verdenshavene stiger af smeltevandForskerne bag, der blandt andet inkluderer forskere fra Københavns Universitet, mener samtidig at kunne påvise, at smeltevand fra indlandsisen alene har bidraget til, at verdenshavene er steget med 13,7 millimeter siden 1972.
- Når man ser på udviklingen gennem flere årtier, så er det bedst, hvis man lige sætter sig ned, inden man gransker resultaterne.
Det er skræmmende, så hurtigt det forandrer sig, udtaler den franske glaciolog Eric Rignot, der har bidraget til rapporten, til nyhedsbureauet AFP.
Det er avancerede satellitmålinger, der har gjort det muligt for forskerne fra universiteter i Californien, Grenoble, Utrecht og København at genskabe ispladerne fra 1970'erne og 1980'erne, hvor data indtil nu har været mangelfuld.
Fra Københavns Universitet har blandt andre postdoc Anders Anker Bjørk bidraget.
Smelterate accelererer voldsomtMålingerne viser, at den grønlandske iskappe i 1970'erne akkumulerede 47 gigaton - eller 47 milliarder ton - is om året i gennemsnit.
I 1980'erne begyndte smelteraten at stige til det dobbelte, inden det i slutningen af 1990'erne og starten af 2000'erne begyndte at accelerere voldsomt.
Studiet kommer, efter et lignende forskningsprojekt har fundet tilsvarende resultater på den antarktiske indlandsis.
Der eksisterer videnskabelig konsensus om, at menneskeskabte klimaforandringer bidrager til de højere smelterater i Arktis.
/ritzau/FacebookTwitterKopier link




