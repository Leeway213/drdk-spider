https://www.dr.dk/sporten/svoemning/danske-svoemmere-hoester-vm-pladser-ved-danish-open

SvømningDanske svømmere høster VM-pladser ved Danish OpenSvømmeren Alexander Aslak Nørgaard satte dansk rekord i 1500 meter fri ved Danish Open og klarede VM-krav.
(ARKIV) Emilie Beckmann var en af de danske svømmere, som formåede at sikre en VM-plads ved Danish Open.
06.
apr.
2019 kl.
22.
52Bemærk: artiklen er mere end 30 dage gammelLæs opFire danske svømmere kom lørdag under VM-kravtiderne, da der blev dystet ved Danish Open i svømning.
For Alexander Aslak Nørgaard blev det en perfekt lørdag, da han i 1500 meter fri svømmede i tiden 14 minutter og 55,56 sekunder.
Dermed var han et godt stykke under VM-kravet, men han leverede også en ny dansk rekord på distancen.
Alexander Aslak Nørgaard var tre sekunder hurtigere end Mads Glæsners tidligere rekord, skriver Dansk Svømmeunion i en pressemeddelelse.
På samme distance levede også Anton Ørskov Ipsen op til VM-kravet med tiden 14 minutter og 58,09 sekunder.
De to tider glæder Stefan Hansen, der er landstræner.
– Det var opløftende at se, at de to herrer svømmede under 15 minutter på 1500 meter fri og ligeledes begge under den tidligere danske rekord.
- Det er for dem begge et kæmpe skridt fremad, og det er jeg rigtig glad for at se, siger Stefan Hansen.
Derudover sørgede Emilie Beckmann også for at klare VM-kravet, da hun i 50 meter butterfly svømmede i tiden 25,89 sekunder, ligesom Jeanette Ottesen klarede VM-kravet med tiden 26,04 sekunder.
I alt har fem svømmere leveret tider under VM-kravene i løbet af de to første dage ved Danish Open.
Fredag var det Signe Bro, der med tiden 54,34 sekunder kom under i 100 meter fri.
/ritzau/FacebookTwitterKopier link




https://www.dr.dk/sporten/oevrig/dansk-topplacering-i-world-cup-finalen-i-dressur

Øvrig sportDansk topplacering i World Cup-finalen i dressurDaniel Bachmann Andersen hentede en flot fjerdeplads ved World Cup-afslutningen i Sverige.
Daniel Bachmann Andersen på Blue Hors Zack under under lørdagens kür i Göteborg.
Af Frederik Palle06.
apr.
2019 kl.
21.
53Bemærk: artiklen er mere end 30 dage gammelLæs opDer blev leveret en flot dansk præstation i dressur lørdag aften i Göteborg.
Her blev Daniel Bachmann Andersen nemlig på en flot fjerdeplads og var endda tæt på en tredjeplads.
Den placering blev skaffet via en personlig rekord i dagens kür, hvor han fik hele 85,468 procent for sit ridt.
Det er det bedste nogensinde af danskeren og hans hest Blue Hors Zack.
- Vi er så stolte.
Tænk engang, over 85 procent.
Det er så vildt.
Jeg er så glad uanset, hvor vi ender henne.
Vi har gjort alt, hvad vi kunne, og vi har præsteret op til vores ypperste, siger Daniel Bachmann Andersen umiddelbart efter sit ridt i en video til sin facebookside Blue Hors.
Sejren tilfaldt tyske Isabell Werth, der dermed vandt sin femte World Cup-titel.
Hun og hesten Weihegold hentede imponerende 88,871 procent i sin kür.
For 27 år siden vandt Werth sin første World Cup-finale i selvsamme Göteborg, så det var en speciel sejr for hende.
Laura Graves fra USA blev nummer to, mens Helen Langehanenberg fra Tyskland blev nummer tre lige foran Daniel Bachmann Andersen.
FacebookTwitterKopier linkEmner:Gøteborg|Sverige|Tyskland|USA




https://www.dr.dk/nyheder/indland/20-aarig-draebt-og-fire-maend-saaret-ved-skyderi-i-rungsted

Indland20-årig dræbt og fire mænd såret ved skyderi i RungstedNordsjællands Politi har anholdt 14 personer efter formodet bandeopgør.
Politiinspektør Lau Thygesen opfordrer eventuelle vidner til at kontakte politiet på 114.
Af Oliver Batchelor, Kasper Duncan Gram (video) og Reportage: Anne-Dorte Rosgaard og Carsten Jandorf (foto)06.
apr.
2019 kl.
21.
47 | opdateret 06.
apr.
2019 kl.
23.
18Bemærk: artiklen er mere end 30 dage gammelLæs opSkyderiet på Rungsted Strandvej har kostet en person livet, mens fire andre er såret.
Det fortalte Nordsjællands Politi på et pressemøde på politigården i Helsingør efter skudepisoden, der blev anmeldt klokken 18.
03.
- Ved ankomsten til stedet kunne vi konstatere, at der var flere, der var blevet ramt af skud.
Vi kan nu konstatere, at en person er dræbt, mens fire er såret og indbragt på hospitalet, lød det fra politiinspektør Lau Thygesen.
Den dræbte er en 20-årig mand fra Nivå, hvis familie er blevet blevet underrettet.
To af de sårede er under behandling, mens de to andre blev beskrevet som "lettere kvæstede".
De fire sårede er i alderen 20 til 27 år.
Politi på Twitter: 14 er anholdtPå Twitter oplyser Nordsjællands Politi efter pressemødet, at 14 personer er blevet anholdt.
Politiet betragter skudepisoden som et opgør mellem lokale bandegrupperinger.
- Det arbejder vi ud fra, men holder selvfølgelig alle døre åbne i forhold til, om der kan være andre motiver.
Men i øjeblikket ser det ud til, at de personer, der er indbragt, er banderelaterede, sagde Lau Thygesen på pressemødet.
Vidne så 'gangsteragtige' typerOpfattelsen af, at der er tale om et opgør i bandemiljøet, deles af flere vidner, som DR Nyheder talte med tidligere på aftenen.
En af dem er Jakob Olrik, hvis taxa måtte stoppe ved afspærringen på Strandvejen efter skudepisoden.
- Der var en masse politi med skudsikre veste og automatvåben.
Og der var en gruppe af lidt gangsteragtige typer, der råbte og skreg og virkede meget ophidsede, fortalte han.
En beboer i området omkring Rungsted Strandvej, Francina Poulsen, fortalte til DR Nyheder, at hun hørte i alt seks skud.
- Først hørte jeg to skud.
Og så tænkte jeg ved mig selv, at det ikke var fyrværkeri.
Så kom de fire andre skud.
Derefter gik der omkring et sekund, og så var der et brag.
Det næste, jeg hørte, var lyden af bilhorn.
Politiet beder borgere om hjælpNordsjællands Politi opfordrer borgere til at ringe 114 - ikke bare om selve skudepisoden, men også om andet, der kan have forbindelse til den.
- Der kan godt have været en hændelse i nærheden lige inden.
Noget tyder på, at det her var en anden bølge, hvor man så valgte at bruge skydevåben, lød det fra Lau Thygesen på pressemødet.
Skriv til DR Nyheders e-mail 1212@dr.
dk, hvis du har set eller hørt noget i forbindelse med episoden.
FacebookTwitterKopier linkEmner:Nordsjællands Politi|Twitter|Kriminalitet|Rungsted|Sjælland




https://www.dr.dk/nyheder/udland/61-aarig-rugemor-har-foedt-soen-og-svigersoens-barn

Udland61-årig rugemor har født søn og svigersøns barnHistorien har bredt sig på de sociale medier, hvor familien både får ros og kritik.
Af Sofie Dyjak06.
apr.
2019 kl.
20.
45 | opdateret 06.
apr.
2019 kl.
22.
33Bemærk: artiklen er mere end 30 dage gammelLæs op61-årige Cecile Eledge fra Nebraska fødte for to uger siden en lille pige for sin søn og svigersøn.
Hun valgte at blive rugemor som en gave til de to nybagte fædre.
Det fortæller hun til The Guardian.
Siden er historien blevet delt på de sociale medier, hvor både støttende, men også vrede, brugere har reageret ved at sende beskeder til familien.
- Folk fra hele verden har skrevet til os, siger familien til The Guardian.
Cecile Eledge blev befrugtet med æg fra hendes svigersøns søster.
Æg blev befrugtet med sæd fra Matthew Eledge - så barnet på den måde har fået gener fra begge sider af familien.
Parret Matthew Eledge og Elliott Dougherty står her sammen med deres rugemor Cecilie Eledge og Elliotts søster, der donerede et befrugtet æg.
 Cecilie Eledge fødte for to uger siden en lille pige til sin søn og svigersøn.
 De to fædre fik for to uger siden datteren Uma.
 Matthew Eledge og Elliott Dougherty med deres nyfødte datter.
 Elliott Dougherty sammen med sin søster Lea Yribe  lige før ægudtagningen på et hospital i Nebraska.
 Ventetiden var hård, før Elliott Dougherty og Matthew Eledges datter blev født.
Matthews far var også med på hospitalet.
 Matthew Eledge giver sin mor Cecile Eledge en hormonbehandling.
Det skete før, hun blev gravid.
1 / 7Parret Matthew Eledge og Elliott Dougherty står her sammen med deres rugemor Cecilie Eledge og Elliotts søster, der donerede et befrugtet æg.
1 / 7Cecilie Eledge fødte for to uger siden en lille pige til sin søn og svigersøn.
2 / 7De to fædre fik for to uger siden datteren Uma.
3 / 7Matthew Eledge og Elliott Dougherty med deres nyfødte datter.
4 / 7Elliott Dougherty sammen med sin søster Lea Yribe  lige før ægudtagningen på et hospital i Nebraska.
5 / 7Ventetiden var hård, før Elliott Dougherty og Matthew Eledges datter blev født.
Matthews far var også med på hospitalet.
6 / 7Matthew Eledge giver sin mor Cecile Eledge en hormonbehandling.
Det skete før, hun blev gravid.
7 / 7FacebookTwitterKopier linkEmner:The Guardian|USA




https://www.dr.dk/sporten/tennis/naesten-fejlfri-paa-gruset-wozniacki-er-klar-til-sin-foerste-finale-i-aar

TennisNæsten fejlfri på gruset: Wozniacki er klar til sin første finale i årCaroline Wozniacki er i finalen i WTA-turneringen i Charleston efter en sejr i to sæt over Petra Martic.
Caroline Wozniacki er klar til finalen i Charleston for tredje gang i karrieren.
06.
apr.
2019 kl.
20.
42 | opdateret 06.
apr.
2019 kl.
20.
52Bemærk: artiklen er mere end 30 dage gammelLæs opCaroline Wozniacki er klar til sin første finale i 2019.
Lørdag blev kroatiske Petra Martic i semifinalen i WTA-turneringen i Charleston slået overbevisende i to sæt med cifrene 6-3, 6-4.
Danskeren, der er seedet som nummer fem, skal i søndagens finale møde vinderen af den anden semifinale mellem Madison Keys og Mónica Puig, der bliver spillet senere lørdag.
Det er Wozniackis tredje finaledeltagelse i Charleston, og danskeren kan vinde turneringen for anden gang efter sin første sejr i 2011.
Wozniacki startede lørdagens semifinale i sikker stil.
Serverne var skarpe, og fejlene var få.
Vejen til at vinde første sæt blev for alvor banet, da danskeren i sjette parti brød kroatens serv og bragte sig foran 4-2.
Kort efter kom sættet i hus, da Wozniacki leverede et servees på sin første sætbold.
Det var sjette gang i det indledende sæt, at Martic ikke havde mulighed for at returnere danskerens serv.
Wozniacki fortsatte det gode spil i starten af andet sæt og fik brudt Martic i tredje parti til stillingen 2-1.
I den efterfølgende pause fortalte kroaten sin træner, at hun havde problemer med sit ene ben.
Men Martic kæmpede videre og kom langsomt ind i en rytme.
Det lykkedes hende at bryde Wozniacki rent til stillingen 4-4, og så havde kroaten mulighed for at bringe sig foran.
Danskeren havde dog andre planer og svarede igen ved at bryde med det samme.
Wozniacki havde herefter mulighed for selv at serve finalebilletten i hus.
Det gjorde danskeren på sin første matchbold.
Ud over Petra Martic har Caroline Wozniacki på vej til finalen slået tyske Laura Siegemund, rumænske Mihaela Buzarnescu og græske Maria Sakkari.
Danskeren har kun tabt et enkelt sæt undervejs.
/ritzau/FacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/sporten/fodbold/tyskland/av-av-av-dortmund-faar-store-bank-af-bayern-i-mesterskabsbrag

TysklandAv, av, av: Dortmund får store bank af Bayern i mesterskabsbragBayern München var Borussia Dortmund overlegen i "Der Klassiker", som de forsvarende mestre vandt 5-0.
Dortmund fik store klø mod Bayern München i en kamp, der kan afgøre mesterskabet.
06.
apr.
2019 kl.
21.
01Bemærk: artiklen er mere end 30 dage gammelLæs opFra 2013 til 2018 hed vinderen af Bundesligaen Bayern München.
Og noget tyder på, det også kan blive til et syvende mesterskab på stribe til Bayern, som lørdag aften trynede Borussia Dortmund.
I "Der Klassiker" var der nemlig kun et hold på banen.
Med en overlegen indsats i specielt første halvleg vandt Bayern 5-0 over danskerklubben og erobrede førstepladsen i Bundesligaen.
Med seks runder igen har Bayern München skrabet 64 point sammen.
Det er et flere end Dortmund på andenpladsen.
RB Leipzig, der uden Yussuf Poulsen slog Bayer Leverkusen 4-2 på udebane tidligere lørdag, ligger nummer tre med 55 point.
De danske landsholdsspillere Thomas Delaney og Jacob Bruun Larsen var med fra start hos gæsterne fra Dortmund, som allerede tog imod første lussing efter ti minutter.
Stopperen Mats Hummels stangede bolden i nettet på et hjørnespark, og så var kursen sat mod en sikker hjemmesejr.
Den noget mere målvante angriber Robert Lewandowski udnyttede en grum opspilsfejl i Dortmund-forsvaret til at score sit mål nummer 200 i Bundesligaen i det 17.
minut.
Polakken vippede smart bolden over Roman Bürki og sparkede den ind fra kanten af feltet.
Dortmund-spillerne virkede rystede, mens hjemmeholdet med et ellevildt publikum i ryggen fornemmede, at en knockout var under opsejling.
Den kom fem minutter før pausen, da Javi Martínez med en velplaceret inderside udplacerede Bürki.
Ekstasen blev total bare få minutter senere.
Serge Gnabry fandt et hul i Dortmund-forsvaret og pandede pausestillingen op på 4-0.
Dortmund spillede for stoltheden i anden halvleg.
Men selv om gæsterne kom bedre med, kastede det ikke et comeback af sig.
Foran 4-0 skulle sejren egentlig bare køres hjem for Bayern, men kort før afslutningen på den regulære spilletid prikkede Lewandowski sin anden scoring i kassen til slutresultatet 5-0.
/ritzau/FacebookTwitterKopier linkEmner:Jacob Bruun Larsen (fodboldspiller)|Robert Lewandowski (fodboldspiller)|Tyskland|FC Bayern München|Fodbold




https://www.dr.dk/nyheder/indland/psykolog-om-fortnite-vi-er-ude-i-et-massivt-overforbrug

IndlandPsykolog om Fortnite: 'Vi er ude i et massivt overforbrug'Godt at prins Harry blander sig i debatten, siger psykolog, der behandler computerspilsafhængighed.
Computerspillet Fortnite er afhængighedsskabende for børn og unge, siger psykolog og behandler.
Af Lars Lindevall og Kasper Madsbøll Christensen06.
apr.
2019 kl.
21.
30Bemærk: artiklen er mere end 30 dage gammelLæs opSiden computerspillet Fortnite kom på gaden i 2018, har millioner af børn og unge over hele verden siddet klistret til skærmen, og producenten bag, Epic Games, har tjent styrtende med penge.
Men er det et problem, at computerspillet stjæler så mange timer af teenagernes fritid?
Den debat har Storbritanniens prins Harry sat liv i, efter at han onsdag talte i forbindelse med et besøg hos YMCA-foreningen i London, der handlede om mental sundhed.
Her sagde han, at Fortnite bør forbydes.
- Det spil bør ikke være tilladt.
Det er skabt til at skabe afhængighed - en afhængighed, der får dig til at blive siddende foran computeren så længe som muligt.
Det er så uansvarligt, lød det fra prins Harry ifølge CBS News.
At græde af grin sammen med en, man kigger i øjnene, er bare noget andet end at se en grine-emoji.
David Madsen, psykolog og stifter af Dabeco - Dansk Behandling for Computerspil- og OnlineafhængighedDavid Madsen, der er psykolog og stifter af Dansk Behandling for Computerspil- og Onlineafhængighed, mener, at det er rigtig godt med prins Harrys stemme i debatten.
- Det er godt at råbe vagt i gevær, og han har nogle virkelig gode pointer i de ting, han siger.
Lige præcis Fortnite er nok det mest afhængighedsskabende spil, der findes, siger han.
Sammen med et hold af andre psykologer, er han næsten dagligt i kontakt med unge, som har udviklet en skadelig afhængighed af computerspil eller sociale medier, og her er Fortnite en af de store syndere, forklarer han.
- Vi får cirka fem henvendelser om ugen fra unge, der føler sig så afhængige af spillene, at de ikke kan slippe dem.
De er ofte deprimerede, ensomme og angste.
Jo mere de graver sig ned i spil-universet, jo mere bliver verden udenfor ukendt for dem, siger psykolog David Madsen.
Designet til at fastholde ungeNetop Fornite er ifølge ham designet på en måde, så det er særdeles vanedannende for børn og unge.
- De har været geniale til at bruge alle de elementer, der virker i andre spil i forhold til at fastholde spillere så længe som muligt.
Og så er der et belønnings-system, hvor man kan optjene virtuelle mønter, så man kan få adgang til særlige fordele i spillet, forklarer David Madsen.
Netop belønningssystemet spiller ifølge gaming-psykologen en central rolle for det afhængighedsskabende element.
- Man bliver belønnet hele tiden på forskellige måder, når man spiller.
Når belønningssystemet aktiveres, så udskilles der dopamin i hjernen, som giver os en følelse af velvære.
Det kender vi fra andre sammenhænge - for eksempel kram, god mad eller chokolade, siger psykologen og tilføjer:- Problemet med den massive frekvens af dopamin er, at hjernen nedregulerer følsomheden over for dopamin.
Det betyder, at det ikke længere er lige så fedt at score i fodbold eller løse et regnestykke, fordi man ikke kan mærke den dopamin, der bliver udskilt.
Det skal være forbudt at spille 'Fortnite'.
Sådan lød det fra Storbritanniens prins Harry, da han onsdag talte i forbindelse med et besøg hos YMCA-foreningen i London, der handlede om mental sundhed.
Stjæler tid fra vigtige relationerHan mener desuden, at spil som Fortnite kan være med til at mindske børn og unges kontakt til vigtige menneskelige relationer.
- Vi snakker med omkring 200 forældre om ugen, og vi hører nøjagtig det samme.
Vi er ude i et massivt overforbrug.
Problemet er, at det stjæler tid fra de fundamentale ting, der skaber en god barndom og ungdom: At være sammen med andre mennesker, at få en krammer, at få øjenkontakt, at få et klap på skulderen.
Effekten er, at der står en depression og banker på døren, fordi de får ikke levet i overensstemmelse med det, der er vigtigt.
- At græde af grin sammen med en, man kigger i øjnene, er bare noget andet end at se en grine-emoji, siger psykolog David Madsen.
© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
DR Nyheder har tidligere talt med Rune Kristian Lundedal Nielsen, der er psykolog og adjunkt på IT-Universitetet.
Han understreger, at der ikke findes forskning, der viser, at gaming nødvendigvis har en negativ indflydelse.
- De bedste studier viser, at det er under én procent af befolkningen, der har et problematisk forhold til gaming.
Og det er typisk folk, der i forvejen døjer med andre problematikker - som for eksempel ensomhed eller manglende autonomi i eget liv, siger Rune Kristian Lundedal Nielsen.
Frygt for ny teknologiRune Kristian Lundedal Nielsen forklarer, at det er ganske normalt, at folk får panikreaktioner på ny teknologi, men at det som regel går hurtigt over igen.
- Før man var bekymret for 'Fortnite', var man bekymret for 'League of Legends' og 'World of Warcraft'.
Og før det har man også været bekymret for fjernsyn og telefoner.
David Madsen henviser dog til en undersøgelse fra National Institutes of Health i USA, der har undersøgt flere end 4.
500 børn mellem 8 og 11 år for at se på, hvordan skærm-aktivitet påvirker deres hjerner.
- Her har forskerne fundet ud af, at blot to timers skærmtid om dagen har negativ betydning for børns kognitive funktionsniveau - for eksempel deres evne til at koncentrere sig, siger David Madsen, der tilføjer:- I Danmark er der mange børn og unge, der sidder meget længere end to timer foran skærmen om dagen.
Rune Kristian Lundedal Nielsen rejser dog tvivl om, hvorvidt man kan drage den konklusion på baggrund af undersøgelsen fra National Institutes of Health.
Han forklarer, at undersøgelsen peger på en sammenhæng mellem skærmtid og dårligere koncentrationsevne - men at man ikke kan vide, hvad der kommer først - dvs.
om børn med dårlig koncentrationsevne er mere tilbøjelige til at sidde længere foran en skærm.
Derudover peger han på, at forskellige former for skærmtid - som for eksempel computerspil og tv - ikke nødvendigvis har samme effekt.
Læs også:To timer foran skærmen dagligt kan skade dit barns indlæringFacebookTwitterKopier linkEmner:IT-Universitetet|Sundhed og velvære|Computerspil|World of Warcraft|London




https://www.dr.dk/sporten/haandbold/ehfcup/team-esbjerg-paa-vej-mod-ehf-cup-finale-vinder-danskeropgoer-paa-udebane

EhfcupTeam Esbjerg på vej mod EHF Cup-finale: Vinder danskeropgør på udebaneTeam Esbjerg vandt den første EHF Cup-semifinale over Herning-Ikast.
Viborg HK tabte til ungarere.
Team Esbjerg efter den første semifinale i kvindernes EHF Cup.
06.
apr.
2019 kl.
19.
50Bemærk: artiklen er mere end 30 dage gammelLæs opHåndboldkvinderne fra Team Esbjerg har haft taget på Herning-Ikast Håndbold i denne uge.
Onsdag blev det til en sejr over midtjyderne i slutspillet i den danske liga, og lørdag vandt vestjyderne så den første af to EHF Cup-semifinaler over Herning-Ikast med cifrene 23-20.
Begge kampe blev spillet i Ikast.
Esbjergenserne var foran med to mål ved pausen, hvor der stod 12-10.
Føringen blev dermed øget med et enkelt mål i anden halvleg.
Den anden og afgørende semifinale mellem de to hold bliver spillet næste søndag i Esbjerg klokken 13.
Viborg HK spillede også semifinale i EHF cuppen lørdag, og holdet har lidt at indhente efter det første opgør med ungarske Siofok.
Her tabte viborgenserne 24-28 på udebane.
Det danske hold gik i omklædningsrummet med tre mål op til ungarerne ved stillingen 12-15 og kom altså længere bagud efter pausen.
Viborg møder Siofok på hjemmebane i returkampen næste søndag klokken 14.
/ritzau/FacebookTwitterKopier linkEmner:European Handball Federation|Ikast|Team Esbjerg|Herning|Håndbold




https://www.dr.dk/nyheder/indland/flere-ramt-under-skyderi-i-rungsted-politiet-leder-efter-gerningsmaend

IndlandFlere ramt under skyderi i Rungsted: Politiet leder efter gerningsmænd Nordsjællands Politi udelukker ikke, at skyderiet er banderelateret.
Af Oliver Batchelor06.
apr.
2019 kl.
19.
29 | opdateret 06.
apr.
2019 kl.
21.
24Bemærk: artiklen er mere end 30 dage gammelLæs opEt skyderi har lørdag aften omkring klokken 18 fundet sted på Strandvejen i den nordsjællandske by Rungsted.
Det oplyser Nordsjællands Politi til DR Nyheder.
- Vi er massivt til stede på Rungsted Strandvej på grund af skyderi.
Flere er ramt, siger pressekonsulent Henriette Døssing.
En ambulance er kørt væk fra stedet med politieskorte, men der er endnu ingen melding om de skudramtes tilstand.
Kort efter klokken 21 oplyser Nordsjællands Politi på Twitter, at der fortsat er en eftersøgning i gang efter en eller flere personer i forbindelse med skudepisoden.
En presseorientering forventes at blive afholdt klokken 21.
45 på Politigården i Helsingør.
Politiet: Kan være banderelateretPå nuværende tidspunkt er det for tidligt at sige noget om motivet, lyder det fra politiet.
Men der bliver efterforsket i flere retninger.
- Det kan dog ikke udelukkes, at hændelsen kan være banderelateret, skriver Nordsjællands Politi i et tweet.
Politi og ambulancer på Rungsted Strandvej efter skyderiet her til aften.
DR Nyheder har talt med en beboer i området, der fortæller, at hun i alt hørte seks skud.
- Først hørte jeg to skud.
Og så tænkte jeg ved mig selv, at det ikke var fyrværkeri.
Så kom de fire andre skud.
Derefter gik der et omkring et sekund, og så var der et brag.
Det næste, jeg hørte, var lyden af bilhorn, fortæller Francina Poulsen.
Vidne: Gangstertyper råbte og skregEt andet øjenvidne fortæller til DR Nyheder, at han kom kørende ad Rungsted Strandvej i en taxa, som han steg ud af, da vejen var spærret.
- Der var en masse politi med skudsikre veste og automatvåben.
Og der var en gruppe af lidt gangsteragtige typer, der råbte og skreg og virkede meget ophidsede.
Politiet forsøgte så at få dem ned ned på jorden, fortæller Jakob Olrik.
Han bemærkede desuden, at politiet ledte efter andre personer i området.
Selv søgte han ind på villavejene bag Strandvejen, og her var politiet ifølge Jakob Olrik til stede med hundepatruljer.
- Vi fik så at vide, at vi ikke måtte gå ude på vejene, og at vi skulle søge ind i husene.
Så det var en lidt voldsom oplevelse, siger Jakob Olrik.
Politiet indskærper på Twitter, at borgere i området bedes følge politiets anvisninger.
Skriv til DR Nyheders e-mail 1212@dr.
dk, hvis du har set eller hørt noget i forbindelse med episoden.
FacebookTwitterKopier linkEmner:Nordsjællands Politi|Twitter|Rungsted|Sjælland|Politi




https://www.dr.dk/nyheder/vejret/dagen-i-dag-var-aarets-hidtil-varmeste

VejretDagen i dag var årets hidtil varmesteTermometret nåede næsten op på 20 graders varme på den jyske vestkyst.
En blåmejse i flot solskin ved Mariager.
(Foto: Niels Marius Andersen.
)Af Kasper Duncan Gram (Video)06.
apr.
2019 kl.
20.
13 | opdateret 06.
apr.
2019 kl.
21.
10Bemærk: artiklen er mere end 30 dage gammelLæs opApril har vist sig fra sin lune – og ikke lunefulde – side i dag, hvor der har været god mulighed for at nyde solen.
Flere steder i landet har temperaturen nået over 18 graders varme, og på den jyske vestkyst er der målt årets foreløbigt højeste temperatur:- Jeg har officiel måling på 19,7 graders varme ved Danmarks vestligste punkt, Blåvandshuk, fortæller DR-vejrvært Christian Cherry.
Det er med afstand varmere end den foreløbigt højeste måling, som var på 17,5 graders varme ved Mejrup i går.
(© dmi)Skyldes østeuropæisk varmepumpeDe nærmest sommerlige temperaturer skyldes en gunstig situation over Østeuropa:- Et højtryk øst for Danmark og et lavtryk ved Biscayen, sydvest for os, pumper i samarbejde varm luft op over Nordeuropa og Sydskandinavien, siger Christian Cherry.
Desværre varer det ikke ved, for der er et vejrskifte på vej, forklarer han:- De fleste steder vil man allerede mandag se, at temperaturen holder sig under ni grader, når det bliver varmest.
Det gælder især Nord- og Østjylland samt Bornholm.
Godt nyt for haveejerneVi skal faktisk helt frem til slutningen af næste uge, før vi igen vil se tocifrede temperaturer, fortæller Christian Cherry:- Det ser ud til, at der kan komme en del skyer fra midten af ugen og drille de solhungrende danskere.
Skyerne vil til gengæld være godt nyt for haveejere, som længes efter at få plantet ud i haven og derfor gerne ser, at nattefrosten holder sig væk.
FacebookTwitterKopier linkEmner:Jylland|Vejret|Blåvand|Bornholm




https://www.dr.dk/nyheder/udland/norsk-bilsalg-elbilen-overhaler-hybrid-diesel-og-benzinbiler-foerste-gang

UdlandNorsk bilsalg: Elbilen overhaler hybrid-, diesel- og benzinbiler for første gangMoms- og afgiftsfritagelse baner vej for en markant fremgang i elbilsalget.
De norske bilkøbere har kig på nye elbiler som Teslas Model 3, der her ses til en udstilling i Canada.
I marts måned kørte over hver anden nyregistrerede passagerbil fuldstændig på el.
Af Kasper Duncan Gram (Video)06.
apr.
2019 kl.
21.
17Bemærk: artiklen er mere end 30 dage gammelLæs opDer er fart på de grønne ambitioner hos vores nabo mod nord.
Elbilerne udgjorde således 58,4 procent af salget af nye passagerbiler i Norge i marts måned i år.
Det viser en statistik over indregistrerede biler fra Opplysningsrådet for Veitrafikken.
Det er første gang, at salget af elbiler slår antallet af solgte benzin- og dieselbiler på egen hånd – altså uden at hybridbiler er medregnet.
Forventer at holde fast i førerpositionenNorsk Elbilforening anslår, at elbilerne vil udgøre omkring halvdelen af bilsalget i hele 2019.
Det er en markant fremgang fra henholdsvis 31 procent i 2018 og 21 procent i 2017.
Interesseorganisationen tilskriver blandt andet tendensen med den store interesse for Teslas Model 3, som der blev indregisteret 5.
315 eksemplarer af i marts.
- Vi stiler nu efter at have 1,2 millioner elektriske biler på de norske veje i 2025, som er lidt mere end fem gange så mange som i dag, siger Norsk Elbilforenings generaldirektør, Christina Bu.
Drøner deruaf uden afgifterDe norske politikere har sat et mål om, at der fra 2025 ikke bliver solgt flere biler, som kører på benzin eller diesel.
Derfor har man blandt andet fritaget elbiler for afgifter og moms.
Herhjemme har salget af hybridbiler overhalet elbilerne, og ifølge Danske Bilimportører blev der sidste år solgt 1.
545 elbiler herhjemme.
Det er 30 gange færre end i Norge.
FacebookTwitterKopier linkEmner:Biler|Norge|Autobranchen|De Danske Bilimportører




https://www.dr.dk/nyheder/indland/live-tv-politiet-holder-pressemoede-efter-skudepisode-i-rungsted






https://www.dr.dk/sporten/live/bold-bold-wozniacki-spiller-sig-videre-til-finalen

LiveBOLD FOR BOLD Wozniacki spiller sig videre til finalen!
Caroline Wozniacki spiller semifinale i grusturneringen i Charleston mod kroatiske Petra Martic.
Følg kampen her.
Af Frederik Palle06.
apr.
2019 kl.
19.
21 | opdateret 06.
apr.
2019 kl.
20.
43Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/sporten/fodbold/superliga/vendsyssel-henter-point-i-randers-men-har-stadig-ikke-vundet-i-2019

SuperligaVendsyssel henter point i Randers - men har stadig ikke vundet i 2019Randers spillede 1-1 mod Vendsyssel, og kronjyderne er nu endegyldigt sikre på en sæson mere i Superligaen.
06.
apr.
2019 kl.
18.
14 | opdateret 06.
apr.
2019 kl.
19.
42Bemærk: artiklen er mere end 30 dage gammelLæs opOgså i næste sæson er Randers FC en del af landets bedste fodboldrække, Superligaen.
Det blev endegyldigt slået fast, da Randers FC lørdag eftermiddag fik 1-1 på hjemmebane mod Vendsyssel FF.
Målene blev scoret af henholdsvis Kevin Conboy og Al-Hadji Kamara.
Dermed indtager Randers førstepladsen med 38 point for 28 kampe, hvilket er to point foran AaB på puljens andenplads.
AaB har dog spillet en kamp færre.
Vendsyssel indtager puljens tredjeplads med 24 point for 28 kampe, mens Hobro runder puljen af med 22 point.
Hobro har dog ligeledes spillet en kamp færre.
Kampen startede roligt, men gæsterne fra Vendsyssel satte sig efterhånden på spillet, og efter ti minutter var det tæt på for nordjyderne.
Gæsternes angriber Al-Hadji Kamara modtog bolden fra angrebskollegaen Benjamin Källman på straffesparkspletten, men Kamara sendte bolden over mål.
Stillingen i nedrykningsgruppe 2Randers FC-Vendsyssel FF 1-11.
Randers FC 28 10 8 10 32-36 382.
AaB 27 9 9 9 39-37 363.
Vendsyssel FF 28 5 9 14 28-45 244.
Hobro 27 5 7 15 25-48 22Al-Hadji Kamara fik dog endnu en mulighed efter en halv times spil, og denne gang skuffede han ikke.
Angriberen kom højest på et indlæg fra Vendsyssels venstreside og styrede på fornemmeste vis kuglen i nettet.
Gæsternes glæde var dog kortvarig.
Ti minutter senere i kampens 40.
minut modtog kronjydernes venstreback Kevin Conboy bolden i feltet, og efter et enkelt træk sendte han resolut bolden i mål til pausestillingen 1-1.
Hjemmeholdet kom bedre ud til anden halvleg, hvor det satte sig på det meste af spillet, om end størstedelen fandt sted på værternes egen banehalvdel.
Som halvlegen skred frem, kom gæsterne bedre med igen, og efter 75 minutter spurtede Benjamin Källman fra Randers-forsvaret, men Patrik Carlgren kom godt ud af randersmålet og blokerede forsøget.
/ritzau/FacebookTwitterKopier linkEmner:Jylland|Randers|AaB|Randers FC|Fodbold




https://www.dr.dk/nyheder/indland/svenske-nynazister-maatte-eskorteres-under-foraeldredemonstration

IndlandSvenske nynazister måtte eskorteres under forældredemonstrationKøbenhavns Politi stødte på 75 nynazister på vej til Kultorvet i København.
Politiet pakkede i dag en stor gruppe svenske nynazister fuldstændig ind, da de blev opmærksom på en uanmeldt demonstration i København.
Her er demonstrationen på vej til Østerport Station.
 Ritzau Scanpix)Af Kasper Duncan Gram (Video)06.
apr.
2019 kl.
17.
07 | opdateret 06.
apr.
2019 kl.
17.
53Bemærk: artiklen er mere end 30 dage gammelLæs opTo personer blev sigtet, da en gruppe på op mod 75 svenske nynazister i dag pludselig ville afholde en uanmeldt demonstration i Indre By i København.
- Det hænder af og til, at nogen ikke er opmærksom på 24-timersfristen for anmeldelse af en demonstration.
Så opstår der det, vi kalder en spontan demonstration, fortæller Tommy Laursen, der er politiinspektør ved Københavns Politi.
Han fortæller, at en af demonstranterne havde en skudsikker vest, og derfor blev sigtet for at overtræde våbenbekendtgørelsen, mens en anden blev sigtet for at overtræde ordensbekendtgørelsen.
Måtte dirigeres udenom forældredemonstrationPolitiet blev opmærksom på den nynazistiske forsamling på Øster Voldgade ved 13-tiden, mens tusindvis af forældre og pædagoger demonstrerede for minimumsnormering i daginstitutionerne på Bertel Thorvaldsen Plads ved Christiansborg, cirka en kilometer væk.
- Det var vigtigt for os at få kanaliseret den nye demonstration uden om de allerede anmeldte demonstrationer og aftale en rute med dem, forklarer Tommy Laursen.
Nynazisterne ønskede at afholde demonstration på Kultorvet i København, hvor politiet fulgte med, efter de havde indvilget i at fjerne deres maskering.
Mødte modstandPå Kultorvet ville demonstranterne, der bar trøjer fra den højreekstremistiske organisation 'Den Nordiske Modstandsbevægelse', dele flyveblade ud til forbipasserende.
Herefter eskorterede politiet dem mod Østerport Station, så de kunne køre tilbage til Sverige.
- Da de er færdige, følger vi med, for der blev noget tabernakel (spektakel, red.
) på Kultorvet, fortæller Tommy Laursen.
Her smider politiet en moddemonstrant væk fra den nynazistiske forsamling.
 Ritzau Scanpix)Rygtet om den højreorienterede demonstration havde spredt sig, og blandt andre den yderliggående antifascistiske gruppe Antifa, opfordrede folk til at samles imod nynazisterne.
Det førte blandt andet til 'meningsudvekslinger' mellem de svenske nynazister og personer, som politiet formoder har relationer til det autonome miljø:- Når det er højreorienterede eller nazistiske grupper, så oplever vi ret hurtigt, at der kommer moddemonstrationer.
Det gjorde vi også i dag, og det har vi håndteret, understreger Tommy Laursen.
Ville ikke opløse demonstrationenDen nynazistiske forsamling fik lov at gennemføre deres demonstration, selv om den var uanmeldt, og politiet i forvejen skulle følge andre demonstrationer i København.
Det kom nemlig aldrig på tale at opløse demonstrationen, fortæller Tommy Laursen:- Man skal hele tiden gøre op med sig selv, at der er grundlov, demonstrationsfrihed og nogle rettigheder for alle parter.
Hvis man ønsker at opløse den, skal man også være i stand til at gennemføre det.
Politiet fulgte de svenske nynazister på toget fra Østerport Station og hele vejen til deres destination.
FacebookTwitterKopier linkEmner:København|Demonstrationer|Politi|Københavns Politi|Østerbro




https://www.dr.dk/sporten/haandbold/herreligaen/sikke-et-drama-soenderjyske-stjaeler-ribe-esbjergs-slutspilsplads-i

HerreligaenSikke et drama!
Sønderjyske stjæler Ribe-Esbjergs slutspilsplads i sidste sekundEn scoring på den sidste mulighed sikrede Sønderjyske den sidste ledige plads i slutspillet i herrernes håndboldliga.
Ribe-Esbjerg misser slutspillet i det absolut sidste sekund.
(Arkivfoto).
06.
apr.
2019 kl.
17.
39Bemærk: artiklen er mere end 30 dage gammelLæs opSønderjyskes håndboldherrer er klar til slutspillet i Herre Håndbold Ligaen.
Det står klart, efter at den sidste runde i grundspillet lørdag blev afviklet.
Inden runden var syv af de otte slutspilsdeltagere allerede på plads, men tabellens ottendeplads - den nederste placering, der indløste en slutspilsbillet - var på spil.
Ribe-Esbjerg og Sønderjyske var de to bejlere, og her endte sønderjyderne altså med at trække det længste strå efter noget af et drama.
Sønderjyske spillede sig således videre, da Oliver Nøddesbo Eggert, som tiden udløb mod TTH Holstebro, udlignede til kampens slutresultat 30-30.
Det ene point gjorde, at holdet endte á point med Ribe-Esbjerg, der lørdag tabte til GOG, men Sønderjyske går videre med en bedre samlet målscore.
SlutspilletPulje 11.
Aalborg Håndbold2.
TTH Holstebro3.
Skjern Håndbold4.
SønderjyskePulje 21.
GOG2.
Bjerringbro-Silkeborg3.
Skanderborg Håndbold4.
Århus HåndboldLørdag blev det også afgjort, hvem der skulle ende på førstepladsen i grundspillet.
Her var der også to hold om buddet - Aalborg Håndbold og GOG.
Nordjyderne, der inden runden var et point foran fynboerne, sluttede øverst efter en sejr over KIF Kolding.
Begge hold indleder slutspillet med to point på kontoen i hver deres pulje.
De otte hold, der skal spille om medaljerne, er Aalborg Håndbold, GOG, Bjerringbro-Silkeborg, TTH Holstebro, Skjern Håndbold, Skanderborg Håndbold, Århus Håndbold og Sønderjyske.
Den sidste spillerunde betød også, at det blev afgjort, hvem der rykker direkte ned, og efter et nederlag til Skjern Håndbold på 36-31 måtte TMS Ringsted sande, at de næste år skal spille håndbold i den næstbedste række.
/ritzau/FacebookTwitterKopier linkEmner:Ribe-Esbjerg HH|SønderjyskE|Håndbold|Bjerringbro|Holstebro




https://www.dr.dk/sporten/oevrig/anne-marie-rindom-goer-det-igen-vinder-guld-paa-mallorca

Øvrig sportAnne-Marie Rindom gør det igen: Vinder guld på MallorcaFor andet år i træk kan Anne-Marie Rindom kalde sig vinder af Trofeo Princesa Sofia Cup.
Anne-Marie Rindom har vundet Trofeo Princesa Sofia Cup for andet år i træk.
(arkivfoto).
Af Mathias Hauge Jacobsen06.
apr.
2019 kl.
15.
29Bemærk: artiklen er mere end 30 dage gammelLæs opAnne-Marie Rindom har i denne uge testet formen sammen med de bedste sejlere i verden ved Trofeo Princesa Socia Cup på Mallorca.
Og ligesom sidste år kan Anne-Marie Rindom igen rejse hjem som vinder af konkurrencen.
For et år siden vandt hun karrierens hidtil mest overbevisende sejr, da hun allerede inden Medal Race havde sikret sig sejren.
Og selvom hun igen i år sejlede forrygende, skulle danskeren igennem lørdagens Medal Race, før sejren var i hus.
Således sluttede Anne-Marie Rindom på en tredjeplads i Medal Race, og det var nok til at fastholde det forspring, danskeren havde inden dagens konkurrence, og som lød fire point.
Maveonde har drilletAnne-Marie Rindom har under konkurrencen på Mallorca døjet med et maveonde.
Og selvom smerterne var forsvundet til dagens sejlads, var den danske vinder tappet for kræfter.
Læs også:Maveforgiftning bringer afkræftet Rindom i gyser til Medal RaceKræfterne var dog heldigvis nok til, at hun kunne sejle en tredjeplads hjem, der cementerede den samlede sejr.
- Det var åbenbart min dag.
Det betyder meget for mig (at vinde stævnet for andet år i træk, red.
).
Jeg føler, det er som om, at Palma er mit andet hjem, siger Lazer Radial-sejleren til Dansk Sejlunion efter sejren.
Det er Anne-Marie Rindoms ottende internationale guldmedalje ved et top-event.
Anden stor dansk præstationDet var ikke kun Anne-Marie Rindom, der markerede sig lørdag på Mallorca.
I RS:X-surferklassen leverede windsurferen Lærke Buhl-Hansen karrierens hidtil bedste resulat, da hun vandt sin første medalje ved en stor konkurrence.
I Medal Race sluttede Lærke Buhl-Hansen på fjerdepladsen, og det var nok til en samlet bronzemedalje hele 16 point foran nærmeste forfølger.
FacebookTwitterKopier linkEmner:Anne-Marie Rindom (sejler)|Mallorca|Dansk Sejlunion|Sejlsport




https://www.dr.dk/nyheder/regionale/bornholm/bornholm-hitter-rekordmange-besoeger-oeen-i-paaskeferien

BornholmBornholm hitter: Rekordmange besøger øen i påskeferien Rejsebureau har fået dobbelt så mange bookinger end normalt.
Der vil være mange flere turister på Bornholm denne påske end normalt, når påsken falder i april.
Af Josephine Marcher06.
apr.
2019 kl.
15.
05 | opdateret 06.
apr.
2019 kl.
15.
23Bemærk: artiklen er mere end 30 dage gammelLæs opSkal du med familien til Bornholm og nyde påskeferien, så er du ikke den eneste.
Flere bornholmske rejsebureauer og hoteller melder nemlig, at de allerede har flere bookninger på overnatninger, end de har set i tidligere påskeferier.
Hos rejsebureauet Bornholm Tours, som formidler overnatningsmuligheder og pakkerejser, har de fået dobbelt så mange overnatningsbookninger end normalt, når påsken falder i april.
Jeg tror stigningen skyldes en kombination af den gode sommer sidste år, den milde vinter og så det, at rygtet om de billige færgebilletter til og fra Bornholm er begyndt at sprede sig.
Kirstin Blomgren, direktør Bornholm ToursDet fortæller Kirstin Blomgren, som er direktør i rejsebureauet.
Udover det gode vejr, mener hun, at muligheden for at komme billigere til Bornholm er en af årsagerne til stigningen i antallet af feriegæster:- Jeg tror, stigningen skyldes en kombination af den gode sommer sidste år, den milde vinter og så det, at rygtet om de billige færgebilletter til og fra Bornholm er begyndt at sprede sig, siger hun.
Det er især børnefamilierne, som vælger Bornholm, når de planlægger påskeferien.
Hvis vejret er godt, er her nemlig rig mulighed for at komme på guidede ture ud i naturen og til øens seværdigheder, fortæller Kirstin Blomgren.
Hos Stammershalle Badehotel, som tilbyder overnatning og gourmet-middag, oplever de også en stigning i antallet af overnatninger i forhold til tidligere, fortæller Henriette Lassen, som har været medejer af badehotellet siden 00'erne.
- Jeg tror, vi får den bedste april nogensinde i de år, vi har haft hotel.
Jeg kan se allerede nu, at der er rigtig mange bookninger, og i særdeleshed i april, siger hun.
Det er dog ikke kun i påsken, der er en større interesse for Bornholm.
Henriette Lassen kan allerede nu se, at Stammershalle Badehotel bliver et populært sted at spise og overnatte resten af sæsonen.
Mange flere passagerer med færgenHos Bornholmslinjen, som sejler mellem Bornholm og det øvrige Danmark, har man også store forventninger til passagertallet henover påsken.
Jeg er ikke i tvivl om, at Bornholm kommer til at opleve flere gæster end nogensinde før i påsken.
Jesper Maack, kommunikationschef for BornholmslinjenHer lidt over en uge før påske er der nemlig booket 41.
355 flere billetter til påskedagene sammenlignet med ugen før påske sidste år.
Det fortæller kommunikationschef for Bornholmslinjen, Jesper Maack, som dog kommer med det forbehold, at der kan have været flere bookninger lige før påske sidste år, som kan udligne tallene noget, fortæller han.
Bornholmslinjen har da også allerede nu udsolgt på flere afgange i starten og slutningen af påskeferien:- Jeg er ikke i tvivl om, at Bornholm kommer til at opleve flere gæster end nogensinde før i påsken.
Der er pres på mange af afgangene på rejserne til og fra Bornholm, siger han.
Camilla Olsen og hendes familie rejser ofte på forlænget weekend til Bornholm.
)En af dem, som har valgt at holde påskeferie på Bornholm, er Camille Olsen, som rejser i bil fra Sorø.
Hun var på Bornholm for første gang i 2015 og har siden holdt mange småferier og forlængede weekender på øen for at besøge sin veninde og familie.
For hende var det dog ikke de billige færgebilletter, som gjorde udslaget:- Vi valgte at holde påskeferie på Bornholm på grund af den skønne natur, roen og muligheden for at være tæt på havet, uanset hvor på øen du befinder dig.
Hvis der ikke var billige færgebilletter, var jeg nok taget afsted alligevel, men det er da fedt at kunne komme billigt afsted, siger hun.
Det er ikke kun Bornholm der oplever en stigning i feriegæster.
I Danmark generelt ses en stigning i bookinger af overnatninger de seneste år, men stigningen er dog større på Bornholm end i resten af landet, oplyser direktør i Bornholm Tours, Kirstin Blomgren.
FacebookTwitterKopier linkEmner:Bornholm|Bornholmslinjen|Turisme|Stammershalle Badehotel|Rejse- og turistbranchen




https://www.dr.dk/musik/dansk-hitsanger-er-ved-kaste-op-foer-shows-jeg-lider-af-sceneskraek

KARRIEREKANONENSe temaMusikDansk hitsanger er ved at kaste op før shows: 'Jeg lider af sceneskræk'The Minds of 99-forsangeren, Niels Brandt, har ofte svært ved at genkalde sig detaljerne ved bandets koncerter.
Det danske rockband The Minds of 99 spiller på landets største scener og bliver rost for deres koncerter, men bandets frontmand lider af sceneskræk.
Af Nanna Mejer Sørensen06.
apr.
2019 kl.
15.
00Bemærk: artiklen er mere end 30 dage gammelLæs opDe sluttede 2018 med fire udsolgte koncerter i Store Vega i København.
De startede 2019 ud med at vinde priser ved P3 Guld og Gaffa-Prisen.
De har netop modtaget guld-certificeringer for alle bandets tre album, som hver er blevet solgt over 10.
000 gange.
Og så er det for nylig blevet offentliggjort, at de tager på arena-turné og spiller på landets største spillesteder til efteråret.
The Minds of 99Dansk band, som består af Niels Brandt (vokal og sangskrivning), Anders Folke Larsen (guitar), Asger Wissing (bas), Jacob Bech-Hansen (synthesizere, programmering) og Louis Clausen (trommer).
Vandt konkurrence- og talentudviklingsforløbet KarriereKanonen i 2013.
Debuterede i 2012 med ep'en 'Det er Knud som er død'.
Har udgivet tre studiealbum, 'The Minds of 99' (2014), 'Liber' (2015) og 'Solkongen' (2018), plus et livealbum, 'Live Roskilde Festival 2018' (2018).
Står bag sange som 'Alle skuffer over tid', 'Ung kniv' og 'Stjerner på himlen'.
Kan ses i dokumentarfilmen 'Stor som en sol' (2018), som følger bandet under tilblivelsen af 'Solkongen'.
Spiller blandt andet i Tivoli, i Fængslet i Horsens og på festivalerne Tinderbox og NorthSide over sommeren.
Drager på arena-turné til november, som slutter i Royal Arena i København.
Har man tændt for en radio, et tv, fulgt med i landets spillesteders og festivalers programmer eller været i biografen det seneste år, har det stort set ikke været muligt at undgå det danske rockband The Minds of 99.
Et band, som efter debuten i 2012 vandt konkurrence- og talentudviklingsforløbet KarriereKanonen i 2013, og som, at dømme ud fra deres gøren og laden i den senere tid, nu for alvor har vundet danskernes hjerter.
Læs også:Dansk rockgruppe var tæt på at gå i opløsning - nu har de vundet den største musikprisThe Minds of 99 har haft store ambitioner, og dem kan man argumentere for, de har indfriet, når de blandt andet har kunnet samle 80.
000 syngende mennesker foran Orange Scene til deres koncert på Roskilde Festival sidste sommer.
Men på trods af at have spillet efterhånden utallige roste liveshows, bliver bandets sangskriver og frontmand, Niels Brandt, aldrig vant til at gå på scenen foran et stort publikum.
Han har sceneskræk.
Lyt til singlen 'Alle skuffer over tid' fra bandets tredje album 'Solkongen' live fra Roskilde Festival, mens du læser videre:The Minds of 99 - Alle skuffer over tid (Live - Roskilde Festival 2018)Uro og opkastfornemmelser- Det er noget, jeg kæmper rigtig meget med.
Jeg føler uro og får opkastfornemmelser og lyst til at flygte, forklarer han.
Jeg har stadig ikke fundet ud af, hvordan jeg skal have det godt med at være på en scene.
Niels Brandt (The Minds of 99)Den store live-erfaring har gjort ham til en bedre performer, men han synes ikke, det har hjulpet på nerverne.
Inden en koncert bliver Niels Brandt stille og indadvendt.
Og så drikker han for meget, mener han.
- Jeg har stadig ikke fundet ud af, hvordan jeg skal have det godt med at være på en scene.
Men jeg skal prøve ikke at drikke så meget.
Men selv uden alkoholindtag husker han ofte ikke detaljerne.
Minderne fra de store koncerter, bandet har spillet på blandt andet Roskilde Festival, genkalder han sig næsten udelukkende gennem billeder derfra.
- Man er så koncentreret og så meget inde i det, at det overgår enhver forstand.
Alligevel plejer det at gå godt.
Men for Niels Brandt er det allerbedst bagefter.
Han elsker, når det er slut.
Når han træder ned fra scenen, sangene er leveret, og det hele spillede sammen.
Der, lige dér, mærker han magien, som er hele grunden til, at han gør, hvad han gør.
- Vores ambition fra starten var at komme ud af Kødbyen.
Vi ville have musikken ud til tankstationerne og der, hvor kragerne vender.
Vi har altid gerne villet være et band for alle, siger The Minds of 99-frontmand Niels Brandt, som spillede fire udsolgte koncerter i træk i Store Vega i december.
Men der er også dage, hvor det ikke går godt.
Når timingen virker forkert, og situationen akavet.
- Nogle gange ved jeg ikke, hvad jeg skal gøre af mine hænder.
Jeg bliver irriteret, når jeg ikke kan finde ind til der, hvor der er flow i det.
Så bliver jeg for selvbevidst og tænker for meget over, hvad jeg gør og siger.
Men der har jeg lært, at jeg så bare skal holde min kæft og ikke sige en skid.
Så skal vi bare spille sangene, og det er også nok.
Læs også:Dansk rockband er ustoppeligt: Nu vinder de endnu flere priserMan kan undre sig over valget af karriere, når han har det sådan.
Men for Niels Brandt var der ingen anden vej, understreger han.
Han har arbejdet på sin musikkarriere, siden han var 12 år.
- Jeg tror, jeg bruger halvdelen af min hjernekapacitet på hele tiden at lave musik.
Jeg er dybt afhængig af at skrive sange.
Mine sange vil ud til så mange som muligt.
Jeg gør bare, hvad de vil.
Bands er en sjældenhedSelvom det altid har været ambitionen at nå bredt ud med musikken, havde de fem medlemmer i The Minds of 99 aldrig turdet håbe på den succes, de oplever nu.
Lyt til The Minds of 99's gennembrudshit 'Det er Knud som er død' live fra Roskilde Festival:The Minds of 99 - Det er Knud som er død (Live - Roskilde Festival 2018)Det er mere arbejdstungt at være et band i forhold til en enkeltperson, der for eksempel propper ord på et loop, Apple allerede har lavet.
Niels Brandt (The Minds of 99)De har talt om, hvad den skyldes.
Hvad det er ved dem, der fænger.
Spørger man Niels Brandt, er han ikke sikker.
Men han tror, at deres koncertsucceser skyldes, at der er instrumenter på scenen, og at der er noget at kigge på.
Et helt band, som gør hver deres ting.
- Bands er en sjældenhed nu om dage.
Der er mange soloartister og dj's.
Man kan sidde derhjemme på sin laptop og lave et verdenshit.
Det er så omkostningsfrit, at mængden af sange, der bliver lavet på den måde, overstiger mængden af musik fra bands.
Og så har den dominerende lyd ligesom formet sig efter teknologien, siger han og fortsætter:- Det er også svært at være et band, for der er mange ting, der skal spille sammen.
Folk skal blive enige, og al lyden skal optages.
Det er mere arbejdstungt at være et band i forhold til en enkeltperson, der for eksempel propper ord på et loop, Apple allerede har lavet.
I marts vandt The Minds of 99 blandt andet prisen som 'Årets danske liveband' ved Gaffa-Prisen.
Det er de priser, som uddeles på baggrund af musiklytternes stemmer, der betyder mest for Niels Brandt.
 The Minds of 99 har opnået mange af de ting, man som dansk band kun kan drømme om.
Blandt andet at optræde på Orange Scene på Roskilde Festival og at blive spillet i radioen.
 På trods af succesen kan de sagtens komme på mere at stræbe efter.
- Vi er blevet et af landets største rockbands uden at have et eneste rigtigt hit.
Jeg vil gerne opleve at have et hit på charten.
Det har vi ikke prøvet, siger Niels Brandt.
 Niels Brandt er altid i gang med at skrive ny musik.
- Jeg har dårlig samvittighed, når jeg ikke har skrevet en sang i et stykke tid.
Så bliver jeg mærkelig og ikke rar at være sammen med, siger han.
1 / 4I marts vandt The Minds of 99 blandt andet prisen som 'Årets danske liveband' ved Gaffa-Prisen.
Det er de priser, som uddeles på baggrund af musiklytternes stemmer, der betyder mest for Niels Brandt.
1 / 4The Minds of 99 har opnået mange af de ting, man som dansk band kun kan drømme om.
Blandt andet at optræde på Orange Scene på Roskilde Festival og at blive spillet i radioen.
2 / 4På trods af succesen kan de sagtens komme på mere at stræbe efter.
- Vi er blevet et af landets største rockbands uden at have et eneste rigtigt hit.
Jeg vil gerne opleve at have et hit på charten.
Det har vi ikke prøvet, siger Niels Brandt.
3 / 4Niels Brandt er altid i gang med at skrive ny musik.
- Jeg har dårlig samvittighed, når jeg ikke har skrevet en sang i et stykke tid.
Så bliver jeg mærkelig og ikke rar at være sammen med, siger han.
4 / 4Men i sidste ende handler det for Niels Brandt og The Minds of 99 om at lave gode sange.
- Jeg tror, der er en okay stor mangfoldighed i vores sange i forhold til, hvordan de lyder, og hvad de handler om.
Hvis folk ikke kan lide den ene sang, så kan de måske lide den anden.
Forblændet af rockstjernelivetDen i dag 36-årige Niels Brandt var skuffet over, at hans musikkarriere ikke stak af, da han var yngre.
Det var jo det, han ville.
Men i dag er han glad for, at det kulminerede for ham og The Minds of 99 senere i livet.
Det kan hurtigt handle om alle de fester, man bliver inviteret til, eller alt det tøj, man får.
Inden du ser dig om, har du ikke lavet en sang i et år.
Niels Brandt (The Minds of 99)- Jeg tror, det er meget nemt at blive fuldstændig fortabt i det der rockstjerneliv.
Man bliver hurtigt afsporet, hvis man ikke har nogen omkring sig eller selv har mentaliteten til at blive på det spor, man er på, og sørge for hele tiden at sige til sig selv, at man ikke er bedre end sin sidste sang eller sidste koncert.
Det kan hurtigt handle om alle de fester, man bliver inviteret til, eller alt det tøj, man får.
Inden du ser dig om, har du ikke lavet en sang i et år.
I The Minds of 99 har medlemmerne, inden bandet blev dannet, erfaret, at den slags aldrig stopper.
Og de minder stadig sig selv og hinanden om, at det er musikken og det, de giver til folk, der er vigtigst.
Ifølge Niels Brandt kan man ikke være en del af The Minds of 99, hvis man ikke bidrager.
- For ti år siden var vi blevet forblændet af det liv, en musikkarriere fører med sig.
Det er jeg helt sikker på.
Men vi forventer ting af hinanden og kommer ikke sovende til noget.
Man kan ikke være i det her band, hvis man ikke bidrager, siger Niels Brandt.
The Minds of 99 sidder ikke stille længe af gangen.
I øjeblikket skriver de nye sange og drager på en intens sommerturné, som starter til Fredagsrock i Tivoli.
Forløbet omkring sidste års albumudgivelse, 'Solkongen', kulminerer i Royal Arena til november.
- Der skal det peake.
Jeg er meget nervøs, men det må jeg bide i mig og prøve at lade være med at tænke på det.
Så går jeg ned og bokser eller gør noget andet fysisk.
Så ved jeg også, at min krop kan noget, hvis den endelig skulle op på en scene.
FacebookTwitterKopier linkEmner:The Minds of 99|Roskilde Festival|Pop og rock|Roskilde|København




https://www.dr.dk/nyheder/viden/klima/ny-model-bekraefter-naturlige-haendelser-kan-ikke-forklare-klimaforandringerne

KlimaNy model bekræfter: Naturlige hændelser kan ikke forklare klimaforandringerneDen mest omfattende model hidtil for de seneste tre millioner års naturlige klimaprocesser sætter en stor streg under, at vi er på vej ind i ukendt terræn.
Jordens klima har igennem milliarder af år været styret udelukkende af naturlige processer.
Men nu har vi mennesker for alvor sat vores fodaftryk.
Det bekræfter en ny computermodel over de seneste tre millioner år.
(© Nasa)Af Søren Bjørn-Hansen06.
apr.
2019 kl.
16.
01 | opdateret 06.
apr.
2019 kl.
17.
45Bemærk: artiklen er mere end 30 dage gammelLæs opNaturlige variationer kan ikke forklare de klimaforandringer, vi ser i dag.
Det bekræfter ny forskning, som gør status over fortidens klima via en computermodel.
Modellen har ifølge forskerne bag, for første gang udført en komplet simulation af de seneste tre millioner års klima.
Og den viser, at vi er på vej mod hidtil usete klimatilstande for perioden.
Læs også:Palmer i Arktis: Vi er på vej til at slå oldgammel klimarekordMed stor nøjagtighed viser modellen, hvordan overordnede naturlige processer har styret klimaet - og hvordan vi mennesker har påvirket det i nyere tid, forklarer klimaprofessor Sebastian Mernild fra Nansencenteret i Bergen.
- Det, der er interessant ved det her studie, er, at de rammer de naturlige variationer i klimasystemet, som man ser over tid, siger han.
- Og samtidig bliver den testet op i mod uafhængige data.
Det gør jo, at man med fornuft kan se på, hvordan det så ser ud i dag sammenlignet med det her tidsperspektiv på tre millioner år.
Konsekvenserne af vores fodaftrykForskernes simulationer viser, at naturlige processer ikke kan forklare de klimaforandringer, vi ser i dag.
For så ville deres model ikke passe, forklarer Sebastian Mernild.
- Man kan se, hvor meget tingene afviger, når vi ikke kun har naturlige variationer, men også har de antropogene variationer (menneskelige variationer red.
), siger Sebastian Mernild.
- På den måde kan de sige: Det liv, vi fører, det fodaftryk, vi sætter, hvad er konsekvenserne af det?
CO2 har ikke været højere i tre millioner årIfølge Sebastian Mernild viser undersøgelsen, at temperaturen på intet tidspunkt de seneste tre millioner år har været to grader over det såkaldt præindustrielle niveau.
Altså før vi mennesker begyndte at brænde kul, gas og olie af.
Men også at koncentrationen af CO2 faktisk heller ikke har været højere i tre millioner år.
- Vi er midt i en mellemistid.
Men havde vi mennesker ikke været her, havde vi ikke set så hastig en temperaturstigning over de sidste 180 år, siger han.
- De temperaturstigninger kan ikke alene forklares ud fra naturlige variationer.
Og det bekræfter den her model.
Menneskeskabte klimaforandringerDet sætter en fed streg under, at de klimaforandringer, vi ser, er menneskeskabte.
Modellen er ifølge Sebastian Mernild endnu et argument imod, at klimaet i dag kun er et udtryk for naturlige variationer.
I den forbindelse mener Sebastian Mernild, at det er dybt bekymrende, at reaktionen på klimaadvarslerne i store træk udebliver.
Meget bekymrende udviklingForeløbige tal fra Energistatistik 2018 viser, at Danmarks energiforbrug steg i forhold til året før.
Og at forbruget af olie og kul også steg.
Og dermed steg CO2-udledningen også.
Læs også:Klimaguide i 10 trin: Katastrofen kom kun tættere på i 2018- Kigger vi på udledningerne siden 1990, er de kun gået én vej i gennemsnit: mod højere værdier.
Og 2018 er det år, hvor vi har udledt allermest CO2 til atmosfæren, siger han.
- Det, synes jeg, er bekymrende.
Jeg kan ikke se, hvad der i den nære fremtid skal ændre det her.
Godt nok satser vi på vind og forskning, men det er bare ikke nok.
Så der er ikke noget, der fortæller mig, at udledningen af CO2 vil bøje af i nærmeste fremtid.
Den nye forskning er publiceret i Science Advances i denne uge og udført af forskere fra Potsdam Institute for Climate Impact Research.
FacebookTwitterKopier linkEmner:Videnskab|Klimaændringer|Bergen|Tyskland




https://www.dr.dk/nyheder/regionale/syd/borgmestre-til-foraeldre-vi-har-ingen-penge-til-flere-paedagoger

Syd- og SønderjyllandBorgmestre til forældre: Vi har ingen penge til flere pædagogerDet er en dårlig undskyldning, når kommunerne siger, at de ikke har penge, lyder det fra børne-og socialministeren.
Tusindvis af forældre var landet over ude for at demonstrere for flere pædagoger - her en demonstration i Aalborg.
Af Ulrik Bang-Mørch, Camilla Faurholdt-Löfvall og Kirsten Rosing06.
apr.
2019 kl.
17.
55Bemærk: artiklen er mere end 30 dage gammelLæs op- Vi har ikke flere penge at bruge.
Sådan lyder det fra Esbjergs borgmester, Jesper Frost Rasmussen fra Venstre, efter at tusindvis af forældre er gået på gaden landet over for at demonstrere for flere pædagoger i daginstitutionerne.
- Vi skal jo vælge mellem, om det er børn, ældre eller de handciappede, som vi vil bruge vores penge på.
For vi har ikke flere penge, end der er i kassen, siger han.
Der er ikke nogen penge at flytte rundt med.
Borgmester Erik Lauritsen (S), Sønderborg KommuneSamme melding lyder fra den socialdemokratiske borgmester i Sønderborg Kommune, Erik Lauritsen.
- Hvis vi kunne prioritere flere penge til det område, så gjorde vi det.
Men der er ikke nogen penge at flytte rundt med, siger Erik Lauritsen.
Gågaden i Aabenraa var i dag fyldt med forældre og bedsteforældre, der demonstrerede for bedre normeringer.
MinimumsnormeringerI alt demonstrerer forældre i 59 byer over hele landet.
Forældrene kræver, at der kommer minimumsnormeringer i daginstitutionerne.
Det vil også kræve at forældrebetalingen stiger.
Jesper Frost Rasmussen, (V), borgmester, Esbjerg KommuneEt lovforslag om minimumsnormeringer i daginstitutionerne blev stemt ned i Folketinget tidligere på året.
- Vi styres forholdsvis stramt fra Christiansborg, og der er nogle områder på velfærden, hvor vi i mange kommuner gerne vil øge serviceniveauet.
Men det kan vi ikke, fordi vi underlægges nogle helt centrale rammer, siger Esbjergs borgmester, Jesper Frost Rasmussen (V).
Forældrene gik på barrikaderne i dag landet over.
Her er det Anna Stærk fra Aabenraa og Sille Linnet fra Tønder ved demonstrationen i Aabenraa.
Sille Linnet er ikke selv mor, men arbejder i en vuggestue.
Det kan ende med mere i forældrebetalingHvis der ikke kommer flere penge fra Christiansborg, så skal der prioriteres benhårdt i en kommune som Esbjerg, siger Jesper Frost Rasmussen (V).
- Hvis vi skal ansætte mange flere pædagoger hos os, så snakker vi et tocifret millionbeløb, der skal findes hos os.
Det vil også kræve, at forældrebetalingen stiger, så vi måske snakker mellem 500 og 1000 kroner ekstra pr.
barn om måneden, forklarer han.
Det er en dårlig undskyld, hvis man siger, at man ikke har pengene.
Mai Mercado, (K), børne- og socialministerDen socialdemokratiske borgmester i Sønderborg Kommune Erik Lauritsen er enig.
- Hvis ikke vi får flere penge fra Christianborg, så skal vi jo til at flytte på pengene.
Det vil sige, hvis vi vælger, at der skal ansættes flere pædagoger i vores kommune, så bliver der færre hænder hos de gamle eller de handicappede, siger han.
Forældrene havde medbragte bannere ved demonstrationen i Aabenraa.
Her er det Paul Flemming Schultz fra Padborg, der viser sin utilfredshed.
I Aabenraa er borgmester Thomas Andresen fra Venstre helt på linie med sine borgmester-kollegaer.
- Det vanskelige her er, at når vi taler opnomering af pædagoger, så kræver det et væsentligt millionbeløb.
Vi taler et tocifret beløb.
Så vi er nødt til at prioritere.
Udfordringer er, at vi på mange andre områder også ser et stigende behov - herunder ældreområdet, siger borgmesteren i Aabenraa.
Alle tre borgmestre får opbakning fra Jens Ive, der udover at være Venstre-borgmester i Rudersdal også er næstformand i børne- og undervisningsudvalget i Kommunernes Landsforening.
- Der skal noget økonomi ud til kommunerne, så de kan prioritere lokalt og få afdækket det problem.
- Der er ikke nogle kommuner, som ikke vil prioritere vores børn.
Men det er rigtigt, at kommunerne er i et konstant prioriteringspres, hvor de også skal løse det for de ældre og for skolerne, siger han.
Minister: Det er dårlige undskyldningerBørne- og socialminister Mai Mercado (K) siger, at der rent faktisk er blevet tilført flere penge til dagtilbudsområdet ude i landets kommuner.
- I de to år, hvor jeg har været minister, der har vi faktisk prioriteret to milliarder kroner til dagtilbudsområdet - heraf en milliard kroner til mere pædagogisk personale.
- Jeg vil også godt understrege, at det her er en kommunal opgave.
Det er ude i kommunerne, at man har nærheden, det er her, man ved, hvor der er brug for de ekstra ressourcer, siger ministeren.
Også i Esbjerg var forældrene gået på gaden.
Ministeren anerkender, at det er fra centralt hold på Christiansborg, at man bestemmer, hvor meget kommunerne må opkræve i skatter og bruge på de bløde velfærdsområder.
- Jeg må bare sige, at i de kommuneaftaler, hvor vi har siddet i regering, der har man fået flere penge.
Så det er en dårlig undskyldning, hvis man siger, man ikke har pengene.
Man skal have pengene til at have ordentlig forhold i daginstitutionerne, siger Mai Mercado.
Ministeren har inviteret blandt andre pædagogernes fagforening, BUPL, Kommunernes Landsforening og FOA til et møde for at diskutere præmisserne for en undersøgelse, så man kan blive enige om, hvordan det helt præcist står til med normeringerne i landets daginstitutioner.
Se indslag fra demonstrationen i TV-Avisen den 6.
april herunder:FacebookTwitterKopier linkEmner:Jens Ive (politiker)|Jesper Frost Rasmussen (politiker)|Venstre|Lokalpolitik|Esbjerg




https://www.dr.dk/nyheder/viden/teknologi/italiensk-politi-overvaager-tusindvis-af-smartphones-ved-en-fejl

TeknologiItaliensk politi overvåger tusindvis af smartphones ved en fejlElendig kode i særlige apps, som italiensk politi bruger til at overvåge mistænkte, har nu udløst en it-skandale.
Af Chris Lehmann og Grafik: Solvej Nygaard Gregersen06.
apr.
2019 kl.
19.
00Bemærk: artiklen er mere end 30 dage gammelLæs opEn it-sikkerhedsskandale er under opsejling i det sydlige Italien.
Sikkerhedseksperter har nemlig kortlagt, hvordan apps forklædt som services fra italienske teleselskaber i virkeligheden har fungeret som skalkeskjul for mystisk kode, der har gjort tusindvis af telefoner sårbare for hackerangreb.
Og der er tegn på, at det er sket ved et uheld, som det italienske politi har ansvaret for.
Men skandalen er ikke isoleret til det sydlige Italien.
Den viser også, hvor store problemer, det kan give, hvis ondsindede apps kan snige sig gennem forsvarsværkerne og ind i Googles officielle app-butik til Android-telefoner.
Hullerne i Googles forsvarsværker findes formentlig ikke kun i Italien, de er lige så globale som Google.
En lignende sag kunne altså også udspille sig i Danmark.
Læs også:Populære apps har udnyttet Android-brugere og snydt GoogleAnonyme kilder, som det amerikanske medie Motherboard har talt med, forklarer, at de pågældende apps er en del af de italienske myndigheders overvågningsarsenal.
Med spionapps kan politiet følge med i, hvad mistænkte laver med deres telefoner, hvor de er henne, og hvem de kommunikerer med.
Eksperter mener dog, at programmerne er så upræcise og har så mange kodefejl, at de ikke burde være lovlige for myndighederne at anvende.
Den seneste udvikling er, at den italienske anklagemyndighed nu har ransaget kontorerne hos det firma, som angiveligt har bygget de falske apps for det italienske politi.
Samtidig er hele infrastrukturen bag blevet fjernet, så de pågældende apps ikke længere kan overvåge.
Hvad kan spion-appsene?
Skaberne af de falske apps har på snedig vis forklædt dem som reklame-apps for italienske teleselskaber, som lover rabatter eller bedre service til kunderne.
Men i virkeligheden downloader appen et skjult program, som hacker telefonen, uden brugeren ved, hvad der foregår.
Læs også:Japans regering ”hacker” befolkningenDet skjulte program indsamler så data om dig, og åbner din telefon, så enhver på det samme trådløse net som dig, kan få adgang til at fjernstyre din telefon.
- Du tror, du henter noget legitimt, men i virkeligheden henter du noget malware, som offentliggør adgangen til din telefon for folk omkring dig, siger Magnus Klaaborg Stubman, sikkerhedsrådgiver ved IT-sikkerhedsfirmaet Improsec til DR Viden.
It-sikkerhedseksperter fra organisationen Security Without Borders har analyseret de små spionprogrammer.
Ifølge dem tillader programmerne, at bagmænd kan hente lyd fra telefonernes omgivelser, optagelser af opkald, fysisk placering blandt meget andet på telefoner, der ikke har de nyeste sikkerhedsopdateringer.
Ulovlig overvågningFor hobby-hackeren derhjemme er det ulovligt at trænge ind på andres telefoner på den her måde.
I visse tilfælde må italiensk politi dog gerne hacke telefoner og computere med spionapps.
Læs også:Kæmpe hackerangreb mod tyske politikere og journalisterSecurity Without Borders viser dog i deres rapport, at programmerne er så dårligt kodet, at de også ville være ulovlige for politiet at bruge.
De er altså ulovlige, uanset om det er politiet eller hackere, der anvendte dem.
Programmet tjekkede ikke ordentligt, at det var havnet på den rigtige telefon, og det fjernede heller ikke sig selv igen.
De to funktioner skal være til stede ved en dommergodkendt politiovervågning, for at den er lovlig.
- Appen skal tjekke telefonens unikke IMEI-nummer, før den begynder at overvåge, for at se, om det er den rette, der bliver overvåget.
Men det tjek virkede ikke, så i stedet overvågede man alle, der downloadede de her apps, siger Magnus Klaaborg Stubman.
Spion-apps skader sikkerhedenDesuden efterlader programmet den ramte telefon i en meget sårbar tilstand, da programmet åbner nogle nemt tilgængelige sikkerhedshuller, som det ikke lukker igen.
Telefonen bliver altså ved med at stå pivåben for alle og enhver, der har lidt teknisk indsigt og vil hacke den.
En kilde tæt på udviklingen af appen bekræfter ifølge Motherboard, at den massive overvågning nogle gange gik ud over uskyldige, der ikke skulle overvåges af politiet.
Læs også:Det kræver 'et særligt moralsk kompas' at være på cyberlandsholdet: It-talenter kan potentielt angribe staterIfølge de anonyme kilder tæt på udviklingen af spionprogrammerne, blev overvågningen af de uskyldige ikke standset.
I stedet blev de brugt som "forsøgsdyr".
Hvordan havner spion-apps i Googles app-butik?
Alle og enhver kan registrere sig som udvikler i Googles app-butik.
Det koster kun en engangsbetaling på 25 dollars.
Man skal dog også acceptere Googles vilkår for at få sine apps distribueret i butikken.
Men nogle gange slipper der nogen igennem alligevel.
- Det er jo katten efter musen, og sådan har det været i lang tid.
Også selvom Google er blevet bedre til at filtrere de apps, der kommer ind i app-butikken, så er der problemer, og det vil der altid være.
Der bliver hele tiden fundet på nye metoder til at komme uden om filtrene, siger Magnus Klaaborg Stubman.
Og det kan være svært at vide, hvordan de apps slipper igennem, fordi våbenkapløbet hele tiden ændrer sig.
- Vi kan se, at der er rigtig meget malware, der slipper ind på Googles app-butik.
Kvaliteten af filteret er ikke der, hvor man kunne ønske det, hvor der ikke kommer noget igennem.
Det er svært at vide, hvordan man slipper igennem filteret, og det er i konstant udvikling, fordi der er rigtig mange penge involveret, siger Magnus Klaaborg Stubman.
Læs også:Berømt og berygtet hacker: 'Jeg har altid gjort det for udfordringens skyld.
Også selvom det var ulovligt'DR Viden har spurgt Google om, hvad virksomhedens reaktion på sagen er.
It-giganten svarer følgende i en mail:- Google arbejder hårdt på at sikre vores brugere imod skadelige apps, ondsindede udviklere og nye misbrugsmetoder.
Vi fjernede de pågældende apps (der alle var italiensk produceret og på italiensk) fra Google Play tidligere i år, ligesom Google Play Protect har advaret de brugere, som havde installeret dem.
Kunne også ske i DanmarkIfølge Magnus Klaaborg Stubman må man antage, at man kan bruge samme metoder til at snige en spionapp ind på Googles danske app-butik, som man kan på den italienske.
Men ville dansk politi overhovedet kunne få lov til at snige forklædte apps ind for at overvåge mistænkte?
Det korte svar er ja, ifølge Lene Wacher Lentz, ph.
d.
stipendiat ved Juridisk Institut på Aalborg Universitet, som forsker i hvordan politiet gør brug af blandt andet hacking til at efterforske.
Men kigger man i dansk lovgivning, er der ikke nogen specifikke regler, der drejer sig om, hvornår politiet må hacke sig ind på mistænktes computere eller smartphones.
- I forhold til alle de tekniske muligheder man har i dag, har man ikke rigtig forholdt sig til det i lovgivningen, siger Lene Wacher Lentz til DR Viden.
I stedet kan politiet bruge reglerne om hemmelige ransagninger eller reglerne om dataaflæsning.
Og systemet i Danmark er sådan, at hvis det er et spionprogram, falder det under reglerne for dataflæsning, og hvis det er hacking eller andre metoder, så falder det under reglerne for hemmelig ransagning.
Umuligt at sige, hvor meget dansk politi hackerI begge tilfælde kan politiet i al hemmelighed bruge hacking og spionapps til at indhente data fra en mistænkts computer eller telefon.
Politiet skal dog opfylde en række krav, før en dommer kan sige god for det, og selvom det er hemmeligt, får den mistænkte en såkaldt indgrebsadvokat, der taler den mistænktes sag, når dommeren skal afgøre, om politiet må sætte gang i at hacke.
Og Lene Wacher Lentz er ikke i tvivl om, at det danske politi og efterretningstjenester benytter sig af hacking og overvågning af mistænktes computere og smartphones.
Men det er vanskeligt at kortlægge, i hvor stor udstrækning de metoder bliver brugt, da det ofte sker i hemmelighed og bag lukkede døre.
- Det svært at få at vide, hvor mange af de her kendelser politiet får.
De har stort held med at holde det inde til kroppen, siger Lene Wacher LentzFacebookTwitterKopier linkEmner:Google|IT-kriminalitet|Politi|Google Play|Italien




https://www.dr.dk/sporten/fodbold/championsleague/premier-league-klubber-afviser-i-faellesskab-ny-cl-struktur

Champions LeaguePremier League-klubber afviser i fællesskab ny CL-strukturDe 20 engelske klubber i Premier League kritiserer forslag om ny struktur i europæiske klubturneringer.
Formanden for European Club Association (ECA), Andrea Agnelli, meddelte i sidste uge, at organisationen arbejder på at ændre Uefas klubturneringer fra 2024.
06.
apr.
2019 kl.
12.
21Bemærk: artiklen er mere end 30 dage gammelLæs opDe 20 klubber, der spiller i den bedste engelske række, Premier League, har sammen erklæret sig som modstandere af en ny struktur i Champions League og andre europæiske klubturneringer.
Det skriver Premier League på sin hjemmeside.
- Alle klubber er enstemmigt enige om, at det er uhensigtsmæssigt, at de europæiske fodboldorganer laver planer, der ville ændre strukturen, kalenderen og konkurrenceevnen i de nationale turneringer, og vi vil arbejde sammen om at beskytte Premier League, står der blandt andet.
Kritikken kommer, efter at formanden for European Club Association (ECA), Andrea Agnelli, i sidste uge meddelte, at organisationen arbejder på at ændre Uefas klubturneringer fra 2024.
Ændringerne kommer angiveligt til at betyde, at der skal spilles flere kampe.
Blandt andet arbejder man på, at der i Champions League skal være et op- og nedrykningsspil, mens ECA også ønsker, at Champions League-kampe skal spilles i weekenden for at få flere seere.
Vicegeneralsekretær i European League (forbundet for europæiske professionelle fodboldligaer), Alberto Colombo, yderst til højre.
Men det vil Premier League-klubberne ikke være med til, da de mener, at det går ud over den nationale liga.
- Vi har en fantastisk kombination af konkurrencedygtig fodbold og engagerede fans, som vi vil forsvare til det yderste.
- Vi vil nu arbejde sammen med FA (Det Engelske Fodboldforbund, red.
) og andre ligaer for at sikre, at europæiske fodboldorganer forstår betydningen af dette og deres forpligtelse til at opretholde sunde og bæredygtige nationale fodboldligaer, står der på hjemmesiden.
De engelske klubber bakkes op af vicegeneralsekretær i European League (forbundet for europæiske professionelle fodboldligaer), Alberto Colombo.
- Vi vil altid beskytte vores weekender.
Vi vil ikke tillade, at europæisk klubkonkurrence spilles i weekender.
- Fodboldfansenes passion er drevet af lokal fodbold og deres tradition for at gå på stadion med familie og venner lørdag og søndag, siger han til nyhedsbureauet Reuters.
/ritzau/FacebookTwitterKopier linkEmner:Storbritannien|Fodbold|England|UEFA




https://www.dr.dk/mitliv/josephine-er-pilot-det-er-tit-bare-nemmere-sige-til-folk-jeg-er-stewardesse

Kvinde i et 'mandemiljø'Se temaMit LivJosephine er pilot: 'Det er tit bare nemmere at sige til folk, at jeg er stewardesse'30-årige Josephine Teasdale Thomsen er en af Danmarks få kvindelige piloter.
Af Henriette Stisen og Betina Garcia 06.
apr.
2019 kl.
18.
29Bemærk: artiklen er mere end 30 dage gammelLæs op"Er det ikke et mandejob?
Kan du godt finde ud af det?
"Sådan lyder reaktionerne ofte, når 30-årige Josephine Teasdale Thomsen er i byen og skal præsentere sig.
Kvinde i et 'mandemiljø'I anledning af DR3-serien Skaterpigerne - Don't Give A Fox, der lige nu kan ses på DRTV, zoomer vi i denne fotoserie ind på de unge kvinder, der har bevæget sig ind i fællesskaber, sportsgrene og erhverv, der traditionelt har været og stadig er domineret af drenge og mænd.
Mød en gruppe kvindelige skatere, en kvindelig racerkører og en kvindelig pilot.
Hun er nemlig en af Danmarks få kvindelige piloter.
Inden for den kommercielle luftfart er kun hver 18.
pilot kvinde på verdensplan ifølge de nyeste tal fra International Society of Women Airline Pilots.
- Det er tit bare nemmere at sige, at jeg er stewardesse.
Så får du kun positive reaktioner, og færre spørgsmål, forklarer Josephine.
Selvom udviklingen ifølge Josephine er ved at vende, så er der ikke mange kvindelige rollemodeller at spejle sig i.
Derfor håber Josephine selv at kunne være netop det for andre unge piger og kvinder, der drømmer om friheden over skyerne.
Til en vis grænse:- Min egen lillesøster på 21 vil gerne være pilot.
Og modsat mig har hun en rollemodel og en person, hun kan spørger til råds om alt.
Men jeg hjælper hende ikke med alt.
For nogle ting har man meget bedre af at lære på egen hånd.
Uden hjælp og uden tryghed.
Solen skinner, og Josephine er netop landet i Kastrup Lufthavn efter dagens første flyvning fra hjembyen Aarhus.
Senere på dagen flyver hun sammen med kaptajnen maskinen med 70 passagerer til Hannover for derefter at flyve til Danmark igen.
-  Jeg kan rigtig godt lide livsstilen, når man er pilot.
Jeg har aldrig haft et 8-16 job.
Det passer mig bedre med skæve arbejdstider og den fleksibilitet, der følger med, siger Josephine.
1 / 12- Når man kører med 150 kilometer i timen ud af landingsbanen og får en 23 tons tung flyver til at lette, er følelsen næsten magisk.
Og når man er kommet op i højden og kan sætte cruise mode til, så slår udsigten de fleste ting.
Jeg var glad for at være stewardesse, men udsigten fra cockpittet er altså bare virkelig meget bedre, siger Josephine.
2 / 12- At blive pilot har for mig betydet en kæmpe selvudvikling.
Modsat mange andre, særligt kvinder, der har en drøm om at flyve, så har jeg ikke nogen i min nære familie, der er pilot.
Så jeg har skullet gøre mig alle mine erfaringer og fejltagelser selv.
Og det har været enormt lærerigt - og naturligvis også lidt hårdt, siger Josephine.
3 / 12Det stod ikke skrevet i stjernerne, at Josephine skulle blive pilot.
- Da jeg gik i gymnasiet, anede jeg ikke, hvad jeg ville.
Jeg er opvokset på en gård og har altid været vild med dyr, så tankerne gik nok nærmere i retningen af veterinærsygeplejerske eller berider.
Slet ikke pilot.
4 / 12Efter 3.
g.
søgte Josephine arbejde som stewardesse.
Undervejs i de otte år som stewardesse nåede Josephine sideløbende både at rejse til USA for at tage et certifikat til at flyve små hobbyfly samt at starte på uddannelsen som pilot.
- Det var bare tænkt som et job i mit sabbatår, hvor jeg kunne tjene lidt gode penge.
Det var ikke en livsstil, jeg regnede med, at jeg ville blive så glad for, men nu har jeg taget rejsen fra stewardesse til pilot.
5 / 12- Når folk stopper mig i lufthavnen, tror de ofte, at jeg er stewardesse.
Til trods for min pilotuniform.
Jeg plejer altid bare at grine lidt af det.
6 / 12Siden hun i 2011 tog til Florida i seks uger for at få sit første flycertifikat, er alle Josephines flyvetimer blevet noteret i logbogen.
Siden november har hun fløjet for flyselskabet Regional Jet, hvor tre forskellige kaptajner følger hende, som en del af hendes træning i starten.
- Man skal se pilotuddannelsen som én lang oplæringen indtil den dag, man får den fjerde stribe på ærmet og dermed bliver kaptajn, siger Josephine.
7 / 12Josephine var den eneste kvinde på sit hold på pilotuddannelsen.
Hun er også én af bare to kvindelige piloter i den danske afdeling af det firma, hun flyver for i dag.
Josephine er godt klar over, at hun har valgt en vej, der traditionelt set betrædes af mænd.
- Men ser man på årgangene efter mig på pilotakademiet, så er der nu flere kvinder på hvert hold.
Så der sker en positiv ændring, siger hun.
8 / 12- At arbejde som pilot er noget helt særligt.
Det sammenhold, der er i et flycrew er helt exceptionelt og svært at beskrive for folk, der ikke har prøvet det på egen krop.
Vi holder sammen på en helt unik måde.
Både fordi vi har en fælles opgave at løse i at fragte passagererne sikkert fra A til B, men også fordi vi er sammen på skæve tidspunkter af døgnet og overnatter i fremmede byer sammen, forklarer Josephine, mens hun gør klar til næste flyvning sammen med kaptajn Henrik Kornmaaler.
9 / 12- Jeg er ikke helt afklaret med, hvilke drømme jeg skal gå efter fremover.
Jeg gad godt prøve de lange flyvninger til USA og Asien.
Grundlæggende er jeg sådan indrettet, at hvis man kan udfordre sig selv noget mere, så skal man gøre det, siger Josephine.
10 / 12- Min uniform er jo ikke videre feminin.
Heller ikke selvom pasformen er lidt anderledes end den, mine mandlige kolleger har på.
Jeg skulle også lige lære at binde et slips i starten.
Det er jeg stadig ikke helt skarp til, siger Josephine, mens hun retter på det lyseblå slips.
11 / 12- Det er vigtigt at gå efter sin drøm - uanset hvad den er.
Jeg ser sådan på det, at ens succes nogle gange kan måles på det, man har ofret.
Det har været en lang, men meget givende rejse.
Og så må man give sig selv et skulderklap undervejs, hvis andre ikke gør det.
For selv det mindste skridt er et skridt på vejen.
12 / 12FacebookTwitterKopier linkEmner:Flyselskaber




https://www.dr.dk/mitliv/sussi-droemte-om-nye-oplevelser-i-hverdagen-nu-ejer-hun-en-frisoersalon-i-dubai

På jobeventyr i udlandetSe temaMit LivSussi drømte om nye oplevelser i hverdagen: Nu ejer hun en frisørsalon i DubaiHun sagde farvel til de trygge rammer i Give og hej til 21.
000 kroner i husleje, barnepige og sol året rundt.
Af Palle Herløv og Signe Heiredal (grafik)06.
apr.
2019 kl.
16.
01Læs opSussi Thisgaard trængte til luftforandring og nye oplevelser i sit liv.
Det var slet ikke, fordi hun var træt af sit job som frisør i Jelling.
Der var heller ikke noget i vejen med at bo i Give og gå i byen med veninderne i Vejle og Herning.
Hun havde bare været frisør, siden hun var 16 år, og nu var hun blevet 26.
- Jeg følte, at jeg aldrig havde lavet andet end at stå og klippe hr.
og fru Danmark hjemme i Danmark, mens jeg så veninder, der rejste verden rundt allerede i studietiden.
Jeg ville også rejse ud og få nogle fede oplevelser, siger Sussi Thisgaard, der nu er 31 år.
Da beslutningen blev taget i december 2012, gik det pludselig hurtigt for Sussi og hendes kæreste Patrick, som hun i dag er gift med.
Patrick havde været udstationeret med sit sælgerjob i Oman i et års tid, og han var kun lige kommet hjem, da Sussi søgte og fik en stilling i en frisørsalon i Dubai.
Det var en dansk kvinde, der ejede og drev forretningen.
Hende og Sussi snakkede sammen nogle gange, og Sussi besluttede sammen med Patrick, at de skulle kaste os ud i det nye eventyr.
- Når andre kunne rejse til udlandet og bo og arbejde, kunne jeg også.
Sådan havde jeg det, og det føltes superfedt at gøre alvor af det, siger Sussi Thisgaard.
På jobeventyr i udlandetMange unge rusker op i hverdagen og tager på eventyr i udlandet.
Har man viljen, kan man som regel gøre alvor af sin udlængsel og rejselyst, uanset hvilken branche man arbejder i.
Nogle vender hjem igen.
Andre gør ikke.
DR Mit Liv har mødt tre, der fortæller, hvor let det er at rykke livet til udlandet.
Her er deres historier.
De næste fem-seks uger nåede hun at tænke 1.
000 gange, at hun lige havde truffet sit livs dummeste beslutning.
Tanken om at sige jobbet i Jelling op, leje huset i Give ud, sælge sine ting og rejse langt væk fra vennerne og familien var alligevel lidt overvældende.
- Man rejser jo væk fra en masse mennesker, der betyder noget for én, og man kommer til at gå glip af noget derhjemme.
Men jeg var aldrig i tvivl om, at det var det rigtige tidspunkt at gøre det på.
Hvis jeg havde været 18, kunne jeg godt have nøjes med at backpacke i et års tid.
- Jeg var 26 og derfor et andet sted i livet, så jeg vidste godt, at det ikke bare skulle være en kort smuttur.
Dubai skulle være et sted, hvor jeg skabte en karriere og en familie.
Nu er jeg partner i en ny salon, og vi har en datter, som lige er fyldt et år, siger Sussi Thisgaard.
Man vokser som menneske, når man klarer sig selvDet handlede også om personlig udvikling for hende.
Hun havde altid boet tæt på sin familie, så der var hjælp at hente lige i nærheden.
- Det var en vild følelse og en øjenåbner pludselig at stå i et fremmed land, hvor vi var tvunget til at klare os selv på alle områder.
Jeg tror på, at man vokser, når man får et problem og løser det uden at trække på det sædvanlige netværk, siger hun.
Sussis mand fik hurtigt job som salgschef i en danskejet virksomhed, og netop jobbet er afgørende, når man vil have opholdstilladelse og et Emirates-id i Dubai.
Det får man nemlig gennem en arbejdsgiver, ved at købe fast ejendom eller ved at starte sit eget firma med adresse i byen.
Sussis proces med visum var lidt mere indviklet end Patricks, der strøg direkte igennem, men det skyldtes netop arbejdsgiveren.
Det tog tre måneder, før det hele var på plads for hende.
Hvad der præcist gik galt, ønsker hun ikke at uddybe.
Hendes lyserøde kørekort skulle konverteres, så det var gyldigt i Dubai.
Det blev klaret med noget papirarbejde og en synstest på et kontor.
Hurtigt, effektivt og problemfrit.
Bagefter tog det en halv times tid at gå ned og oprette en bankkonto med Emirates-id’et i hånden.
Det har generelt været ret ubesværet for hende at få styr på alt det praktiske.
Selvfølgelig er der forskel, hvis man sammenligner med Danmark, men jeg har kun oplevet, at folk udviser stor respekt for kvinder.
Sussi har også fået licens til at købe alkohol, som man finder i små butikker, der ligger lidt tilbagetrukket i bybilledet uden åbne vinduer ud mod gaden.
Lige dér blev det meget tydeligt for hende, at hun var kommet til et sted med nogle regler, der ligger langt fra Danmark.
Faktisk skulle Patrick godkende og skrive under på, at hun måtte få sådan en licens, fordi de var blevet gift.
- Det, synes han, var megasjovt.
Jeg tager det med som en del af oplevelsen, siger hun.
Sussi har aldrig følt sig mindre respekteret, fordi hun er kvinde i Dubai.
Hun kender godt til historierne om, at nogle kvinder angiveligt er undertrykte eller eksempelvis risikerer fængselsstraf, hvis de anmelder en voldtægt, fordi det betegnes som sex uden for ægteskab.
- Den slags historier har bare altid to sider, og man skal passe på ikke at være naiv og ukritisk tro på alt, hvad man hører i vestlige medier.
Jeg har kun følt, at jeg får positiv særbehandling, fordi jeg er kvinde, forklarer hun.
Det kan være, hun kommer foran i køen i supermarkedet, eller hun får den bedste plads i venteværelset hos lægen.
- Jeg tror, mange har en forkert opfattelse af, hvordan man ser på kvinder her i Dubai, som nok er det mindst konservative og mest åbne samfund i hele Mellemøsten.
Selvfølgelig er der forskel, hvis man sammenligner med Danmark, men jeg har altså kun oplevet, at folk udviser stor respekt.
Det ekstreme bliver hverdag med tidenMen hvordan er det egentlig at bo i en by, som på mange måder er ekstrem?
Her er blandt andet verdens højeste tårn, Burj Khalifa, der måler 828 meter, og verdens største shoppingcenter, Dubai Mall, med 1200 butikker.
- Da vi lige var flyttet herned, føltes det hele netop lidt ekstremt, fordi her er ekstremt.
Der er vanvittigt meget at kigge på alle steder, når man kører ind til byen, og det er imponerende, hvor meget nyt der skyder op konstant.
Det blev bare alligevel ret hurtigt hverdag, fordi vi jo ser det hele tiden, siger Sussi Thisgaard.
Og selv om det er fantastisk at besøge Dubai Mall med et stort akvarium, biograf og indendørs skøjtebane, kan det hele godt indimellem blive for meget og for stort, hvis man bare lige skal ud efter nogle basale ting til husholdningen.
- 'Hvor er det fedt'-følelsen forsvinder også her med tiden, har vi erfaret.
Med skiftet til den nye frisørsalon, som Sussi har været medejer af siden 1.
december sidste år, har hun fået titel som creative director, og hun arbejder typisk fra klokken ni til 16.
Derudover er der chefmøder på skæve tidspunkter.
Efter arbejde kører hun hjem til Damac Hills, hvor familien lejer et hus på 250 kvadratmeter.
Det koster dem 140.
000 dirham om året i husleje.
Det svarer til cirka 21.
000 kroner om måneden - og det er uden forbrug.
Oven i det kommer en vuggestueplads til omkring 90.
000 kroner om året, selv om den kun er åben fra klokken otte til 13 i hverdagene.
Derfor skal Sussi og Patrick aflønne en barnepige ved siden af, så de selv har tid til at passe arbejdet.
- Det er dyrt at bo og leve her, men servicen er også tilsvarende høj.
Selv om 21.
000 kroner er mange penge, bor vi slet ikke i et dyrt område efter Dubai-standarder.
Vi bor i et helt almindeligt villakvarter, hvor vi godt nok har adgang til tre pools inden for få minutters gang, men igen - det er ingenting i forhold til den vilde luksus, man ser rundt omkring.
Sussi og Patrick har fået danske venner i byen, og de griller og hygger sig med naboerne, ligesom de tager til koncerter og i teatret.
De får også ret tit besøg hjemmefra, og så går turen gerne rundt til alle de kendte steder i byen.
Eksempelvis Dubai Mall, operahuset og et gigantisk vandland.
Er der noget, du savner?
- Ja, jeg savner en masse ting.
Der er selvfølgelig alle de små besøg hos venner og familie efter arbejde, og hvis et familiemedlem er syg, kan man føle sig langt væk.
Det kan også være det offentlige system med fri lægehjælp og mere klare retningslinjer, hvor man her har privat sygesikring og knap så meget struktur.
Sussi ved ikke, hvor længe hun og Patrick vil blive boende i millionbyen ved Den Persiske Golf.
Det startede med at hedde to år - nu er der ikke sat slutdato på.
- Vi har det godt her.
I starten var det lidt som at være på en lang ferie, hvor vi gik til poolen eller tog på stranden hver dag.
Med et barn i huset er der gået mere praktisk planlægning i den, men vi nyder stadigvæk stedet og alle de muligheder, vi har her.
- Jeg har hørt fra andre, at man på et tidspunkt får nok, og så ved man, at det er tid til at komme videre.
Der er vi bare slet ikke nået til, selv om vi har boet her i mere end fem år.
Det føles stadig rigtigt hele vejen igennem.
Om Sussi Thisgaard:•Sussi er opvokset i Give.
•Hun er uddannet frisør fra teknisk skole i Herning med elevtid i en salon i Ikast.
Senere arbejdede hun i saloner i Give og Jelling, mens hun sideløbende tog en privat uddannelse til makeup-artist i Randers.
•I 2013 flyttede hun med kæresten Patrick Dupont til Dubai, hvor hun nu er medejer af en salon.
FacebookTwitterKopier linkEmner:Dubai|Give|Jelling|Frisører og skønhedsklinikker|Detailhandel




https://www.dr.dk/nyheder/indland/demonstrerer-flere-paedagoger-det-giver-mig-ondt-i-maven

IndlandDemonstrerer for flere pædagoger: 'Det giver mig ondt i maven'Forældre vil have et loft over, hvor mange børn der må være per pædagog i daginstitutionerne.
06.
apr.
2019 kl.
13.
49Bemærk: artiklen er mere end 30 dage gammelLæs opForældre med børn i barnevogne og klapvogne snor sig lørdag gennem en lang række af landets byer.
Minimumsnormeringer - et loft over antal børn per voksen i landets daginstitutioner.
Sådan lyder kravet fra de mange tusinde, der demonstrerer 57 forskellige steder i landet.
Det er en stor gruppe forældre, som står bag initiativet.
Gruppen af forældre har på få uger samlet næsten 30.
000 medlemmer på Facebook.
Læs også:For få pædagoger: Ny forældrebevægelse kalder til demonstration mod normeringerEn af dem, der er mødt op til demonstration i København, er 34-årige Ninna Tingleff.
Hun arbejder som office manager og er mor til Gry på to og et halvt år.
34-årige Ninna Tingleff er lørdag mødt op til demonstration i København, hvor forældre kræver minimumsnormeringer i daginstitutionerne.
- Jeg har haft svært ved at vide, hvad jeg kan gøre.
Det mindste, jeg kan gøre, er, at bakke op om et event som det her, siger hun.
'Der skal være hænder nok'Moren fortæller, at der er hænder nok i datterens vuggestue, men hun er bekymret for børnehavetiden.
- Nu skal hun starte i børnehave før tid.
Jeg kan se, at det er et andet game i børnehaven.
Der er ikke lige så mange hænder som i vuggestuen.
Det giver mig ondt i maven, siger Ninna Tingleff.
På gaden i hovedstaden er også 30-årige Aleksander Graulund, der er under uddannelse som forsikringsmægler.
Han er far til en pige på 14 måneder, som snart skal starte i institution.
- Hun skal til at starte i institution, og jeg synes, at der skal være hænder nok, siger han og fortæller også om en anden årsag:- Min kone er pædagog og ansat i Københavns Kommune.
Det (minimumsnormeringer, red.
) er derfor noget, vi snakker meget om derhjemme.
Bedsteforældre på gadenOgså bedsteforældre var på gaden i København for at bakke op om flere pædagoger.
61-årige Susanne Burlund og 60-årige Stig Nielsen er bedsteforældre til en pige på tre år.
De mener også, at politikerne bør sørge for flere pædagoger til børnene.
- Vi kan også se, hvordan nedskæringer påvirker dagligdagen i daginstitutionen.
Vi synes, at der skal være minimumsnormeringer – så gode som muligt, siger Susanne Burlund, der opfordrer til at inddrage forskere:- Det skal aftales med de forskere, som ved mest om det.
Forældrenes krav er, at der højst skal være tre børn for hver voksen i vuggestuerne og højst seks børn for hver voksen i børnehaverne.
/ritzau/FacebookTwitterKopier linkEmner:København|Børnepasning|Facebook|Københavns Kommune




https://www.dr.dk/nyheder/regionale/fyn/35000-skoleelever-skal-kortlaegge-maengden-af-plastikaffald-i-danmark-det-er

Fyn35.
000 skoleelever skal kortlægge mængden af plastikaffald i Danmark: 'Det er nærmest en CSI-øvelse'Skoleelever skal være med til at lave den første nationale kortlægning af plastikaffald i verden.
Af William Sonne Kaalø og Anne Mette Dam Thrane06.
apr.
2019 kl.
11.
32Bemærk: artiklen er mere end 30 dage gammelLæs opEr det fra en bagerpose?
Er det fra en kop?
Eller er det fra en flaske?
Spørgsmålene kan være mange, når man går en tur i det fri og støder på et stykke plastik, der ligger og flyder.
Nu får 35.
000 skoleelever fra hele Danmark mulighed for at svare på ovennævnte spørgsmål, når de skal være med til at lave en kortlægning af, hvilken slags og hvor meget plastik, der ligger i den danske natur.
Det sker i forbindelse med et stort såkaldt masseeksperiment, der hvert år stables på benene af naturfagscentret Astra i samarbejde med en række forskere.
I år er det med titlen 'Plastforurening i vand', og selvom det er endnu et i rækken, adskiller det sig fra tidligere år.
- Vi laver verdens første nationale kortlægning af plastforurening.
Ingen har undersøgt det før, siger projektleder Lene Christensen.
I denne uge blev eksperimentet udført i miniformat på den årlige naturfagskonference Big Bang Konferencen i Odense, hvor undervisere fik mulighed for at tilmelde deres klasser til projektet.
MasseeksperimentMarker og kyster i fokusForeløbig har mere end 200 klasser meldt sig som plastikovervågere.
Når eleverne bevæger sig ud i landet, er det særligt marker - og området omkring dem - samt kysterne, der skal have elevernes fokus.
- Ved kysterne ligger der højst sandsynligt masser af fiskenet, tror vi.
Men nu finder vi ud af, om det er tilfældet.
Ved markerne ligger der højst sandsynligt mange små stykker plastik, som stammer fra afdækning af det, som bønderne dyrker, siger Lene Christensen.
Netop dén slags plastik bliver hård, når den bliver bestrålet af solen, og har derfor lettere ved at knække og blive til plastikaffald i naturen.
En CSI-øvelse.
Det er nærmest det, årets masseeksperiment svarer til, siger projektleder Lene Christensen.
'Nærmest en CSI-øvelse'Hvilken slags plastik, eleverne finder, skal afgøres ud fra en helt særlig teknik, hvor man tester det stykke, man har fundet, på forskellige måder:Flyder det i vand?
Flyder det i olie?
Opløses det i acetone?
Lugter det af stearin, når man brænder det?
Den detaljerede fremgangsmåde når eleverne skal finde ud af, hvilken type plastik der er tale om - Det er nærmest en CSI-øvelse, og til sidst kan forskerne forhåbentlig udlede: 'det stykke plast stammer eksempelvis fra en engangskop og det stykke fra en plastikpose', siger Lene Christensen.
Når det er sket, mener hun, at resultaterne i bedste fald kan påvirke EU-lovgivningen på plastikområdet.
- Hvis vi finder et meget højt niveau af den plast, der er knækket af afdækningsplasten, så håber jeg, vi kan få EU til at beslutte, at der skal bruges en anden slags plast, siger hun og fortsætter:- Hvis landmanden så fremover skal bruge plastoverdækning, så skal det være noget, der ikke knækker i bittesmå stykker.
FacebookTwitterKopier linkEmner:EU|EU-forhold|Uddannelse|Miljø og natur|Odense




https://www.dr.dk/nyheder/udland/magtkamp-i-libyen-general-proever-overtage-hovedstad-med-magt

UdlandMagtkamp i Libyen: General prøver at overtage hovedstad med magtEn hærstyrke har omringet hovedstaden, Tripoli, hvor den FN-anerkendte regering holder til.
Styrker, der er loyale over for regeringen i Tripoli, er blevet set ankomme til hovedstaden for at forsvare regeringen.
Af Sofie Dyjak06.
apr.
2019 kl.
13.
38Bemærk: artiklen er mere end 30 dage gammelLæs opEn selvbestaltet hær fra den østlige del af det nordafrikanske land Libyen siger, at den har omringet og vil angribe hovedstaden, Tripoli, der ligger i den vestlige del af landet.
Det bekræfter oprørshæren, der er ledet af general Khalifa Haftar ifølge Ritzau.
Libyen står nu måske over for endnu et voldsomt slag, som der har været flere af, siden den tidligere præsident Muammar Gaddafi blev væltet og dræbt i 2011.
Det fortæller DR's korrespondent i Mellemøsten, Michael S.
Lund.
- Haftar vil gerne lede hele Libyen og ikke bare den østlige del.
Hvis han skal det, så er han nødt til at overtage magten i hovedstaden og i den vestlige del af Libyen, hvor de fleste mennesker bor.
En selvbestaltet hær fra Benghazi har omringet Libyens hovedstand Tripoli.
I Tripoli holder den FN-anerkendte regering til.
- Han har prøvet at forhandle med nogle af de militser, der kontroller den vestlige del af byen, men dem er han rygende uenig med, så nu forsøger han altså at overtage hovedstaden med magt, siger Michael S.
Lund.
Siden Gaddafi blev væltet, har landet været splittet i primært to dele; den østlige med store olieforekomster og den vestlige del med hovedstaden Tripoli.
I Tripoli sidder den regering og præsident, som FN anerkender.
I øst holder Libyens Nationale Hær til, der ikke vil anerkende regeringen, og som nu vil forsøge at overtage magten i Tripoli.
Det internationale samfund har spillet fallitSiden Gaddafi blev væltet, har landet været præget af konflikt.
Og der er ikke udsigt til, at der stopper foreløbig.
- Man har forhandlet gang på gang med FN som mellemmand for at få fredsaftaler på plads i Libyen, og det er ikke lykkes.
Det er meget sigende, at FN's generalsekretær var i Tripoli, da Hafta valgte at begynde sin offensiv.
Det er meget sigende, at FN's generalsekretær var i Tripoli, da Hafta valgte at begynde sin offensiv.
Michael S.
Lund, DR's korrespondent i Mellemøsten- Det er et godt eksempel på, hvordan FN og det internationale samfund har spillet fallit i forhandlingerne i Libyen, siger Michael S.
Lund.
Situationen i Tripoli vækker bekymring i mange europæiske lande, der følger udviklingen tæt.
- Hvis hovedstaden og kystområderne i det vestlige Libyen bliver kastet ud i en langvarig konflikt, så kan give gode muligheder for menneskesmuglere, og det kan betyde, at det bliver sværere at kontrollere strømmen af migranter, forklarer Michael S.
Lund.
FN's generalsekretær er bekymretNatten til lørdag fortalte lokale beboere til nyhedsbureauet Reuters, at oprørshæren i løbet af aftenen var kommet i kamp med lokale styrker nær Tripolis internationale lufthavn.
En lokal milits, der er loyal over for regeringen i Tripoli, siger ifølge nyhedsbureauet AP, at den under kampene har taget 100 af general Khalifa Haftars soldater til fange.
FN's generalsekretær António Guterres forlod fredag Libyen efter et besøg, hvor han forsøgte at få parterne til at besinde sig.
På Twitter skrev han efterfølgende om sin bekymring over situationen i landet.
- Jeg forlader Libyen med et tungt hjerte og er dybt bekymret.
Jeg håber stadig, at det er muligt at undgå en blodig konfrontation i og omkring Tripoli.
FacebookTwitterKopier linkEmner:António Guterres (politiker)|Forenede Nationer|Libyen|Muammar Gaddafi (politiker)|Twitter




https://www.dr.dk/mitliv/michael-monberg-spiste-koed-i-37-aar-nu-kaemper-han-vi-alle-dropper-boeffer-og-maelk

Maden mellem osSe temaMit Liv Michael Monberg spiste kød i 37 år - nu kæmper han for, at vi alle dropper bøffer og mælkMad forener og samler ikke altid.
Michael Monberg er veganer og aktivist og oplever ofte at modtage dødstrusler.
Af Astrid Ildor og Olafur Steinar Gestsson (foto)06.
apr.
2019 kl.
10.
38Læs op40-årige Michael Monberg spænder en stor TV-skærm på maven af sin hustru.
Hun er iført en hvid maske, og skærmen viser foruroligende billeder af grise, der gasses, knivstikkes og forbløder.
Parret har taget opstilling foran Rundetårn i København for at kunne fange flest muliges opmærksomhed.
- Klimakatastrofen og dyremishandling stopper ikke, fordi jeg ændrer mine vaner.
Ignorerer jeg millioner af dyrs lidelse, er jeg stadig medskyldig - derfor bliver jeg nødt til også at få andre til at stoppe med at spise kød, siger Michael Monberg, der har levet vegansk de sidste tre og et halvt år.
Han har forsvoret, at han aldrig vil støtte kødindustrien igen, og at han som aktivist vil kæmpe imod den de næste 37 år – lige så lang tid, som han har levet som kødspiser.
Det var Michael Monbergs kone Eli, der foreslog, at familien kunne prøve at leve mere vegetarisk.
Hun er opvokset i Makedonien, hvor kød ikke spiller så stor rolle i de daglige måltider.
Med temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Følg temaet på DR's flader i marts og april måned og på DRTV, hvor tv-programmerne samles.
Det er også, derfor han i dag demonstrerer sammen med aktivistgruppen Anonymous for the Voiceless, som kæmper for dyrs rettigheder.
Gruppen mødes fast to lørdage om måneden forsøger at overbevise fremmede om, at de burde leve vegansk.
Som professionel sælger i it-branchen er Michael Monberg vant til at argumentere vedholdende og med konstante spørgsmål forsigtigt skubbe til folks synspunkter.
Han lader de forbipasserende danne sig et indtryk af TV-skærmene, før han henvender sig og spørger, hvad de føler?
Læs også:Stor undersøgelse: Vegetarisk og vegansk kost går ud over knoglerneSelv er han bange og vred.
Bange for, hvad der skal ske med klimaet og miljøet, hvis menneskeheden fortsætter med at spise kød og andre animalske produkter.
Og vred over, at vi tillader at slå så mange sansende væsener ihjel.
Aktivisternes hvide masker er til for at sætte fokus på sagen frem for de personer, der demonstrerer, fortæller Michael Monberg.
Cube of TruthDet er aktivistgruppen Anonymous for the Voiceless, der står bag Cube of Truth-demonstrationerne, som første gang blev afholdt i Melbourne i 2016, og som i dag afholdes over hele verden, blandt andet i Aarhus og København.
Demonstrationerne består af tavse demonstranter, der stiller sig op med TV-skærme med videooptagelser, som gruppen selv har fremskaffet, af forholdene i kødindustrien.
Demonstranterne bærer hvide Guy Fawkes-masker, som er et symbol på oprør.
Såkaldte out-reachers fortæller forbipasserende om, hvordan man kan leve vegansk.
Efter hver demonstration opgøres antallet af conversions – som er personer, der har givet tydeligt tilsagn om, at de vil ændre livsstil.
Kilde: Anonymousforthevoiceless.
orgI løbet af tre timer lykkedes det ham og de andre aktivister foran Rundetårn at få tilsagn fra 107 personer, om at de vil ændre vaner til en grønnere og mere dyrevenlig livsstil eller tage veganerudfordringen om at leve vegansk i 22 dage.
- Det er lettere at lave aktivisme over for fremmede, for der er ikke følelser i klemme, siger Michael Monberg, der godt er klar over, at hans synspunkter kan virke provokerende, og at de har en pris.
Læs også:Kød-debatten får os op i det røde felt, fordi det handler om hvem vi erEn madkultur baseret på dårlige undskyldningerDet var Netflix-dokumentaren Cowspiracy, der overbeviste Michael Monberg og hans hustru om, at det var slut med kød, mælk, uldtrøjer og skindstøvler for altid.
- Dokumentaren er i virkeligheden både lidt fantastisk og populistisk.
Den tager de allerværste tal, der overhovedet findes, men selv hvis man halverer dem, er de stadigvæk virkelig slemme.
Den sætter virkelig ting i perspektiv, siger Michael Monberg og tilføjer:- Jeg har spist præcis lige så meget kød, som alle andre, og haft den her overbevisning om, at der er et eller andet livsnødvendigt i kød, mælk og smør – det er der bare ikke.
I en moderne verden, som den vi lever i, er det bare en dårlig undskyldning, at vi ikke kan leve uden animalske produkter.
- Jeg er gået fra at være så almindelig som man næsten kan være til at tilhøre en lille minoritet, siger Michael Monberg om sit valg om at leve vegansk.
Ifølge ham er de fleste danskere opdraget med en madkultur, der netop er baseret på, hvad han kalder dårlige undskyldninger.
- Dybest set lever vi under et narrativ, der siger, at man er et godt menneske, når man spiser kød.
Og at det er okay, fordi sådan har det altid været.
Men det holder ikke – overfører vi det argument til børneprostitution eller børnearbejde, kan vi jo godt se, det ikke er i orden, siger han.
Vegansk livsstilHvad er en veganer?
En person, som lever plantebaseret, både i kost og i livsstil.
Veganere undgår så vidt muligt kød, fjerkræ, fisk og skaldyr, men også animalske produkter som mælk, æg, ost, læder, pels, uld, honning og produkter testet på dyr.
Hvor mange veganere er der?
Cirka 25.
000 danskere spiser udelukkende vegansk, estimerer en undersøgelse fra Coop Analyse og Dansk Vegetarisk Forening (2017).
Det er ikke muligt at estimere, hvor mange af de 25.
000, der lever helt vegansk, og altså undgår f.
eks.
læder, uld, silke og produkter testet på dyr.
Hvorfor er man veganer?
Flertallet af veganere peger på dyretik som den vigtigste årsag til at spise og leve vegansk.
Især unge veganere angiver også miljø/klima som årsag, mens sundhed også er en hyppigt angivet årsag blandt både veganere og vegetarer.
Kilde: Dansk Vegetarisk Forening.
Læs også:Bøf eller bønnesalat: Hvorfra får du det bedste protein?
Samtidigt med at Michael Monberg har valgt en vegansk livsstil til, har han også meldt sig ud af den brede madkultur, som størstedelen af danskerne indgår i.
Det oplever han, når han skal forbi kølemontre med filetter, lår og frikadeller for at hente sin plantefars, og når han sætter sig ved spisebordet til familiefrokoster.
- I starten fremlagde jeg selvfølgelig alle argumenterne for min familie.
Det endte ofte i skænderier og blev ubehageligt for alle, siger Michael Monberg, der med egne ord ”kæmper for sin sag, så tit det giver mening”.
- Men det giver jo ikke mening, hver eneste dag at kalde kollegaerne i kantinen for mordere.
Har du gjort det?
- Altså, der har været episoder i starten, hvor jeg fandt ud af, at det eneste, man får ud af det, er massiv modstand.
Nu er det mere på et plan, hvor jeg bekymrer mig, siger han og tilføjer:- Min mor fik en blodprop for ikke så længe siden.
Jeg kan ikke lade være med at tænke, at hun ville slippe af med sit forhøjede blodtryk, hvis hun levede to-tre uger på en ren plantebaseret kost.
Altså det er jo ikke en kæmpe ændring, der skal til.
Stop dog bare.
Michael Monberg forsøger at omvende andre til at leve vegansk, men han har også erkendt, at det ikke hjælper at fare for hårdt frem.
Døde dyr skræmmer mere end dødstruslerMichael Monbergs hustru og yngste søn lever også 100 procent vegansk, mens hans ældste søn på 16 år indimellem spiser animalske produkter.
Læs også:Hver fjerde spiser vegetarisk mindst en gang om ugen- Mine børn har selv haft valget.
Min yngste søn har samme stædighed som jeg, mens min ældste søn er lidt mere fleksibel og nok også mærker et større pres fra sine omgivelser, siger han og tilføjer:- Selvfølgelig er der jo en massiv påvirkning herhjemme fra, men det er jo ikke mere ekstremt end at indoktrinere sine børn til at synes, at et andet individs død er fedt – og det smager i øvrigt skide godt.
Ud over at være aktivist er Michael Monberg medstifter af Veganerpartiet, som i øjeblikket arbejder for at indsamle vælgererklæringer nok til at kunne stille op til det kommende folketingsvalg.
I april 2018 var Michael Monberg med til at stifte Veganerpartiet, som i øjeblikket forsøger at samle vælgererklæringer nok til at stille op til det kommende Folketingsvalg.
Det er jo lige så ekstremt at indoktrinere sine børn til at synes, at et andet individs død er fedt – og det smager i øvrigt skide godt.
Michael MonbergDet udgør næsten et fuldtidsarbejde for Michael Monberg, og han må finde sig i at blive kaldt for ”pædosvin” og ønsket død flere gange på de sociale medier.
- De første volds- og dødstrusler rystede mig lidt.
Men nu lader jeg det bare passere, siger han.
Han føler sig endda skånet i forhold til de kvindelige veganske aktivister, som ifølge ham oplever meget større chikane.
Læs også:Mai Mercado om mad i daginstitutioner: Sund kost rimer ikke på veganer-madI virkeligheden går det ham mere på, at arbejdet med at indsamle vælgererklæringer i øjeblikket går alt for langsomt.
- Tanken om, at vi måske først kommer med til valget i 2023, frustrerer mig, for til den tid er 36 millioner danske grise omkommet, yderligere 120 millioner er blevet slagtet, og klimaskandalen er fire år nærmere.
FacebookTwitterKopier linkEmner:Fødevarer|Valg og folkeafstemninger|København|Veganerpartiet|Netflix




https://www.dr.dk/mitliv/tre-unge-fortaeller-om-livet-som-slagter-jeg-bliver-sat-op-som-skurk

Maden mellem osSe temaMit LivTre unge fortæller om livet som slagter: ’Jeg bliver sat op som skurk’Tre unge danskere fortæller, hvorfor de har valgt slagterfaget til i en tid, hvor kød er udskældt, umoderne og for nogle decideret ulækkert.
Af Astrid Ildor og Foto: Mads Claus Rasmussen06.
apr.
2019 kl.
13.
16Læs opHvordan er det at skulle forklare, at man går op i dyrevelfærd, samtidigt med at man lever af at skære dyr i stykker?
Hvordan ser man på sin egen fremtid, når veganere i flere byer går på gaden for at overbevise flere om at fravælge kød, og når kødindustrien får skyld for klimakrise og overforbrug?
DR.
dk har spurgt tre unge slagtere om, hvorfor de har valgt netop det fag, og hvordan de oplever, at vores syn på kød ændrer sig.
Læs også:Kød er yt men fylder stadig godt op i indkøbskurven21-årige Mads Lindskov Sonne har drømt om at blive slagter, siden han gik i 5.
klasse.
Mads Lindskov Sonne, 21 år, slagter i Roskilde'Kan du overhovedet se dig selv i spejlet?
'Det spørgsmål blev 21-årige Mads Lindskov Sonne mødt af til en fest sidste år.
Han stod over for en fremmed kvinde og havde præsenteret sig selv som slagter, som han plejer at gøre, når han møder nye mennesker.
Først blev han paf over spørgsmålet.
Normalt bliver hans indgangsreplik mødt af respekt og anerkendende blikke – nu skulle han til at forsvare sig selv.
Med temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Følg temaet på DR's flader i marts og april måned og på DRTV, hvor tv-programmerne samles.
- Jeg blev faktisk lidt ked af det og frustreret over, at man ikke kan få lov at spise, hvad man har lyst til.
Vi tolererer hinanden på så mange andre områder, så hvorfor skal det, vi spiser, gøres til en kampplads?
- Jeg blev jo sat op som en skurk.
Det ved jeg ikke, hvad skal til for.
Læs også:Kød, kød og atter kød: Hver dansker spiser i snit 52 kilo om åretSiden har Mads flere gange oplevet, at andre vil diskutere moral og etik i forhold til hans arbejde.
Det har han ikke lyst til.
- Hvis folk vil diskutere, giver jeg op.
Jeg synes ikke, det er værd at bruge tid på, hvis folk er så ekstreme, at de slet ikke vil sætte sig ind i andres liv.
- Heldigvis kender jeg også vegetarer, som accepterer, at jeg er, som jeg er.
Det er fint for mig, at de har fravalgt kød af etiske årsager, og hvis vi er til fest sammen, spiser de bare kun salaterne.
Hvis folk vil diskutere, giver jeg op.
Jeg synes ikke, det er værd at bruge tid på.
Mads Lindskov SonneMads har ville være slagter, siden han gik i 5.
klasse, og da han var færdig med folkeskolen, gik han direkte i lære hos en slagtermester.
Han har arbejdet både i Danmark og England, og han kan tage imod en kvart ko og skære hele dyret ned til de rigtige udskæringer.
- Jeg har det godt med at udføre et håndværk.
Det er koldt, og det er hårdt, fysisk arbejde – det er der bare mange, der har respekt for, siger Mads, som også er blevet den blandt vennerne, man går til, hvis der er brug for hjælp til madlavningen.
Det bedste ved at være slagter er ifølge Mads, når kunderne er glade, men det bekymrer ham, at flere og flere vælger kød fra.
Mest er han nervøs for, at håndværket vil gå tabt – for hvem skal samle det op om 100 år, når det ikke længere er tabubelagt at spise kød?
, spørger han.
- Debatten får i hvert fald ikke mig til at ændre min holdning hverken til kød eller til mit håndværk.
Der vil altid være nogle, der spiser kød, og der skal vi da sikre, at det er af en god kvalitet.
24-årige Julie Elisabeth Gudmansen har deltaget i flere konkurrencer som gourmetslagter.
Julie Elisabeth Gudmansen, 24 år, slagter i KøgeDer er dage, hvor 24-årige Julie Elisabeth Gudmansen kan mærke, at personalestuen sitrer af nervøsitet.
Dage, hvor hendes kollegaer har brug for at tale med hinanden om, hvor de som slagtere egentligt er på vej hen?
- Vi bliver jo hele tiden nødt til at forsøge at tilpasse os ved at sælge flere salater og convenience food.
Det, synes jeg, er fint, selvom man jo ikke er så meget slagter mere, hvis det ender med, at vi kun står og serverer salater, siger Julie.
Jeg ved bare med mig selv, at jeg aldrig kommer til at undvære kød fuldstændigt.
Julie Elisabeth Gudmansen, 24-årig slagterDet er netop det, de diskuterer på personalestuen, og Julie kan også mærke nervøsiteten derhjemme, når hun i nyhederne hører forslag om, at vi fremover kun skal spise kød én gang om ugen.
Eller når hendes veninder meddeler, at de er blevet vegetarer.
I lære som gourmetslagterSidste år husede landets gourmetslagter-uddannelser 706 elever.
Gourmetslagtere slår i modsætning til industrislagtere ikke dyr ihjel.
Deres primære arbejdsområde er i stedet af lave specialudskæringer samt at sælge og rådgive om kød i landets slagterforretninger.
Antal aktive elever pr.
år2015: 7442016: 7262017: 7022018: 706Kilde: Undervisningsministeriet- Hvad er det så lige, jeg laver om ti år?
, spørger hun.
- Jeg er rigtig glad for mit arbejde og går meget op i det, så jeg håber bare, der kommer en løsning på det – altså at vi finder en forretningsmodel, der virker.
Julie har været uddannet gourmetslagter i halvandet år og har under sin uddannelse deltaget i flere konkurrencer.
Hun valgte faget ud fra en glæde til mad og en lyst til at ”nørde” et fag, hvor man skal kunne genkende udskæringer og lære tilberedningstider udenad.
Læs også:Kød-debatten får os op i det røde felt, fordi det handler om hvem vi er- Min far og jeg har altid lavet mad sammen.
Jeg synes, det var spændende at have et job, hvor man laver mad, samtidigt med, at man har viden om dyrevelfærd og tekniske udskæringer.
Og så er arbejdstiderne meget bedre, end hvis man var traditionel kok, siger hun.
Nervøsiteten for, hvad fremtiden kommer til at bringe, forsøger hun at lægge fra sig.
- Os der står her i forretningen, har jo altid spist kød, og kød indeholder også nogle vigtige vitaminer og mineraler.
Jeg ved godt, at man også kan få dem andre steder fra, og det er ikke, fordi jeg ikke vil prøve noget nyt, men jeg ved bare med mig selv, at jeg aldrig kommer til at undvære kød fuldstændigt.
Sådan tror jeg, der er mange, der har det.
31-årige Mathias Olsson startede i lære som 16-årig og har været udlært slagter siden 2007.
Mathias Olsson, 31 år, slagter i Farum31-årige Mathias Olsson skal passe på ikke at blive rigtig vred, når han læser om, at en lille slagterbutik i Albertslund har været udsat for hærværk, eller at en gruppe veganere har bombarderet en lokal slagterforretning med dårlige anmeldelser på sociale medier.
Jeg kan godt føle, at vi slagtere er endt lidt ufrivilligt i hele den her klima- og veganerdebat.
Mathias Olsson, 31-årig slagterDet er helt fint, at der er nogle, der vælger at leve vegetarisk eller vegansk.
Det er ikke det, der går Mathis på.
Men han bliver frustreret, når veganerne bliver aktivistiske – når de forsøger at ”prakke” andre deres holdninger på, og særligt når det går ud over slagterkollegaer.
- Jeg kan godt føle, at vi slagtere er endt lidt ufrivilligt i hele den her klima- og veganerdebat, siger han.
Selv kunne Mathias aldrig finde på at stille sig op for at demonstrere.
I stedet tror han på, at slagtere skal fortsætte med at gøre, som de ifølge ham altid har gjort: Være bevidste om dyrevelfærd, sørge for at få brugt hele dyret og for at have et udvalg i forretningen, der passer til kundernes ønsker.
For Mathias er god service noget af det vigtigste for at være en god slagter.
- Jeg har en stor faglig stolthed i at kunne lave en god ekspedition og forklare i detaljer, hvordan vi har lavet de forskellige ting, siger han.
Læs også:Bøf eller bønnesalat: Hvorfra får du det bedste protein?
Han ser også lyst på fremtiden og drømmer om en dag at kunne åbne sin egen forretning.
- Spis nu bare lidt mindre kød, men gå efter kvalitet og lav maden ordentligt – det er bare det, vi skal have forklaret folk.
FacebookTwitterKopier linkEmner:Fødevarer|Erhverv|Folkeskolen (Danmark)|Albertslund|England




https://www.dr.dk/nyheder/viden/kroppen/maris-ansigt-blev-knust-saadan-genopbyggede-laegerne-det

KroppenMaris ansigt blev knust: Sådan genopbyggede lægerne det I 2015 var en 17-årig pige centrum for en ulykke, som efterlod norske kirurger med et kompliceret puslespil.
Af Frida J.
Krüger (NRK) og Oversættelse: Lasse From06.
apr.
2019 kl.
11.
03Læs opHun står foran spejlet og holder sit blik på det eneste, hun stadig kan genkende: Øjnene.
Resten er fremmed for hende.
Knust.
Familietur"Kom nu, Hanne!
"Mari ville have sin storesøster lidt op i fart.
Grusvejen slyngede sig ned ad den brede dal.
Snedækkede bjergtoppe stak op i landskabet.
Kold og frisk fjeldluft.
Sommeren 2015: 17-årige Mari H.
Hegvik så frem til turen med familien.
Hegvik-familien fra Brekstad, vest for Trondheim, var på vej ned til turisthytterne ved foden af Glittertinden, som er Norges næsthøjeste fjeld.
Mari elskede fart og susede ned på sin cykel.
Familien skulle ned til parkeringspladsen, videre til lufthavne og så til Kreta.
Turen i fjeldet var bare et stop på vejen inden et par uger i den sydlige varme.
De havde det godt alle fem.
Mor, far, Hanne (19), Mari (17) og Øystein (15).
De var med hele banden.
Far var kørt i forvejen.
Mor og Øystein var længere bagude.
Vibrerende hjul på grus- Kom nu, råbte Mari igen.
Hun kunne se, at hun ikke fik sin storesøster med og satte selv tempoet op.
I fuld fart henover det grove grus.
Dalen var bred, stille, mægtig og smuk.
En lille, rislende flod snørklede sig stille ved siden af vejen.
Turen havde været god.
Mari havde egentlig ikke været helt i humør til det, men mor Liv Janne var så glad for fjeldet, at det smittede af på de andre.
Stenen i flodenMari husker, at det skete i et sving.
Cyklen gled på det grove grus.
Hun nåede at tænke, at hun nok ville få et blåt mærke eller to, inden hun og cyklen drønede mod den lille flod.
Hun så stenen på flodbredden og håbede, at hun lige ville flyve let henover den.
Sådan gik det ikke.
Hun glemmer aldrig lyden af sit ansigt mod sten eller lyden af sit eget skrig.
I kaosset, der fulgte, blev hun først trukket ned i floden og under vandet.
Hun fik rejst sig op.
Hun følte først smerter i den ene skulder, men det skulle senere vise sig bare at være en bagatel.
For da hun tog hænderne op til ansigtet, kunne hun mærke, at noget var galt.
Frygtelig galt.
Ansigtet var løst som en krabbeskal, der ikke sad fast.
Ingenting sad fast, og der var blod omkring hende.
Hun mærkede, at huden var intakt, men stadig… Der var noget helt galt.
Der flød blod fra ørerne.
Noget under øjnene spærrede hendes syn, og hun måtte vippe hovedet for at få et glimt af, hvad der var foran hende.
Senere opdagede hun, at hendes øjne havde rykket sig en anelse på grund af de knuste øjenhuler.
Hun fik også øje på sin vante, der engang havde været hvid.
Den lå helt roligt i floden.
Dyppet i det skummende vand, som nu var rødt af blod.
Hun kunne ane skyggerne af nogen oppe på vejen.
Et mareridt uden dækningOppe på grusvejen havde Hanne kastet cyklen fra sig og kom løbende mod Mari.
Skriget fra søsteren vidnede om, hvor alvorligt det var.
Et mareridt – uden mobildækning.
Mor og Øystein havde været lidt sløve og var sakket bagud.
Da de kom over bakketoppen, så de Hanne løbe mod dem.
"Mari ligger i floden!
Løb efter hjælp!
," råbte hun.
Øystein sprang på cyklen og stormede mod turisthytterne.
Der havde de en satellittelefon.
Men han var nødt til at vide, om det var alvorligt nok til at tilkalde en helikopter.
Det syn, der ramte ham få minutter senere, gjorde beslutningen nem.
For dernede sad Mari.
Våd og med hænderne foran sit foroverbøjede hoved.
Vandet rislede rødt og roligt under hende.
Perlekæden der forsvandt- En af de første ting, jeg tænkte på, var mine tænder.
Jeg var så glad for dem, siger Mari.
Efter otte lange år med bøjle var "perlekæden" blevet hendes store stolthed.
- Jeg var utrolig tilfreds med resultatet og syntes, at de var blevet rigtig fine, fortæller Mari.
Hun husker alt fra ulykken.
Hun ledte desperat efter tænderne med tungen rundt i munden.
Men hun indså, at de var væk.
På parkeringspladsen et par kilometer væk var far Roar allerede ved at gøre bilen klar til den næste del af rejsen.
Hele familien skulle efterhånden snart være kommet ned.
Lyden af en helikopter brød fjeldets stilhed.
Roar så den "gule fugl" flyve i dalen.
Familien kom ikke.
Lørdag den 18.
juli 2015 blev roen i fjeldet afbrudt af den dramatiske ulykke ved floden.
(Foto: MARI H.
HEGVIK)Ferieuger på St.
Olavs hospitalTidligt om eftermiddagen lørdag den 18.
juli landede helikopteren på St.
Olavs hospital i Trondheim.
Ansigtet på den pige, de modtog, var hævet, hendes hud havde kun en lille ridse på næsen.
Men de CT-billeder, de tog hendes kranie den eftermiddag, afslørede, hvad der var skjult under det unge ansigts hud.
Et komplet kaos af knuste knogler og ødelagte led.
Lægerne havde ikke set værre ansigtsskader før.
Mari fik brud mange steder under ulykken.
Der er kun få specialister i Norge, som har kompetencerne til at gå i gang med så komplekse ansigtsskader.
To af dem boede tæt på hospitalet i Trondheim.
Men det var lige midt i industriferien.
Ingen af dem formåede at komme hurtigt nok.
For Mari med det knuste ansigt hastede det.
Hun måtte sendes til Oslo.
Ansigtet flødI Oslo var der varmt, og der var feriestemning.
Pål Galteland var hjemme, da telefonen ringede.
En ung pige var på vej med store skader.
Maris øjenhuler blev knust da hun ramte stenen (Foto: MARI H.
HEGVIK)Som en af få specialister inden for kæbe- og ansigtskirurgi, også kaldet maxillofacial kirurgi, var han vant til store, komplekse skader i ansigtet.
Men pigen fra Brekstad skulle give ham og holdet store udfordringer.
På grænsen til, hvad de kunne klare.
Det gik op for dem, at det ville kræve deres ypperste.
Tålmodighed og ekstrem præcision.
- Det her var specielt.
Den midterste del af ansigtet var helt ødelagt, og der var kun små knoglefragmenter tilbage, fortæller han.
Kæbe- og ansigtskirurg Pål Galteland arbejder ved Oslo universitetshospital og stod for de første operationer på Mari.
(© COLOSSEUM TANNKLINIKK)De hastede med at stabilisere ansigtet og stoppe blødningen.
Den følgende dag - 19.
juli - lå et vanvittigt puslespil foran dem på operationsbordet.
Maris ansigtsform var præget af kollisionen med stenen.
De havde ingen referencer i forhold til de store brud på underkæben og den knuste overkæbe.
De anede ikke, hvordan slutresultatet ville blive.
En fejl kunne have store konsekvenser for pigen.
- Det var lidt specielt med Mari, der var så ung.
Hun var 17 år gammel og havde hele sit liv foran sig, fortæller Pål.
Kæbe i gipsDen første operation blev udført for at stabilisere ansigtet og stoppe blødningen.
Og ikke mindst skulle lægerne forhindre infektioner.
Modelleringen og æstetikken måtte komme senere.
Skaderne var værst i midten af hendes ansigt.
Tænderne var blevet løsnet og presset op mod næseområdet, og de lå nu løse blandt knækkede knoglefragmenter.
Ødelagt for altid.
Maris tænder blev ødelagt i ulykken.
Der skulle gå lang tid før hun fik nye.
(© ST.
OLAVS HOSPITAL)Ikke desto mindre skulle tænderne ende med at blive kirurgens vigtigste redskab, da de skulle genopbygge hendes ansigt.
For hos en kæbeortopæd i Trondheim lå en gipsstøbning af hendes kæber.
Efter de otte år med bøjle fandtes der en skabelon.
En kopi blev sendt sammen med billeder og røntgenbilleder til hospitalet, og kirurgerne kunne gå i gang.
- På den måde vidste vi, hvordan kæben oprindeligt havde set ud.
Det gav os et udgangspunkt at bygge videre på, fortæller Galteland.
Han blev en af to kirurger, som skulle følge Mari tæt de kommende år.
Et snit fra øre til øreFor at komme ind til kraniet lagde kirurgerne et snit over hovedet.
Fra øre til øre og over kraniet.
Ved forsigtigt at rulle hud og blødt væv ned, kom de ind til knuste knogler og utallige brud.
De arbejdede sig langsomt nedover panden og forbi nerverne ned til øjenhulerne.
Så kunne de begynde at sætte brudfladerne sammen igen.
De smed stumper væk, der var for små.
- Det er altid lidt usikkert, hvordan resultatet bliver.
Det er sjældent, vi får dem til at se ud helt som før, fortæller Pål Galteland.
For at kunne operere, lagde kirurgerne et snit fra øre til øre.
Med små titaniumplader og skruer fastgjorde de igen brudfladerne.
De fem millimeter brede plader blev skruet ind i leddene.
For at få adgang til hendes knuste øjenhuler, lavede kirurgerne nye snit under øjnene, og et net af titanium blev skruet på som fremtidig støtte.
Dele af hendes kæbe måtte de tage ud og bygge på bordet, før de kunne sætte det ind igen og skrue det på.
Snittet over hovedet blev klipset sammen igen.
Operationer skulle der komme mange af for den 17-årige Mari de næste år.
Både i Oslo og i Trondheim.
Øjne i spejletMari husker kun fragmenter af de første intense, men døsige dage efter ulykken.
Dopet og træt.
Hun havde ikke kræfter til at se sig selv.
Først efter en uge.
Der sendte hun en snap til sine veninder.
Hun kunne ikke fortælle så meget og ville ikke være offer.
På vej til en undersøgelse fik hun et glimt af sig selv i et spejl.
- Jeg så jo helt forfærdelig ud, fortæller hun.
De første uger så hun kun på sine øjne i spejlet, for de var det eneste, hun kunne genkende.
HjemmeFire år efter den forfærdelige lørdag i fjeldet sidder hun på sofaen hjemme i Brekstad.
I køkkenet laver hendes storesøster Hanne kaffe, og hendes bror Øystein smider sig på sofaen.
De bor stadig hjemme alle sammen.
Ulykken og Maris operationer er blevet en del af hverdagen for dem.
På skærmen foran Mari stirrer en pige med et drilsk smil på os.
En vidtåben mund viser en overkæbe helt uden tænder.
Det var svært med tænderne.
- Jeg gik længe rundt sådan.
Jeg mistede jo alle tænder og knogler i overkæben.
Tandkødet var også væk, fortæller hun.
Og næsen var skæv.
Følgesvend i TrondheimDer er livligt på operationsstuen på St.
Olavs hospital i Trondheim.
I radioen synger Whitney Houston ”I will always love you”.
Hun bliver efterfulgt af en god radiovært.
Der er overfyldt på stuen.
En af de tre kirurger, som står bøjet over operatørbordet, er Nils Petter Fossland.
Han er, som Pål Galteland, kæbe- og ansigtskirurg.
De er begge specialister i at operere ansigt og kranie efter skade eller sygdom som kræft.
Det er også dem, der genopbygger, hvis kraniet ikke har udviklet sig normalt.
Seks måneder efter ulykken lå Mari på bordet foran Nils Petter.
Han og teamet på St.
Olav skulle rette hendes næse.
De lavede nye brud for at genopbygge næsen.
Flere af titaniumpladerne blev også fjernet.
Nils Petter Fossland ved afdelingenen for kæbe- og ansigtskirurgi på St.
Olav Hospital i Trondheim var på ferie den dag, ulykken skete, men har opereret Mari og fulgt hende tæt i tiden efter.
Mari har været igennem syv operationer siden juleaften 2015.
For det tager tid at reparere et ansigt, hvor skelet og blødt væv skal bygges op og vokse sammen.
Både Pål og Nils Petter har fulgt hende tæt i tiden efter.
- Det har betydet uendelig meget, siger hun.
I februar 2019, fire år efter ulykken, møder hun Nils Petter på St.
Olav for at få fjernet nogle sting efter den sidste operation, hun fik hos Pål i Oslo.
De prøver at få hendes overlæbe til at blive mere bøjelig, fordi huden strammer, og hun har svært ved at lukke munden.
- Jeg har lært, at jeg for eksempel skal lukke min mund, når jeg spiser.
Det kan jeg ikke gøre nu, siger hun.
Gebis til efterfestMari har altid troet på, at hun skulle blive god igen.
Tidligt besluttede hun sig for, at hun skulle fortsætte med at smile.
Selv uden tænder.
Hun var tilbage i skolen, da 2.
g begyndte i gymnasiet i august.
Under en måned efter ulykken.
Hun ville ikke gå glip af tiden med vennerne.
Venindeflokken sagde, at de aldrig havde troet, at de skulle sidde der i studiegruppen og se et gebis på bordet.
Mari H.
Hegvik- Jeg gik med kæbelås de første otte uger, så knoglerne kunne vokse sammen.
Som en del af det havde jeg en form for hvid skinne i overmunden.
Så så det ud som om, at jeg havde tænder.
I hvert fald på afstand, smiler hun.
Efter nogle måneder fik hun det første gebis.
- Venindeflokken sagde, at de aldrig havde troet, at de skulle sidde der i studiegruppen og se et gebis på bordet.
Og til fest havde vi meget sjov med det, griner Mari.
Hun fortæller, at hendes mor måtte på gebisjagt, efter at datteren havde glemt det til en efterfest.
- Når nu alt det her var sket, måtte vi have lidt sjov ud af det, griner hun.
- Det er også lidt mærkeligt.
Når du har set så forfærdelig ud, som jeg gjorde, bliver man hurtigt vant til det.
Jeg synes jo, det var fint.
Med hensyn til hvordan jeg så ud.
Nu har hun fået en bro med nye tænder, der ligner dem, hun havde.
Perlerækken er på plads igen.
Næsten som sig selv- Selvom det er blevet rigtig godt, er der stadig noget tilbage, siger Mari.
Hun har flere operationer i vente.
Hun har blandt andet en nerve, der sover i venstre side, og det gør noget ved mimikken i ansigtet.
- Det er jo specielt at arbejde med ansigtet.
Der er så meget af vores personlighed, som ligger der, siger Nils Petter Fosland.
Han beundrer Maris holdning.
På trods af enorme skader har hun holdt modet oppe og set det positive i alt.
- Det har været meget specielt at se.
Vi så jo, hvor utroligt skadet hun var, og vi vidste ikke, hvordan vi skulle gøre det, siger han.
3D-printet kæbeDe var heldige at have hendes kæbe-skabelon efter ulykken.
Ved skrivebordet foran dem ligger nogle 3D-printede modeller af kæbepartierne fra flere af Nils Petters patienter.
3D-printede modeller og skabeloner kan blive et viktigt værktøj for kirurgerne i arbejdet med ansigtsskader fremover.
Han fortæller, at de i tiden fremover håber at kunne bruge den slags modeller som skabeloner, når de skal operere ansigtsskader eller genopbygge eksempelvis en kæbe.
Omhyggelig planlægning af data på forkant og printning af personlige implantater eller skabeloner kan ruste dem endnu bedre til at få sat brikkerne rigtigt på plads.
De håber, at det kan gøre operationerne mere skånsomme for patienterne og mere effektive for kirurgerne.
Et ansigt af titaniumUnder den glatte hud kan Mari mærke titaniumpladerne.
Nogle er blevet fjernet, men mange vil blive der for evigt.
I sofaen derhjemme sidder hun og ser på billederne fra de forfærdelige dage.
Ikke med vrede og bitterhed, men med nysgerrighed og fascination.
- Jeg har set meget på dem.
Jeg kan egentlig godt lide at se dem, og jeg synes, det er interessant.
Jeg var aldrig bange for, at det ikke ville blive godt, siger Mari.
Hun ligner næsten sig selv og er imponeret over, hvad Pål og Nils Petter har opnået.
- Nu er jeg meget glad, siger Mari og smiler bredt.
- Jeg bestemte mig tidligt for at det her skulle ende godt, fortæller den nu 20-årige Mari H.
Hegvik.
FacebookTwitterKopier linkEmner:Whitney Houston (musiker)|Trondheim|Læger|Oslo|Ulykker




https://www.dr.dk/sporten/fodbold/superliga/minut-minut-randers-og-vendsyssel-deler-i-bundkamp






https://www.dr.dk/nyheder/udland/trods-brexit-kaos-eu-fjernet-fra-britiske-pas

UdlandTrods brexit-kaos: EU fjernet fra britiske pas Myndighederne har arbejdet ud fra, at Storbritannien ville forlade EU i marts.
Ordene "Den Europæiske Union" er fjernet fra den nye produktion af pas i Storbritannien.
Af Sofie Dyjak06.
apr.
2019 kl.
10.
15Bemærk: artiklen er mere end 30 dage gammelLæs opHvis en brite skal have nyt pas, er der stor sandsynlighed for, at det ser lidt anderledes ud, end det plejer.
De britiske myndigheder har nemlig arbejdet ud fra en formodning om, at Storbritannien ville forlade EU den 29.
marts, og derfor har de sat gang i produktionen af en ny udgave af de bordeauxrøde pas uden teksten "Den Europæiske Union" øverst på forsiden.
Storbritannien har den seneste uge udstedt de nye pas.
Det skriver blandt andre BBC.
Regnede med at få et gammelt pasPå Twitter skriver flere briter, at de har modtaget et pas uden ordene "Den Europæiske Union" på forsiden.
En af dem er Susan Hindle Barone.
Hun har lagt et billede op, hvor man kan se forskellen på hendes nye og gamle pas.
- Jeg var chokeret, fordi vi ikke har forladt EU endnu.
Jeg regnede med, at vi ville få det samme gamle pas.
Det er ikke så meget det, men det er det første håndgribelige tegn på, at vi forlader EU, siger hun til The Guardian.
Oprindeligt var planen, at Storbritannien skulle forlade EU den 29.
marts.
Men Storbritannien fik i marts tildelt en kort udsættelse af brexit, da premierminister Theresa Mays skilsmisseaftale med EU blev stemt ned med et brag i det britiske parlament.
Siden har parlamentet forsøgt at blive enige om en brexit-plan, men det er endnu ikke sket.
Bliver det britiske parlament og EU ikke enige om noget inden fredag i næste uge, forlader Storbritannien EU uden en aftale.
Læs også:Mays nyeste brexit-vending: Fem svar fra Ole Ryborg, der gør dig klogereTheresa May har dog søgt EU om yderligere udsættelse af brexit-datoen til den 30.
juni.
En sådan udsættelse kræver fuld opbakning fra alle stats- og regeringschefer i EU.
Den kræver også, at Storbritannien deltager i valget til Europa-Parlamentet i maj.
Planen er et helt nyt udseendeBritiske pas med eller uden "Den Europæiske Union" trykt på forsiden vil fungere som lovlig identifikation ved rejser.
Det oplyser det britiske indenrigsministerium.
Myndighederne ligger stadig inde med pas, hvor der står "Den Europæiske Union" på, og dem vil de blive ved med at udstede, indtil de løber tør.
Twitter-brugeren Richy har lige fået et af de "gamle" pas.
- Mit nye pas kom i dag, og jeg er ekstremt glad for, at det kom med disse glorværdige ord gyldent præget ind på den første linje, skriver han.
Det har hele tiden været planen, at britiske pas skal have nyt udseende, når Storbritannien træder ud af EU.
For to år siden meddelte den britiske regering, at britiske pas efter brexit vil gå fra at være bordeauxrøde til at være mørkeblåt, som det tidligere var, for at genoprette den britiske identitet.
Det britiske indenrigsministerium oplyser, at de vil begynde at udstede de blå pas i slutningen af i år, mens alle nye pas vil være blå i starten af 2020.
FacebookTwitterKopier linkEmner:EU|Storbritannien|Theresa May (politiker)|Europa-Parlamentet|EU-forhold




https://www.dr.dk/nyheder/regionale/oestjylland/roja-har-autisme-og-adhd-alle-kan-bidrage-til-samfundet-vi-faar-bare

ØstjyllandRoja har autisme og ADHD: 'Alle kan bidrage til samfundet, vi får bare ikke muligheden'Kun 54 procent af unge med handicap har som 25-årige afsluttet en ungdomsuddannelse.
Roja Hvidbjerg drømte som barn om at blive politibetjent.
Nu er hun førtidspensionist.
(© PRIVATFOTO)Af Greta Geir Nielsen og Emma Lichscheidt06.
apr.
2019 kl.
09.
44Bemærk: artiklen er mere end 30 dage gammelLæs opDet er svært at gennemføre gymnasiet eller handelsskolen, når man har et fysisk eller psykisk handicap.
En ny undersøgelse, som Arbejderbevægelsens Erhvervsråd har lavet for Danske Handicaporganisationer, viser, at kun 54 procent af de unge med handicap havde afsluttet en ungdomsuddannelse som 25-årige.
Blandt alle 25-årige er tallet 80 procent.
37-årige Roja Hvidbjerg fra Solbjerg har autisme og ADHD, og hun tæller i statistikken som en af de personer med handicap, der aldrig fik en uddannelse.
Det tog sin tid, før hun fik stillet sin diagnose som helt ung, men hun er sikker på, at hun kunne have gennemført en ungdomsuddannelse, hvis hun havde fået lidt hjælp.
- Jeg er jo ikke dum, og der er ikke noget, jeg hellere ville end at have taget en uddannelse.
Fra da jeg var lille, har der ikke været noget, jeg hellere ville end at lære, men faktisk har jeg været rigtig dårlig til at indlære, siger hun.
Da hun var færdig med 10.
klasse, forsøgte hun både HH, HG og HF-enkeltfag.
Men hun måtte hver gang smide håndklædet i ringen.
Hun kunne ikke gennemføre en ungdomsuddannelse, og i dag er hun på førtidspension.
- Jeg synes, det er flovt, og det gør mig rigtig ked af det.
Det er ikke engang flovt i forhold til alle andre, men i forhold til mig selv.
Det er flovt, at jeg ikke kunne leve op til mine egne drømme, planer og ønsker, siger hun.
Roja Hvidbjerg ville ønske, hun havde haft en mentorordning på en af de ungdomsuddannelser, hun forsøgte sig med.
(© PRIVATFOTO)Uddannelserne tvinges til at prioritereThorkild Olesen, formand for Danske Handicaporganisationer, undrer sig ikke over, at så mange færre handicappede får en uddannelse.
- Ungdomsuddannelserne er jo underlagt konstante besparelser på to procent.
Det betyder, at de er nødt til at prioritere, og at de nok desværre nogle gange er nødt til at sige, at de ikke kan hjælpe unge med handicap.
Det er jo en helt forkert prioritering, siger han.
Uddannelserne skal også være mere fleksible, mener han, for der er simpelthen for mange forhindringer for de unge med handicap.
- Det nytter jo ikke, at man eksempelvis regner med, at en ung med handicap skal ud i praktik i 37 timer om ugen, hvis man på forhånd ved, at de ender med at skulle have et fleksjob på tyve timer, siger han.
Roja Hvidbjerg er ikke i tvivl om, hvad der ville have hjulpet hende gennem en uddannelse.
- En slags mentor, der kunne helgardere mig i forhold til at organisere uddannelsen, og hvis jeg skulle have hjælp til at sige fra, og kunne tage mig i hånden og hjælpe mig igennem det, siger hun.
Paderup Gymnasium har en mentor ansatEt af de steder, hvor man i flere år har erfaringer med at give unge handicappede en uddannelse, er på Paderup Gymnasium i Randers.
Her har man siden 2008 haft klasser for autister, hvor de tager en gymnasieuddannelse.
Hvert år starter 12 autister på skolen.
Uddannelsen varer tre år, og omkring 75 procent af eleverne gennemfører.
En af de ting, gymnasiet har gjort, er, at klasserne netop har tilknyttet en mentor, som er en specialpædagog, der har erfaring med autisme og holder trivselssamtaler med de unge og hjælper med at give dem noget struktur, forklarer uddannelsesleder Helle Boelskifte.
- En del af de unge har brug for et skema, hvor de bliver hjulpet til at planlægge deres tid, og eksempelvis hvornår de skal lave deres lektier, og hvor lang tid de skal bruge på de forskellige timer, siger hun.
Helle Boelskifte tilføjer, at de lærere, der underviser i autismeklasserne, har fået et kursus i, hvordan man arbejder med autister, og efterhånden har skolen også fået opbygget stor erfaring med, hvordan man arbejder med denne gruppe unge.
Det betyder, at lærerne ved, hvad de unge har brug for, mener uddannelseslederen.
- Vi har fokus på, at der skal være en struktur i undervisningen, der giver overskuelighed, så der er et forholdsvis fast mønster, og man kan forholdsvis nemt skabe sig et overblik over emnerne, siger hun.
Roja Hvidbjerg ville ønske, hun havde haft samme muligheder.
Hun tror, det ville betyde en hel del for, hvordan folk med handicap, ville opfatte sig selv, hvis de fik bedre muligheder for at gennemføre uddannelserne.
- Alle mennesker har noget at bidrage med til samfundet.
Der er bare ikke plads til det, når det gælder os, og det synes jeg, er rigtig, rigtig ærgerligt, siger hun.
FacebookTwitterKopier linkEmner:Uddannelse|Ungdomsuddannelser|Danske Handicaporganisationer|Arbejderbevægelsens Erhvervsråd|Randers




https://www.dr.dk/nyheder/kultur/gaming/computerspil-trumfer-tennis-og-golf-fortnite-slar-rekord-i-sports-praemiepenge

GamingComputerspil trumfer tennis og golf: Fortnite slår rekord i sports-præmiepengeVinderen af World Cup-finalen i e-sport-spillet Fortnite i 2019 får 20 millioner kroner i præmiepenge.
Hver deltager, der kvalificerer sig til World Cup-finalen, er garanteret 330.
000 kroner.
06.
apr.
2019 kl.
09.
10Bemærk: artiklen er mere end 30 dage gammelLæs opDet populære e-sport-spil Fortnite afholder i år sit første World Cup, og det er ikke småpenge, deltagerne spiller om.
Der er afsat 30 millioner dollar, svarende til 200 millioner kroner, til præmiepenge i turneringens finaleweekend.
Det skriver spiludvikleren bag spillet, Epic Games.
Hver spiller, der kvalificerer sig til World Cup-finalen, er garanteret 330.
000 kroner, mens vinderen kan se frem til en præmie på 20 millioner kroner.
Det er den største pengepræmie i en individuel sportsgren i 2018/2019-sæsonen på tværs af alle sportsgrene.
Mere end WimbledonIfølge en opgørelse fra den tyske statistikportal Statista ligger Fortnite over Wimbledon, hvor præmien til vinderen er 19,80 millioner kroner.
Vinderen af den prestigefulde golfturnering The Masters får 13 millioner kroner i præmiepenge, mens vinderen af Tour de France får 3,8 millioner kroner.
Læs også:'Dét spil bør ikke være tilladt': Prins Harry vil forbyde populært computerspilI april og juni spilles der ti ugentlige online kvalifikationsrunder til Fortnites World Cup-finale.
100 singlespillere kvalificerer sig, mens der er plads til 50 par i finaleweekenden.
Finalerne i World Cuppen finder sted i New York den 26.
-28.
juli.
I alt har Epic Games afsat 100 millioner dollar (665 millioner kroner) til præmiepenge i 2019.
Hver uge vil der køre en turnering, hvor præmiepengene samlet er på 6,65 millioner kroner.
/ritzau/FacebookTwitterKopier linkEmner:Økonomi|Tennis|Computerspil|Frankrig|New York




https://www.dr.dk/mitliv/naar-der-staar-10-piger-og-raaber-du-kan-godt-saa-tror-man-paa-sig-selv

Kvinde i et 'mandemiljø'Se temaMit Liv'Når der står 10 piger og råber 'Du kan godt!
', så tror man på sig selv'Skatecrewet Don’t Give a Fox har både skabt et rum, hvor piger lærer at skate, og dannet et unikt fællesskab.
Af Henriette Stisen og (FOTO) Martin Fält06.
apr.
2019 kl.
09.
59Bemærk: artiklen er mere end 30 dage gammelLæs opHver tirsdag aften lander skatecrewet Don’t Give a Fox ollier og dropper ramper.
Men sammenholdet lige her, midt i en kold betonhal i Roskilde, handler om meget mere end at skate.
Don't Give a FoxSkatecrewet 'Don't Give a Fox' voksede ud af deres Girl Skate-arrangementer i skatehallen Hal 12 i Roskilde.
Hver tirsdag aften kl 19-22 mødes crewet og andre interesserede piger nu og lærer hinanden at skate.
Instruktøren Kaspar Astrup Schröder har fulgt gruppen i 2,5 år.
Derfor kan Don't Give a Fox' historie nu opleves som en dokumentarserie, der sendes på DR3 og DR TV.
Det handler om fællesskabet og den følelse, det giver, når man styrter, men alligevel bliver mødt med high fives og opmuntrende tilråb.
Et fællesskab, der lige nu kan opleves på DRTV.
- Der er mange af os, der i bund og grund har haft dårlig selvtillid.
Men når der står 10 piger og råber én ind i hovedet: 'Du kan godt, du kan godt, du kan godt’, så tror man pludselig nok på sig selv til, at man faktisk godt kan spille koncert, gå til eksamen eller whatever, der nu er problemet i ens liv, forklarer 28-årige Sofie Ekerdine, der var med til at stifte både Girls Skate og Don't Give a Fox.
Don’t Give a Fox består i dag af knap 20 medlemmer.
Mennesker, som har en stærk kreativ skabertrang og et skævt syn på verden tilfælles, men som nok aldrig havde mødt hinanden, hvis ikke det var for skateboardet.
Lyt til sangen 'Low Life Gang' af Don't Give a Fox-medlemmet Line Thoresen aka Milky Face Pyhton, der handler om netop det fællesskab, mens du læser videre.
Milky Face Python - Low Life Gang- For mig er det ikke skating, der redder min dag.
Det er fællesskabet bag det, fortæller Sofie (tv.
) 1 / 1023-årige Line Thoresen har brugt fællesskabets tro på hende til at turde satse på sin musik.
- Om det er på skateboardet, eller om det er med guitaren, så handler det om det samme: At der er nogle mennesker, der støtter én og giver én mod på bare at fucking springe ud i det.
Om det så er at droppe en rampe eller at stille sig op og synge en sang foran andre.
Det er fuldstændigt det samme.
2 / 10- Når man skater, lærer man, at man godt kan overkomme sin frygt.
Det tror jeg, at der er en helt vildt vigtig personlig dannelse i.
Det giver os en ’det kan vi sikkert godt finde ud af’-mentalitet i stedet for at have en frygt for alt, mener 26-årige Signe Werenberg.
- Nu kan vi lige pludseligt alle mulige andre ting, fordi vi brød dén barriere, tilføjer Sofie.
3 / 10- Vores venskab har formet sig anderledes, fordi vi laver noget fysisk sammen.
Vi har tit snakket om, at vi nok aldrig ville være blevet veninder, hvis ikke vi havde mødt hinanden igennem Girl Skate, fordi vi kommer fra så forskellige udgangspunkter, fortæller Sofie (tv), mens Signe (mf) og Line (th) nikker.
4 / 10Det var lysten til at lære at skate, der fik Sofie Ekerdine til at tage initiativet til Girl Skate.
Hun havde arbejdet som frivillig i skatehallen Hal 12 i Roskilde i mange år, men havde aldrig selv turdet rulle ud på ramperne med drengene.
- Jeg havde alle mulige tanker om, hvad andre ville tænke om mig, hvis jeg faldt eller var dårlig.
Det var for mig en kæmpe barriere i forhold til overhovedet at starte med at skate.
Sammen med et par andre piger gik det op for mig, at mange piger faktisk havde det på den måde.
Så slog vi os sammen, fik en fast dag her i hallen og fandt hurtigt ud af, at skateboarding er virkelig sjovt.
Mere skulle der ikke til, fortæller Sofie.
5 / 10- Vi startede ikke Girl Skate for at lukke drengene ude.
Det var for at lukke en anden gruppe ind i skatemiljøet.
Girl Skate er forhåbentligt ikke nødvendig om 10 år.
Der hedder det forhåbentlig bare ‘Nybegynder’-skate og ‘Hej, du har øvet dig noget mere’-skate, drømmer Sofie, mens Signe tilføjer: - Drengene har ikke stået i vejen for os.
Vi har stået i vejen for os selv.
6 / 10- For os handler det ikke om, hvilket job eller uddannelse du har, eller hvad du tjener.
Det handler om, hvem du er indeni.
Har du mod til at droppe en rampe?
Måske, måske ikke.
Men i det mindste er du her, og du prøver.
Og det er det, der gør, at vi er nogen og ikke bare noget, når vi er sammen, siger Signe.
7 / 10I løbet af sommeren 2018 tog en håndfuld af Don’t Give a Fox-crewet på en otte dages roadtrip rundt i det danske sommerland i deres lyserøde lyn af et folkevognsrugbrød.
En idé, der var opstået spontant.
- I virkeligheden kunne man godt fjerne skateboarding fra os og sætte skiskydning ind i stedet, og det samme ville opstå.
Så tag jeres idéer og kom i gang, råber Sofie ind i diktafonen, som en direkte opfordring til dig, der læser med.
8 / 10Don’t Give a Fox er både krøbet ind under og uden på huden af skatecrewet.
Her viser medlemmerne Line Thoresen (th) og Emma Bredahl Hannecke (tv) deres tatoveringer af Don’t Give a Fox-ræven samt en lyserød tatovering af den delfin, der prydede udsmykningen på deres roadtrip-bus.
9 / 10Om du har lyst til at skate eller noget helt andet, så handler det bare om at springe ud i det, mener Don’t Give a Fox-pigerne: - Alle kan få sådan et fællesskab her.
Man kan starte en strikkeklub eller hvad fanden, man har lyst til.
Det handler om at sige det højt til én anden person og få den person med på idéen - og så har man gjort det.
Så er den ikke så meget længere, siger Sofie, der suppleres af Line: - Hvis man vil noget, så gør det!
10 / 10FacebookTwitterKopier linkEmner:Give|Roskilde




https://www.dr.dk/nyheder/detektor/detektor-normeringstal-siger-intet-om-hverdagen-i-daginstitutionerne

DetektorDetektor: Normeringstal siger intet om hverdagen i daginstitutionerneDet har aldrig været meningen, at de officielle normeringstal skulle afspejle virkeligheden med våde bleer og travle pædagoger i landets daginstitutioner.
Det fortæller Danmarks Statistik.
Af Jakob Stobbe06.
apr.
2019 kl.
08.
41Bemærk: artiklen er mere end 30 dage gammelLæs opSvigter vi børnene i daginstitutionerne, fordi der er for lidt personale?
Efter at DR for nylig sendte dokumentaren ”Hvem passer vores børn?
”, er debatten om kvaliteten i vuggestuer og børnehaver blusset op.
Lørdag er der demonstrationer i 59 byer over hele landet.
Hvilke tal drejer det sig om?
Det store spørgsmål er, hvor mange børn hver enkelt pædagog i gennemsnit skal tage sig af – de såkaldte normeringer.
De tal, som Danmarks Statistik har lavet på området, er der nemlig mange forældre og pædagoger, der ikke kan genkende fra hverdagen i daginstitutionerne.
SF har stillet et forslag om minimumsnormeringer i dagsinstitutioner, så der maksimalt er tre børn per voksen i vuggestuer og seks børn per voksen i børnehaver.
I januar sagde børne- og socialminister Mai Mercado (K) sådan her til forslaget fra SF med henvisning til tallene fra Danmarks Statistik:- Det er vigtigt at få lidt fakta på bordet, når vi taler normeringer, således at vi ikke får sådan et fortegnet billede af virkeligheden, sagde hun.
- Når man kigger på tallene, viser opgørelsen, at der i 2017 på landsplan var en normering på 3,1 børn pr.
voksen i daginstitutionerne for de 0-2-årige og en normering på 6,2 børn pr.
voksen i daginstitutionerne for de 3-årige og op til skolestartsalderen.
Det har vi fundet ud afFoto: Claus Bech/Ritzau Scanpix) Det har nok undret mange forældre og pædagoger, når politikerne har nævnt de officielle normeringstal som et faktum, når virkeligheden i institutionerne opleves ganske anderledes.
Og det er der en god forklaring på.
De gennemsnitstal, som Danmarks Statistik har udregnet, siger nemlig ikke noget om, hvordan hverdagen ser ud i landets vuggestuer og børnehaver.
Det er i stedet en bruttoberegning, der på overordnet niveau skal give mulighed for at sammenligne kommunernes normeringer, fortæller chefkonsulent Bjarne Mann fra Danmarks Statistik:- Det har aldrig været intentionen, med udgangspunkt i de her normeringstal, at det er tal, der skal kunne genkendes nede i den enkelte daginstitution, siger han til Detektor.
- Groft sagt, har vi på kommunalt niveau taget antallet af fuldtidsbørn og divideret med antallet af fuldtidspersonale.
Og der kommer vi frem til, at landsgennemsnittet er 3,1 og 6,2 børn per voksen i henholdsvis vuggestue og børnehave.
Detektor på podcast og P1Løgn, spin og halve sandheder.
Hver uge undersøger Detektor debatten og konfronterer de ansvarlige.
Hver fredag på podcast og lørdag kl.
14 på P1.
I denne uge om normeringer, islamofobi og dødsensfarlig ensomhed.
Og der kan være stor forskel på tallene fra Danmarks Statistik og så den hverdag, som daginstitutionerne har, fordi der er en masser af faktorer, som ikke er med i beregningen, siger chefkonsulenten.
- Vores tal er bruttotal, der viser, hvor mange personaleressourcer kommunerne bruger på børnepasning.
Vi har ikke kigget på, hvordan den enkelte pædagog omsætter de timer til nærvær med børnene.
Det vil sige, at det ikke er indregnet, at personalet holder ferie, er syge, er på kurser og andre ting, der betyder, at de ikke er sammen med børnene i hele arbejdstiden.
Lige så vel som der ikke er taget hensyn til, at børnene også er syge eller på ferie, hvilket jo ville trække tallet i den anden retning, siger han.
Andre måder at udregne normeringer påDa Danmarks Statistiks normeringstal ikke kan bruges til at sige noget om den konkrete hverdag i en daginstitution, har flere efterlyst nogle mere detaljerede udregninger for normeringer, så man får et mere retvisende billede af forholdet mellem børn og voksne.
Eksempelvis har Enhedslisten fået lavet en udregning hos analyseinstituttet Bureau 2000, der har erfaring med forskning på området.
Bureau 2000 er blevet bedt om at regne på, hvordan normeringerne i Danmark ser ud, hvis man bruger samme udregningsmetode som i Norge.
Her tager man højde for en række faktorer, som man ikke gør hos Danmarks Statistik.
Blandt andet tæller man ikke institutionslederne med i bemandingen udover den faktiske tid, de har med børnene.
Man trækker også timelønnede vikarer ud af regnestykket, da de ofte dækker ind for en sygemeldt pædagog.
Ved brug af denne metode, er Bureau 2000 kommet frem til, at normeringerne i danske daginstitutioner er 3,82 og 7,49 børn per voksen i henholdsvis vuggestue og børnehave.
Det er ca.
0,7 og 1,3 højere end tallene fra Danmarks Statistik - en ret markant forskel.
Det er dog vigtigt at huske, at der er tale om gennemsnitstal, siger specialkonsulent Niels Glavind fra Bureau 2000 om udregningen:- I dagens løb vil der være perioder, hvor der er flere børn per voksen, og perioder, hvor der er færre.
Om morgenen vil der for eksempel altid være en pædagog, når institutionen åbner, selvom der kun er ét barn.
På andre tidspunkter er forholdet helt anderledes, siger han.
Detektor har fået flere eksperter til at kigge på Bureau 2000’s regnestykke – og de anerkender alle metoden, selvom der er flere usikkerheder ved at overføre systemet fra Norge direkte til danske forhold.
Hvad siger børne- og socialminister Mai Mercado til tallene?
 Ministeren har ikke ønsket at stille op til interview med Detektor, selvom hun efter visningen af dokumentaren ”Hvem passer vores børn?
” på sin facebookprofil efterlyste, at DR ville interviewe hende om emnet.
I stedet har hun sendt et skriftligt svar, hvor hun erkender, at tallene fra Danmarks Statistik ikke kan stå alene.
Og den 28.
marts medvirkede hun i ”Ring til regeringen” på P1, hvor hun sagde sådan her:Læs også:For få pædagoger: Ny forældrebevægelse kalder til demonstration mod normeringer- Jeg har da garanteret lagt mig for tæt op ad statistikker og tilfredshedsundersøgelser, og det tror jeg er meget almindeligt, at man gør som minister, sagde hun.
- Når jeg sådan kigger tilbage, så må jeg bare konstatere, at det var ikke tilstrækkeligt.
Man kan jo godt fortælle mig, at undersøgelser viser, at der er stor tilfredshed og man kan også godt fortælle, hvordan en normeringsstatistik er skruet sammen.
Jeg må bare konstatere, at den oplevede virkelighed ude hos forældrene, er noget andet.
FacebookTwitterKopier linkEmner:Børnepasning|Danmarks Statistik|Det Konservative Folkeparti|Mai Mercado (politiker)|Norge




https://www.dr.dk/nyheder/udland/evakueringer-fortsaetter-i-iran-70-dode-i-oversvommelser

UdlandEvakueringer fortsætter i Iran: 70 døde i oversvømmelserExceptionelt hård regn har ramt landet siden 19.
marts.
En iransk kvinde går gennem en oversvømmet gade i byen Poldokhtar i Lorestan-provinsen 2.
april.
06.
apr.
2019 kl.
09.
03Bemærk: artiklen er mere end 30 dage gammelLæs opIran fortsætter evakueringer af flere byer, som er truet af oversvømmelser med varsel om mere regn i den sydvestlige del af landet.
Det rapporterer statsligt tv i landet.
Antallet af døde efter oversvømmelserne er nu oppe på 70.
Læs også:Iran evakuerer landsbyer før truende uvejrMange indbyggere i Susangerd, der har et indbyggertal på omkring 50.
000, og fem andre lokalsamfund i den olierige sydvestlige Khuzestan-provins bliver evakueret til sikrere områder.
1.
900 byer er ramt- En evakueringsordre er blevet udstedt, og vi anbefaler, at kvinder og børn forlader stederne.
Men vi beder mænd og unge om at blive og hjælpe os, siger Gholamreza Shariati, guvernør i provinsen til stats-tv.
I naboprovinsen Lorestan er syv landsbyer truet af jordskred, og de vil blive evakueret, rapporteres det.
Omkring 1.
900 byer og landsbyer er samlet set påvirket af oversvømmelserne efter den exceptionelt hårde regn, der har varet siden 19.
marts.
Katastrofen har sat hjælpeorganisationer på hårdt arbejde med at håndtere de 86.
000 mennesker, som har måtte søge beskyttelse i sikre lejre.
/ritzau/FacebookTwitterKopier linkEmner:Iran|Oversvømmelser




https://www.dr.dk/nyheder/regionale/sjaelland/wilhelmina-sagde-jobbet-op-i-vuggestue-sad-alene-med-otte-boern

SjællandWilhelmina sagde jobbet op i vuggestue: Sad alene med otte børnI dag har Wilhelmina sin egen private pasningsordning.
Wilhelmina Magallanes er glad for den beslutning, hun traf for tre et halvt år siden om at starte sin egen private pasningsordning.
Af Lis Vibeke Læsøe Olsen og Julie Würtz06.
apr.
2019 kl.
08.
00Bemærk: artiklen er mere end 30 dage gammelLæs opWilhelmina Magallanes sad med tre nye vuggestuebørn på skødet og gulvet.
Hun var alene på stuen med en masse børn.
Nogle af børnehavebørnene sad der også, fordi der manglede voksne på deres egen stue.
Kort tid efter kom en mor for at aflevere sit barn og ville vente med at gå, til der kom en en ekstra voksen, og Wilhelmina Magallanes kan tydeligt huske sit svar til hende: ”Jeg ved ikke, om der kommer en”.
Hvor er der en voksen?
Lørdag den 6.
april afholdes demonstrationer forskellige steder i hele landet.
Indtil videre er har 29.
000 personer tilkendegivet på facebook, at de deltager.
Demonstrationerne er arrangeret af forældre til børn i daginstitutioner under titlen "Hvor er der en voksen?
", som skal sætte fokus på manglende ansatte i landets vuggestuer og daginstitutioner.
Hvilke byer, der deltager i demonstrationen, kan findes her.
Det er blot én af flere episoder fra den tid, Wilhelmina Magallanes arbejdede i en vuggestue.
For otte år siden blev hun uddannet som pædagog.
Men i 2016 sagde hun op, efter at hun havde arbejdet i daginstitutioner hele sit voksne liv.
Nu har hun sin egen private pasningsordning i Ringsted, hvor hun passer mellem tre og fire børn.
Og i dag går Wilhelmina Magallanes sammen med hundredvis af andre forældre over hele landet på gaden for at deltage i demonstrationen "Hvor er der en voksen?
", der skal sætte fokus på antallet af ansatte i landets daginstitutioner.
Wilhelmina Magallanes har dog svoret, at hun nogensinde selv kommer til at arbejde i en offentlig institution igen.
Sad alene med otte børnFør Wilhelmina Magallanes startede på pædagogseminariet, arbejdede hun i en anden vuggestue.
Her var der tre pædagoger og Wilhelmina Magallanes som medhjælper til 16 børn, som var en blanding af vuggestue- og børnehavebørn.
- Vi syntes, at vi løb rigtigt stærkt.
Så sagde en kollega, der var tidligere dagplejer, ”hvis du synes, at du har det hårdt nu, så tænkt på de stakkels dagplejere, som sidder alene med fire børn”.
Og jeg tænkte, at fire børn til en voksen lyder virkelig hårdt.
Nu er det et drømmescenarie kun at have ansvaret for fire børn per voksen.
Hvis jeg gik ind og skiftede Carl, så var der syv andre børn, jeg var nødt til at forlade alene på stuen.
Wilhelmina MagallanesEfter Wilhelmina Magallanes blev uddannet pædagog, arbejdede hun i en anden vuggestue med en medhjælper.
Dér løb de stærkt.
- Vi sad en medhælper og jeg med 12-14 børn, hvor alle var under to år.
Jeg har også siddet alene med otte børn, hvis min medhjælper var syg.
Det var i sådan nogle situtationer, at det var rigtigt svært at være ansat i vuggestuen.
- Hvis jeg gik ind og skiftede Carl, var jeg nødt til at forlade syv andre børn alene på stuen.
Man kunne altid råbe ud ad døren og håbe på, at der var andre på stuerne, der havde tid.
Men det var der sjældent.
De andre løb lige så stærkt.
Søstrene Scarlett på tre år og Malajka på fire sidder og leger ved legehjørnet i hjemmet, hvor Wilhelmina Magallanes har sin private pasningsordning.
 © DR Sjælland)Wilhelmina Magallanes stod i det evige dilemma.
Enten kunne hun være der for børnene, eller også kunne hun nå alle sine arbejdsopgaver som at skrive, hvad børnene havde lært, og hvor langt de var nået i deres udvikling.
- Jeg havde ikke tid til at nå begge dele, og når jeg skulle skrive dokumentation, sad min medhjælper alene med børnene.
Man havde evigt dårlig samvittighed, og det var ikke min kollegas eller leders skyld.
Vi var bare ikke flere.
Datteren var i mistrivsel i vuggestueWilhelmina Magallanes var langt fra den eneste, der ikke trivedes i vuggestuen.
Hendes nu fireårige datter var dengang i en anden vuggestue, hvor de oplevede samme problem.
Der var for få hænder.
- Det var sjældent, at jeg kunne tælle tre voksne på den stue, hun var, hvor der også var 12-14 børn under to år.
Men Malajka havde et behov for, at der sad en voksen hos hende eller var i nærheden af hende, så hun kunne se, at det hele var okay.
Det var der bare ikke hænder til, fortæller hun.
Men tankerne om, hvordan det gik i vuggestuen, hvor Wilhelmina Magallanes arbejdede, og hvordan det gik i datterens vuggestue, fyldte til sidst så meget, at det gik galt.
- Det her kan jeg meget bedre gøre selv.
Især for de børn der har brug for en ekstra hånd i vuggestuen, og som ikke ville trives i et vuggestuemiljø med 12-15 børn, to voksne og hele den mængde larm, der er i institutionen, fortæller Wilhelmina Magallanes.
 DR Sjælland)- Jeg kørte galt på vej til arbejde, fordi jeg var stresset.
Dér tænkte jeg, at det her var simpelthen ikke vejen frem.
Jeg tager ud og passer andres børn, mens min datter skriger i alle hendes vågne timer, fordi hun er i mistrivsel.
Derudover følte Wilhelmina Magallanes ikke, at hun kunne tilbyde vuggestuebørnene den pasning, som hun gerne ville give.
Startede egen private pasningDerfor sagde hun op, og tog sin datter ud af vuggestuen.
I dag passer hun mellem tre og fire børn derhjemme i en privat pasningsordning, hvor det ene barn er datteren Malajka.
- Her kan jeg selv vælge, om jeg vil have to, tre eller fire børn, afhængigt af, hvad der fungerer herhjemme hos os.
Jeg havde blandt andet en mor, som sagde, at datteren havde et rigtigt fint sprog, da hun startede i vuggestue, og det havde hun mere eller mindre mistet, for der er bare ikke tid til de samme samtaler med børnene i vuggestuen.
Wilhelmina Magallanes kan også mærke en tydelig forskel hos datteren i dag.
Når jeg føler, at vi som land, har gjort vuggestuer og børnehaver, som den eneste rigtige vej, så synes jeg også, at vi som forældre kan stille krav til, at kvaliteten følger med.
Wilhelmina Magallanes- Min mand var den største kritiker, men efter en måneds tid sagde han, at det bedste, jeg nogensinde havde gjort, var at tage Malajka ud af vuggestuen.
Hun var glad, hun sov bedre, og hun var i trivsel.
Det er et helt andet barn, vi har fået efter en måned.
Derfor vælger Wilhelmina Magallanes også at deltage lørdag i den landsdækkende demonstrationen "Hvor er der en voksen?
".
- Når jeg føler, at vi som land har gjort vuggestuer og børnehaver til den eneste rigtige model, så synes jeg også, at vi som forældre kan stille krav til, at kvaliteten følger med.
Ifølge hende er kvaliteten ikke, hvad den har været i landets vuggestuer, og Wilhelmina Magallanes vil ikke tilbage for at arbejde i en vuggestue igen.
- Jeg kommer aldrig til at arbejde i en offentlig institution igen.
Det er rigtig ærgerligt, for det er det arbejde, jeg godt kan lide at lave.
FacebookTwitterKopier linkEmner:Børnepasning|Uddannelse|Ringsted




https://www.dr.dk/nyheder/kultur/gaming/det-spil-boer-ikke-vaere-tilladt-prins-harry-vil-forbyde-populaert

Gaming'Dét spil bør ikke være tilladt': Prins Harry vil forbyde populært computerspilDansk spilekspert kalder prinsens forslag for 'fuldstændig urealistisk'.
Der bliver ikke taget godt imod prins Harrys forslag om at forbyde 'Fortnite' hos psykolog og adjunkt Rune Kristian Lundedal Nielsen.
(© Scanpix / Epic Games)Af Kasper Madsbøll Christensen06.
apr.
2019 kl.
07.
07Bemærk: artiklen er mere end 30 dage gammelLæs opDet skal være forbudt at spille 'Fortnite'.
Sådan lød den opsigtsvækkende melding fra Storbritanniens prins Harry, da han onsdag talte i forbindelse med et besøg hos YMCA-foreningen i London, der handlede om mental sundhed.
- Dét spil bør ikke være tilladt [.
.
.
] Det er skabt til at skabe afhængighed; en afhængighed, der får dig til at blive siddende foran computeren så længe som muligt.
Det er så uansvarligt, lød det blandt andet fra prinsen til arrangementet, skriver CBS News.
Prins Harry kaldte ved samme lejlighed sociale medier for 'mere afhængighedsskabende end alkohol og stoffer'.
Rune Kristian Lundedal Nielsen, der er psykolog og adjunkt på IT-Universitetet i København, har dog ikke meget til overs for prinsens udtalelser.
Vi har simpelthen ikke noget godt videnskabeligt belæg for de påstande, han fremfører.
Rune Kristian Lundedal Nielsen, adjunkt, ITU- Det virker ikke, som om han taler ud fra forskning på området, når han udtaler sig.
For vi har simpelthen ikke noget godt videnskabeligt belæg for de påstande, han fremfører, siger Rune Kristian Lundedal Nielsen.
- Det er fuldstændig urealistisk at ville forbyde 'Fortnite', og så er det også en totalt forenklet løsning på en meget kompleks problematik.
'Fornite' kom på gaden i 2017, er gratis at downloade og spilles i dag af omkring 200 millioner gamere verden over.
(© Epic Games)Gaming er ikke nødvendigvis negativtHan understreger, at der ikke findes forskning, der viser, at gaming nødvendigvis har en negativ indflydelse.
- De bedste studier viser, at det er under én procent af befolkningen, der har et problematisk forhold til gaming.
Og det er typisk folk, der i forvejen døjer med andre problematikker - som for eksempel ensomhed eller manglende autonomi i eget liv, siger Rune Kristian Lundedal Nielsen.
I forbindelse med besøget hos YMCA overværende prins Harry også en ballettime for 4-6-årige.
Rune Kristian Lundedal Nielsen forklarer, at det er ganske normalt, at folk får panikreaktioner på ny teknologi, men at det som regel går hurtigt over igen.
- Før man var bekymret for 'Fortnite', var man bekymret for 'League of Legends' og 'World of Warcraft'.
Og før det har man også været bekymret for fjernsyn og telefoner.
- Men hvis det er fordi, prins Harry bare ikke bryder sig om, hvordan samfundet ændrer sig i samspil med teknologien, så er han jo i sin gode ret til den holdning, siger Rune Kristian Lundedal Nielsen, der tror, at prins Harry 'nok bare har læst, hvad man ellers kan læse i medierne'.
- Der er jo jævnligt folk, der udtaler, at det er ligeså slemt at spille computerspil som at tage stoffer.
Prinsen stigmatiserer gamereRune Kristian Lundedal Nielsen understreger, at det er positivt, at prinsen gerne vil være med til at aftabuisere dét at tale om mental sundhed.
- Det er en super positiv mission, han er på.
Det er til gengæld bare ærgerligt, at han undervejs både kommer til at stigmatisere brugen af computerspil og sociale medier.
En amerikansk undersøgelse fra 2018 viser, at 61 procent af USA's teenagere har spillet 'Fortnite', mens 24 procent af deres forældre er bekymrede over den mængde tid, deres børn bruger på at spille.
FacebookTwitterKopier linkEmner:IT-Universitetet|Computerspil|Royalt|København|World of Warcraft




https://www.dr.dk/sporten/oevrig/dansker-skal-ro-verdenskendt-traditionsloeb-det-er-enormt-aerefuldt

Øvrig sportDansker skal ro verdenskendt traditionsløb: 'Det er enormt ærefuldt'Danske Ida Gørtz Jacobsen skal søndag ro Cambridge-båden gennem London.
Ida Gørtz Jacobsen ses her i tredje position i Cambridge-båden i fuld gang med forberedelserne til Boat Race søndag den 7.
april Af Mathias Hauge Jacobsen og Mikkel Bartholdy Olsen06.
apr.
2019 kl.
07.
23Bemærk: artiklen er mere end 30 dage gammelLæs opHun har roet et utal af nationale og internationale stævner, men søndag skal hun prøve noget helt nyt og ganske unikt.
24-årige Ida Gørtz Jacobsen blev i marts udtaget til Oxford versus Cambridge Boat Race.
En årlig rokonkurrence mellem Oxford og Cambridge Universitys bådklubber, og en konkurrence, der siden 1856 har samlet et hav af mennesker til en hektisk, adrenalinpumpende og ikke mindst prestigefyldt dag.
Blå BogNavn: Ida Gørtz JacobsenFødt: 1.
marts 1995 (24 år)VM-deltagelse: 1 gang (2018 i Plovdiv, Bulgarien)Medaljer: Sølvmedalje ved World Cup 3 i 2018 (damefirer)Rekorder: Dansk rekord i damefirer på to kilometer – 6.
24.
81 sat ved VM 2018 i Plovdiv, Bulgarien- Det er et kæmpe løb og et af de mest sete roløb i verden.
Det er et løb, de fleste roere følger med i til trods for, at de ikke kender dem, der er med.
- Det er noget helt andet end både nationale og internationale konkurrencer, siger Ida Gørtz Jacobsen til DR Sporten.
Den unge og talentfulde roer begyndte på sit litteraturvidenskabsstudie på Cambridge University i sommer, og med optagelsen her var første dør åbnet til en mulig udtagelse til det spektakulære løb.
I september begyndte de første prøvetræninger, hvor et utal af tilmeldte roere ses an, vurderes og testes i forskellige konstellationer for at finde den helt rigtige og ikke mindst bedste båd indeholdende otte roere og en kaptajn.
Og valget faldt i marts altså blandt syv andre roere på Ida Gørtz Jacobsen, og dén melding var både en stor lettelse og glæde, men også en påmindelse om, at det er nu, det bliver alvor.
Fakta om Boat RaceNavn: Oxford versus Cambridge Boat RaceSted: Themsen, LondonDistance: 6,8 kilometerFørste konkurrence: År 1856 (mænd) og 1927 (kvinder)Gennemsnitligt tilskuertal: 250.
000Forsvarende mester: Cambridge (både mænd og kvinder)Antal sejre (kvinder): Cambridge 43 – Oxford 30Antal sejre (mænd): Cambridge 83 – Oxford 80- Det er enormt ærefuldt og noget, jeg har set meget frem til.
Det betyder rigtig meget.
- Men én ting er at blive udtaget.
Noget andet er, at vi jo kæmper for at slå Oxford.
Så nu er det der, udfordringen for alvor ligger.
En kvart million tilskuereAt Oxford versus Cambridge Boat Race er et gigantisk roløb ses ganske tydeligt på både antallet af sammenstimlede mennesker langs Themsen såvel som den store mediebevågenhed.
I 2009 satte løbet tilskuerrekord, da hele 270.
000 mennesker, var mødt frem for at opleve de store robåde kæmpe sig langs floden i jagten på sejren.
Og samtidig fulgte intet mindre end 15 millioner mennesker med i fjernsynet, hvor BBC live-transmitterer fra begivenhedernes gang.
Boat Race både tiltrækker og udvikler således også dygtige roere, og mens Ida Gørtz Jacobsen altså er blandt dem, der kan kalde sig landsholdsroer, har der gennem tiden også været andre store navne i de to universiteters både.
- Vi skal egentlig bare gøre det samme, som vi har gjort til træning.
Og det er nok dér, den største udfordring ligger.
Ida Gørtz JacobsenHistoriens startfelter tæller blandt andre firedobbelte olympiske mester Sir Matthew Pinsent, der vandt guld i både 1992, 1996, 2000 og 2004, og som sad i Oxford-båden i tre omgange i perioden 1990 til 1993.
Cambridge-båden har blandt andre indeholdt Kieran West, der med den britiske otter vandt OL-guld i år 2000.
Dansk rekord og gode muligheder for engelsk succesOm Ida Gørtz Jacobsen i fremtiden kommer til at bidrage til den danske OL-medaljesamling, skal være usagt, men i sommer skrev hun sig om ikke andet ind i de danske rekordbøger.
Ved VM i Plovdiv roede hun og resten af den danske damefirer hurtigste danske tid nogensinde, da de tilbagelagde distancen på to kilometer i løbet af 6.
24.
81.
Og Ida Gørtz Jacobsen er da også en af de mere prøvede roere i Cambridge-båden, der søndag skal forsøge at genvinde titlen, som universitetets damehold også vandt sidste år.
- Hende foran mig i båden blev nummer tre ved seneste U23-VM.
Men jeg er den eneste, der har været med til senior-VM.
Sådan så det ud, da den udvalgte Cambridge-båd blev præsenteret i marts foran Tower Bridge i London.
Fra venstre mod højre: Hugh Spaughton, Lily Lindsay, Ida Gørtz Jacobsen, Pippa Whittaker, Kate Horvat, Larkin Sayre, Laura Foster, Sophie Deans and Tricia Smith.
 (© The Boat Race company)- Der er dog en del, der har deltaget ved både junior-VM og U23-VM.
Og derudover er der flere af de andre, der har roet Boat Race tidligere, og dén erfaring giver båden et kæmpe løft, siger Ida Gørtz Jacobsen.
Derfor tror hun også fuldt og fast på, at hun og de otte holdkammerater i båden kan kalde sig vindere, når de krydser stregen søndag.
- Vi skal egentlig bare gøre det samme, som vi har gjort til træning.
Og det er nok dér, den største udfordring ligger.
- Det er så stort et løb.
Der er så mange mennesker, og der er så meget larm i startblokkene.
Og så kan det være svært at holde hovedet koldt og gøre det, man normalt gør til træning.
FacebookTwitterKopier linkEmner:University of Cambridge|Roning|Storbritannien|London|BBC




https://www.dr.dk/nyheder/politik/enhedslisten-vil-have-10000-flere-voksne-i-landets-daginstitutioner

PolitikEnhedslisten vil have 10.
000 flere voksne i landets daginstitutionerFire milliarder kroner om året skal sikre flere hænder i daginstitutionerne.
(Arkivfoto) Enhedslisten vil have færre børn per voksen i vuggestuer og børnehaver.
Partiet foreslår at ansætte 10.
000 flere voksne i landets daginstitutioner.
Af Peter Boier og Issa Jeppesen06.
apr.
2019 kl.
08.
35Bemærk: artiklen er mere end 30 dage gammelLæs op10.
000 flere voksne i landets børnehaver og vuggestuer.
Og derudover minimumsnormeringer, så der maksimalt er tre børn per voksen i vuggestuerne og seks børn per voksen i børnehaverne.
Sådan lyder meldingen fra Enhedslisten i et nyt forslag, som partiet agter at tage med til regeringsforhandlingerne på den anden side af et folketingsvalg.
- 10.
000 er mange, men det betyder, at der kommer flere hænder i de enkelte institutioner.
Helt konkret vil det føre til omkring to voksne flere på fuld tid i den gennemsnitlige daginstitution, siger Enhedslistens politiske ordfører, Pernille Skipper.
Læs også:Bekymret minister vil diskutere antallet af pædagoger i børnehaver og vuggestuerOg netop flere voksne i daginstitutionerne er bydende nødvendigt, siger hun.
- Børn skal ikke opbevares, men støttes i deres udvikling.
Og det forventer vi også, når vi betaler en høj skat og afleverer vores børn.
De er jo ofte mere i institutionerne, end vi selv er sammen med dem, siger Pernille Skipper.
Ifølge partiets egne beregninger vil forslaget koste 4 milliarder kroner om året.
Pengene skal hentes i SKAT, hvor Enhedslisten forventer, at provenuet fra forbedrede inddrivelsesmetoder og markant mindre svindel kan dække udgifterne.
Ikke et ultimativt kravForslaget skal ikke tolkes som et ufravigeligt krav til en kommende statsminister, men Pernille Skipper understreger, at betingelsen for, at Socialdemokratiets formand, Mette Frederiksen, kan regne med Enhedslistens mandater, er, at der sker mærkbare positive forbedringer på velfærden.
- Vi har som ufravigeligt krav, at velfærden skal forbedres, siger hun.
Det virker luftigt.
Hvad er det præcis, I kræver?
- Vi skal have forbedringer i velfærden.
Men det kan ske på mange måder.
Det er dog helt sikkert, at der skal ske forbedringer i daginstitutionerne.
Derfor foreslår vi minimumsnormeringer og 10.
000 ansættelser i daginstitutionerne, siger Pernille Skipper og tilføjer:- Men hvis vi skal støtte Mette Frederiksen, skal vi have fremgang i velfærd.
Læs også:Forældre om pressede pædagoger: 'Du kan se det i deres øjne'S: Rigtig retning, men forkert løsningHos Folketingets største parti, Socialdemokratiet, anerkendes behovet for flere voksne i landets daginstitutioner.
Til gengæld vil partiet ikke sætte tal på.
- Umiddelbart lyder tallet 10.
000 både meget stort og som noget, vi ikke har mulighed for at rekruttere, siger Socialdemokratiets børneordfører, Ane Halsboe Jørgensen, og fortsætter:- Vores svar er ikke minimumsnormeringer, men vi vil gerne være med til bedre normeringer, og derfor er jeg sikker på, at vi godt kan finde fælles fodslag og nå til et sted, hvor det bliver bedre for vores børn at gå i både vuggestue og børnehave, siger hun.
Læs også:Uddannede pædagoger eller mange voksne i vuggestuen: 'Hvad kan vi nøjes med?
'Hvorfor vil I ikke indføre minimumsnormeringer?
- Minimumsnormeringer lyder som en umiddelbar nem løsning, men jeg har flere bekymringer i forhold til, om det nu også løser problemerne- Som børneordfører kan jeg selvfølgelig godt bare have lyst til at frede børneområdet, når vi kan se, at der mangler hænder, men jeg bekymret for, om kommunerne så bliver tvunget til at spare på folkeskolen eller på ældreområdet i stedet for, siger Ane Halsboe Jørgensen.
FacebookTwitterKopier linkEmner:Ane Halsboe-Jørgensen (politiker)|Enhedslisten|Mette Frederiksen (politiker)|Socialdemokraterne|Børnepasning




https://www.dr.dk/nyheder/udland/boeing-bremser-fly-produktion-bekraefter-fejlagtig-aktivering-af-software

Boeing 737 MAX 8Se temaUdlandBoeing bremser fly-produktion: Bekræfter 'fejlagtig aktivering' af softwareFlyproducenten skruer ned for produktionen af fly efter ulykker.
Flyproducenten Boeing reducerer flyproduktionen efter ulykker.
Af Lars Lindevall06.
apr.
2019 kl.
07.
49Bemærk: artiklen er mere end 30 dage gammelLæs opI marts mistede 157 mennesker livet, da et 737 MAX-fly styrtede i Etiopien, og i slutningen af oktober sidste år styrtede et fly af samme type i havet ud for Indonesien.
Samtlige 189 mennesker om bord blev dræbt.
Som følge af de fatale flystyrt vil flyproducenten Boeing nu skære ned på antallet af fly, der bliver produceret om måneden.
Fra og med midten af april vil der blive fremstillet 42 styk 737-fly, hvilket er ti færre end planlagt.
Det oplyser administrerende direktør for Boeing, Dennis Muillenburg, i en pressemeddelelse.
Der har været kraftige formodninger om, at flyenes MCAS-system - en software, der skal sørge for at holde flyets næse i en korrekt vinkel i luften - har været årsag til ulykkerne.
Det bekræfter Dennis Muillenburg nu på baggrund af de foreløbige undersøgelser.
- Vi ved nu, at de seneste ulykker fra Lion Air Flight 610 og Ethiopian Airlines Flight 302 skyldes en begivenhedskæde med et fælles kædeled, der er en fejlagtig aktivering af flyets MCAS-funktion, skriver Dennis Muillenburg således i pressemeddelelsen.
Vil opdatere softwareBoeing vil nu opdatere den fejlagtige software, slår direktøren fast:- Vi har ansvaret for at fjerne denne risiko, og vi ved, hvordan vi gør det.
Som en del af denne indsats er vi i gang med 737 MAX-softwareopdateringen, der forhindrer, at ulykker som disse nogensinde sker igen, udtaler Dennis Muillenburg, administrerende direktør i Boeing.
MCAS er et automatisk 'anti-stall-system', der skal forhindre, at flyet mister dets opdrift.
Systemet er nyt, og det er blevet kritiseret, at piloterne ikke er blevet godt nok uddannet i det, skriver Ritzau.
Boeing vil indføre et supplerende obligatorisk træningsprogram for piloter, der flyver 737 Max.
Flyproducenten vil desuden oprette et rådgivende panel for at gennemgå virksomhedens procedure for at designe og udvikle fly.
Kan blive dyrt for Boeing737 MAX er Boeings topsælgende fly.
Det blev lanceret i 2017, og flyfabrikken har ordrer på flyet til en værdi af over 500 milliarder dollar (3.
325 milliarder kroner).
Men usikkerheden i branchen og blandt forbrugere kan komme til at koste Boeing meget dyrt.
Ulykken i Etiopien har betydet, at godt 370 Boeing 737 MAX holdes på jorden over hele verden, indtil flyfabrikken kommer med en god forklaring på ulykken, og hvad man vil gøre ved det.
Flyselskaberne har dog lov til at flyve med Boeings fly fra lufthavn til lufthavn uden passagerer.
FacebookTwitterKopier linkEmner:Boeing|Flyindustri|Ulykker|Etiopien|Indonesien




https://www.dr.dk/nyheder/udland/labour-vi-kommer-ingen-vegne-med-may-om-eu-kompromis

BrexitSe temaUdlandLabour: Vi kommer ingen vegne med May om EU-kompromisBritisk premierminister er under pres for at præsentere ny plan om brexit ved EU-topmøde i næste uge.
Plakater hængt op nær parlamentet i London med de to hovedpersoner i det store drama, der udspiller sig om Storbritanniens fremtid.
06.
apr.
2019 kl.
11.
24Bemærk: artiklen er mere end 30 dage gammelLæs opEt tværpolitisk britisk kompromis, som EU vil acceptere, er ved at fortone sig, meddeler Labour.
Premierminister Theresa May har ikke villet tilbyde "ægte forandringer eller et kompromis".
May lovede tirsdag, at hun ville søge en aftale med Labour, da det stod klart, at der efter flere afstemninger i parlamentet ikke er flertal for den brexitaftale, hun har forhandlet med EU, eller de alternativer, der er blevet stemt om ved vejledende afstemninger.
Torsdag skrev hun til EU's præsident, Donald Tusk, og anmodede om, at den britiske udtræden af EU forlænges til 30.
juni.
Det blev mødt med skepsis i nogle af de øvrige 27 EU-lande, heriblandt Frankrig og Holland.
Strid om toldunionDe vil se noget konkret fra May, når hun møder op til EU's topmøde onsdag.
Ellers kan løbet være kørt, og Storbritannien må som tidligere aftalt forlade EU helt to dage senere.
Andre EU-lande håber på, at en forlængelse af deadline vil kunne give tid til en løsning.
Men efter to dages forhandlinger og udveksling af breve fredag, så skriver Labour i en erklæring, at May ikke er kommet med nye idéer eller udspil til kompromis.
Det rapporterer avisen The Guardian.
Et af Labours krav er, at Storbritannien skal forblive i EU's toldunion.
- Vi opfordrer indtrængende premierministeren til at fremkomme med ægte forandringer til hendes aftale og at bestræbe sig på at finde et alternativ, som kan vinde støtte i parlamentet og samle landet, siger en talsmand for Labour.
May skrev fredag i sit brev til Tusk, at Storbritannien forbereder sig på at deltage i valget til Europa-Parlamentet 23.
til 26.
maj.
/ritzau/FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/regionale/midtvest/ulvevenner-kritiserer-naturstyrelsen-i-passer-ikke-godt-nok-paa-ulvene

Ulve i DanmarkSe temaMidt- og VestjyllandUlvevenner kritiserer Naturstyrelsen: 'I passer ikke godt nok på ulvene'Foreningen Ulvetid klager over, at Naturstyrelsen tillader stort orienteringsløb i det område, hvor ulvene yngler i Danmark.
Foreningen Ulvetid er bekymret for, at ulvene i Danmark ikke får ro nok til at yngle, når Naturstyrelsen tillader store arrangementer i ulvenes leveområder.
(Foto: Ulvetracking.
dk)Af Rasmus Gade Østergaard og Mette Skov-Jensen06.
apr.
2019 kl.
09.
03 | opdateret 08.
apr.
2019 kl.
08.
20Bemærk: artiklen er mere end 30 dage gammelLæs opNaturstyrelsen passer ikke godt nok på ulvene i Stråsø Plantage mellem Holstebro, Herning og Ringkøbing.
Det mener den landsdækkende forening, Ulvetid, der har sendt en klage til Naturstyrelsen.
- Det er Naturstyrelsens opgave at sikre, at ulvene får fred og ro.
Og det sikrer de ikke, siger foreningens talsmand Ole Pedersen.
Uroen i plantagen skyldes, at Naturstyrelsen har godkendt ulvesafari, ulvetracking og senest et tre dage langt orienteringsløb i påsken i Stråsø Plantage, hvor knap 1900 deltagere samt yderligere cirka 1000 officials og tilskuere vil lægge vejen forbi naturområdet.
EUs habitatsdirektivPålægger EU-landene at bevare arter og naturtyper, som er sjældne, truede eller karakteristiske for EU-landeneHabitatdirektivet omfatter mere end 200 naturtyper og 700 arter af planter og dyr.
Af dem findes ca.
60 naturtyper og mere end 100 arter i Danmark.
Hvert EU-land skal udpege områder, som sikrer levesteder for de arter og naturtyper, der er omfattet af habitatdirektivet.
Kilde: Miljø- og FødevareministerietPlantagen er et kendt ynglested for ulve, og det høje aktivitetsniveau strider imod EUs habitatdirektiv, der blandt andet forpligter Naturstyrelsen til at forhindre forsætlig forstyrrelse af ulve, mener Ole Pedersen.
- Hvis vi kigger på lovgivningen, er der ingen diskussion.
Så skal der sikres nogle områder, hvor ulven skal have fred, siger talsmanden for Ulvetid.
Naturstyrelsen: Masser af plads til ulvenNaturstyrelsen behandler netop nu klagen fra Ulvetid, men styrelsen mener ikke, at man vægter menneskelige aktiviteter højere end ulvens vilkår.
- Klagen er efter vores mening ikke berettiget.
Stråsøområdet er et meget stort naturområde med 5200 hektar statsejede arealer, hvor løbet er begrænset til cirka 1200 hektar, siger skovrider Poul Ravnsbæk fra Naturstyrelsen Vestjylland.
Han mener, at styrelsen i samarbejde med løbsarrangørerne har fundet en model, hvor løbet kan afvikles bedst muligt under hensynstagen til ulven.
Hvis du møder en ulv .
.
.
Ulve stikker som regel af, hvis du taler højt og bevæger dig, men hvis situationen bliver ubehagelig:Gå stille og roligt derfra.
Optræd bestemt, og hold øjenkontakt med ulven - vend ikke ryggen til den.
Syng, snak eller råb højt og vredt.
Skrig ikke, som om du er bange.
Løb ikke, idet det dels kan udløse en forfølgelse, dels vil det øge risikoen, for at du falder, hvilket kan udløse et angreb.
I sjældne tilfælde, hvor ulven følger efter, skal du stoppe op og gøre dig stor ved at holde arme og tasker over hovedet.
Råb og klap i hænderne.
Tag hellere et par skridt imod ulven, end væk fra den.
Hvis ulven imod alle odds angriber - spil ikke død, men slå og spark, så meget du kan.
Kravl eventuelt op i et træ - ulve kan ikke klatre i træer.
Kilde: Miljøstyrelsen- Vi skal passe på naturen og dens væsener.
Vi skal sørge for, at folk kan komme ud og opleve den, og her mener vi, at vi indenfor det gældende regelsæt har fundet en god balance, siger skovrideren.
Styrelsen mener samtidigt, at det er meget lidt sandsynligt, at løberne møder en ulv på deres vej, da ulven er et sky dyr.
Nyt ulvepar i Stråsø PlantageDet var i Stråsø Plantage, at et ulvepar i 2017 fik et kuld hvalpe.
Siden er parret forsvundet, men seniorforsker Peter Sunde fra Institut for Bioscience på Aarhus Universitet kunne i sidste uge bekræfte, at et nyt ulvepar har etableret sig i området.
Ulveparret består af en tæve fra det gamle par og en ny hanulv fra Tyskland.
Hvorvidt det nye ulvepar har hvalpe på vej i år er uvist.
Men når ulvene netop yngler i Stråsøområdet, burde Naturstyrelsen gøre mere for at sikre dyrene fred og ro, mener Ole Pedersen, talsmand for foreningen Ulvetid.
- Har de hvalpe, kræver det ekstra meget ro.
I Stråsø er der forstyrrelser, hvilket vi mener er i strid med direktivet, siger han.
Til sommer skal Stråsø Plantage efter planen også være vært for en afdeling af VM i Mountainbike.
Tæt på Stråsø Plantage ligger Sandfær Plantage, hvor 25 får onsdag døde efter angreb fra et rovdyr.
Fårene gik i indhegning med et defekt ulvehegn.
Dna-prøver skal nu endelig fastslå, om det var en ulv, der angreb fårene.
Rettelse : Det fremgik tidligere af artiklen, at der var 3000 deltagere i løbet.
Det er præciseret i artiklen, at det samlede antal gæster i plantagen forventes at være 3000, fordelt på knap 1900 deltagere og yderligere 1000 officials og tilskuere.
FacebookTwitterKopier linkEmner:Naturstyrelsen|Dyr|Jylland|Orienteringsløb|EU




https://www.dr.dk/nyheder/viden/klima/klimaforsker-anmelder-storslaaet-naturserie-alle-kan-laere-noget-af-den

KlimaKlimaforsker anmelder storslået naturserie: Alle kan lære noget af den Ny naturserie skildrer et paradis, der forsvinder mellem hænderne på os.
En kongepingvin nærstuderer filmholdets udstyr.
Mere end 600 mennesker har været involveret i optagelserne til den nye serie.
Af Maria Lise Behrendt06.
apr.
2019 kl.
07.
01Bemærk: artiklen er mere end 30 dage gammelLæs opLangs Perus kyst dykker millioner af havfugle efter ansjoser og makrel i det fiskerige farvand.
I den sneklædte canadiske skov er utrættelige ulve på jagt efter det ultimative bytte: Rensdyr.
Og i Brasiliens regnskov danser de små manakiner en lystig parringsdans for at tiltrække sig en mage.
Bag om "Our Planet" Our Planet havde premiere på Netflix fredag d.
5.
april.
Alle seriens otte afsnit er udkommet.
Bag serien står et produktionshold på mere end 600 mennesker, som i fire år har filmet i mere end 50 lande.
Serien har, som tidligere BBC-naturserier, fokus på klodens biodiversitet.
Men samtidig fremhæver den budskabet om, at naturen er under pres på grund af mennesker, og at det nu er op til mennesket at handle.
På ourplanet.
com har du mulighed for at se bag om-optagelser, lære mere om fx biodiversitet og læse om, hvad du kan gøre for at hjælpe naturen.
Det er storslået.
Det er vildt.
Det er mangfoldigt.
Men bag de smukke billeder gemmer sig en anden virkelighed, lader fortælleren dig forstå:Da mennesket anlagde de første bopladser for omkring 10.
000 år siden, var landet og havet omkring dem fuld af liv.
I generationer gav dette stabile paradis næring til vores voksende civilisation.
Men på blot én generation er alt dette ændret.
I de seneste 50 år er antallet af vilde dyr faldet med 60 procent i gennemsnit.
For første gang i menneskets historie kan naturens stabilitet ikke længere tages for givet.
For på grund af mennesket er naturen under forandring.
Lader du dig ikke overbevise om dette i seriens første 40 minutter, så vent til 42.
minut, hvor kameraet tager dig med til Grønlands yderste kant for at opleve Store Qarajag-gletsjeren kælve.
Gletsjere har altid sendt is ud i havet, men nu sker det næsten dobbelt så hurtigt som for 10 år siden, lyder fortællerstemmen.
Store Qarajag-gletsjeren i Grønland.
Afsmeltningen fra iskappen på Grønland er de sidste 20 år accelereret.
Læg mærke til helikopteren nederst i billedet.
Alle kan lære nogetStemmen tilhører sir David Attenborough, og mange vil formentlig genkende den fra store BBC-naturserier som “Vores Planet” og “Den Blå Planet”.
Nu har både David Attenborough og en stor del af det øvrige BBC-team lagt deres kræfter i Netflix’ nye, storslåede satsning “Our Planet” (på dansk “Én Planet”).
En naturserie, der som BBC's forgængere har smukke billeder for øje, men som samtidig sætter fokus på klimaforandringerne.
Serien forklarer tingene på en sober måde, hvor alle kan være med.
Også dem, der i forvejen har interesse i klimaet, kan lære noget.
Sebastian Mernild, klimaprofessor.
DR Viden har set første afsnit.
Det samme har professor i klimaforandringer, glaciolog og direktør for forskningsinstitutet Nansencenteret i Bergen, Sebastian Mernild.
Han er imponeret.
Først og fremmest af billederne.
Men også af den måde, som serien - i hvert fald i første afsnit - formår at forklare klimaforandringernes indtog på.
- Det er ikke for videnskabeligt, men det er absolut heller ikke for plat.
Serien forklarer tingene på en sober måde, hvor alle kan være med.
Også dem, der i forvejen har interesse i klimaet, kan lære noget, siger han.
Gletsjerne forsvinderI de sidste minutter af første afsnit tager serien os med til Arktis.
Til Svalbard, hvor isbjørnemoderen og hendes unger går en svær tid i møde på den skrumpende havis og til Grønland, hvor afsmeltningen af indlandsisen tager til.
Ulve på jagt efter rensdyr i det nordlige Canada.
De sidste 20 år er rensdyrflokken skrumpet med 70 procent.
Især Arktis er en vigtig - men svær - størrelse af forstå.
Arktis er nemlig særligt sårbar overfor klimaforandringerne.
Gennemsnitstemperaturen her stiger mere end noget andet sted på kloden, og afsmeltningen af indlandsisen har sat skub i en række dominoeffekter, som får tabet af is til at accelerere yderligere.
Sebastian Mernild har været på ekspedition i Grønland mere end 20 gange i løbet af sin karriere.
Han har også været steder som Alaska, Canada og Kamtjatka-halvøen i Sibirien for at lave målinger af gletsjere.
- I nogle af mine studier har jeg dokumenteret, at nogle gletsjere har mistet 30 procent af deres masse, mens andre har mistet 50 procent.
Og så er der dem, der er helt forsvundet, siger han, og fortsætter:- Det er jo ikke for sjov, at sådan nogle som mig prøver at råbe politikerne op.
Vi skal til at gøre noget.
Nu.
Hvad kan du gøre?
Sebastian Mernild forstår godt, hvis det er svært for almindelige danskere at forholde sig til klimaforandringerne.
Læs også:Sort sne, boblende gas og varmt vand: Her er tre af klimaets dominoeffekterDe bliver bombarderet med alle mulige undersøgelser og informationer fra medier, politikere, eksperter og sågar også dem, der udgiver sig for at være eksperter.
Samtidig er det noget, der foregår langt væk.
Det er bare nemmere at forholde sig til at støtte en indsamling fra Børnecancerfonden, fordi det er håndgribeligt og nærværende.
- Det er også komplekst at finde ud af, hvad man skal gøre: Skal jeg stoppe med at flyve?
Lad være at spise kød?
Droppe Netflix, som vi taler om lige nu, fordi undersøgelser viser, at energiforbruget fra streamingtjenester er enormt, siger Sebastian Mernild.
Isbjørnemoderen og hendes et år gamle unge går en mager tid i møde.
Bjørnene er afhængige af havisen for at kunne jage sæler, men havisen bliver stadig mindre og mere ustabil.
Går en usikker tid i mødeHan håber, at en serie som “Our Planet”, kan være med til at skabe billeder af klimaforandringerne, som sætter sig fast hos almindelige mennesker.
Og måske endda får os til at kræve noget mere af de politikere, som er nødt til at gå forrest.
- Jeg tror, at vi skal sætte vores lid til de yngre generationer, som rykker på sig lige nu.
Mange af dem har endnu ikke stemmeret, men om 5-10 går de på universitetet, og så begynder de at stille krav til både vidensformidling og politikere, siger Sebastian Mernild og fortsætter:- Men det er altså pinligt for vores folkevalgte politikere, at det er ungdommen, der skal presse på nedefra.
Det burde være indlysende, at vi skal rykke på det her nu.
I 2018 steg verdens samlede CO2-udledning igen til nye højder.
Der er altså indtil videre ikke meget, der peger i retning af, at vi får vendt skuden i tide til at bremse den globale opvarmning ved 1,5 grader - og max to grader - som klimaaftalen fra Paris fra 2015 foreskriver.
Hvor store konsekvenserne bliver, kan vi på nuværende tidspunkt kun gisne om, men både havfuglene i Peru, ulvene og rensdyrene i Canada og manakinerne i Brasiliens regnskov går en usikker tid i møde.
Havfugle dykker efter fisk.
Fuglene er afhængige af Humboldt-strømmen, som bringer det næringsrige vand og fiskestimerne med sig.
Men afsmeltningen af is risikerer at påvirke havstrømmene, så de ændrer sig.
FacebookTwitterKopier linkEmner:Grønland|Klimaændringer|Miljø og natur|Arktis|Brasilien




https://www.dr.dk/nyheder/regionale/hovedstadsomraadet/slut-med-statsstoette-i-hvidovre-vil-de-stadig-betale-dit

KøbenhavnSlut med statsstøtte: I Hvidovre vil de stadig betale for dit rygestopEn række kommuner skal nu tage stilling til, om de vil betale for rygestopmedicin.
Der er stor opbakning i Hvidovre kommune til at betale for rygestopmedicin.
(© Colourbox)Af Kathrine Ejdum Kjølberg06.
apr.
2019 kl.
07.
00Bemærk: artiklen er mere end 30 dage gammelLæs opDu skal fortsat kunne sende regningen for nikotin-tyggegummi videre til kommunen, når du dropper cigaretterne.
Det mener politikerne i Hvidovre Kommune, som fremover for egen lomme vil fortsætte et statsstøttet forsøg, der har været et tilbud til alle landets kommuner siden 2017.
I projektet ”Hjælp til rygestop til særlige grupper” har regeringen sat 26,5 millioner kroner af til, at kommunerne har kunne søge satspuljemidler til at give gratis rygestopmedicin til udsatte grupper, men puljen udløber i år.
Derfor har de i Hvidovre besluttet selv at betale fremover.
- Vi har haft gode erfaringer.
Det giver god mening også på lang sigt, siger formand for ældre - og sundhedsudvalget, Lars Gundelack Jensen, fra Socialdemokratiet.
Lægeforening: God prioriteringDR Nyheder har talt med yderligere syv hovedstadskommuner, som endnu ikke har besluttet, om de vil gøre som Hvidovre og fortsætte tilbuddet om gratis rygestop-medicin af egen lomme.
Hos Lægeforeningen håber de, at kommunerne holder fast i tilbuddet.
- Kan man bruge lidt penge på at få folk til at holde op med at ryge, så undgår man de utroligt store udgifter, der er til behandling og pleje af folk, der allerede er blevet syge, siger Lægeforeningens formand, Andreas Rudkjøbing.
I Hvidovre er der i år afsat ca.
140.
000 kroner til rygestopmedicin.
Når kommunen selv står for hele udgiften fra næste år, er der afsat 70.
000 kroner.
Men der er stor opbakning til tiltaget, mener udvalgsformanden.
- Hvis der skulle være brug for at gøre beløbet større, så vil der være fuld opbakning til det, siger Lars Gundelack Jensen (S).
Kan komme med i finanslovsforhandlingerPå Christiansborg er sundhedsordfører for Venstre, Jane Heitmann, glad for, at kommuner som Hvidovre vil fortsætte tilbuddet, selvom der ikke længere følger penge med fra staten.
Og hun afviser ikke, at tiltaget igen kan blive støttet fra statskassen.
- Jeg glæder mig over, at kommunerne har taget ordningen til sig.
Og så er det klart, at hvis det skal gøres permanent i en eller anden form, så vil det jo i givet fald være en overvejelse, når der skal forhandles finanslov, siger Jane Heitmann (V).
Ifølge Lægeforeningen er konsekvenserne store, hvis kommunerne ikke smider penge efter rygestopmedicin.
- På kort sigt sparer kommunerne måske nogle penge på deres budget ved ikke at tilbyde medicinen gratis, men i det lange løb er det jo en rigtig dårlig prioritering af kommunen ikke at satse fuldt ud på rygestop, siger formand Andreas Rudkjøbing.
FacebookTwitterKopier linkEmner:Jane Heitmann (politiker)|Lars Gundelack Jensen (politiker)|Socialdemokraterne|Hvidovre|Rygning




https://www.dr.dk/nyheder/kultur/komponist-og-kapelmester-ib-glindemann-er-doed

KulturKomponist og kapelmester Ib Glindemann er dødDanmarks 'Mr.
Swing King' blev 84 år.
(Arkiv) DR Big Bandet genforenedes for en aften med bandets allerførste dirigent Ib Glindemann, da han i januar 2012 modtog Leo Mathisen-prisen ved en koncert i Koncerthuset.
06.
apr.
2019 kl.
02.
24Bemærk: artiklen er mere end 30 dage gammelLæs opKomponisten og kapelmesteren Ib Glindemann er død, 84 år gammel.
Det fremgår af en nekrolog i Berlingske lørdag.
Heri oplyses dog hverken dødsårsag eller dato for dødsfaldet.
Ib Glindemann blev uddannet ved Det Kongelige Danske Musikkonservatorium i årene 1952-56.
Sideløbende var han orkesterleder for bigbandet Skyliners.
I 1958 blev Ib Glindemann musikchef for den danske reklamefinansierede Radio Mercur, der sendte frem til 1962.
Herefter grundlagde han Det Ny Radiodanseorkester, der senere skulle blive til DR's Big Band, og han er blevet hædret med et utal af priser.
Så sent som i januar 2012 modtog Glindemann Leo Mathiesen-prisen, der årligt uddeles til en dansk jazzmusiker, der både rummer elementer af guldalderjazzen og har en fremadpegende kunstnerisk jazzåre.
Selv har Glindemann fortalt, at det var til en koncert med Louis Armstrong i KB-Hallen i København i 1949, at han fandt kærligheden til jazzmusikken.
Egentlig havde han ikke råd til en billet, da Louis Armstrong gav koncert.
Men en kontrollør forbarmede sig over den dengang 15-årige knægt og lukkede ham ind til det sidste kvarter, hvor han kom helt tæt på scenen.
- Pludselig skete der noget inde i mig - gulvet forsvandt under mig og alt mulig mærkeligt, har Ib Glindemann fortalt til DR P1.
Danmarks Mr.
Swing King var født.
Den livlige swing-genre skulle blive en vigtig ingrediens i Ib Glindemanns karriere som komponist og orkesterleder.
Allerede året efter den skelsættende oplevelse i KB-Hallen begyndte Glindemann at spille med sit eget jazzorkester, som fortsatte med at spille frem til 1960.
Mellem 1960 til 1965 var den Frederiksberg-fødte Glindemann leder for Horsens Byorkester.
I den periode komponerede han musik også til teaterstykker i både ind- og udland.
Det gælder eksempelvis balletmusik til Pantomimeteatrets "Liv i Kludene" eller scenemusik til "The Tempest" på Dallas Theatre Centre.
Det er langt fra Glindemanns eneste oplevelse med USA.
Han har nemlig produceret 182 lp'er med underlægningsmusik til det amerikanske marked.
/ritzau/FacebookTwitterKopier linkEmner:Det Kongelige Danske Musikkonservatorium|K.
B.
Hallen|Frederiksberg|København|Jazz




https://www.dr.dk/nyheder/udland/joe-biden-i-foerste-tale-efter-beskyldninger-jeg-har-faaet-tilladelse-til-kramme

UdlandJoe Biden i første tale efter beskyldninger: Jeg har fået tilladelse til at kramme LonnieDen tidligere vicepræsident afslørede ikke, om han ville stille op som præsident.
Den tidligere vicepræsident Joe Biden bliver set af mange, som Demokraternes stærkeste bud på en udfordrer til præsident Donald Trump ved valget i 2020.
Af Rasmus Christiansen05.
apr.
2019 kl.
22.
58Bemærk: artiklen er mere end 30 dage gammelLæs opJoe Biden kommenterede indirekte på beskyldningerne om upassende opførsel, da han fredag holdt tale hos en fagforening for elektrikere i Washington.
Jeg krammer folk, tager dem om skuldrene.
Sådan har det altid været.
Joe Biden, tidligere vicepræsidentDa han indtog scenen, gav han et knus til formanden for fagforeningen, Lonnie Stephenson, og sagde kort efter til de fremmødte:- I skal bare lige vide, at jeg havde tilladelse til at give et knus til Lonnie.
Læs også:Anklager om upassende adfærd rammer Biden før mulig valgkampAnklaget for upassende opførsel76-årige Joe Biden er de seneste dage blevet anklaget for at have opført sig upassende over for flere kvinder.
Den første, der stod frem, Lucy Flores, skulle han have givet et stort kys i baghovedet.
En anden, Amy Lappos, siger, at han på et tidspunkt holdt fast om hendes hoved, mens han forsøgte at gnide sin næse mod hendes.
- Jeg tænkte: Åh Gud, nu kysser han mig på munden, har hun udtalt.
Siden da har flere amerikanske medier berettet om yderligere to kvinder, der siger, at de har haft en ubehagelig oplevelse med Joe Biden.
Vil respektere folks personlige rumJeg tror aldrig, at han ville have ønsket, at folk skulle føle sig utilpasSkuespiller, Alyssa MilanoJoe Biden har forklaret i et videoopslag, at han igennem sin karriere altid har haft nærkontakt med folk.
- Jeg trykker hænder, jeg krammer folk.
Jeg griber dem om skuldrene.
Uanset om det er mænd, kvinder, unge gamle.
.
.
Sådan har det altid været.
Det er på den måde, jeg viser, at jeg bekymrer mig for dem og holder af dem, siger han i videoen.
Han siger også, at han i fremtiden vil gøre mere for "at respektere folks personlige rum".
Joe Biden kom ikke yderligere ind på beskyldningerne i løbet af talen.
Den tidligere vicepræsident har dog fået opbakning fra en lang række kvinder, som ikke genkender det billede, der bliver tegnet.
Blandt andre skuespillerinden Alyssa Milano, der er kendt for at have startet #meetoo-bølgen på Twitter.
- Alle kvinder har forskellige oplevelser.
Jeg tror aldrig, at han ville have ønsket, at folk skulle føle sig utilpas, skriver hun på Twitter.
Det var Alyssa Milano, der opfordrede folk på sociale medier til at dele deres oplevelser med seksuelle krænkelser og overgreb under hashtagget 'MeToo'.
- Jeg er tæt på en beslutningJoe Biden er udråbt som en af Demokraternes stærkeste bud på en præsidentkandidat til valget i 2020.
Mange forventer, at han annoncerer sit kandidatur inden længe.
Og emnet blev også kort vendt ved talen i Washington.
- Jeg er rigtig tæt på at tage en beslutning, sagde han efter talen.
Læs også:Joe Biden kom til at annoncere sit kandidatur: Jeg mente det ikkeBiden var vicepræsident for Barack Obama fra 2009 til 2017.
FacebookTwitterKopier linkEmner:Barack Obama (politiker)|Twitter|Milano|USA|Valg og folkeafstemninger




https://www.dr.dk/sporten/tennis/semifinaleklar-wozniacki-jeg-bliver-noedt-til-holde-hovedet-koldt

TennisSemifinaleklar Wozniacki: 'Jeg bliver nødt til at holde hovedet koldt'Caroline Wozniacki er klar til semifinalen i Charleston, hvor hun står over for en kroat, som hun har et godt tag på.
(Arkivfoto) Caroline Wozniacki står over for kroatiske Petra Martic i semifinalen i Charleston.
Af Frederik Palle05.
apr.
2019 kl.
23.
03 | opdateret 05.
apr.
2019 kl.
23.
07Bemærk: artiklen er mere end 30 dage gammelLæs opDet var svært at sætte den mindste finger på Caroline Wozniackis kvartfinalepræstation i WTA-turneringen i den amerikanske by Charleston mod græske Maria Sakkari.
Kampen var tæt, men det var resultatet ikke, og det var fordi, danskeren var uhyre effektiv på de afgørende bolde.
Der var selv ro på Wozniacki, da hun blev brudt til 1-0 i andet sæt.
Derfor endte kampen da også 6-2, 6-2.
- Jeg var ikke i panik, fordi jeg gjorde de rigtige ting.
Det var få centimeter, som gik hendes vej, så jeg ville bare holde hovedet koldt og fortsætte mit spil, siger Caroline Wozniacki i interviewet på banen efter kampen.
Læs også:Wozniacki har ramt storformen: Er videre til semifinalen i Charleston- Jeg kender hende virkelig godt, fordi vi har trænet virkelig meget sammen i Monaco.
Vi har slået virkelig mange slag sammen på grusbanerne der, og hun er en virkelig god spiller, som når utrolig mange bolde, lyder det fra danskeren.
I semifinalen venter nu kroatiske Petra Martic.
De to har allerede mødt hinanden fem gange før, og Wozniacki har vundet alle kampe ret sikkert uden at give et eneste sæt op.
Men alle de opgør var på underlaget hardcourt.
Den her kamp er på det mørke grus i Charleston, og det betyder, at det kan blive en helt anden kamp.
De fem opgør mod Martic2018 i Beijing – 7-5, 6-3 til Wozniacki2018 i Auckland – 6-2, 6-2 til Wozniacki2012 i København – 6-3, 6-2 til Wozniacki2010 i København – 6-3, 6-3 til Wozniacki2009 i US Open – 6-1, 6-0 til Wozniacki- Hun er virkelig god på grus og får mange bolde tilbage.
Så jeg bliver nødt til at holde hovedet koldt og holde det gode spil i gang, lyder det fra den danske tennisspiller, der også sendte en tak ud til publikum.
- Jeg elsker Charleston og menneskene her.
I har taget så godt imod min familie, siger Caroline Wozniacki.
WTA-turneringen i Charleston passer åbenbart Wozniacki rigtig godt.
Hun vandt den i 2011, men er aldrig blevet slået ud før kvartfinalen i de nu seks gange, hun har spillet turneringen.
Kampen mod Petra Martic forventes at starte omkring klokken 19.
00 dansk tid lørdag, og den kan ses på TV 2 Sport.
FacebookTwitterKopier linkEmner:Caroline Wozniacki (tennisspiller)|Tennis|TV 2 (tv-kanal)|TV 2 Sport|Monaco




