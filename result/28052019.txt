https://www.dr.dk/nyheder/politik/folketingsvalg/ja-eller-nej-med-kristian-thulesen-dahl-er-udlaendinge-en-stoerre

FolketingsvalgJa eller nej med Kristian Thulesen Dahl: Er udlændinge en større udfordring end klimaforandringer?
Kåre Quist udfordrer Dansk Folkepartis formand med hurtige spørgsmål.
Af Victor Schrøder Friis28.
maj 2019 kl.
23.
29Bemærk: artiklen er mere end 30 dage gammelLæs opSkal pensionsalderen sættes yderligere op?
Skal der flyttes flere statslige arbejdspladser ud af København?
Skal prisen på cigaretter sættes op?
Dansk Folkepartis formand, Kristian Thulesen Dahl, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Kristian Thulesen Dahl (politiker)|Dansk Folkeparti|København




https://www.dr.dk/nyheder/udland/55-fanger-likvideret-de-sidste-doegn-brasiliens-faengsler-er-ude-af-kontrol

Udland55 fanger likvideret de sidste to døgn: Brasiliens fængsler er ude af kontrolBandemedlemmer styrer de overfyldte fængsler, og flere er på vej derind.
Af Oliver Fruergaard28.
maj 2019 kl.
22.
30Bemærk: artiklen er mere end 30 dage gammelLæs opEt nyt kapitel lader i øjeblikket til at udspille sig i Brasiliens årtier lange bandekonflikt, der har fået landets mordrate til at skyde i vejret.
Denne gang bag fængselsmurene, hvor 55 indsatte over de sidste to døgn er blevet likvideret af andre medindsatte i det, landets myndigheder efterforsker som opgør mellem rivaliserende bander.
15 fanger blev fundet døde søndag og yderligere 40 mandag i byen Manaus, der er hovedstaden i Amazonas, fortæller regionens guvernør Wilson Lima ifølge CNN.
Mordene skal være sket enten ved kvælning eller stik fra skarpslebne tandbørster og har fundet sted i tre forskellige fængsler.
Familiemedlemmer var i går mødt op udenfor et af de fængsler, hvor fanger er blevet fundet dræbt i deres celler.
 Både i og uden for fængslerne oplever Brazilien stort pres fra voldelige bander, der blandt andet tjener deres penge på den store kokainhandel, der foregår i Latinamerika.
 Mordraten faldt sidste år Brazilien til det laveste i syv år, men den er stadig høj, og flere eksperter har vurderet, at landets nye, stærkt højreorienterede præsident Bolsonaro, der er gået til valg på at bekæmpe kriminelle, kan bremse den gode udvikling.
 Siden Bolsonaro blev præsident, er andelen af politidrab på civile steget til det højeste siden 1998.
1 / 4Familiemedlemmer var i går mødt op udenfor et af de fængsler, hvor fanger er blevet fundet dræbt i deres celler.
1 / 4Både i og uden for fængslerne oplever Brazilien stort pres fra voldelige bander, der blandt andet tjener deres penge på den store kokainhandel, der foregår i Latinamerika.
2 / 4Mordraten faldt sidste år Brazilien til det laveste i syv år, men den er stadig høj, og flere eksperter har vurderet, at landets nye, stærkt højreorienterede præsident Bolsonaro, der er gået til valg på at bekæmpe kriminelle, kan bremse den gode udvikling.
3 / 4Siden Bolsonaro blev præsident, er andelen af politidrab på civile steget til det højeste siden 1998.
4 / 4Volden er ikke nogen ny udfordring i det nordlige Brasiliens fængsler, der er fyldt til langt over bristepunktet.
119 indsatte blev sidste år dræbt under lignende optøjer, beretter BBC.
Dengang blev flere halshugget eller på andre måder lemlæstet.
- Der sidder ofte 20-30 mand på samme celle i de her fængsler, siger DR's korrespondent i Sydamerika, Kristian Almbald, der har besøgt dem ved flere lejligheder og rapporterer om "umenneskelige forhold", hvor vagterne har svært ved at kontrollere de alt for mange indsatte.
Banderne styrer fængsletBrasilien er det land i verden med det tredjestørste antal fængslede.
Fængselssystemet kan rumme cirka 400.
000, men huser i øjeblikket over 800.
000 og kører altså på over 200 procent af deres kapacitet, fortæller Kristian Almblad.
Størstedelen af fængslerne er drevet på skrabede budgetter af landets enkelte stater med underbetalte vagter, fremgik det tidligere på året i en reportage fra nyhedsbureauet Reuters, der gav et detaljeret indblik i problemet.
Fanger gjorde oprør i fængslerne i januar, hvor Bolsonaro foreslog nye fængselsreformer.
Rapporten tegner et billede af et fængselssystem, der i store træk er styret af de kriminelle bander, som sælger beskyttelse og mad til de andre indsatte og bestemmer af hvem og hvornår, de må få besøg.
Fra fængslerne er bandeledere også i stand til fortsat at organisere narkosmugling, kidnapninger og afpresning udenfor murene ved brug af indsmuglede mobiltelefoner, beretter organisationen InSight Crime.
Volden vil fortsættePolitiske forslag om at øge kontrollen med bander i fængslerne, ved blandt andet at adskille de indsatte bandemedlemmer, blev i januar mødt af flere dages voldelige optøjer i gaderne, der angiveligt var organiseret fra bandeledere i fængslerne.
Brasiliansk oprørspoliti var mørt talstærkt op ved et fængsel i byen Manaus mandag, hvor mindst 40 indsatte blev slået ihjel.
Her gik rivaliserende bander sammen om at brænde offentlige bygninger og køretøjer af.
Forslaget kom fra den stærkt højreorienterede præsident Jair Bolsonaro, der kom til magten i januar efter at have ført valgkamp på at køre en særligt hård linje mod landets kriminelle.
DR's korrespondent i Sydafrika, Kristian Almblad, vurderer ikke, at volden i de brasilianske fængsler vil stoppe lige foreløbig.
Han tror derimod, at præsidenten kan være med til at forværre problemet.
'En god kriminel er en død kriminel' var et slogan, Brasiliens præsident Jair Bolsonaro gik til valgkamp på sidste år.
Han har blandt andet talt for at give politi og militær friere tøjler til at skyde og dræbe kriminelle, ligesom han vil gøre det lettere for brasilianere at bære våben.
- Når han siger, at han vil sætte flere kriminelle i fængsel betyder det, at de overfyldte fængsler vil blive mere overfyldt, siger Kristian Almblad og tilføjer, at man ikke har tilført mange flere midler til fængslerne.
I stedet har regeringen nu sendt flere føderale styrker til de nationale fængsler, der skal hjælpe til med at kontrollere fangerne.
Om det vil hjælpe, må tiden vise, siger han og understreger, at det blot er en her og nu løsning, der skal læge låg på den nuværende konflikt.
- Vi har set de her bølger af drab i fængslerne før, og jeg tror godt, brasilianerne ved, at sagtens kan fortsætte flere dage endnu.
FacebookTwitterKopier linkEmner:Jair Bolsonaro (politiker)|Brasilien|Fængsler|Kriminalitet|BBC




https://www.dr.dk/nyheder/politik/folketingsvalg/indbrudsramt-husejer-udfordrer-pape-hvor-mange-flere-indbrud-vil-du

FolketingsvalgIndbrudsramt husejer udfordrer Pape: 'Hvor mange flere indbrud vil du opklare?
'Justitsministeren forklarer nyt udspil mod indbrud, mens han er på besøg i indbrudshærget kvarter.
Af Jakob Skaaning, Frederik Wiese og Morten Henriksen28.
maj 2019 kl.
22.
30Bemærk: artiklen er mere end 30 dage gammelLæs op- Indbrudstyvene har været på spil i stort set alle husene her på villavejen i Hørsholm i Nordsjælland, fortæller en af beboerne, Adam Nissen Feldt.
Han har selv haft flere indbrud, senest i sommer.
- Det var slet, slet ikke en rar oplevelse, også fordi ens hjem gerne skal være et sted, hvor man føler sig tryg, fortalte Adam Nissen Feldt, da DR besøgte familien i starten af maj.
Justitsminister Søren Pape Poulsen (K) så med, da Adam Nissen Feldt fortalte om sin frustration til DR, og derfor står justitsministerens valgbus i dag her på villavejen i Hørsholm.
Indbruds-udspil fra KonservativePartiet vil øremærke 100 politibetjentes årsvæk til indbrudsefterforskning i afdelingerne Særlig Efterforskning Øst og Særlig Efterforskning Vest.
Politiet skal have mulighed for at gemme oplysninger fra de automatiske nummerplade-scannere, der blandt andet fotograferer biler på vej ind og ud af landet, længere.
I dag kan oplysningerne gemmes i 24 timer, i fremtiden skal oplysningerne kunne lagres i tre måneder.
En nummerpladescanner kan automatisk give politiet besked, hvis et efterlyst køretøj kører forbi.
Politiet skal udpege de områder i landet, hvor der er særlige problemer med indbrud.
Her skal de lave en særlig indsats med råd og vejledning, der skal forebygge indbrud.
Indbruddet i Adam Nissen Feldts hus blev aldrig opklaret.
Efter to måneder fik familien besked om, at sagen var henlagt.
Sådan går det med langt de fleste indbrud: Kun fem ud af 100 bliver opklaret, viser tal fra Rigspolitiet.
Tallet har ligget nogenlunde konstant i de seneste syv år.
Minister: Et af vores kæmpestore problemer i DanmarkDerfor vil Adam Nissen Feldt gerne fortælle ministeren, at det er vigtigt for ofrene for indbrud, at flere sager opklares.
- At få den opklaringsprocent op, det er vigtigt for mig, siger Adam Nissen Feldt.
Søren Pape Poulsen kommer ud af sin grønne valgbus og møder Adam Nissen Feldt på villavejen.
Adam Nissen Feldt peger de nabohuse ud, der også har haft indbrud.
- Derovre havde de indbrud i påsken, mens de var hjemme, siger Adam Nissen Feldt.
- Det er jo et af vores kæmpestore problemer i Danmark, siger Søren Pape Poulsen.
Se videoen fra DR's tidligere besøg hos Adam Nissen Feldt herFem ud af hundrede indbrud opklaresVed sidste folketingsvalg i 2015 gik Søren Pape Poulsen til valg på, at indbrudskriminalitet skal bekæmpes hårdere.
Og det er lykkedes på den måde, at antallet af anmeldelser for indbrud er faldet.
Men det er en lille del af de anmeldte indbrud, der bliver opklaret.
Tal fra Rigspolitiet viser, at bare fem ud af 100 indbrud bliver opklaret – og tallet har ligget stabilt i en årrække.
Samtidig har politiet i de seneste år brugt færre mandetimer på opklaringen af indbrud.
I 2014 brugte politiet 341 årsværk på indbrudsefterforskning, mens de i 2018 brugte 220 årsværk – et fald på 35 procent.
Men det vil Søren Pape Poulsen lave om på.
- Enhver kan sige sig selv, at opklaringsprocenten skal være højere end i dag, siger Søren Pape Poulsen.
Læs også:Nye tal: Indbrudstyve slipper godt fra 95 ud af 100 indbrudFlere betjente og fokus på områder med mange indbrudDerfor foreslår partiet nu at øremærke 100 politifolks arbejde til at styrke indsatsen mod omrejsende kriminelle og organiseret indbrudskriminalitet.
De 100 ekstra årsværk skal blandt andet fokusere på de områder, hvor indbrudskriminaliteten er høj.
I de samme områder skal politiet have ekstra fokus på at forebygge med råd og vejledning.
Over en kop kaffe i Adam Nissen Feldts stue forklarer Søren Pape Poulsen indholdet i partiets indbrudsudspil.
Det er jo fristende – især i en valgkamp – at sige, at det fixer vi lige.
Men det gør man jo ikke bare.
Søren Pape Poulsen, justitsminister (C)- Når vi skal forhandle til efteråret, så skal vi have nogle flere betjente, siger Søren Pape Poulsen.
Men Adam Nissen Feldt og andre indbrudsramte skal dog ikke regne med flere kræfter til indbrud lige med det samme.
- Hvis jeg skulle flytte de her hundrede mand over i morgen, så skal jeg jo tage dem et andet sted fra, siger Søren Pape Poulsen og fortsætter:- Det er jo fristende – især i en valgkamp – at sige, at det fixer vi lige.
Men det gør man jo ikke bare.
Adam Nissen Feldt så gerne, at der var flere betjente i lokalområdet.
- For os herude handler det om tillid og tryghed.
Den er ikke rigtig længere.
Jeg kan jo ikke bruge det til noget, at der står betjente nede ved grænsen, eller at de sidder på et kontor, siger Adam Nissen Feldt.
Minister vil ikke sætte klart mål for indbrudsopklaringenUdover at øremærke betjente til indbrudsefterforskning, vil den konservative justitsminister give mulighed for, at politiet kan gemme oplysninger fra de automatiske nummerpladekameraer, der blandt andet fotograferer biler på vej ind ud af landet, i tre måneder.
I dag må oplysningerne kun gemmes i 24 timer.
Det skal alt sammen føre til, at flere indbrud bliver opklaret.
Ministeren vil dog ikke sætte tal på, hvor stor en andel af indbruddene, der skal opklares i fremtiden.
- Hvis nu du får hånden på kogepladen, hvor skal opklaringsprocenten ligge om tre år, spørger Adam Nissen Feldt.
Hvis man skal opnå en forbedring, så er man nødt til at blive konkret og sætte sig nogle mål.
Adam Nissen Feldt, borger i Hørsholm- Det er dæleme et godt spørgsmål.
Vi får aldrig en opklaringsprocent, der bliver meget høj.
Kunsten bliver at nedbringe antallet af indbrud, siger Søren Pape Poulsen og fortsætter.
- Jeg synes det ville være useriøst bare at sætte et eller andet højt tal på i en valgkamp.
Det kan jeg af gode grunde ikke vide, men jeg ved, at hvis man ikke gør noget, så batter det ikke noget.
Savner stadig klare målDa kaffekoppperne er sat i køkkenvasken, og den konservative valgbus er kørt igen, sidder Adam Nissen Feldt tilbage og er nogenlunde tilfreds med besøget.
- Jeg synes, det var dejligt at få en mulighed for at komme til orde.
Det er skønt, at man kan have en diskussion med dem, der sidder og bestemmer de her ting.
Og jeg synes, det blev taget godt imod, siger husejeren fra Hørsholm.
Men han undrer sig over, at justitsministeren ikke vil sætte et konkret mål for, hvor mange indbrud, der skal opklares.
- Hvis man skal opnå en forbedring, så er man nødt til at blive konkret og sætte sig nogle mål.
Og hvis der er nogle, der skal sætte de mål, så er justitsministeren vel et meget godt sted at starte, siger Adam Nissen Feldt.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Tyverier|Hørsholm|Rigspolitiet




https://www.dr.dk/nyheder/politik/ep-valg/frygtede-det-vaerste-inden-eu-valg-men-hvad-blev-der-af-den-russiske

EP-valgFrygtede det værste inden EU-valg: Men hvad blev der af den russiske troldehær?
Forventningerne til massiv russisk påvirkningskampagne af europaparlamentsvalget lader ikke til at være indfriet, lyder det fra EU.
EU's egen enhed for bekæmpelse af misinformation har været i højt beredskab for at bekæmpe eventuelle forsøg på at påvirke europaparlamentsvalget.
Af Matilde Kimer28.
maj 2019 kl.
21.
41Bemærk: artiklen er mere end 30 dage gammelLæs opDanmark og EU har stået klar med faktatjekkere, øgede beføjelser til sikkerhedstjenesterne og en decideret handlingsplan mod russiske desinformationskampagner.
Men nu, hvor EP-valget er overstået, har frygten for russisk indblanding nærmest taget karakter af en følelse af anti-klimaks, hvis man læser EU's eget informationsvagtværns nyhedsbrev, hvor der står:- I de sidste dage op til valget, lader undersøgelserne til at ende antiklimatisk: De forventninger, der var til en massiv koordineret påvirkningskampagne, et målrettet angreb med hacking og læk eller andre cyberangreb, er ikke blevet indfriet.
Men helt så simpelt som et fravær af indflydelseskampagner er det ikke, fastslår seniorforsker Flemming Splidsboel fra Dansk Institut for Internationale Studier (DIIS).
- Jeg har fulgt udviklingen i det her område i 10 år og har set, hvordan man har udviklet og sofistikeret teknikkerne.
Det er jo også et slags kapløb, hvor vi opstiller begrænsninger, og de lærer at forfine metoderne.
Forskere skal have hjælp fra de store techgiganter som Facebook og Twitter, som skal levere data, før det er muligt at undersøge noget om eventuelle påvirkningskampagner af europaparlamentsvalget.
Samme opfattelse har PhD-fellow Yevgeniy Golovchenko, der forsker i desinformation på Københavns Universitet.
- Jeg tror, det er for tidligt at sige, at der ikke har været forsøg på påvirkning.
Måske har det bare været en elegant kampagne, vi bare ikke har opfanget endnu, fortæller Golovchenko.
Han peger på afhængigheden af data fra sociale medier for at få et billede af, hvilke profiler og fortællinger, der reelt bliver delt online.
- Meget af det vi ved, kommer jo fra tech-giganterne.
Det var også det, vi så i 2016 (ved det amerikanske præsidentvalg, red.
), hvor flere tusind falske profiler blev blokeret på Twitter.
Selvom jeg forsker i det, kan jeg jo ikke hente disse data selv, siger han.
Læs også:Ekspert før EP-valget: Europa må stå sammen mod misinformation fra Ruslands troldeHysteri eller effektivt værnDet officielle Rusland holder fast i, at beskyldninger om russisk indblanding i andre landes valg er udtryk for russofobisk massehysteri.
Formanden for Dumaen, Vjatjeslav Volodin gentog i går, at EU bør finde en mere venskabelig tilgang til Rusland og mente, at EP-valget viste, at europæerne kræver en mere pragmatisk kurs, der ikke lader sig diktere af USA.
- EU bør lade den blinde støtte til den oversøiske, anti-russiske kurs med angreb og provokationer blive fortid, sagde han.
Det er et fast element i den russiske opfattelse af EU, at europæisk politik er dikteret af USA, og at det er den egentlige grund til de mange sanktioner.
Historier om EU's amerikanske afhængighed har da også været et element i den russiske fremstilling af de europæiske valg.
På nogle områder har russiske indflydelseskampagner nærmest sejret sig ihjel forstået på den måde, at der er etableret et enormt beredskab i den vestlige verdenFlemming Splidsboel, seniorforsker på Dansk Institut for Internationale StudierMen når det alligevel har været en relativ rolig periode på (mis)informationsfronten, er det så fordi, de forskellige europæiske initiativer og forholdsregler virker?
Eller har der bare slet ikke være nogen orkestreret russisk indsats?
Flemming Splidsboel mener, at Europas modstandskraft spiller en rolle:- På nogle områder har russiske indflydelseskampagner nærmest sejret sig ihjel forstået på den måde, at der er etableret et enormt beredskab i den vestlige verden.
Lad os kalde det en afvisning i informationsrummet, siger han og uddyber:- Ligesom hvis du har en middelalderborg, der er så godt forsvaret, at modstanderen ved, at det er meningsløst at rejse flere hundrede kilometer med sine katapult, for han kommer alligevel ikke ind.
EU's egen enhed til at bekæmpe desinformation ”EU vs Disinfo” fejrer de europæiske valg som en sejr for modstandskraften.
- Demokrati er udtryk for modstand.
Modstand mod enhver, som foreslår lette svar til komplicerede udfordringer.
Modstand mod løgne.
Hyldest af højrefløjens sejrDe russiske medier har ikke ligefrem været ved at flyde over med dækning af europaparlamentsvalg, men i de korte indslag, der har været på de statskontrollerede tv-kanaler, var den altoverskyggende vinkel, at de nationalkonservative kræfter i Europa har vundet frem.
Den italienske indenrigsminister Matteo Salvini har tidligere udtrykt sin begejstring for et tættere samarbejde med Rusland.
På Kanal 1 har Marine Le Pen, Nigel Farage og Matteo Salvini sejrsglade tonet frem i nyhedsudsendelser og gengivet en fornemmelse af disse partilederes forbindelse til Moskva.
Men der er ikke nogen fornemmelse af, at alting nu bliver nemmere.
I de langt mere nuancerede avisartikler fortæller eksperter, at man ikke forventer et større skifte i europæisk politik hvad angår Rusland.
- Styrkelsen af det yderste højre kommer ikke seriøst til at forandre dialogen med Rusland, for de indflydelsesrige poster vil stadig blive besat af de traditionelle partier, fortæller formanden for det udenrigs- og sikkerhedspolitiske råd, Fjodor Lukjanov, til avisen RBK.
Overordnet er opfattelsen i Rusland stadig den, at en amerikansk initieret kampagne mod alt russisk har været med til at forpeste luften mellem Europa og Rusland, og at den politiske giftighed, der stadig forbindes med alting russisk, vil vare ved et stykke tid endnu.
- Rusland er blevet et våben i en indenrigspolitisk kamp, fortsætter Lukjanov og refererer til skandalen i Østrig, hvor skjulte optagelser viser den højreorienterede politiker, Heinz-Christian Strache, villig til at indgå ulovlige aftaler med en formodet russisk kvinde.
FacebookTwitterKopier linkEmner:EU|Marine Le Pen (politiker)|Matteo Salvini (politiker)|Rusland|Valg og folkeafstemninger




https://www.dr.dk/nyheder/vejret/dette-aars-toerke-er-endelig-kommet-ned-under-niveauet-fra-toerkeaaret-2018

VejretDette års tørke er endelig kommet ned under niveauet fra tørkeåret 2018Efter de seneste dages regn er landsgennemsnittet for tørkeindekset faldet til 8,0.
Solidt skydække over markerne Hammelev vedVojens i dag.
I de kommende dage vil der komme regn til sønderjyderne.
Hvilket er tiltrængt på de kanter, hvor tørkeindekset stadig befinder sig mellem 7 og 9, som kan oversættes til forøget eller høj risiko for tørke.
Af Christian Jon Cherry28.
maj 2019 kl.
21.
00Bemærk: artiklen er mere end 30 dage gammelLæs opEfter at have ligget rekordhøjt i april og maj faldt risikoen for tørke den 25.
maj ned under 2018-niveauet.
Det aktuelle tørkeniveau ligger i snit over det normale for april og maj, men de kommende dages regn vil normalisere indekset i flere dele af landet.
Allerede nu er den sydøstlige del af Nordylland, Østjylland, Østfyn og Vestsjælland kommet ned på et niveau, hvor der ikke er aktuel risiko for tørke.
Det vil også være situationen, når vi på lørdag tager hul på den første sommermåned.
I 2018 var det på dette tidspunkt af året tørt.
Og efter en usædvanlig tør maj, fik vi to meget tørre sommermåneder.
I år vil vi formentlig forblive under tørkeindeks 9 frem til midten af juni.
Hvilket skyldes at vejrsituationen er ustadig og både byder på solskin, skyer og regn.
Nedbør er ulige fordelt over landetI de kommende dage vil der komme regn fra vest og det vil formodentlig give i omegnen af ti millimeter regn på landsplan.
Derfor forudser klimatolog Mikael Scharling fra DMI, at der i slutningen af maj og begyndelsen af juni er flere landsdele, hvor den tørkeramte jord vil blive vædet så tilstrækkeligt, at man kommer ned omkring det gennemsnitlige niveau for årstiden.
Dog kan vi lokalt sagtens finde steder, hvor tørkeindekset stadig vil befinde sig over 9.
Læs også:Trods skybrud og regn er det stadig knastørtEkstremer i majTørreste maj: Ni mm.
Vådeste maj: 138 mm.
Varmeste maj: 15 °CKoldeste maj: 8,1 °CSolrigeste maj: 363 timerSolfattigeste maj: 103 timerMaj har haft normale nedbørsmængderHvis man mener at maj i år er betydelig vådere end maj sidste år, så har man helt ret.
Maj 2018 var nemlig en meget tør måned med godt 18 millimeter regn.
Hvilket er betydelig tørrere end normalt.
Klimanormalen fra 1960-1991 ligger på 48 millimeter.
Dekadenormalen (over en ti års periode) ligger endnu højere, nemlig på 59 millimeter.
Der mangler stadig nogle få dage, inden maj 2019 kan gøres op officielt.
Vi mangler trods alt tre dage, og selvom prognoserne byder på regn både torsdag og fredag, vil det formentlig kun akkumulere sig til omkring en halv snes millimeter på landsplan.
Indtil videre ligger maj måned 2019 på 47, 4 millimeter nedbør, hvilket gør at vi ender et sted mellem klimanormalen(1961-1990), og dekadenormalen (2006-2015) når måneden gøres op.
FacebookTwitterKopier linkEmner:Vejret|Danmarks Meteorologiske Institut|Fyn|Jylland|Sjælland




https://www.dr.dk/nyheder/indland/finanskrisen-har-kostet-de-ufaglaerte-og-kortuddannede-trygheden-og-tilliden-til

IndlandFinanskrisen har kostet de ufaglærte og kortuddannede trygheden og tilliden til samfundet- Vi risikerer, at dele af de mellem halvanden og to millioner mennesker holder op med at føle sig som en del af fællesskabet, siger forsker.
De kortuddannede og ufaglærte frygter konkurrencen fra billig arbejdskraft udefra, og tror heller ikke på, at samfundet kan sikre deres tryghed, hvis de mister jobbet.
Af Diana Bengtsen og Magnus Dam Nielsen28.
maj 2019 kl.
21.
30Bemærk: artiklen er mere end 30 dage gammelLæs opDanskernes værdier er i det seneste årti blevet forandret af stigende usikkerhed.
Det er en af konklusionerne fra den helt nye udgave af Den Danske Værdiundersøgelse, der siden 1981 har målt danskernes værdier og holdninger.
De her grupper har oplevet at få gulvtæppet revet væk under dem.
Morten Frederiksen, forskningsleder bag Den Danske VærdiundersøgelseUsikkerheden har dog ramt de ufaglærte og kortuddannede særligt hårdt, forklarer Morten Frederiksen, der er forskningsleder bag værdiundersøgelsen og hovedforfatter til den nye bog 'Usikker modernitet - Danskernes værdier fra 1981 til 2017', der udkom tidligere i dag.
- Hidtil har vi set, at danskernes værdier på tværs af klasse og uddannelse stort set har bevæget sig i samme retning.
Det, der sker nu, er, at højtuddannede og højtlønnede stadig føler sig trygge og sikre, mens dem med ingen eller kortere uddannelser og lav indtægt føler sig mere utrygge og usikre, fortæller Morten Frederiksen.
Læs også:Tæt på hver anden dansker stoler ikke på FolketingetDet skyldes dels, at den økonomiske krise i 2008 ramte skævt og gik særligt hårdt ud over dem med ingen eller kort uddannelse og dels, at vi ser en stigende økonomisk ulighed i Danmark, lyder det fra forskningslederen.
- Det kan undre, at udviklingen går sådan, samtidig med at økonomien har det bedre end længe.
Men det handler om, at de her grupper har oplevet at få gulvtæppet revet væk under dem, og når man først har oplevet det ske én gang, er det ikke sikkert, at man føler sig helt tryg ved, at det ikke sker igen, forklarer Morten Frederiksen.
Faldende tillid til andre menneskerIfølge Morten Frederiksen betyder de ufaglærte og faglærtes usikkerhed også, at de stoler mindre på samfundsinstitutionerne og andre mennesker:- De har mistet tillid til det politiske system og tillid til andre danskere og borgere i samfundet, og de er i stigende grad bekymret for, hvordan deres fremtid skal udvikle sig.
Det er det, vi i forskningen kalder et kulturelt tilbageslag, forklarer han.
De har mistet tillid til det politiske system og tillid til andre danskere og borgere i samfundet.
Morten Frederiksen, forskningsleder bag Den Danske VærdiundersøgelseGruppen af ufaglærte og faglærte er særligt blevet mistroiske overfor indvandrere, viser tallene fra undersøgelsen.
Men det skyldes ikke, at de er blevet mere intolerante overfor eksempelvis muslimer, understreger Morten Frederiksen.
Det skyldes snarere, at ufaglærte og kortuddannede i højere grad end tidligere føler, at indvandrere truer deres egen jobsikkerhed og det danske velfærdssamfund.
- De er bekymret for, hvor sikker deres plads på arbejdsmarkedet i virkeligheden er.
Om arbejdsmigranter fra udlandet vil betyde, at de let kan erstattes.
Og det handler også om, at hvis de bliver arbejdsløse, om det sociale sikkerhedsnet så faktisk er i stand til at dække deres behov, siger Morten Frederiksen.
Et mere konfliktfyldt samfundSelvom det måske ikke er så overraskende, at folk med færre penge og lavere uddannelse føler sig mere usikre, så kan det blive et samfundsproblem, når deres lykke, tillid og tryghed ikke udvikler sig i takt med samfundets øvrige borgere, fortæller Morten Frederiksen.
- Så bliver samfundet polariseret.
Vi risikerer, at dele af den her gruppe – som altså består af mellem halvanden og to millioner mennesker – holder op med at føle sig som en del af fællesskabet.
Så vil de i højere grad se andre som modspillere og tænke på deres egne interesser frem for at tage hensyn til andre, siger han.
Dermed risikerer vi at få et samfund, der er mindre rigt og mindre harmonisk i fremtiden, lyder det.
- Det, resten af verden normalt beundrer Danmark for som samfund, er, at vi har et højt niveau af tillid til hinanden og vores institutioner, fordi det giver et stærkt samfund med stor sammenhængskraft.
Det er nogle af de værdier, der er ved at blive undergravet i den her proces, siger Morten Frederiksen.
FacebookTwitterKopier linkEmner:Arbejdsmarked|Videnskab|Uddannelse|Økonomi




https://www.dr.dk/nyheder/udland/navnelegen-udeblev-i-eu-men-der-er-stadig-haab-vestager

Kamp om EU-topposterSe temaUdlandNavnelegen udeblev i EU: Men der er stadig håb for VestagerEU's stats- og regeringschefer tog i aftes hul på diskussionen om, hvem der skal være den næste formand for Europa-Kommissionen.
Formanden for Det Europæiske Råd, Donald Tusk, skal bruge de næste uger på at finde den næste formand for Europa-Kommissionen.
Og det bliver ingen let opgave, siger statsminister Lars Løkke Rasmussen (V).
Af Per Bang Thomsen - Bruxelles28.
maj 2019 kl.
23.
56Bemærk: artiklen er mere end 30 dage gammelLæs opDonald Tusk er ingen tankelæser.
Men da formanden for Det Europæiske Råd her til aften skulle svare på spørgsmål fra pressen, havde han alligevel på fornemmelsen, hvad journalisterne vil spørge ind til:Hvem er i spil til at blive ny formand for Europa-Kommission?
Derfor er formanden for Europa-Kommissionen vigtigDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Donald Tusk havde netop afsluttet det ekstraordinære EU-topmøde i Bruxelles.
Her havde stats- og regeringscheferne fra de 28 medlemslande taget hul på diskussionen om, hvem der skal være den næste kommissionsformand.
Og dagen igennem er flere personer, herunder den danske EU-kommissær, Margrethe Vestager (R), blevet nævnt.
Men der blev slet ikke diskuteret specifikke navne på mødet, understregede den polske formand.
- Der blev kun talt proces.
Så lad venligst være med at spørge om navne, sagde han med et lille smil.
'Unionens mangfoldighed' skal afspejlesFormanden for Europa-Kommissionen skal genbesættes, når den nuværende, Jean-Claude Juncker, træder tilbage 1.
november.
Det er en af de mest magtfulde poster i EU-systemet.
Og flere politikere, herunder Margrethe Vestager, den tyske Manfred Weber og hollandske Frans Timmermans, har allerede lagt billet ind på den.
Men det er et større magt-puslespil, der skal gå op, før den kan besættes.
Og ifølge Donald Tusk er der brug for, at ”unionens mangfoldighed” bliver afspejlet, når EU-topposterne - der også tæller formanden for Det Europæiske Råd, chefen for Den Europæiske Centralbank og Udenrigschefen - bliver fordelt.
- Det handler både om geografi, landestørrelse, køn og politisk tilhørsforhold, sagde formanden for Det Europæiske Råd og tilføjede, at han går efter "mindst to kvinder" på posterne.
Ifølge Lissabon-traktaten er det EU’s stats- og regeringschefer, der skal indstille en kandidat til posten, mens Europa-Parlamentet skal godkende personen.
Donald Tusk påpegede dog, at den kommende kommissionsformand både skal møde opbakning fra stats- og regeringscheferne, som udgør Det Europæiske Råd, og europaparlamentarikerne.
Men han sagde også, at de omstridte spitzenkandidater, som flere af de europæiske paraplypartier har indført, ikke er ude af spillet.
Det er i den gruppe af kandidater, at Margrethe Vestager befinder sig.
- Der er ingen automatik, når det kommer til udvælgelsen.
Men der er heller ikke nogen, der kan ekskluderes.
Man bliver ikke diskvalificeret af at have været en spidskandidat.
Det kan tværtimod øge deres chancer, sagde han.
Margrethe Vestager (R) er fortsat i spil til at blive den næste kommissionsformand.
Løkke: Vi skal ikke lade os bindeIfølge traktaten skal stats- og regeringscheferne indstille en kandidat til kommissionsformandsposten "under hensyntagen" til resultatet af europaparlamentsvalget.
Det har en række af paraplypartierne tolket således, at de hver især skal indstille en kandidat - en såkaldt spitzenkandidiat - som stats- og regeringscheferne efterfølgende skal vælge fra.
Men processen har dog mødt kritik fra en række af medlemmerne af Det Europæiske Råd, heriblandt statsminister Lars Løkke Rasmussen (V) og den franske præsident, Emmanuel Macron.
Og det gentog den danske statsminister efter topmødet.
- Vi skal ikke være bundet af spitzenkandidat-procedure.
Det er at vende traktaten på hovedet, hvis parlamentet både skal nominere og godkende kandidaterne, sagde Lars Løkke Rasmussen.
Tidligere på dagen sagde statsministeren, at Margrethe Vestager er ”det stærkeste bud på en formand for Europa-Kommissionen”, når man ser på det nuværende felt af kandidater.
Men han understregede ligesom Donald Tusk, at der ikke blev nævnt navne ved topmødet.
- Hvis der kommer en navneleg, risikerer det at gå galt, allerede inden det er gået i gang, sagde han.
EU's brexit-chefforhandler, Michel Barnier, bliver også nævnt som et bud på en kommende kommissionsformand.
Her kan du høre, hvad han selv sige om topjobbet:Macron: Brug for en stærk lederStatsministeren påpegede samtidig, at det er vigtigt med balance, når topposterne skal fordeles.
Heriblandt kønsbalance, som Donald Tusk også slog på.
- Men der er også andre balancer, der er vigtige, heriblandt geografi og politisk tilhørsforhold, sagde statsministeren og tilføjede, at man næppe kan opfylde alle de balancer, der er blevet opstillet.
Målet er, at den nye kommissionsformand skal findes på EU-topmødet den 20.
-21.
juni i år.
Nu skal Donald Tusk sondere terrænet i både medlemslandene og Europa-Parlamentet for, hvem der kan møde opbakning.
- Jeg misunder ikke den opgave, Donald Tusk er på, sagde Lars Løkke Rasmussen.
Den franske præsident, Emmanuel Macron, afviste også efter topmødet, at stats- og regeringscheferne vil lade sig styre af spitzenkandidaterne.
Og selvom han ikke ville kommentere specifikke kandidater - herunder Margrethe Vestager, som han ellers mener, har kvalifikationerne til at blive kommissionsformand - understregede han, at den næste formand skal være ”en stærk leder, der har stor erfaring og en stærk legitimitet”.
- Jeg tilhører ikke dem, der leder efter en person, som ikke vil overskygge stats- og regeringscheferne.
Vi taler altså om Europa-Kommissionen, der er den største udøvende magt i EU.
Så man skal vide, hvad det vil sige at lede det – og have kompetencen til at gøre det, sagde han.
Den franske præsident, Emmanuel Macron, vil ikke lade sig styre af spitzenkandidaterne.
FacebookTwitterKopier linkEmner:Donald Tusk (politiker)|Emmanuel Macron (politiker)|EU|EU-forhold|Frankrig




https://www.dr.dk/nyheder/politik/folketingsvalg/valgkampen-dag-22-hoenge-takkede-nej-grenov-takkede-af-og-pape-takker

FolketingsvalgValgkampen dag 22: Hønge takkede nej, Grenov takkede af og Pape takker måske afValgkampen har været i gang i tre uger.
Se alle højdepunkterne fra i dag her.
Af Emil Eller og Victor Schrøder Friis (video)28.
maj 2019 kl.
21.
00Bemærk: artiklen er mere end 30 dage gammelLæs opNej, nej og nej.
Valgkampen har i dag stået i afvisningernes tegn.
For SF's Karsten Hønge, der i søndags blev valgt til Europa-Parlamentet, har pådraget sig vælgernes vrede efter at have takket nej til pladsen trods flere end 19.
000 personlige stemmer.
Læs også:Karsten Hønge undskylder: 'Jeg har håndteret situationen idiotisk'Hos Kristendemokraterne valgte den sygemeldte formand, Stig Grenov, at takke af efter mere end seks år på formandsposten.
Den vikarierende formand, Isabella Arendt, har meldt sig klar til at overtage posten permanent.
Og så afviste De Konservatives formand, Søren Pape Poulsen, at fortsætte som formand efter folketingsvalget 5.
juni.
Men kun hvis partiet får færre mandater i Folketinget end de nuværende seks.
Se det hele i videoen øverst i artiklen.
Det sker i morgen•10.
00 Kristendemokraterne holder pressemøde med udspil til at nedbringe antallet af alkoholmisbrugere•11.
15 Venstre holder pressemøde med initiativer for erhvervslivet.
•20.
00 flere toppolitikere mødes til debat i Højlunds Forsamlingshus på TV 2.
FacebookTwitterKopier linkEmner:Karsten Hønge (politiker)|Søren Pape Poulsen (politiker)|Europa-Parlamentet|Det Konservative Folkeparti|Valg og folkeafstemninger




https://www.dr.dk/nyheder/politik/folketingsvalg/pernille-skipper-indroemmer-jeg-er-bare-lidt-af-en-poptoes

ValgbarSe temaFolketingsvalgPernille Skipper indrømmer: Jeg er bare lidt af en poptøs Der er ikke meget punk og piercing over venstrefløjspolitikerens musiksmag.
Af Michael Ørtz Christiansen28.
maj 2019 kl.
22.
03Bemærk: artiklen er mere end 30 dage gammelLæs opHvis du har en forestilling om, at politiske holdninger, der hører til den danske venstrefløj, også hænger sammen med punk, næsering og Dr.
Martens støvler, så tro om igen.
Den holder i hvert fald ikke i tilfældet Pernille Skipper.
- Da jeg var teenager, var det rygløse trøjer og Buffalo-støvler.
Jeg har altid været meget mainstream, siger den politiske leder af Enhedslisten.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
Den 34-årige aalborgenser er den 10.
partileder, der har rundet "Musikchefen" i løbet af valgkampen for at tale musik, og hun gør det hurtigt klart, at det ikke bliver en kamp på viden.
Læs også:Uffe Elbæks playliste lyder af kold krig, barnegråd og DJ-battle: Jeg har musik til alle mine følelser- Jeg går ikke vildt meget op i musik.
For mig er det noget, der kan være med til at skabe fest, glæde, hygge eller alt muligt andet, men jeg ved ikke noget om musik, og jeg kan heller ikke synge, understreger Pernille Skipper.
- Musik spreder god stemning og kan alt muligt godt, men jeg er ikke sådan en, der nørder musik og har en genre, som er meget bedre end alle andre.
Jeg er bare lidt af en poptøs.
Ikke desto mindre lyder det første nummer på Pernille Skippers playliste lidt af rock.
Du kan se, høre og læse om Pernille Skippers musikpræferencer herunder:The Minds Of 99 - Ung KnivThe Minds Of 99 - Ung knivDanmarks bedste live-band leverer det nummer, der rykker mest for Enhedslistens leder netop nu.
- Jeg havde ligesom mange tusinde andre en fantastisk oplevelse med dem på Roskilde Festival sidste sommer i det bedste vejr med de bedste venner og den bedste koncert, hvor vi bare væltede rundt foran Orange Scene.
Det er noget af det, som musik kan for mig, nemlig give gode oplevelser med gode venner, siger Pernille Skipper.
Læs også:Morten Østergaard "får for lidt" og er misundelig på musikere: De kan finde den der basale følelse- Det er ikke et band, jeg var helt vildt optaget af, før jeg stod der til koncerten, og så fik vi bare en rigtig live-oplevelse.
Det åbnede mine øjne for dem, og jeg har elsket dem siden.
Whitney Houston - I Wanna Dance With SomebodyWhitney Houston - I Wanna Dance With Somebody (Who Loves Me)Pernille Skipper lever op til sit eget poptøs-stempel i sit valg af numre, der bringer hendes tanker tilbage på barn- og ungdommen.
Robyns ’Dancing On My Own’ er med på listen med Whitney Houstons dansable klassiker.
- Det går op for mig nu, at begge sange handler om at være helt alene på et dansegulv, men det har ikke noget på sig, og det er ikke, fordi jeg går og føler mig ensom, afviser Pernille Skipper.
Læs også:Madonna-krøller, næsering og Dolly Parton: Her er SF-formandens playliste- Whitney Houston minder mig om at være barn og om min storesøster, der så ekstremt meget op til hende.
Whitney Houstons sange var nogle af de første, jeg kunne danse lidt hjælpeløst rundt til i min mors rækkehus i Aalborg.
Kim Larsen & Bellami - Tarzan Mama MiaKim Larsen & Bellami - Tarzan Mamma MiaDa "Musikchefen" bad Pernille Skipper om at komme med et bud på et nummer, der er lyden af Enhedslisten, sendte den politiske leder opgaven i udbud.
- Jeg spurgte på min Instagram-profil, hvad lyden af Enhedslisten er, og der var nogle, som svarede, at det er lyden af kærlighed eller sammenhold.
Der var også en, der svarede, at det er lyden af blød uld.
Jeg ved ikke, hvor positivt det er, siger Pernille Skipper.
Læs også:Pape blev forelsket i Dyrholm og dansk pop fra 80'erne: Jeg bruger musik til at blive glad- Og så var der en, der foreslog Tarzan Mama Mia, og den der ”reach for the stars”-følelse, der er i sangen, kan jeg godt lide.
Sangen starter med teksten ”sammen kunne vi lægge verden ned og hele universet med”, og den handler jo om at kunne opnå og forandre en masse, hvis man gør det sammen, og Enhedslisten går hele tiden efter at forandre vores samfund til noget bedre.
Pernille Skippers playliste:•The Minds of 99 - Ung Kniv•Mø - Final Song•Whitney Houston - I Wanna Dance With Somebody•Robyn - Dancing On My Own•Kim Larsen – Tarzan Mama MiaFacebookTwitterKopier linkEmner:Pernille Skipper (politiker)|Whitney Houston (musiker)|Enhedslisten|Roskilde|Pop og rock




https://www.dr.dk/nyheder/politik/folketingsvalg/overblik-flertal-tegner-sig-aendre-boernenes-forhold-paa-sjaelsmark

FolketingsvalgOVERBLIK Flertal tegner sig for at ændre børnenes forhold på SjælsmarkSkal de nuværende vilkår forbedres, eller skal familierne helt ud af Sjælsmark?
Se alle partiernes svar her.
En gang på Udrejsecenter Sjælsmark.
Af Lasse Bastian Larsen, Kathrine Ladefoged Lenschau og Emil Thorbjörnsson (Grafik)28.
maj 2019 kl.
21.
14Bemærk: artiklen er mere end 30 dage gammelLæs opDer tegner sig et flertal for at bløde op for de vilkår, som familierne på Udrejsecenter Sjælsmark lever under, efter folketingsvalget den 5.
juni.
Blandt andet kan familierne se frem til snart selv at lave deres egne måltider, frem for at skulle spise i kantinen på stedet.
Det viser en rundspørge, som DR Nyheder har lavet blandt partierne.
Forholdene for de afviste asylfamilier på Sjælsmark har været genstand for heftig debat, blandt andet efter en kritisk rapport fra Røde Kors og en Youtube-video, der viser en fem-årig dreng blive nægtet at få kartofler og broccoli.
Og i den nye DR-dokumentar "Børnene på Sjælsmark" fortæller flere af børnene om et liv på udrejsecenteret, hvor fremtiden er uvis.
Læs også:Børnene på Sjælsmark: Skal vi bo her altid?
Kun Dansk Folkeparti, Venstre, Nye Borgerlige og Stram Kurs er afvisende over for lempe vilkårerne for børnene, viser rundspørgen.
Blandt de øvrige partier er der dog ikke enighed om, hvor mange ændringer, der skal laves.
Liberal Alliance og De Konservative lægger op til at give familierne lov til selv at lave mad, og kommer dermed ikke alle de syv konkrete forslag i møde, som SF i dag foreslog.
Læs også:Alle børn i vuggestue og mad på værelset: SF vil forbedre forhold på SjælsmarkEnhedslisten, SF, Det Radikale Venstre, Alternativet, Kristendemokraterne og Klaus Riskær Pedersen, som må formodes at udgøre et mindretal efter valget, ønsker derimod, at børnene og deres forældre skal flytte helt ud af Sjælsmark.
Læs her, hvad de enkelte partiers holdninger er til forholdene på udrejsecentret.
SocialdemokratietSocialdemokratiets udlændingeordfører- og integrationsordfører, Mattias Tesfaye.
Skal der laves om på forholdene på Udrejsecenter Sjælsmark?
- Ja.
- Det kunne eksempelvis være at forbedre fritidsaktiviteterne for børnene og give familierne ret til at lave deres egen mad, siger Socialdemokratiets udlændingeordfører- og integrationsordfører, Mattias Tesfaye.
Dansk FolkepartiDansk Folkepartis udlændingeordfører, Martin Henriksen.
Skal der laves om på forholdene på Udrejsecenter Sjælsmark?
- Nej.
- Grundlæggende skal forholdene være, som de er nu.
Skal noget ændres, skal afviste asylansøgere i højere grad frihedsberøves.
Undtagelserne skal være i forhold til alvorligt syge og børnefamilier.
Hos forældrepar ser jeg for mig, at kun faderen frihedsberøves, siger Dansk Folkepartis udlændingeordfører, Martin Henriksen.
Hvilke krav vil I stille til en ny regering, når det kommer til at ændre på forholdene på Sjælsmark?
Vores position i dette spørgsmål er, som du kan høre, meget klar.
Men vi lader andre partier om at stille ultimative krav.
VenstreUdlændinge- og integrationsminister, Inger Støjberg (V).
Skal der laves om på forholdene på Udrejsecenter Sjælsmark?
- Generelt set, så mener jeg ikke, at der skal ændres på rammerne på Sjælsmark, siger udlændinge- og integrationsminister, Inger Støjberg (V), som heller ikke mener, at familierne selv skal lave mad.
I Aftenshowet på DR1 den 16.
maj sagde statsminister Lars Løkke Rasmussen (V), at 'man selvfølgelig sagtens tale om,' at familier på Sjælsmark selv kan lave mad.
Få dage senere slog Løkke dog over for Jyllands-Posten fast, at familier ikke skal have lov at lave mad på Sjælsmark.
EnhedslistenSøren Søndergaard, Enhedslistens udlændingeordfører.
Skal der laves om på forholdene på Udrejsecenter Sjælsmark?
- Først og fremmest bør der indføres en regel om, at afviste børnefamilier først overføres til et udrejsecenter, når rejsen er umiddelbart forestående, hvilket vi forstår som to uger, lyder det fra partiets udlændingeordfører, Søren Søndergaard.
Hvilke krav vil I stille til en ny regering, når det kommer til at ændre på forholdene på Sjælsmark?
- Vores forslag er ikke et ultimativt krav, men børnenes vilkår på Sjælsmark bliver et element i den samlede vurdering, som vi kommer til at lave efter et valg, når vi skal beslutte, om vi kan støtte en ny regering.
Liberal AllianceLiberal Alliances familieordfører, Laura Lindahl.
Skal der laves om på forholdene på Udrejsecenter Sjælsmark?
- Ja.
Man skal åbne op for muligheden for at lave mad og spise sammen kun i familien, siger partiets familieordfører, Laura Lindahl, men understreger:- I Liberal Alliance er vi ikke villige til at gå særlig langt, for vi er nødt til at holde fast i, at det ikke skal være attraktivt at bo på Sjælsmark.
Det skal ikke være attraktivt at bryde danske myndigheders afgørelser.
Hvilke krav vil I stille til en ny regering, når det kommer til at ændre på forholdene på Sjælsmark?
- Efter et valg må vi se, hvor flertallet ligger.
Hvis der er flertal for at lade de her mennesker lave mad selv, så er det det, vi bakker op om - uanset hvem der er statsminister.
Alternativet.
Skal der laves om på forholdene på Udrejsecenter Sjælsmark?
- Vi mener, at børnefamiler skal bo uden for Sjælsmark i det omkringliggende samfund indtil umiddelbart før deres hjemrejse, skriver partiet til DR Nyheder.
Som det eneste parti støtter Alternativet helhjertet et borgerforslag, som for nyligt rundede 50.
000 underskrifter og dermed skal behandles af det nye Folketing efter valget.
Forslaget går ud på, at alle afviste familier, som ikke har kunnet udsendes 18 måneder efter endeligt afslag, får tildelt en midlertidig opholdstilladelse for to år ad gangen.
Hvilke krav vil I stille til en ny regering, når det kommer til at ændre på forholdene på Sjælsmark?
- Vi vil ikke stille ultimative krav, men Sjælsmark er et hjertebarn for os.
Derfor vil vi klart forvente, at en regering, som vi skal holde hånden under, vil sætte ind for at forbedre forholdene på en måde, som giver børnene på Sjælsmark et liv i trivsel og udvikling.
Radikale Venstre.
Skal der laves om på forholdene på Udrejsecenter Sjælsmark?
- Radikale Venstre ønsker ikke, at familierne placeres på Sjælsmark, før endelig udrejse er aftalt med hjemlandet, oplyser partiet.
Hvilke krav vil I stille til en ny regering, når det kommer til at ændre på forholdene på Sjælsmark?
Det er et krav, at der skal findes en løsning, som indeholder betydelige bedre vilkår for børnene på Sjælsmark.
Socialistisk FolkepartiPia Olsen Dyhr, SF's formand.
Skal der laves om på forholdene på Udrejsecenter Sjælsmark?
SF har med et nyt udspil fremlangt syv konkrete punkter, som skal komme børnene på Sjælsmark til gavn.
Partiet så dog helst, at børnefamilier slet ikke skulle bo på udrejsecentret, oplyser partiet i dag.
Hvilke krav vil I stille til en ny regering, når det kommer til at ændre på forholdene på Sjælsmark?
- Hvis SF skal indgå i en regering, så er det afgørende, at forholdene bliver forbedret for børnene på Sjælsmark, siger SF's formand, Pia Olsen Dyhr.
Hvis partiet ender med at stå uden for en regering, kommer SF løbende til at tage diskussionen med Socialdemokratiet om Sjælsmark-børnene, uddyber formanden.
Konservative.
Skal der laves om på forholdene på Udrejsecenter Sjælsmark?
- Ja.
- I Det Konservative Folkeparti vil vi gerne se på, hvordan vi kan gøre forholdene for børnene bedre.
Det er en ulykkelig situation, når børn bliver fanget i systemet, fordi deres forældre ikke vil rejse ud af landet, oplyser partiet.
Konservative nævner, at de vil give familierne mulighed for at lave mad selv.
Hvilke krav vil I stille til en ny regering, når det kommer til at ændre på forholdene på Sjælsmark?
- Vi kommer ikke til at stille ultimative krav, men vi kommer til at kæmpe for børnenes vilkår.
KristendemokraterneIsabella Arendt, fungerende landsformand for Kristendemokraterne.
Skal der laves om på forholdene på Udrejsecenter Sjælsmark?
- Vi mener slet ikke, at børnefamilier skal bo på Sjælsmark, siger partiets fungerende landsformand, Isabella Arendt.
- Men hvis ikke Sjælsmark kan lukkes - selvom det er vores klare udgangspunkt - skal forholdene forbedres væsentligt.
Hvilke krav vil I stille til en ny regering, når det kommer til at ændre på forholdene på Sjælsmark?
- Kristendemokraterne har ikke nogen ultimative krav.
Vi er et pragmatisk og løsningsorienteret parti.
Men er Løkke interesseret i at gøre brug af vores mandater, bliver han nødt til at komme vores politik i møde.
- Det gælder også, når det kommer til Sjælsmark.
Stram KursRasmus Paludan, partileder for Stram Kurs.
Skal der laves om på forholdene på Udrejsecenter Sjælsmark?
- Disse familier er afviste asylansøgere og skal rejse tilbage til deres hjemlande.
De skal ud med det samme.
Derfor giver det slet ikke mening at have Sjælsmark, siger partileder for Stram Kurs, Rasmus Paludan.
- Men ind til tvangshjemsendelsen kan ske, så skal forældrene frihedsberøves.
Derfor kan det også blive nødvendigt at tvangsfjerne børnene ind til hjemsendelsen kan ske, da de er udsat for overlast grundet deres forældres handlinger.
Hvilke krav vil I stille til en ny regering, når det kommer til at ændre på forholdene på Sjælsmark?
- Ingen specifikke krav lige møntet på Sjælsmark.
Men overordnet set kræver vi jo massive hjemsendelser.
Klaus Riskær PedersenPartiformand Klaus Riskær Pedersen.
Skal der laves om på forholdene på Udrejsecenter Sjælsmark?
- Børnefamilierne skal ud af Sjælsmark, siger partiformand Klaus Riskær Pedersen.
Partiet har en plan for, hvordan familierne skal anvises til tomme landejendomme, som landkommunerne ellers ville rive ned.
Hvilke krav vil I stille til en ny regering, når det kommer til at ændre på forholdene på Sjælsmark?
- Børnene skal ud af lejrene.
Det er et af de få krav, jeg har, hvor jeg ikke er villig til at give mig.
De børn er fjernet, inden en ny regering kommer til med min stemme, hvis jeg sidder på de afgørende mandater.
Nye BorgerligePernille Vermund, formand for Nye Borgerlige.
Skal der laves om på forholdene på Udrejsecenter Sjælsmark?
- Ja.
- Beboerne er udviste udlændinge og opholder sig illegalt i Danmark.
Det må have den konsekvens, at man ikke kan færdes ude i det danske samfund, siger partiets formand, Pernille Vermund.
Hvilke krav vil I stille til en ny regering, når det kommer til at ændre på forholdene på Sjælsmark?
- Et af vores tre ufravigelige krav til en ny statsminister er indførelse af et totalt asylstop, så lignende lejre for udviste udlændinge ikke vil blive nødvendige i fremtiden.
FacebookTwitterKopier linkEmner:Flygtninge og asylansøgere|Lars Løkke Rasmussen (politiker)|Laura Lindahl (politiker)|Udlændingepolitik|Alternativet (parti)




https://www.dr.dk/nyheder/indland/video-tusinder-slog-ring-om-aarhus-universitetshospital

Aarhus UniversitetshospitalSe temaIndlandVIDEO Tusinder slog ring om Aarhus UniversitetshospitalBesparelser fik personale og borgere til at danne menneskekæde omkring hospital.
Menneskekæden om Aarhus Universitetshospital sker efter hospitalet skal spare 150 millioner kroner i år.
Af Mads Korsager Nielsen og Kasper Duncan Gram (video)28.
maj 2019 kl.
20.
08 | opdateret 28.
maj 2019 kl.
21.
11Bemærk: artiklen er mere end 30 dage gammelLæs opSparekniven skal svinges på Aarhus Universitetshospital i år.
Det kommer til at koste op mod 180 stillinger.
Besparelserne fik i dag både borgere og personale til at danne en menneskekæde omkring hele det udstrakte hospital i protest.
- Vi vil gerne være med til at sikre det gode patientforløb.
Sikre at patienterne stadig har det godt på trods af besparelser, siger sygeplejerske Lotte Korsgaard.
Besparelserne har blandt andet fået 59 kirurger til at udtrykke deres bekymring i et brev til regionens ledelse.
- Den seneste nedtur er noget af det mest kraftige, vi har oplevet de seneste 30 år, siger overlæge Arne Hørlyck.
Læs også:59 overlæger i åbent brev: Vi må aflyse flere og flere operationerRegionsrådsformanden forstår godt frustrationerne.
- Der er tale om en nærmest kronisk underfinansiering af sygehusvæsenet, siger Anders Kühnau (S).
Reportage: Niels Christian Jung (foto), Tinna Viskum, Christian Tim Morberg Skovengaard (foto)FacebookTwitterKopier linkEmner:Anders Kühnau (politiker)|Socialdemokraterne|Aarhus Universitetshospital|Hospitaler|Økonomi




https://www.dr.dk/nyheder/regionale/syd/flemming-faar-hoejspaendingsledning-otte-meter-fra-sit-sovevaerelse

Syd- og SønderjyllandFlemming får højspændingsledning otte meter fra sit soveværelse90 kæmpe master er netop ved at blive rejst i Sønderjylland.
© (c) DRAf Louise Mandrup (interview) og Johanne Haagerup28.
maj 2019 kl.
20.
45Læs opMens jyderne på vestkysten venter på den endelige placering af de omdiskuterede 145 kilometer højspændingsledninger, er 90 nye højspændingsmaster lige nu ved at blive rejst mellem Kassø og Frøslev i Aabenraa Kommune.
Én af dem skal stå i Flemming Johansens baghave.
Mast 47.
El-ledningen mellem Kassø og FrøslevMellem Kassø vest for Aabenraa og grænsen ved Frøslev er der ved at blive opsat en cirka 30 kilometer lang 400 kilovolt luftledning.
Den nye luftledning er en forlængelse af den ledning, der er opført mellem Kassø og Tjele ved Viborg.
I 2020, når den 30 kilometer lange højspændingsledningen er taget i brug, bliver den nuværende 200 kilovolt ledning fjernet.
De nye master er cirka 40 meter høje og 30 meter brede, mens de nuværende 220 kilovolt master er omkring 35 meter høje og 25 meter brede.
Kilde: Energinet- Her ved det blå flag kommer masten til at stå.
Lige midt i vores hæk og græsplæne.
40 meter fra det blå flag ligger Flemming Johansens nybyggede hus.
Masterne skal bære en ny 400 kilovolt-forbindelse ligesom den, der er på vej langs den jydske vestkyst.
Forbindelserne skal lette handlen med el mellem Danmark og Tyskland.
Otte meter fra soveværelsetDen sønderjyske linje er for længst besluttet.
Flemming Johansen kan ikke forhindre ledningerne i at komme, og kranerne er nu på vej med den 39 meter høje mast, der skal bo i hans baghave.
- Den yderste leder - det vil sige den ledning, der kommer til at være tættest på vores hus - kommer til at være otte meter fra gavlenden, hvor vi har soveværelse.
Højspændingsforbindelsen kommer så tæt på Flemming Johansens hus, at Energinet, der står bag projektet, har tilbudt at købe det.
Det skal de, hvis stuehuset ligger inden for 80 meter af højspændingsledningerne.
Sådan et tilbud har 13 lodsejere fået på strækningen fra Kassø til grænsen.
Tilbuddet gælder fra den dag, der kommer strøm i ledningerne og et år frem.
Familien vil derfor prøve det af, inden de beslutter sig for at sælge.
Det er en fair behandling, mener Flemming Johansen.
Erstatning på 40 millioner kronerI alt bliver 130 husejere berørt af den 30 kilometer lange el-ledning.
Syv husejere har endnu ikke besluttet, om de vil sælge deres hus til Energinet, så foreløbigt har de 130 sønderjyder samlet fået 40 millioner kroner i erstatning.
Lignende beløb vil husejerne kunne se frem til i Vestjylland, fortæller chefprojektleder hos Energinet Christian Jensen.
- Den samlede erstatning afhænger af antallet af huse, ejendommens handelsværdi og hvor tæt på ledningen kommer.
Men set ud fra et gennemsnit er det nok ikke helt skævt.
Men de erstatninger er alt for små, mener Steen Larsen, der bor i Årre ved Varde, og som frygter at få højspændingsledninger tæt på sit hjem.
- Det er jo ingenting, når man tænker på, at folk får deres friværdi og livskvalitet ødelagt af masterne.
De bliver stavnsbundet.
Det er meget bekymrende.
- Engang imellem kan vi høre det knitrer.
Men vi hører det jo næsten ikke længere.
Det havde været meget værre, hvis vi skulle have en motorvej eller vindmøller tæt på, siger Flemming Johansen, der i forvejen ved, hvordan det er at have højspændingsledninger i nærheden af sit hus.
 DR)Vil lære at leve med mastenFlemming Johansen har fået en erstatning på 80 procent af sin nybyggede boligs værdi.
Om pengene kommer til at veje op for udsigten til en højspændingsledning fra soveværelsesvinduet, ved han ikke endnu.
Men for nu er han okay med det.
- Få den nu sat op, så vi kan få plantet hækken igen, så må vi ses.
Når først den har stået her et halvt eller helt år, ser vi den ikke længere.
Vi hælder helt klart til at blive boende.
Forslaget til de vestjyske masters placering bliver offentliggjort efter sommerferien.
FacebookTwitterKopier linkEmner:Energinet|Jylland|Bolig|Aabenraa Kommune|Elsektoren




https://www.dr.dk/nyheder/udland/hele-eu-taler-om-manfred-weber-5-grunde-til-han-ikke-bliver-ny-kommissionsformand

Kamp om EU-topposterSe temaUdlandHele EU taler om Manfred Weber: 5 grunde til at han IKKE bliver ny kommissionsformandMens vi herhjemme taler om Margrethe Vestager, er resten af EU's øjne rettet mod tyskeren Manfred Weber.
Manfred Weber er en rigtig EU-mand.
Men alligevel er det langtfra sikkert, at han får den magtfulde post, han ønsker sig: Posten som formand for Europa-kommissionen.
Af Sally Frydenlund Larsen28.
maj 2019 kl.
21.
34Bemærk: artiklen er mere end 30 dage gammelLæs opKnap er de sidste stemmer talt op efter valget til Europa-Parlamentet, før nye og vigtige beslutninger skal træffes: Nemlig hvem, der skal indtage Europas vigtigste poster, herunder den måske mest spændende som formand for EU-Kommissionen.
Formanden vælges egentlig af medlemslandenes regeringsledere, men skal godkendes af Europa-Parlamentets grupper, som alle har fremsat deres egne 'spitzenkandidater', spidskandidater.
Læs også:Spitzenkandidaterne kæmper om magten: Ni ting, du skal vide om Europas 'usynlige præsidentvalg'En af dem er Margrethe Vestager.
Men især ét navn har været smidt frem og tilbage i spekulationerne om, hvem der skal indtage den magtfulde post:Manfred Weber.
Og på papiret er Weber et godt bud: Han er leder af EPP, der er den største gruppe i Europa-Parlamentet.
Han har siddet i parlamentet siden 2003, hvor han blev den yngste europaparlamentariker.
Og så har selveste Angela Merkel givet den 46-årige landsmand sin officielle støtte.
Men alligevel er der flere grunde til, at han formentlig ikke bliver den nye Jean Claude-Juncker.
Fem af dem kommer her:1Kan ende 'fuldstændig afklædt'Webers mange år i Bruxelles kan ramme ham i nakken.
Manfred Weber har siddet i Europa-Parlamentet i snart 16 år.
Han har altså masser af EU-erfaring, men ikke så meget andet end det; for eksempel fra regeringsarbejde.
Og det kan blive et problem, mener DR's EU-korrespondent, Ole Ryborg:- Prøv at forestille dig, at du smider ham ind til et dramatisk handelspolitisk forhandlingsmøde med Donald Trump.
Han ville jo komme ud fuldstændig afklædt.
Derfor er der jo ikke nogen af EU-lederne, der for alvor tror på, at man kan udnævne Weber til noget som helst, siger han i P1-programmet Verden Ifølge Gram.
2Orbán er på tværsUngarns premierminister Viktor Orbàn volder problemer for EPP-gruppen og hermed også for Weber.
Selv om EPP-gruppen har valgt at pege på Manfred Weber som deres spidskandidat, så skaber et af gruppens 'problembørn' røre i andedammen og giver kritikerne et kort på hånden: Ungarns premierminister Viktor Orbán.
Han kalder Weber for en "svag leder".
- Så vidt jeg kan se, er Manfred Weber en anstændig mand, men han er ikke villig til at kæmpe for sine egne værdier, siger Orbán.
3Gruppen har mistet stemmerMargrethe Vestagers gruppe, ALDE, er gået frem - i modsætning til EPP-gruppen, som Manfred Weber leder.
Den kristen-konservative gruppe, som Weber er formand for, er den største i Europa-Parlamentet.
Men den gik tilbage ved søndagens valg i modsætning til parlamentets liberale gruppe, ALDE, som gik frem.
Og ALDE har altså sin egen spidskandidat - nemlig Margrethe Vestager.
- Så deres pil peger altså ikke nødvendigvis på EPP-gruppens kandidat, Manfred Weber.
Så selvom Merkel tilsyneladende peger på ham, og tyskerne fortsat siger, de gerne vil have ham, så er det altså ikke sikkert, det ender der, konkluderer Marlene Wind, der er professor i statskundskab og leder af Center for Europæisk Politik på Københavns Universitet.
4Farvel til kansler KurzFarvel og tak.
Østrigs kansler Sebastian Kurz er blevet afsat fra posten, efter den såkaldte Ibiza-skandale.
Det er regeringslederne i de 28 medlemslande, der indstiller en kandidat til posten som formand for Europa-kommissionen, og derfor er det godt at have venner i den kreds.
For få dage siden mistede Weber en vigtig en af slagsen, da den østrigske kansler Sebastian Kurz måtte forlade posten som følge af den såkaldte Ibiza-skandale.
Hans regering er faldet fra hinanden, efter en kompromitterende video for få uger siden rystede østrigsk politik.
Og Weber kunne i den grad godt bruge konservative støtter.
Det forlyder nemlig, at den franske midtersøgende præsident, Emmanuel Macron, og Spaniens socialistiske premierminister, Pedro Sanchez, brygger på en alliance, der netop skal forhindre, at den kommende kommissionsformand er konservativ.
5Det helt store puslespilAlle EU's 28 medlemslande vil gerne have en bid af kagen, når topposterne skal fordeles.
Og det kan ramme Manfred Weber.
Endelig kan Manfred Webers kommissærdrømme dø i den store kabale, der skal gå op, når poster skal besættes i EU.
Der skal nemlig ikke kun findes en formand for Europa-Kommissionen, men også en ny EU-præsident og en ny chef for Centralbanken.
Hvem der får den ene post, har stor betydning for, hvem der får den anden post.
- Hvis det skulle ende med Weber som kommissionsformand, så kan det heller ikke være en tysker på andre poster, siger Marlene Wind.
- Forskellige typer lande og fra både nord, syd, øst og vest skal gerne repræsenteres på listen over poster.
Så det er en stor kabale og et stort puslespil, der skal gå op.
FacebookTwitterKopier linkEmner:Emmanuel Macron (politiker)|Jean-Claude Juncker (politiker)|Spanien|Ungarn|Valg og folkeafstemninger




https://www.dr.dk/nyheder/politik/folketingsvalg/loekke-efter-gades-kolde-skulder-han-skal-jo-ikke-foere-valgkamp-i

FolketingsvalgLøkke efter Gades kolde skulder: 'Han skal jo ikke føre valgkamp i Nordsjælland'Statsministeren mener, at Søren Gades udtalelser er blevet strammet, og at Gade bliver en vigtig del af Venstres kampagne.
Af Emil Eller28.
maj 2019 kl.
20.
05Bemærk: artiklen er mere end 30 dage gammelLæs opDer var ikke meget kærlighed fra Venstres nyvalgte medlem af Europa-Parlamentet Søren Gade (V) til partiformand Lars Løkke Rasmussen, da han udtalte sig til Nordjyske i går.
Gade blev ved europaparlamentsvalget i søndags valgets næststørste stemmesluger efter partifællen Morten Løkkegaard.
Men til Nordjyske afviste han at bruge sin popularitet til at hjælpe statsministeren i valgkampen til Folketinget.
Statsminister Lars Løkke Rasmussen fortolker dog stemmeslugeren Søren Gade helt anderledes, selv om Gade har afvist, at han skal 'hænge på bannere sammen med Lars Løkke'.
Det siger statsministeren tirsdag aften.
- Han siger til mig, at han synes, han er blevet noget skarpvinklet.
Jeg tror, hans pointe er, at han selvfølgelig meget gerne vil indgå i Venstres videre kampagne, for han er en kæmpe styrke for Venstre.
- Men det er han jo i særlig grad der, hvor han har fået sine stemmer.
Det er jo det, der er hans pointe.
Det er ikke troværdigt, at han fører valgkamp i Nordsjælland – det var der, Morten Løkkegaard fik sine stemmer.
Det er mega troværdigt, at han kæmper for Venstre i det jyske, siger statsministeren.
Den tidligere forsvarsminister Søren Gade (til højre) fik med 201.
626 personlige stemmer næstflest af alle kandidater til europaparlamentsvalget trods en placering som nummer fire på Venstres opstillingsliste.
Venstres to stemmeslugere ved europaparlamentsvalget, Søren Gade og Morten Løkkegaard, fik ganske rigtigt gode valg i hver sin del af landet, hvor Søren Gade særligt trak stemmer i Nordjylland og Løkkegaard i det østlige Danmark.
Gade afviste bannere med LøkkeUenigheden mellem Søren Gade og statsminister Løkke kom ellers frem i offentlighedens lys i går, da Søren Gade gav et interview til regionalavisen Nordjyske.
Her fortalte Gade - der altså var en af Venstres to stemmeslugere ved europaparlamentsvalget i søndags - om det, han oplevede som manglende opbakning fra partiet under sin valgkamp.
Læs også:Venstres jyske stemmesluger: 'Du kan tro, jeg ikke skal hænge på bannere med Løkke'Og så understregede han, at statsministeren ikke skulle regne med opbakning fra Gade i valgkampen, der ellers med valgsejren i bagagen kunne have kastet noget positivt lys over Venstres valgkamp.
- Der var en, der sagde til mig: 'Nu bliver du Lars Løkkes bedste ven, i hvert fald de næste ni dage'.
Men du kan tro, jeg ikke skal ud og hænge på bannere sammen med Lars Løkke.
Jeg passer på min egen troværdighed, sagde Søren Gade.
Gade bløder opMen så hårdt skal det altså ikke tolkes, må man forstå på Lars Løkke Rasmussen.
Så han er stadig en del af jeres kampagne frem mod folketingsvalget?
- Ja, 100 procent.
Søren er en super venstremand, og jeg glæder mig over, at han og Morten Løkkegaard suverænt var de to, der fik flest personlige stemmer, siger Lars Løkke Rasmussen.
Efter interviewet i Nordjyske har Søren Gade blødt lidt op og overfor Ritzau afvist, at han ikke vil bakke op om sin formand i den igangværende valgkamp.
- Det handler ikke om Lars Løkke Rasmussens troværdighed, men om min egen.
Der er ikke noget problem der.
- Jeg har bare ikke optrådt i reklamer på Sjælland forud for europaparlamentsvalget, og så mener jeg ikke, at jeg kan gøre det efter valget, siger han.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Morten Løkkegaard (politiker)|Valg og folkeafstemninger|Jylland




https://www.dr.dk/nyheder/kultur/veninderne-marianne-og-amalie-troede-ikke-paa-deres-store-succes-fuck-folk-lytter-jo

KulturVeninderne Marianne og Amalie troede ikke på deres store succes: Fuck, folk lytter jo!
En podcast om astrologi er blevet en uventet stor succes for folkene bag.
© drAf Michelle From Hoxer og Martin Fält 28.
maj 2019 kl.
20.
02Læs opDe havde talt om det i noget tid, men ikke fået gjort noget ved det: At starte en podcast om astrologi.
Vi opdagede, at astrologi var noget, som folk syntes var sjovt at tale om, især til fester.
Marianne Gellert, podcastværtSkubbet til at komme i gang fik de, da Marianne Gellert for et år siden medvirkede i en episode af podcasten 'Politikens Poptillæg', der handlede om astrologi.
Her fik værten, Lucia Odoom, nemlig sagt, at Marianne og hendes veninde Amalie havde en astrologi-podcast på vej.
- Så mødtes vi i Hans Tavsens Park (i København) en solskinsdag og planlagde sæson et og to.
Og så tog vi ud og drak noget vin, og derfra tog vi hjem og optog det første afsnit, fortæller 32-årige Marianne Gellert, som til daglig arbejder som kommunikationsmedarbejder på en højskole.
Det kan 'Astropod'- 'Astropod' er et godt eksempel på, hvordan gode podcastværter formår at gøre deres lyttere interesseret i hvad som helst.
Selv hvis du ikke er helt vildt optaget af stjernetegn, bliver du fan på grund af Marianne Gellert og Amalie Bendixens begejstring og passion for emnet.
De har ramt et emne, der optager mange lige nu, og så har det et simpelt koncept.
Det er nemt at afkode, hvad 'Astropod' er, og det gør det også let tilgængeligt, siger Karen Straarup Møller, podcastredaktør for P3 og medlem af juryen for Podcastprisen.
'Astropod' udkom lidt senere på sommeren, og der gik kun otte timer, før den lå i toppen af Itunes.
- Vi troede seriøst kun, det ville være vores kærester og bedste veninder, der ville føle sig tvunget til at lytte, siger 31-årige Amalie Bendixen, som er uddannet beklædningsdesigner.
Nu er de snart færdige med første sæson af podcasten, som i dag har flere tusinde lyttere.
Marianne Gellert og Amalie Bendixen har også optrådt live til flere udsolgte events i hovedstaden, og i denne uge er de desuden på programmet til Podcastfestivalen, hvor de også var nomineret til to priser for 'Årets koncept' og 'Årets talent'.
I hver episode af 'Astropod' gennemgår Marianne Gellert nogle af de krystaller, der hører til sæsonens stjernetegn.
En blanding af sjov og alvorDet første afsnit, som de optog den sene sommerdag sidste år med teknisk assistance fra Amalie Bendixens kæreste, blev til introafsnittet af 'Astropod'.
Her giver de to værter en 30 minutters indføring i astrologiens verden og 'andre spirituelle nørderier'.
Optagelserne gav dem mod på mere, så de gik straks i gang med at planlægge hele første sæson, der følger 'dyrekredsen', som inden for astrologien er navnet for de tolv stjernetegn.
Vi tager ligesom folk med på en lille uddannelsesrejse, hvor vi bygger mere og mere på.
Amalie Bendixen, podcastværtTil at hjælpe med redigering og sørge for god lyd fik de shanghajet en fælles veninde, journalist Eva Lange, der har været fast producer på podcasten, lige siden de optog det første egentlige afsnit, som handler om Løvens tegn.
Men selvom Marianne Gellert og Amalie Bendixen har fået teknisk hjælp, så havde de to veninder fra begyndelsen en klar vision for'Astropod'.
- Vi var egentlig rørende enige om, at det skulle være dybdegående, men det måtte ikke være belærende.
Det skulle være tilgængeligt og nede på jorden, fortæller Amalie Bendixen.
Alle episoder er optaget under en paraply med en enkelt lydrecorder.
Men de har nu fået sponsoreret nogle mikrofoner, så de kan optage i en lidt mindre intim setting.
For at opnå den vision besluttede de fra starten, at hvert afsnit skulle bestå af en god blanding af sjov og alvor, for det må ikke blive alt for seriøst.
Resultatet blev blandt andet en brevkasse, månedens anbefalinger og en quiz, hvor deres producer hver gang skal gætte, hvilken kendis der har månedens stjernetegn.
At den kombination åbenbart var helt rigtig, og 'Astropod' med det samme blev lidt af et hit, skabte også lidt pres, da de skulle optage det andet afsnit, fortæller Amalie Bendixen.
- Jeg kom til at være rigtig Jomfru-agtig og forberedte mig for meget, hvilket man godt kan høre.
Jeg har så meget viden, som jeg skal fyre af, så det blev helt knudret.
Men jeg havde bare den der følelses af, at 'fuck, folk lytter, så skal jeg jo være ekstra god!
'.
Lyt til en quiz fra 'Astropod', hvor spørgsmålet er: 'Hvilken dansk statsminister er Skytte?
'Udklip fra 'Skytten'Den spirituelle interesseDet var gennem fælles veninder, at Amalie Bendixen og Marianne Gellert i 2012 mødte hinanden første gang, og det var ren (venskabelig) kærlighed ved første blik, fortæller de.
I køen til at vælte hegnet til Roskilde Festivalen opdagede de, at de havde en fælles passion.
- Vi var de eneste i gruppen, der havde en spirituel interesse.
Og så arbejdede vi senere i det samme yogacenter, hvor vi talte om de her ting, siger Amalie Bendixen.
Ud over yogafilosofi var det emner som mindfulness, ayurveda og krystaller, de dyrkede sammen.
Senere kom astrologien til, og når de var til fester sammen, blev deres interesse næsten til en hel selskabsleg.
- Vi opdagede, at astrologi var noget, som folk syntes var sjovt at tale om, især til fester.
Alle vil jo gerne høre om sig selv, så det var en ret fin indgangsvinkel til at løsne stemningen lidt op, fortæller Marianne Gellert.
Det var blandt andet spørgsmål om kærlighed og parforhold, som vennerne gerne ville høre om.
Passer vi sammen, hvis han er Fisk og jeg er Tvilling?
Den slags.
Og interessen fra vennerne var med til at føde ideen om at lave en astrologi-podcast.
- Jeg havde fået hjernerystelse og hørte rigtig meget podcast og tænkte, at der manglede noget om astrologi på dansk.
Alt det, der fandtes, var meget amerikansk og 'Orange County'-agtigt, siger Amalie Bendixen.
Før hver optagelse læser de i astrologi-bøger, de enten har fundet på Den Blå Avis eller lånt af Amalies mor.
'Vi prøver at vende hver en sten, så vi kan give den mest rigtige udgave og være så grundige som overhovedet muligt,' siger Amalie Bendixen.
Vælge og vrageAmalie Bendixen er vokset op med en mor, der er uddannet astrolog, så astrologien har altid været en del af hendes liv.
Men tilgangen er anderledes i dag, mener hun.
- Den forrige spirituelle opblomstring var meget en sandhed.
Det er det heldigvis ikke mere.
Jeg kan godt lide, at man kan shoppe lidt i de forskellige butikker af spiritualitet og alternative tilbud.
- Du kan vælge og vrage lidt mere, end man kunne tidligere, tilføjer Marianne Gellert, som med egne ord er 'ret jordbunden', men samtidig glad for tanken om, at der findes noget større.
Hun er flere gange blevet mødt med den holdning, at astrologi er en selvoptaget interesse.
Men for hende – og for Amalie Bendixen – handler astrologi langt fra kun om at gå op i sig selv.
- Astrologien kan også være med, når det handler om at se udad.
For du finder også forklaringsmodeller for, hvorfor andre reagerer, som de gør, siger Marianne Gellert, som selv er blevet mere opmærksom på andre menneskers reaktionsmønstre på grund af arbejdet med podcasten.
'Vi taler om emner, som går ind og rører ved noget, så vi får mange spørgsmål fra vores lyttere.
Jeg håber, at vi kan generere noget hjælp til selvhjælp.
Det er i hvert fald det, jeg gerne vil – både med astrologien, men også med krystalarbejdet,' siger Marianne Gellert.
Ikke sovepude-astrologiSelvom de godt ved, at astrologi ikke er en videnskab, så er det er vigtigt for dem begge, at 'Astropod' er et seriøst alternativt til den type astrologi, man for eksempel finder i dame- og ugebladene.
- I bladene har astrologien været lidt en sovepude, hvor man kunne nøjes med kun at vide noget om sit soltegn, og så kunne man bare dele menneskeheden op i tolv typer og så hvile i de kasser og undskylde alt derudfra, siger Amalie Bendixen.
Hun er glad for, at de med 'Astropod' har været med til at introducere flere facetter af astrologien.
- Vi tager ligesom folk på en lille uddannelsesrejse, hvor vi bygger mere og mere på.
Amalie Bendixen er gravid og har termin til august, men det skal ikke stå i vejen for næste sæson af 'Astropod'.
'Vi håber, at Carmen ikke har kolik, så hun kan være med.
Jeg tænker, hun bliver en ordentlig lille Jomfru.
' At der for tiden lader til at være en interesse for det spirituelle, mener de, at der kan være flere årsager til.
Det kan både være en rar forklaringsmodel i en tid, hvor især unge føler et stort pres – og så er det måske også en mulighed for at se sig selv lidt udefra.
- Jeg følger ret mange astrologer på Instagram, fordi jeg elsker, når der for eksempel står noget om, at 'jeg vil have det sådan her, fordi Solen er i konjunktur til Venus'.
Nogle gange passer det ikke, men andre gange passer det helt eminent – og så føler jeg mig så set, siger Marianne Gellert, som gerne vil give sine lyttere samme oplevelse.
Den astrologiske forklaringAmalie Bendixen indskyder, at der faktisk også er en astrologisk forklaring på deres succes med podcasten.
- Uranus var i vædderen.
Så der var en spirituel opvågenhed deromkring, hvor vi udgav de første afsnit, siger hun og får Marianne Gellert til at grine.
For Amalie Bendixen er 'Astropod' nærmest et kald.
- Altså, jeg føler jo, at jeg har fået en gave, siger hun og smiler, inden hun fortsætter:- Nu kommer jeg til at lyde lidt frelst.
Men jeg har altid brugt astrologien som et menneskeligt kompas.
Jeg har fået god selverkendelse, men også virkelig kunne bruge det i forhold til andre mennesker.
Det har altid været en kæmpe gave, og det synes jeg bare er så spændende at give videre.
Sidste afsnit af 'Astropods' første sæson udkommer 22.
juni og handler om Krebsen.
Hvad næste sæson kommer til at byde på, vil de ikke løfte sløret for, men de fortæller, at de holder fast i den idé, de fik en varm sommerdag sidste år.
De håber begge, at 'Astropod' på et tidspunkt kan blive en levevej.
Enten helt eller delvist.
'Det mest frustrerende ved at lave podcasten, er, at vi ikke kan få lov til at gøre det før alt andet.
For det er det, jeg brænder mest for,' siger Amalie Bendixen.
FacebookTwitterKopier linkEmner:Religion|København|Instagram|Apple Inc.
|Alternativ behandling




https://www.dr.dk/nyheder/politik/folketingsvalg/kurdisk-far-naegter-forlade-sjaelsmark-vi-er-i-livsfare-vi-kan-ikke

FolketingsvalgKurdisk far nægter at forlade Sjælsmark: 'Vi er i livsfare.
Vi kan ikke vende tilbage'Mor, far og børn fra Iran har fået afslag på asyl, men rejser ikke hjem.
Af Emma Toft28.
maj 2019 kl.
19.
45Bemærk: artiklen er mere end 30 dage gammelLæs op141 børn lever i dag med deres forældre på en nedlagt kaserne i Nordsjælland.
Familierne har fået afslag på asyl, men de forlader ikke Danmark, selvom myndigheder og politikere gerne ser, at de frivilligt rejser hjem til de lande, de kommer fra.
I den nye DR-dokumentar "Børnene på Sjælsmark" fortæller flere af børnene om et liv på udrejsecenteret, hvor fremtiden er uvis, og hvor livet gør så ondt, at det påvirker humøret, venskaberne og søvnen.
Og her i valgkampen melder flere partier sig nu klar til at ændre forholdene på Sjælsmark i håb om at give børnene et bedre liv.
Men hvorfor rejser forældrene ikke hjem?
- Vi er i livsfare, så vi kan ikke vende tilbage, siger familiefar Jawhar Ramazani, der bor på udrejsecenter Sjælsmark sammen med sin kone og børnene Husam på otte år og Hadis på 11 år.
Børnene fortæller om deres liv i videoen i toppen af artiklen.
Læs også:Trods kraftig kritik: Antallet af børn på Udrejsecenter Sjælsmark stiger og stiger8-årige Husam spiller bold i et rum på Udrejsecenter Sjælsmark i Nordsjælland.
Ankom med de store flygtningestrømmeFamilien kommer fra det nordlige Iran, hvor børnene også er født.
For fire år siden kom de til Danmark med de store flygtningestrømme i 2015.
Her søgte de om asyl.
- Vi er kurdere fra Iran, og vi har boet i Iran, men kort sagt har vi altid været en undertrykt gruppe, fortæller faderen Jawhar Ramazani i DR-dokumentaren.
I tre et halvt år har familien boet i Danmark.
Noget af tiden har de boet på et asylcenter i Frederikshavn, men de sidste to år har familien boet på Sjælsmark, fordi de i november 2016 fik endeligt afslag på asyl og ikke samarbejder med myndighederne om hjemrejse.
Både Udlændingestyrelsen og Flygtningenævnet har afvist, at familien skulle være forfulgt og derfor skulle have behov for beskyttelse.
Faderen ved, at det påvirker børnene at bo på udrejsecenteret, som i hans øjne minder om et fængsel eller et militærområde med pigtrådshegn.
DR's dokumentar om Børnene på Sjælsmark bliver sendt i aften på DR1 klokken 20.
45.
Du kan også se dokumentaren her på DRTV: Børnene på Sjælsmark- Det er hårdt for hjerne, krop og sjæl.
Vi er trætte af det her liv, siger Jawhar Ramazani.
Men han føler ikke, at familien kan vælge at vende tilbage til Iran - også selvom det presser familien at være afviste asylansøgere og bo på udrejsecenteret.
- Vi har valgt det her liv for vores børns skyld, siger han.
Børnene går til hverdag i almindelig folkeskole uden for centeret.
Forældrene til Hadis og Husam mener, familien vil være i livsfare, hvis den vender tilbage til Iran.
Foto: DRIkke muligt med tvangsudsendelseFamilierne på udrejsecenter Sjælsmark har alle fået afslag på deres ansøgninger om asyl i Danmark.
Men på trods af det rejser hovedparten ikke frivilligt hjem.
Nogle familier sender danske myndigheder hjem under tvang - såkaldte ledsagede udrejser, hvor folk risikerer at blive udsendt med politi, håndjern og ble på, hvis det er påkrævet for, at udsendelsen kan lade sig gøre.
Det gælder i visse tilfælde folk, der kommer fra Afghanistan, som nogle gange accepterer at tage imod egne statsborgere, som bliver udsendt med tvang fra Danmark.
Men ikke alle lande tager imod egne statsborgere, hvis de er blevet udsendt med tvang.
Det gælder blandt andet Iran, Irak og Kuwait, og på Sjælsmark bor der mange børn fra netop disse lande - i alt 85 børn.
12 fastlåste landeIranIrakKuwaitMyanmarSudanIndienSyrienCongoCubaAngolaAserbajdsjanUsbekistanKilde: DR-dokumentaren "Børnene på Sjælsmark"Tager kun folk, der kommer frivilligtDR har forsøgt at få den iranske ambassade til at svare på, hvorfor landet ikke tager imod egne statsborgere, som bliver udsendt af Danmark med tvang.
I et brev svarer ambassaden, at Iran er i dialog med danske myndigheder, og at de accepterer alle statsborgere, der rejser hjem frivilligt.
Men der er ikke noget konkret svar på, hvorfor landet ikke ønsker at tage imod tvangsudsendte.
Det kan der være flere grunde til, siger Thomas Gammeltoft-Hansen, professor i flygtningeret på Københavns Universitet.
- Politisk kan man have det sådan, at man ikke ønsker at se bestemte grupper vende tilbage.
Det er politiske dissidenter og etniske mindretal, lyder det fra professoren.
- Et andet ellement kan handle om at prøve at sikre egne borgeres værdighed.
At man ikke ønsker at se folk komme tilbage med politieskorte eller med håndjern, tilføjer han.
Danske myndigheder forsøger at få aftaler i stand med myndighederne i de 12 fastlåste lande om, at de skal tage imod deres egne statsborgere, når danske myndigheder udsender dem under tvang.
Men ifølge professoren sker der ikke store fremskridt i forhold til de lande, som er vigtigst for Danmark at få aftaler med - for eksempel Iran.
FacebookTwitterKopier linkEmner:Iran|Flygtninge og asylansøgere|DR1|Københavns Universitet|Udlændingepolitik




https://www.dr.dk/nyheder/politik/folketingsvalg/hvem-skal-redde-klimaet-er-jeg-et-svin-lige-nu

Uenige SammenSe temaFolketingsvalgHvem skal redde klimaet?
'Er jeg et svin lige nu?
'CO2-nedskæringer, økologisk landbrug og nyt vaskepulver – er det løsningen på klimaproblemerne?
Se med, når syv vælgere er Uenige Sammen.
Af Liv Krasnik28.
maj 2019 kl.
20.
00Bemærk: artiklen er mere end 30 dage gammelLæs opKlimakæmper, klimatosse eller klimabenægter?
Uanset hvor man står, så er klimaet et brandvarmt emne.
Klimaspørgsmålet er det vigtigste politiske emne for vælgerne lige nu.
Det viser flere målinger lavet op til Folketingsvalget den 5.
juni.
Men hvem har ansvaret for klimaet?
Er det politikerne, eller er det danskerne selv?
Flere partier har sat klimaet øverst på dagsorden, men de har stadig svært ved at blive enige om, hvordan vi kommer klimaproblemerne til livs.
DR har bedt syv vælgere med vidt forskellige holdninger være uenige sammen.
Læs også:Hvornår er man ægte dansker?
'Dit pas gør dig ikke nødvendigvis til dansker'FacebookTwitterKopier linkEmner:Folketinget|Valg og folkeafstemninger




https://www.dr.dk/nyheder/politik/folketingsvalg/tjek-om-dit-fag-bliver-husket-paa-borgen-laeger-er-de-mest-hotte

Taler politikerne om det, der er vigtigt for dig?
Se temaFolketingsvalgTjek om dit fag bliver husket på Borgen: Læger er de mest hotteSøg i alt, hvad folketingspolitikerne har sagt i denne valgperiode, og se, om de har husket dit fag.
Af Kåre Kildall Rysgaard, Udvikler: Ruben Engrob Nielsen og Signe Heiredal (grafik)28.
maj 2019 kl.
19.
31Bemærk: artiklen er mere end 30 dage gammelLæs opLæger er den faggruppe, som politikerne er mest begejstret for at nævne på Christiansborg.
De seneste fire år har politikerne nævnt ordet ”læge” bredt forstået over 5.
000 gange i folketingssalen.
Lærere og pædagoger er på anden- og tredjepladsen, når det gælder omtale af faggrupper fra landets fineste talerstol.
Men har politikerne overhovedet husket dit fag i folketingssalen?
Og hvad har de sagt?
Det kan du tjekke længere nede i artiklen.
Stor forskel på om fag nævnes i folketingssalenI Danmark er der omkring 24.
000 læger, som nævnes over 5.
000 gange fra folketingets talerstol på knap fire år.
Til gengæld bliver de omkring 100.
000 håndværkere, som tømrer, murere og elektrikere nævnt 470 gange (Alle ordene: håndværker, tømrer, murer og elektriker er lagt sammen).
Kilder: DR's analyse af ord fra folketingets talerstol og svar til Folketinget over antal håndværkere og oplysninger på fagforeningers hjemmesider.
Rekord i at sige ”læge” har sundhedsminister Ellen Trane Nørby (V), viser DR´s analyse af referater over møder i folketingssalen i denne valgperiode.
Det har været en mærkesag for hende at sikre læger i hele landet og et bedre sundhedsvæsen.
- Der er for mange danskere, som oplever, at der ikke er en læge i deres område, siger Ellen Trane Nørby.
Hun forklarer, at når politikerne nævner læger, pædagoger og lærere, siger det noget om dagsordenen og debatterne på Christiansborg.
Faggrupperne fylder meget, fordi de arbejder inden for store områder af velfærden, som berører mange danskere.
Når offentlige medarbejdere nævnes så tit, skyldes det også, at Christiansborg især styrer den offentlige sektor, fortæller Roger Buch, chefforsker på Danmarks Medie og Journalisthøjskole.
Derfor nævner politikerne hyppigere læger, sygeplejersker og pædagoger end salgsassistenter og håndværkere.
- Velfærd er en af de store dagsordener.
Derfor er det forventeligt, at de offentlige professioner dominerer, siger Roger Buch.
Håndværkere er knap så hotteEt stykke nede på listen over populære faggrupper nævnt i folketingssalen havner ordet "håndværker".
Sundhedsminister Ellen Trane Nørby mener, det er, fordi politikerne ikke altid præcist siger ordet: "håndværker".
Andre gange nævner de måske elektrikere eller tømrer.
Lægger man de store fag som tømrer, murer, elektriker sammen med ordet "håndværker", er de tre fag sammenlagt nævnt 470 gange på fire år.
Set i lyset af, at der er omkring 100.
000 tømrere, murere og elektrikere i alt i Danmark, er det en beskeden omtale sammenlignet med andre faggrupper.
Henning Hyllested (EL) mener, at Christiansborg har for lidt fokus på håndværkere.
- Der er mange akademikere i Folketinget.
Den verden, som faglærte og ufaglærte lever i, ligger langt væk fra mange folketingsmedlemmer, mener politikeren, som har rekord i at sige ”chauffør” fra talerstolen og andenplads i ordet ”håndværker”.
Henning Hyllested oplever, at politikernes baggrund spiller ind på deres talelyst på Christiansborg.
De taler for eksempel hellere om gymnasiet, hvor de selv og deres børn ofte har gået, end erhvervsuddannelserne.
Selv var Henning Hyllested havnearbejder, inden han kom i Folketinget, og mener, at det helt sikkert er grunden til, at håndværkere og ufaglærte er i hans tanker og havner i talerne.
Tjek, hvem der har talt om dit fag.
Dyk herefter ned i, hvad politikerne har sagt i den forbindelse.
Har du andre interesser, kan du også søge på for eksempel arbejdsløshed, økologi, ulve, pandaer, eller hvad du har lyst til.
Sådan gjorde vi:•DR har automatisk indsamlet alle referater fra møder i folketingssalen i perioden juli 2015 til maj 2019 fra Folketingets hjemmeside.
Efterfølgende har vi lagt teksten ind i en database, hvor du kan søge.
•DR har søgt på rundt regnet 90 forskellige faggrupper.
Som inspiration har vi brugt en liste over faggrupper, som det Nationale Forskningscenter for Arbejdsmiljø bruger, når de skal vurdere arbejdsmiljøet.
•Søgningen viser alle de sammenhænge, søgeordet indgår i.
F.
eks.
viser læge også resultater fra lægebil og lægemidler.
Tryk på 'Søg på præcis dette ord,' hvis du kun vil søge på selve ordet.
Søges helt præcist på ordet læge i ental og flertal ligger læger stadig i top med over 2.
000 hits i folketingssalen.
•Der er undladt at søge på enkelte faggrupper som f.
eks.
kok, fordi kok også indgår i koks, som blandt andet bliver nævnt i forbindelse med problemer i Skat.
Ordet tjener er både en faggruppe, men nævnes også når politikerne taler om, hvad folk tjener.
Ordet lærer er taget med.
Her har DR gennemgået 50 gange, hvor ordet bliver brugt.
To gange dækkede ordet lærer ikke faggruppen, men at lære.
FacebookTwitterKopier linkEmner:Ellen Trane Nørby (politiker)|Enhedslisten|Folketinget|Henning Hyllested (politiker)|Bygge- og anlægsvirksomhed




https://www.dr.dk/nyheder/politik/ep-valg/karsten-hoenge-undskylder-jeg-har-haandteret-situationen-idiotisk

EP-valgKarsten Hønge undskylder: 'Jeg har håndteret situationen idiotisk'SF-kandidaten til Europa-Parlamentet undskylder at have givet sit mandat videre, men holder fast i sin beslutning.
- Der har været uklarhed og uld-i-mund, og jeg har håndteret situationen idiotisk, lyder det fra Karsten Hønge.
Af Anna Sol Jørgensen28.
maj 2019 kl.
19.
04Bemærk: artiklen er mere end 30 dage gammelLæs op- Undskyld - det er den rette reaktion på tåbelige handlinger.
Derfor dette opslag.
Sådan lyder indledningen på et Facebook-opslag fra Karsten Hønge, SF's anden-kandidat til europaparlamentsvalget, her til aften.
Karsten Hønge har været godt og grundigt i vælten efter søndagens valg til Europa-Parlamentet.
Ikke så meget fordi han med omkring 20.
000 personlige stemmer kunne træde ind i parlamentet ved siden af partiets spidskandidat, Margrete Auken, men fordi han takkede nej til den plads, han var blevet valgt ind til ved søndagens valg.
I stedet for selv at tage hvervet på sig, gav han nemlig staffeten videre til den tredje kandidat på partiets liste, den 21-årige Kira Marie Peter-Hansen, der fik 15.
756 personlige stemmer.
Karsten Hønge stillede nemlig ikke bare op til Europa-Parlamentet.
Han er også kandidat til folketingsvalget.
Han har tidligere udtalt, at han ville træde ind i parlamentet og opgive Folketinget, hvis han blev valgt ind til at skulle flytte til Bruxelles.
Læs også:Vælgere om Karsten Hønges beslutning: ’Skuffende’ og ’svineri’Men det blev altså ikke virkeligheden, og Karsten Hønge holder fast i beslutningen om at sige nej tak til pladsen i Europa-Parlamentet og i stedet fokusere på folketingsvalget den 5.
juni.
Vrede vælgere- En fortjent røvfuld skal man lære af.
Selvfølgelig burde jeg være helt tydelig, da de to valg faldt lige oven i hinanden.
Jeg skulle have fortalt alle, og ikke kun på Fyn, at Folketinget havde min 1.
prioritet, skriver han på Facebook.
Karsten Hønge har lagt et billede med teksten 'Erkender valg-brøler' på Facebook efter sin beslutning om ikke at gå ind i Europa-Parlamentet.
Karsten Hønges beslutning har fået hård medfart fra nogle af de vælgere, der har stemt på ham.
Den 18-årige førstegangsvælger Kim Laursen fra Gladsaxe har kaldt beslutningen for 'noget svineri'.
- Man pisser lidt på folk, der har stemt på ham, siger Kim Laursen.
SF's formand, Pia Olsen Dyhr, har udtalt, at situationen med Karsten Hønge var helt særlig og ikke ønskværdig, og hun forstår godt, hvis vælgere er skuffede.
Og opmærksomhedens centrum erkender da også, at han ikke har været klar i spyttet.
- Jeg er ikke til udenomssnak og bortforklaringer: Der har været uklarhed og uld-i-mund, og jeg har håndteret situationen idiotisk.
Jeg har skuffet en masse vælgere, og det er jeg utrolig ked af.
FacebookTwitterKopier linkEmner:Europa-Parlamentet|Karsten Hønge (politiker)|Margrete Auken (politiker)|Valg og folkeafstemninger|Bruxelles




https://www.dr.dk/nyheder/udland/forsvarer-assange-indlagt-pa-sygeafdeling-i-london-faengsel

UdlandForsvarer: Assange indlagt på sygeafdeling i London-fængselDomstol i Sverige afviser dog at udsætte retsmøde i forbindelse med WilkiLeaks-stifterens voldtægtssag.
Stifteren af WikiLeaks,  Julian Assange, i en retssal i London tidligere på måneden.
)28.
maj 2019 kl.
19.
13Bemærk: artiklen er mere end 30 dage gammelLæs opStifteren af WikiLeaks, Julian Assange, er blevet indlagt på sygeafdelingen i Belmarsh-fængslet i London.
Det oplyser hans svenske advokat Per E.
Samuelson ifølge TT.
Assange sidder fængslet i den britiske hovedstad for at have brudt kautionsbetingelser.
Samuelson mødtes med Assange fredag og siger, at han er meget svækket.
- Assange er i så dårlig form, at det ikke er muligt at føre en normal samtale med ham, siger Samuelson til Upsala Nya Tidning.
Domstol i Sverige afviser udsættelseI et brev til tingsretten i Uppsala har Samuelson anmodet om, at domstolen udsætter et retsmøde den 3.
juni, hvor der skal tages stilling til, om Assange skal begæres udleveret til Sverige.
Men domstolen har afvist anmodningen, og retsmødet vil finde sted som planlagt.
Den svenske anklagemyndighed genoptog tidligere på måneden efterforskningen af den voldtægtssag, som hænger over Assange i Sverige.
Anklagerne om voldtægt og overgreb mod to kvinder går tilbage til 2010 - samme år som WikiLeaks offentliggjorde store mængder af hemmeligstemplede dokumenter.
USA: 17 nye sigtelser mod AssangeDet amerikanske justitsministerium meddelte i sidste uge, at der er 17 nye sigtelser rettet mod Assange.
Ifølge ministeriet har Assange ulovligt offentliggjort navne på fortrolige kilder og forbrudt sig mod loven om spionage.
Derudover skal han have konspireret med og assisteret den tidligere amerikanske efterretningsofficer og whistleblower Chelsea Manning i at skaffe fortrolig information.
Anklagerne mener desuden, at Assange instruerede Manning i en af de største sager i USA's historie om offentliggørelse af fortrolig information.
Ifølge Julian Assanges advokat er anklagerne om spionage en "trussel" mod alle journalister.
Anholdt efter syv år på ambassadeDe nye sigtelser kommer, en måneds tid efter at justitsministeriet offentliggjorde en lidt mindre sag mod Assange.
I den er han af USA anklaget for gennem WikiLeaks at offentliggøre store mængder fortrolige amerikanske dokumenter om krigene i Afghanistan og Irak.
Assange blev 11.
april anholdt på Ecuadors ambassade af britisk politi.
På det tidspunkt havde han opholdt sig på ambassaden i næsten syv år.
Han er i gang med at udtjente en 50 uger lang straf i London, som han fik for at skippe kautionen, da han flygtede til Ecuadors ambassade i 2012.
/ritzau/ReutersFacebookTwitterKopier linkEmner:Wikileaks|Sverige|London|Julian Assange (erhvervsleder)|Udenrigspolitik




https://www.dr.dk/nyheder/viden/teknologi/begravet-kaempe-ismasse-vil-kunne-daekke-mars-med-halvanden-meter-vand

TeknologiBegravet kæmpe-ismasse vil kunne dække Mars med halvanden meter vandIsen er rester fra oldgamle istider, viser radarmålinger.
© SA/DLR/FU Berlin; NASA MGS MOLA Science TeamAf Søren Bjørn-Hansen28.
maj 2019 kl.
19.
01Læs opMars er i dag en gold, kold og øde planet.
De seneste årtiers forskning peger dog på, at planeten engang var dækket af floder, søer og endda have.
Nu har forskere fundet beviser på, at der engang var virkelig meget vand på vores naboplanet.
Læs også:Grundvand på Mars: Kratere bekræfter teori om kæmpehavMange kilometer under Mars nordpol ligger enorme mængder vandis begravet, rester af gamle iskapper.
Der er så meget is, at hvis det smeltede, kunne det dække planeten med et 1,5 meter dybt hav.
- Vi regnede ikke med at finde så meget is her.
Det ser ud til at være det tredje største isreservoir på Mars efter polerne, siger Stefano Nerozzi, fra University of Texas i en pressemeddelelse.
At der findes store ismængder på overfladen ved planetens poler er velkendt.
Men den nye store ismængde gemmer sig langt under overfladen.
Radar kigger flere kilometer nedDen gigantiske isklump blev opdaget ved hjælp af radaren Sharad om bord på Mars Reconnaissance Orbiter (MRO) - en Nasa-satellit i kredsløb om Mars.
Det blev senere bekræftet via tyngdemålinger.
Forskerne mener, at de store mængder is er blevet oparbejdet gennem tidligere istider på Mars.
Dem har planeten haft mange af, ligesom Jorden, forklarer Christine Hvidberg, lektor ved Niels Bohr Instituttet på Københavns Universitet.
- Vi har længe været i tvivl om, hvorvidt det var sand, der lå gemt under nordpolen.
Men det viser sig at være en slags permafrost, der måske er rester af gamle istider, siger hun.
- Det øverste lag, iskalotten, er ung.
Forskerne tror, der har været en serie af gamle istider.
Dette billede, taget af Hirise-kameraet om bord på MRO, viser islagene, som de ser ud tæt på overfladen.
Billedet er farvet efterfølgende, så sandet er de mørke lag, mens vandet ses som hvide lag.
Rester af oldgamle istiderMars roterer om sin egen akse ligesom Jorden.
Det er grunden til, at istiderne opstår.
Når planeter "vipper", kommer der istider.
Og det har gennem milliarder af år skabt en række iskapper på Mars.
Forskerne bag den nye opdagelse troede egentlig, at de iskapper var væk.
For Mars har hverken magnetfelt eller atmosfære.
Og det betyder, at solvinden slider vand af planeten som en blæselampe.
Men de nye undersøgelser viser, at store dele af iskapperne har overlevet, begravet under Mars rødbrune støv.
Flydende vand i dybderneDet mest afgørende i de nye opdagelser er, ifølge Christine Hvidberg, at forskerne har bekræftet, præcist hvor meget vand der er under nordpolen.
Læs også:Enorme floder dominerede Mars: Planeten tørrede ud i en sen alderDeres målinger viser, at klumpen næsten kun består af vandis.
Og det kan ifølge Christine Hvidberg betyde, at der er flydende vand i Mars dybder.
- Går vi ned i dybden, må vi finde flydende vand i nogle kilometers dybde.
For her er der stadig varmt, siger hun.
Det er vigtigt, fordi det kan betyde, at der er liv på planeten.
- Alle steder på Jorden, hvor der er flydende vand, har vi fundet liv.
Så måske det samme gælder her, forklarer Christine Hvidberg.
Afgørende for astronauter i fremtidenUanset om den underjordiske is huser liv i dag, kan den blive afgørende for, om liv kan trives på Mars engang i fremtiden, når vi mennesker en dag besøger planeten.
- Vi kan ikke tage til Mars, hvis ikke der er vand.
For det er umuligt at medbringe nok.
Så de bemandede missioner, der overvejes, kræver, at der findes vand på Mars, siger Christine Hvidberg.
Hun har sammen med flere andre forskere også foreslået, at kommende Mars-missioner skal lande tæt ved en marsisk gletsjer, så vandet kan blive analyseret og måske bruges af mennesker.
- I filmen 'The Martian' udvinder hovedpersonen ilt fra atmosfæren.
Men hvis jeg var astronaut, ville jeg meget hellere lande i nærheden af noget vand, der allerede er der, siger hun.
Vand kan nemlig spaltes i ilt og brint, der kan bruges til raketbrændstof, via elektrolyse.
Og Christine Hvidberg har allerede fundet det perfekte sted:- Vi har udpeget et sted med en gletsjer og lave breddegrader nok til, at der er sol til solpanelerne.
Så nu er det bare at krydse fingre for, at Nasa lytter til forslaget og sender astronauter dertil.
FacebookTwitterKopier linkEmner:Københavns Universitet|Videnskab|NASA|Viden og tech|Texas




https://www.dr.dk/nyheder/udland/macron-inden-topmoede-vestager-har-erfaring-til-faa-eu-topjob

Kamp om EU-topposterSe temaUdlandMacron inden topmøde: Vestager har erfaring til at få EU-topjobEU's stats- og regeringschefer mødes i aften for at diskutere, hvad den næste formand for Europa-Kommissionen skal kunne.
Margrethe Vestager (R) har sagt, at hun gerne vil være den næste formand for Europa-Kommissionen.
Af Per Bang Thomsen - Bruxelles28.
maj 2019 kl.
18.
47Bemærk: artiklen er mere end 30 dage gammelLæs opDen franske præsident, Emmanuel Macron, ville egentlig ikke nævne navne, da han ankom til aftenens ekstraordinære EU-topmøde i Bruxelles.
Her skal EU’s stats- og regeringschefer blandt andet diskutere, hvilke kvalifikationer den kommende formand for Europa-Kommissionen skal have.
Og den franske præsident slog på, at den næste kommissionsformand skal have både ”erfaring og troværdighed” til at kunne ”forny Europa” og tage sig af blandt andet klimakrisen samt sikre job og vækst.
Men da Emmanuel Macron blev spurgt ind til, om Margrethe Vestager (R) kunne have den nødvendige erfaring, svarede han ja.
Hun er i dag EU's konkurrencekommissær og har tidligere været både politisk leder af Det Radikale Venstre såvel som økonomi- og indenrigsminister i Danmark.
Og hun har meldt ud, at hun gerne vil overtage posten som kommissionsformand, når den nuværende, Jean-Claude Juncker, forlader posten den 1.
november i år.
- Vi får brug for kvinder og mænd, der kan personificere denne fornyelse, og som har erfaringen og troværdigheden til at udføre denne mission, sagde Emmanuel Macron til pressen.
Den tyske kansler, Angela Merkel, og den franske præsident, Emmanuel Macron, er uenige om, hvem der skal være ny kommissionsformand.
Merkel støtter konkurrentDet er EU’s stats- og regeringschefer, der har til opgave at indstille en kandidat til formandsposten.
Herefter skal Europa-Parlamentet så blåstemple eller forkaste kandidaten.
Den franske præsident nævnte også sin landsmand Michel Barnier, der har været EU’s brexit-chefforhandler, samt den socialdemokratiske spidskandidat til formandsposten, hollandske Frans Timmermans, som mulige bud med nok erfaring.
Derfor er formanden for Europa-Kommissionen vigtig?
Det er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionens EU’s ansigt udadtil.
Udover formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Til gengæld undgik han helt den tyske Manfred Weber, der er den kristen-konservative spidskandidat til den magtfulde EU-toppost.
Han er i dag formand for EPP-gruppen i Europa-Parlamentet, der samler Europas kristen-konservative partier.
Og han ønsker også at overtage kommissionsformandsposten efter Jean-Claude Juncker.
Den tyske kansler, Angela Merkel, nævnte til gengæld Manfred Weber, da hun ankom til topmødet.
Han er medlem af det bayerske CSU-parti, der er søsterparti til Angela Merkels CDU.
- Som medlem af EPP vil jeg selvfølgelig kæmpe for Manfred Weber, sagde kansleren til pressen.
Stor uenighedAngela Merkel understregede dog, at aftenens middag blot var ”den første udveksling af synspunkter” efter europaparlamentsvalget i sidste uge, og at stats- og regeringscheferne stadig har god tid til at forhandle.
For der er langt fra enighed blandt dem.
Den spanske premierminister, socialdemokraten Pedro Sanchez, støtter Frans Timmermans, mens Luxembourgs premierminister, Xavier Bettel, bakker op om Margrethe Vestager.
- Vi skal ikke afvise nogen - hverken Vestager, Weber eller Timmermans - men mit hjerte banker for Vestager.
Hun har alle kvaliteterne, der er brug for, samt det rette cv, sagde han.
Hollands premierminister, Mark Rutte, er medlem af den liberale ALDE-familien sammen med Margrethe Vestager.
Trods det afviste han at sætte navn på en favorit, da han ankom.
Og han understregede ligesom Angela Merkel, at der fortsat er god tid til at forhandle.
- Vi har den første diskussions-runde i aften, sagde Mark Rutte og pointerede, at det slet ikke er sikkert, at det bliver hverken Margrethe Vestager, Manfred Weber eller Frans Timmermans, der ender med at få kommissionsformandsposten.
Tyske Manfred Weber går efter at blive den næste formand for Europa-Kommissionen.
Men det er ikke alle stats- og regeringschefer, der bakker op om ham.
Løkke: Vestager er bedste kandidatDe tre politikere har nemlig valgt at stille op som en del af det såkaldte ’spitzenkandidat’-system.
Det er et system, som de europæiske partifamilier selv valgte at indføre ved det seneste europaparlamentsvalg i 2014 for at få mere kontrol over udvælgelsesprocessen.
Selvom det er EU-landenes stats- og regeringscheferne, der skal indstille en kandidat, så skal det ifølge Lissabon-traktaten ske ”under hensyntagen” til resultatet af europaparlamentsvalget.
Derfor besluttede de europæiske partifamilier at stille med hver sin spidskandidat til kommissionsformandsposten, som stats- og regeringscheferne så skulle vælge fra.
Hvis ikke det skete, ville Europa-Parlamentet nægte at godkende kandidaten.
Læs også:Ryborg: Mudret magtspil afgør Vestagers chancer i EUDen proces har man nu prøvet at gentage.
Men mange af stats- og regeringscheferne, heriblandt den franske præsident og statsminister Lars Løkke Rasmussen (V), er langt fra begejstrede for den, og de har sagt, at de ikke vil være bundet af den.
- Der er dem i Europa-Parlamentet, der mener, at parlamentet både skal nominere og godkende en kommissionsformand.
Det tror jeg ikke, der er stemning for omkring bordet, sagde han, da han ankom.
Venstre er også en del af den liberale ALDE-familie sammen med de Radikale.
Den familie gik samlet set frem ved EP-valget i sidste uge, og derfor vil de også have en bid af toppost-kagen, når den skal fordeles, understregede han.
Og selvom han er imod spitzenkandidat-systemet, så lagde han ikke skjul på sin opbakning til den danske konkurrencekommissær.
- Der er ingen tvivl om, at Vestager er det stærkeste bud på en formand for Europa-Kommissionen af de kandidater, der findes, sagde den danske statsminister inden topmødet.
Målet er, at den nye kommissionsformand vil blive fundet på EU-topmødet den 20.
-21.
juni i år.
Her kan du høre, hvorfor statsministeren mener, at Vestager er det bedste bud på en kommissær:FacebookTwitterKopier linkEmner:Jean-Claude Juncker (politiker)|Lars Løkke Rasmussen (politiker)|Venstre|Frankrig|Valg og folkeafstemninger




https://www.dr.dk/nyheder/regionale/nordjylland/tryghed-paa-fire-ben-sif-hjaelper-nervoese-elever-med-slappe-af-foer

NordjyllandTryghed på fire ben: Sif hjælper nervøse elever med at slappe af før eksamenHunden Sif er en del af en voksende trend med beroligende dyr.
Af Klaus Videbæk og Katja Schlaikier28.
maj 2019 kl.
20.
20Bemærk: artiklen er mere end 30 dage gammelLæs opNår håndfladerne bliver svedige, og det kan være svært at holde styr på nerverne, har man en særlig medarbejder på Vester Mariendal Skole i Aalborg.
Hun hedder Sif og har ikke to – men fire ben.
Sif har hjulpet elever ved eksamenstid de seneste fire år, og det er de mere end glade for på skolen.
For hunden hjælper de mest eksamensnervøse eller -angste elever med at slappe af selv i en presset situation.
- Jeg synes, det er fantastisk, når Sif er der, og hvilken beroligende virkning det har på eksamensnervøse elever, siger lærer på skolen Stine Storgaard.
Også andre steder benytter man sig af dyrenes beroligende effekt.
Læs også:VIDEO Mini-ponyerne Tulle og Mille skaber glæde på Strandby PlejecenterFaktisk ser vi en helt ny tendens i samfund, fortæller Chalotte Glintborg, adjunkt i rehabiliteringspsykologi på Aalborg Universitet.
- Dyr bliver brugt i mange sammenhænge.
På plejehjem og på skoler, i forhold til læsning for eksempel, så man kan føle sig tryg i de her situationer.
Så der er en stor vækst i samfundet generelt i forhold til at involvere dyr, siger hun.
Se hunden i aktion i eksamenslokalet øverst i artiklen.
Sif er en del af medarbejderflokken på Vester Mariendal Skole.
FacebookTwitterKopier linkEmner:Uddannelse|Aalborg Universitet|Kæledyr|Aalborg




https://www.dr.dk/nyheder/kultur/drama-paa-laesoe-kunstnere-kraever-kontroversielle-vaerker-fjernet-fra-galleri

KulturDrama på Læsø: Kunstnere kræver kontroversielle værker fjernet fra galleriEn udstilling om politisk kunst har skabt røre på den lille ø i Kattegat.
Dan Park er blandt de kunstnere, der har et værk med i den omstridte udstilling 'Den politiske kunst', der åbner i Læsø Kunsthal i næste uge.
Af Kasper Madsbøll Christensen28.
maj 2019 kl.
18.
08Bemærk: artiklen er mere end 30 dage gammelLæs opDet syder på Læsø.
En kommende udstilling har nemlig skabt voldsom debat på den lille ø i Kattegat - allerede inden den overhovedet er åbnet for offentligheden.
Udstillingen 'Den politiske kunst' kan ses hos Læsø Kunsthal fra den 7.
juni og tæller blandt andet værker af den racismedømte svenske kunstner Dan Park og den danske performancekunstner og folketingskandidat for partiet Strams Kurs Uwe Max Jensen, der er kendt for sine provokerende kunstværker og happenings.
Læs også:Provokerende billedkunstner bliver Paludans første kandidatMen selv om 'Den politiske kunst' altså endnu ikke er åbnet, har den allerede har gjort læsøboerne utrygge og også har fået konsekvenser for kunsthallen.
Trækker sig fra udstillingEn håndfuld danske kunstnere skulle i efteråret have bidraget til en helt anden udstilling i kunsthallen, som ikke har noget at gøre med 'Den politiske kunst'.
Men de vil nu trække sig på grund af den aktuelle udstilling, der ud over Uwe Max Jensen og Dan Park også tæller navne som kinesiske Ai Weiwei, svenske Lars Vilks og britiske Banksy.
Det fortæller Læsø Kunsthals daglige leder, Jon Eirik Lundberg, i Kulturen på P1.
- De sendte mig et ultimatum om, at jeg skulle pille to navne ud af programmet, siger han.
Men det nægtede Jon Eirik Lundberg, der ikke ønsker at fortælle, hvis værker kunstnerne kræver bliver fjernet, da vi med hans egne ord 'befinder os midt i en valgkamp'.
Jeg vil gerne have flyttet fokus fra kunstnerne og værkerne over på de reaktioner, de skaber.
Jon Eirik Lundberg, daglig leder af Læsø KunsthalHåbet med udstillingen 'Den politiske kunst' har ifølge kunsthallens leder været, at den kunne medvirke til at nuancere billedet af den politiske kunstner.
- Jeg vil gerne have flyttet fokus fra kunstnerne og værkerne over på de reaktioner, de skaber.
Alene navnene tænder gnisten.
Jeg tror, der ligger langt mere stof i deres værker end det, man ofte bare kalder det 'kontroversielle', siger han i Kulturen på P1.
- Jeg vil også gerne sikre kunsthallens legitimitet.
Hvad er dens rolle i samfundet?
Jo, den producerer et offentligt rum, som ingen ejer.
Et rum, hvor man kan reflektere kritisk, uddyber han.
Jon Eirik Lundberg, der er daglig leder af Læsø Kunsthal, nægter at følge en række kunstneres ultimatum om at fjerne politiske værker fra en kommende udstilling.
Debattør: Forstår kunstnernes valg om at trække sigTrine Ross er magister i kunsthistorie og arbejder både som kunstanmelder og kunstdebattør.
Hun kan godt forstå, at de danske kunstnere ikke har lyst til at skulle forsvare, hvorfor deres værker skulle vises i forlængelse af en udstilling, der 'blandt andet består af bidrag fra meget kontroversielle kunstnere'.
Det siger hun til dr.
dk.
- Nu kan jeg jo ikke udtale mig på kunstnernes vegne, men jeg mener, at med frihed følger også retten til at sige nej tak - i dette tilfælde til at udstille et sted, som kort forinden har vist værker, man ikke ønsker at blive associeret med, siger hun.
Trine Ross pointerer, at både Dan Park og Uwe Max Jensen har modtaget domme - Dan Park for racisme og 'hate speech', Jensen for vold.
- Selvom der er tale om to forskellige udstillinger, ville der let kunne ske en slags sammenblanding, og her har de unge kunstnere altså prioriteret at holde deres sti ren.
Og det kan jeg sådan set godt forstå.
De danske kunstnere, der skulle have bidraget til den anden udstilling i efteråret, ønsker ikke at medvirke i Kulturen på P1, da de betragter sagen som uafsluttet.
Dr.
dk har også været i kontakt med en af kunstnerne, der hverken vil be- eller afkræfte sagens forløb og i øvrigt ikke ønsker at udtale sig yderligere om sagen.
'Den politiske kunst' åbner 7.
juni - to dage efter folketingsvalget - og kan ses frem til 28.
juli.
Læs også:Kontroversiel kunstner kritiserer danskerne: I er pisserige, trygge og skidebange for fremmedeFacebookTwitterKopier linkEmner:Ai Weiwei (billedkunstner)|Dan Park (billedkunstner)|Læsø|DR P1|Billedkunst




https://www.dr.dk/sporten/tennis/loechte-slider-sig-til-sejr-efter-tre-saet-og-er-videre-i-french-open

TennisLøchte slider sig til sejr efter tre sæt og er videre i French OpenDansk succes i herredouble, en mærkværdig aldersrekord og et 'æg' til verdensetteren.
French Open bød tirsdag på lidt af hvert.
Danmark har fortsat en repræsentant med ved French Open i tennis, nemlig Frederik Løchte Nielsen.
28.
maj 2019 kl.
17.
31 | opdateret 28.
maj 2019 kl.
20.
21Bemærk: artiklen er mere end 30 dage gammelLæs opDanmark har fortsat en repræsentant med ved French Open i tennis, efter at Frederik Løchte Nielsen tirsdag sled sig videre fra første runde i double sammen med sin hollandske makker Robin Haase.
Det 14.
-seedede par slog Miguel Angel Reyes-Varela og Marcelo Arevalo i tre sæt med cifrene 3-6, 7-6, 6-4.
Læs også:Wozniacki i skuffende exit: Ude af French Open efter første rundeDen dansk-hollandske duo kom ellers skidt fra land, da første sæt blev tabt med 3-6, efter at Løchte og Haase var blevet brudt to gange.
Selv formåede de kun at bryde modstanderens serv en enkelt gang.
En del af problemerne kunne tilskrives parrets førsteserver, som ikke fungerede ret godt og gav Reyes-Varela og Arevalo gode muligheder i returneringsspillet.
Hollandske Robin Haase og Frederik Løchte Nielsens makker i herredouble ved French Open.
Spillede sig opI andet sæt blev serverne lidt skarpere for Løchte og makkeren, som efter et servegennembrud til hvert par måtte ud i tiebreak for at finde en afgørelse.
Få bolde adskilte danskeren og Haase fra tidligt exit, men de to holdt nerverne i ro og vandt tiebreaken med 7-4.
I tredje sæt var den tidligere Wimbledon-vinder og Haase flere gange tæt på at få et servegennembrud, men først i syvende parti kom det.
Læs også:Løchte avancerer på verdensrangliste efter ny finaleEfterfølgende måtte Frederik Løchte afværge en breakbold med en god førsteserv, og partiet trak ud, fordi småregn gjorde sit indtog.
Det var dog kun en kort byge, så spillet blev hurtigt genoptaget, og kort efter kunne Robin Haase serve billetten til anden runde hjem.
Aldersrekord i herrernes singleDagen bød også på en usædvanlig rekord i tennisherrernes singlerække i French Open.
Kroaten Ivo Karlovic og spanske Feliciano López er begge godt oppe i årene og med henholdsvis 40 og 37 år på bagen satte de med sammenlagt 77 år aldersrekord for en kamp i Paris.
Læs også:Tennis domineres af gyldent og gammelt trekløver, og de er ikke de eneste aldrende stjerner med succesAldersrekorden gælder for tennissportens åbne æra fra 1968 og frem til i dag.
Den stærkt servende Karlovic, der måler 211 centimeter, vandt veteranernes kamp med 7-6, 7-5, 6-7 og 7-5.
I anden runde skal Ivo Karlovic op imod den 15 år yngre australier Jordan Thompson.
Kroaten blev 40 år i februar, og han er den første singlepiller i grand slam-sammenhæng, der har passeret 40 år, siden amerikaneren Jimmy Connors deltog i US Open tilbage i 1992.
Den stærkt servende Ivo Karlovic vandt veteranernes kamp med 7-6, 7-5, 6-7 og 7-5.
Karlovic rangerer som nummer 94 i verden og er ikke blandt favoritterne til at gå hele vejen i Paris.
Det er tyske Alexander Zverev derimod.
Den femteseedede Zverev måtte ud i fem sæt mod John Millman fra Australien, før det lykkedes at komme videre til anden runde.
Her skal han op imod det svenske talent Mikael Ymer.
Også verdensranglistens nummer ni, argentineren Juan Martin del Potro, er videre efter en sejr i fire sæt over landsmanden Nicolas Jarry.
Verdensetter på kanten af exitHos kvinderne kom verdensetteren Naomi Osaka i store problemer i sin indledning på French Open.
Japaneren var på vej ud af turneringen, men det lykkedes den topseedede Osaka at slå slovakken Anna Karolína Schmiedlová med 0-6, 7-6 og 6-1 i første runde.
Læs også:Osaka overtager Wozniackis trone i Australien efter dramatisk finaleNæste opgave for japaneren bliver et møde med den tidligere verdensetter, hviderusseren Victoria Azarenka.
Naomi Osaka har vundet de seneste to grand slam-turneringer, Australian Open i januar og US Open i september.
Hun er dog aldrig kommet længere end tredje runde på grusbanerne i Paris.
Det var alligevel ventet, at Osaka forholdsvis nemt ville slå Schmiedlová, der rangerer som nummer 90 i verden.
Naomi Osaka har vundet de seneste to grand slam-turneringer, Australian Open i januar og US Open i september.
Storfavoritten fik et 'æg'Kampen blev indledt med et slovakisk servegennembrud.
Herfra gik det hurtigt den gale vej for storfavoritten, som indkasserede et såkaldt æg med et nul ud for antallet af vundne partier i første sæt.
Osaka kom bedre med i andet sæt, hvor hun med hjælp fra et servegennembrud bragte sig foran 3-0, men så meldte problemerne sig igen for japaneren.
Anna Karolína Schmiedlová fik udlignet til 3-3 og lidt senere 4-4, inden de to spillere begyndte at bryde hinandens serv på skift.
Foran 6-5 fik Schmiedlová en stor mulighed for at serve sættet og dermed kampen hjem, men Osaka fik kæmpet sig på 6-6 og vandt den efterfølgende tiebreak 7-3.
Slovakken havde stor ære af kampen, men hendes spil faldt helt fra hinanden i tredje sæt, hvor Osaka nemt kørte sejren hjem.
/ritzau/FacebookTwitterKopier linkEmner:Jimmy Connors (tennisspiller)|Tennis|Osaka|Wimbledon Championships|Paris




https://www.dr.dk/nyheder/regionale/midtvest/mikael-ville-undgaa-faengsel-og-spillede-dum-til-iq-test-det-fik

Midt- og VestjyllandMikael ville undgå fængsel og spillede dum til IQ-test: Det fik uoverskuelige konsekvenser'Hvad fanden er det, at jeg har rodet mig ud i' tænkte Mikael Juncker Sørensen, da han første dag tjekkede ind på den sikrede afdeling for udviklingshæmmede kriminelle.
Af Jesper Ibfelt og Maiken Friis Lange28.
maj 2019 kl.
18.
30 | opdateret 29.
maj 2019 kl.
11.
34Læs opMikael Juncker Sørensen har dummet sig gevaldigt masser af gange i sit liv.
Den 31-årige mand fra Holstebro er dømt for både vold, trusler og røveri.
Men den største brøler er alligevel, da han angiveligt spiller dum til en mentalundersøgelse for at undgå en fængselsstraf og får stemplet 'lettere mentalt retarderet'.
- Det er uden tvivl det dummeste, jeg nogensinde har gjort i mit liv, konstaterer Mikael Juncker Sørensen i dag.
For med dét stempel får man ikke en fængselsstraf i en begrænset periode.
Man risikerer at få en anbringelsesdom på ubestemt tid.
Det vidste Michael Juncker Sørensen bare ikke.
Mikael Juncker Sørensen havner på Kofoedsminde på Lolland.
Kofoedsminde rummer landets eneste sikrede afdeling for udviklingshæmmede kriminelle.
Da Mikael Juncker Sørensens bistandsværge, Bjarke Knudsen, kommer på besøg sidst i april, får han udleveret en overfaldsalarm og skal igennem en sluse med dobbelte porte og fem meter højt hegn for at komme ind på afdelingen.
- Der er områder, hvor han ikke er den skarpeste.
Men han har humor og forstår ironi og sarkasme, så han er bestemt ikke retarderet, siger Bjarke Knudsen.
VIDEO: Bjarke Knudsen besøger Mikael Juncker Sørensen på KofoedsmindeAt Kofoedsminde er et ganske særligt sted, får Mikael Juncker Sørensen en forsmag på, allerede da han flytter ind på institutionen i 2016.
- En af de første, jeg mødte på Kofoedsminde, var en stor mand i ballerinaskørt.
Og så tænkte jeg, hvad er det, jeg har rodet mig selv ud i, siger han.
Siden dén dag har konsekvenserne af snydet til mentalundersøgelsen virket uoverskuelige.
Bjarke Knudsen og Mikael Juncker Sørensen har kæmpet for at slippe af med stemplet 'retarderet' i fire år.
Men har man først fået stemplet, er det ikke lige til at slippe af med igen.
Snød til IQ-testI 2014 bliver Mikael Juncker Sørensen sigtet efter straffelovens paragraf 288 for at forsøge at true sig til 20.
000 kroner fra en mand i bekendtskabskredsen.
I forbindelse med retssagen bliver han mentalundersøgt, og det omfatter blandt andet en IQ-test.
Han beslutter sig for at snyde for at undgå fængsel og måske i stedet få en behandlingsdom.
- Jeg spillede tosset i håb om at få noget hjælp - også bagefter, når jeg kom hjem igen, siger han.
VIDEO: Mikael fortæller om, hvordan mentalundersøgelsen foregik.
Mikael Juncker Sørensen lader skægget stå, håret vokse og møder op i klip-klappere.
Han lader som om, at der er en flue, som han konstant prøver at vifte væk.
Da han i IQ-testen bliver bedt om at huske fem tal, lader han som om, at han kun kan huske to.
Mikael Juncker Sørensen ender med en IQ på 58.
Det er klart under normalområdet, som spænder fra IQ 85-115.
Bistandsværge Bjarke Knudsen er chokeret.
- Det må have været en dårlig dag for psykologen, som har lavet den test, siger han.
I den samlede retspsykiatriske erklæring bliver Mikael Juncker Sørensen diagnosticeret lettere mentalt retarderet.
Forskel: Anbringelses- og behandlingsdomEn anbringelsesdom afsones på et psykiatrisk hospital eller på en institution og betyder til forskel fra en behandlingsdom, hvor en læge kan sætte den dømte på fri fod, at kun retten kan udskrive ham.
Kilde: Den Danske OrdbogDerfor indstiller blandt andre Retslægerådet, at Mikael Juncker Sørensen skal dømmes til "anbringelse på institution for personer med vidtgående psykiske handicap" - med mulighed for at blive overflyttet til sikret institution.
Og sådan går det.
Den 17.
december 2015 bliver Mikael Juncker Sørensen i retten i Holstebro dømt til anbringelse på institution på ubestemt tid.
VIDEO: Mikael synes, at det er en hård dom"De andre er mongoler"Holstebro Kommune vælger i første omgang at placere Mikael Juncker Sørensen på Knudshave.
Det er en social institution for dømte personer med dobbeltdiagnoser og ligger i tilknytning til Forsorgshjemmet Skovvang i Holstebro.
Mikael Juncker Sørensen opfatter sine medbeboere som "mongoler", fremgår det af nogle af de mange papirer i hans sag.
Nogle praktikforløb, som han har stukket næsen op efter, bliver ikke til noget.
Mikael Juncker Sørensen, som kun har begrænset udgangstilladelse, vælger flere gange at blive helt væk fra institutionen.
På grund af udeblivelserne, og af frygt for at Mikael Juncker Sørensen skal begå ny kriminalitet, beslutter Holstebro Kommune at overflytte ham til den sikrede afdeling for udviklingshæmmede kriminelle på Kofoedsminde.
Her venter flere grænseoverskridende oplevelser.
- Da jeg har været der et par dage, og kommer ud for at spise morgenmad, sidder der to fyre og rykker den af på hinanden ved morgenbordet.
Hvad fanden er det for et sted, jeg er havnet, husker Mikael Juncker Sørensen tilbage.
Nu bliver bistandsværge Bjarke Knudsen for alvor bekymret.
- Mikael passer ikke ind på Kofoedsminde.
Det gør han simpelthen ikke, siger han.
Det mener personalet på Kofoedminde heller ikke, fremgår det af et statusnotat i hans sag:"Han holder sig mest for sig selv, da han ikke har noget til fælles med de øvrige beboere på Kofoedsminde, da han intellektuelt er på et højere plan end de øvrige.
.
.
Mikaels sociale samvær med andre har bestået af samtaler med afdelingens personaler.
.
.
Mikael vurderes ikke at være en del af målgruppen", står der.
Flere andre udtalelser peger i samme retning, og i 2016 beder Holstebro Kommune en neuropsykolog om en ny vurdering af Mikael Juncker Sørensen.
Denne gang får han en samlet IQ på 84.
Lige i underkanten af normalområdet, men alligevel 26 IQ-point højere end sidste gang.
Mental retardering:Lettere grad: IQ 50-69 Middelsvær grad: IQ 35-49 Sværere grad: IQ 20-34 Sværeste grad: IQ 201-3% af befolkningen er let til moderat mental retarderede.
Normal IQ: 85-115Kilde: Neurologisk National Behandlingsvejledning.
- Mikael er ikke retarderet, siger neuropsykolog Louise Brückner Wiwe.
På nogle områder scorer han lavt, men på den matematisk logiske sans scorer han så højt som IQ 98 - lige midt i normalområdet.
Dermed har Mikael eksempelvis gode forudsætninger for at samle Ikea-skabe, forklarer neuropsykologen.
Louise Brückner Wiwe mener helt klart, at Mikael Juncker Sørensen har bluffet ved den tidligere mentalundersøgelse.
- Vi har en række tests indlagt for at fange folk, som forsøger at gøre sig bedre end de er.
Men det helt særlige i hans sag er, at vi ikke har særlig mange tests til at fange folk, der forsøger at gøre sig dårligere begavede, end de er, siger Louise Brückner Wiwe.
Burde der have været en alarmklokke, som ringede hos den psykolog, der udførte IQ-testen?
- Jo, det synes jeg.
IQ 58 burde have givet hende en undren "hmm det virker meget lavt", siger Louise Brückner Wiwe.
Ikke mindst, fordi Mikael Juncker Sørensen flere gange tidligere i sit liv er blevet testet, men aldrig før har scoret så lavt, tilføjer hun.
VIDEO: Neuropsykolog Louise Brückner Wiwe forklarer om resultaterne fra Mikaels nye neuro- og personlighedspsykologiske undersøgelseMikael går under jordenI maj sidste år bliver det for meget for Mikael Juncker Sørensen.
Han har netop været i retten i Holstebro i endnu et forsøg på enten at få ophævet anbringelsesdommen eller udarbejdet en ny mentalundersøgelse.
Selvom både Holstebro Kommune og en afdelingsleder fra Kofoedsminde i retten giver udtryk for, at mentalerklæringen er forkert, ender sagen uforløst, med en hensigtserklæring om at forsøge at indhente en supplerende udtalelse fra Retslægerådet.
Sagen bliver udsat, og Mikael Juncker Sørensen bliver frustreret.
- Det er lige meget, hvor mange udtalelser man får, eller hvad der bliver sagt.
Det gør ingen forskel overhovedet, siger han.
På vej hjem i bilen, med to medarbejdere fra Kofoedsminde, bliver Mikael Juncker Sørensen pludselig meget sulten.
- På et tidspunkt bliver de trætte af at høre på mig.
Så kører vi ind og får en fransk hotdog.
Medarbejderne fra Kofoedsminde har ingen anelse om, at en motorcykel har fulgt efter dem hele vejen.
- Og så hopper jeg op på motorcyklen og er smuttet, fortæller Mikael Juncker Sørensen.
Flugten gavner ikke ligefrem hans sag.
For når Mikael Juncker Sørensen er gået under jorden, har myndighederne ikke mulighed for at vurdere ham.
Derfor mener Statsadvokaten, at anbringelsesdommen skal stå ved magt.
Samtidig vurderer Statsadvokaten, at der slet ikke er hjemmel i retsplejeloven til at iværksætte en ny mentalundersøgelse.
Og i fængsel skal Mikael Juncker Sørensen heller ikke regne med at komme.
"Endelig vil en ny vurdering ikke give mulighed for at ændre sanktionen til en fængselsstraf", skriver Statsadvokaten i Viborg i et brev til Midt- og Vestjyllands Politi den 3.
maj 2018.
Dummere end politiet tilladerSidst i marts i år dukker Mikael Juncker Sørensen pludselig op igen.
Han er ved at åbne et værtshus i Holstebro.
Det ligger 500 meter fra politistationen.
Tatoveringerne fra top til tå gør ham nemt genkendelig.
Han bliver taget af politiet, og dermed slutter næsten et år på flugt og et liv under jorden.
I mellemtiden har Michael Juncker Sørensen arbejdet med både vinduespudsning, algebehandling og isolering af ventilationssystemer og dermed ernæret sig selv.
Han hævder, at han ikke har begået ny kriminalitet siden røveriforsøget.
Mikael Juncker Sørensen bliver igen anbragt på Kofoedsminde.
Den sikrede afdeling for udviklingshæmmede kriminelle.
Alt er ved det gamle.
- Der er mange kendte ansigter.
Her er ikke så stor udskiftning.
Nogen har været her i 35-40 år, sukker Mikael Juncker Sørensen.
Flere retsmøder, stakkevis af dokumenter og fire år efter en tvivlsom IQ-test har bistandsværge Bjarke Knudsen fået oplevelsen af, at der ikke er ret meget at gøre.
Og han undrer sig.
- Selvom Mikael har været en skurk på rigtig mange områder, så må der gælde lidt retssikkerhed.
Der må kunne findes en løsning, når det er så åbenlyst, at han er fejlanbragt og nok har fået en forkert type dom, siger Bjarke Knudsen.
Selvom Mikael Juncker Sørensen er stemplet "lettere retarderet", forstår han ordsproget: "Man ligger, som man selv har redt.
"- Man kan sige, at jeg selv har åbnet ballet.
Den tager jeg gerne på mig.
Men at det skal ødelægge mit liv, at jeg fyrer en løgn af, synes jeg er en stor konsekvens, siger han.
Statsadvokaten i Viborg har ikke ønsket at udtale sig i den verserende personsag.
Psykologen, som lavede den første IQ-test, har heller ikke ønsket at medvirke.
Hun arbejder ikke længere i retspsykiatrien.
Nyt retsmødeDen 13.
maj 2019 valgte Holstebro Kommune at flytte Mikael Juncker Sørensen fra Kofoedsminde til en anden institution i Holstebro, for personer med vidtgående psykiske handicap.
Her er forholdene, med et par timers udgangstilladelse om dagen, mere lempelige end på Kofoedsminde.
Det er stadig uafklaret, hvad der sker i forhold til anbringelsesdommen og diagnosen.
Mikael Juncker Sørensens sag har i dag, 29.
maj, endnu en gang været for retten i Holstebro.
Her aflagde to medarbejdere fra Holstebro Kommune enslydende vidneudsagn.
De mener ikke, at Mikael Juncker Sørensen er retarderet.
De vurderer ikke, at der er risiko for, han vil begå ny kriminalitet.
Og de mener, han vil være i stand til at passe et arbejde og bo for sig selv – eventuelt med midlertidig bostøtte.
Dommeren træffer endelig afgørelse i sagen den 7.
juni.
Her vil dommeren have taget stilling til, om anbringelsesdommen helt skal ophæves på det foreliggende grundlag.
Eller om der skal udarbejdes en ny mentalerklæring, som i givet fald skal forelægges Retslægerådet til ny udtalelse, før sagen kan endelig afgøres i retten.
Statsadvokatens repræsentant i retten anbefalede den sidste løsning.
Efter retsmødet var Mikael Juncker Sørensen tydeligt lettet.
- Det var et meget positivt retsmøde, hvor jeg følte, at jeg blev hørt.
Så nu håber jeg bare, at jeg ender som en fri mand, siger Mikael Juncker Sørensen til DR.
Indtil videre opretholdes anbringelsesdommen.
Derfor trillede Mikael Juncker Sørensen i overvåget selskab med en funktionsleder fra Forsorgshjemmet Skovvang tilbage til institutionen, hvor han nu bor.
Opdateret 29.
maj klokken 11.
34 med afsnit om dagens retsmøde i retten i Holstebro samt citat fra Mikael Juncker Sørensen.
FacebookTwitterKopier linkEmner:Holstebro Kommune|Kriminalitet|Midt- og Vestjyllands Politi|Holstebro|Jylland




https://www.dr.dk/nyheder/politik/ep-valg/uenige-om-boernepenge-dagpenge-og-su-se-hvad-hoenge-og-hans-afloeser-svarer

EP-valgUenige om børnepenge, dagpenge og SU: Se, hvad Hønge og hans afløser svarer i kandidattest  I syv ud af 20 spørgsmål svarer Karsten Hønge og hans afløser i Europa-Parlamentet, Kira Marie Peter-Hansen, forskelligt.
Efter Karsten Hønge har opgivet sit mandat, bliver det den 21-årige Kira Marie Peter-Hansen, der skal til Europa-Parlamentet sammen med spidskandidat og SF-veteran Margrete Auken.
Af Rikke Gjøl Mansø og Emil Søndergård Ingvorsen28.
maj 2019 kl.
18.
30Bemærk: artiklen er mere end 30 dage gammelLæs opDe vælgere, der har stemt Karsten Hønge ind i Europa-Parlamentet, vil få den samme politik med afløseren Kira Marie Peter-Hansen.
Sådan lyder forsikringen fra SF.
- Alle dem, der stemmer på Karsten Hønge, stemmer også på et SF, der vil bekæmpe social dumping og vil gøre noget for ordentlige løn- og arbejdsvilkår i Europa.
Det kommer de to kandidater, der tager afsted, også til, udtalte partiformand Pia Olsen Dyhr tidligere i dag.
Men Karsten Hønge og Kira Marie Peter-Hansen er uenige på flere centrale punkter i EU-politikken, viser en gennemgang af deres svar i DR’s kandidattest.
De to partifæller svarer i syv af 20 spørgsmål forskelligt.
Heraf er fire spørgsmål, hvor de to kandidaters svar er direkte modstridende.
Dermed er de to kandidater 67 procent enige med hinanden i DR's EP-kandidattest.
Så hvis Karsten Hønge og Kira Marie Peter-Hansen hver især tog testen, ville de være langt fra at dukke op i hinandens resultater som kandidater, de hver især er mest enige med.
Der er i alt 25 kandidater, der er mere enige med Karsten Hønge, end Kira Marie Peter-Hansen er, viser en analyse af svarene.
Artiklen fortsætter under grafikken.
Uenige om børnepenge til udenlandske EU-borgereDet er blandt andet spørgsmålet om danske børnepenge, der udbetales til EU-borgere, som splitter de to partifæller.
Karsten Hønge er "overvejende enig" i, at børnepengene skal tilpasses indkomstniveauet i det land, hvor børnene bor.
Karsten Hønge fik med 19.
687 personlige stemmer næstflest efter spidskandidat Margrete Auken i SF, men takker nej til sit mandat for at fortsætte i Folketinget.
- Børnepenge er tilpasset udgiftsniveauet i det land, som børnene bor i.
Hvis børnene bor i Danmark "passer pengene", men hvis de sendes hjem til børn, som måske aldrig har været i Danmark, er det kun fair, at de reguleres, udtaler Hønge i Kandidattesten.
Kira Marie Peter-Hansen er derimod "helt uenig" i, at børnepengene skal tilpasses indkomstniveauet i hjemlandet:- Selvom det kan virke uretfærdigt, at man ikke indekserer børnepengene efter indkomstniveau, er det vigtigt, at vi ikke giver giver køb på vores værdier om, at vi ikke forskelsbehandler mennesker.
Når man arbejder og betaler skat i Danmark på lige fod med danske arbejdstagere, har man også ret til at modtage børnepenge på lige fod med danske arbejdstagere.
Uenige om EU-borgere skal have dagpengeDe to partifæller er også uenige i spørgsmålet om, hvorvidt EU-borgere på det danske arbejdsmarked skal modtage dagpenge efter en måned, når de har optjent samme ret til dagpenge som danske arbejdstagere.
Det erklærer Karsten Hønge sig "helt uenig" i, mens Kira Marie Peter-Hansen er "overvejende enig":- Når vi har et fælles arbejdsmarked, er det afgørende, at vi også har en vis grad af fælles rettigheder, når vi arbejder på tværs af landegrænser, svarer hun i kandidattesten, hvor hun uddyber:- Dog skal man samtidig tage hensyn til de nationale arbejdsmarkedsmodeller, hvor især den danske kan blive udfordret af europæisk lovgivning.
Karsten Hønge erklærer sig helt uenig i sin kommentar til spørgsmålet:- Den nuværende karensperiode på tre måneder er OK - kombineret med anciennitet på mindst et år fra hjemlandet.
Danmark har et relativt højt niveau for dagpenge, og det er fair at værne om vores system, som er baseret på medlemsskab.
SU til udenlandske studerende splitter partifællerEt tredje spørgsmål om sociale ydelser, der splitter partifællerne, handler om SU.
21-årige Kira Marie Peter-Hansen fik med sine 15.
765 personlige stemmer færre stemmer end Karsten Hønge, men hun overtager hans mandat i Europa-Parlamentet.
Mens Karsten Hønge erklærer sig "overvejende enig" i, at det skal være sværere for studerende fra andre EU-lande at få adgang til SU, når de studerer i Danmark, er Kira Marie Peter-Hansen "helt uenig".
- Udenlandske studerende er en kæmpe gave for Danmark - både kulturelt, fagligt og økonomisk.
Vi skal ikke drive heksejagt på udenlandske studerende, der ønsker at dygtiggøre sig i og bidrage til vores land.
Derimod skal det gøres endnu lettere for europæiske og ikke-europæiske studerende at læse i et andet land, siger Kira Marie Peter-Hansen.
Karsten Hønge er enig i, at det er "herligt", når unge studerer i andre lande, men:- Der har desværre været en række sager med snyd og manglende tilbagebetaling af lån m.
v.
Derfor skal vi stramme op, konkluderer han.
Det fjerde spørgsmål, der splitter de to, er spørgsmålet om, hvorvidt det skal være forbudt at dyrke genmodificerede afgrøder (GMO) i EU.
Her erklærer Karsten Hønge sig "helt enig", mens Kira Marie Peter-Hansen er "overvejende uenig".
Jacob Mark: Der er plads til forskellige nuancerDR har forsøgt at få et interview med SF-formand Pia Olsen Dyhr, men hun har ikke ønsket at stille op.
Partiets pressetjeneste har i stedet henvist til gruppeformand Jacob Mark.
Alle SF's kandidater fører SF's politik - uanset hvad en kandidattest måtte vise, siger gruppeformand Jacob Mark (SF).
Han understreger, at alle SF's kandidater fører SF's politik, men at der er "plads til at have forskellige nuancer".
- Når kandidater stiller op til Europa-Parlamentet og svarer på kandidattest, så ville det virke topstyret, hvis alle kandidater lå fuldstændig på linje.
I sidste ende er det vores landsledelse og medlemmer, der beslutter, hvad der skal kæmpes for i EU.
Det drejer sig blandt andet om kampen mod social dumping og en bindende klimalov.
Der er en stor uenighed mellem de to kandidater, når det drejer om blandt andet dagpenge, børnepenge og SU.
I hvor høj grad er det noget, som I har overvejet, da det blev besluttet, at Karsten Hønge ikke skulle til EU?
- Vi har haft alle overvejelser i spil, når det drejer sig om, hvorvidt vi skulle sende Karsten i Europa-Parlamentet eller lade ham blive hjemme.
Men når alt kommer til alt, så er SF ét parti, som kæmper for det samme, selv om vi nogle gange har lidt forskellige holdninger, siger Jacob Mark.
FacebookTwitterKopier linkEmner:EU|Europa-Parlamentet|Karsten Hønge (politiker)|Pia Olsen Dyhr (politiker)|EU-forhold




https://www.dr.dk/nyheder/politik/folketingsvalg/magtelitens-manege-er-den-samme-som-fem-aar-siden

FolketingsvalgMagtelitens manege er den samme som for fem år sidenMen vælgerne har stadig mulighed for at præge den politiske scene.
Det er ikke kun politikere, der udgør magtes elite i Danmark.
Også erhvervsledere, fagforeningsledere og folk fra uddannelsesverdenen er med.
Og antallet af kvinder vokser.
Af Kristoffer Poulsen28.
maj 2019 kl.
16.
15Bemærk: artiklen er mere end 30 dage gammelLæs opMed valgkamp i gadebilledet, på internettet og i medierne er det oplagt at tænke, at magten ligger hos politikerne i Folketinget – eller hos dem, der repræsenterer os i Europa-Parlamentet.
Men helt så enkelt er det måske ikke.
I en ny bog med titlen "Personer forgår, magten består" kortlægger tre forfattere den danske magtelite over de seneste fem år.
Heri kan man læse sig til, at mange andre end politikere er blandt de mest magtfulde i landet.
Udover politikere og embedsmænd er det store erhvervsledere, fagforeningsledere og folk fra uddannelsesverdenen såsom forskere og markante rektorer, som sidder på magten.
Men selvom magten er fordelt ud over personer fra flere forskellige felter i samfundet, ligner magteliten alligevel hinanden, forklarer Christoph Houman Ellersgaard, der er adjunkt ved CBS og en af forfatterne til bogen.
- Det er lidt som man forestiller sig klichéen – magten er typisk afbilledet som en hvid, midaldrende DJØF-mand med bopæl i Nordsjælland, siger han.
"Personer forgår - Magten består"Bogen er en opdatering af den magtelitekortlægning, der udkom i 2015, og den nye bog giver både et perspektiv på, hvem magteliten er i dag - og hvordan den har forandret sig over fem år.
Dermed giver bogen et indblik i, hvilke former for magt, der tæller i det danske samfund - og hvad der skal til for ikke blot at få magten men også fastholde den.
Forfattere: Christoph Houman Ellersgaard og Anton Grau Larsen, adjunkter ved Department of Organization, CBS.
Sarah Steinitz, konsulent i Arbejderbevægelsens Erhvervsråd.
De er alle medlemmer af Foreningen for Elite- og Magtstudier.
For fem år siden var Christoph Houman Ellersgaard med til at skrive en tilsvarende bog.
Og åbner man dén, vil man opdage, at kun lidt har ændret sig i magtens manege på de fem år, der er gået.
- For selvom næsten 60 procent af dem, der optræder i bogen nu, er nye, så er magtelitens ansigter ansat i de samme organisationer og virksomheder som for fem år siden, siger Christoph Houman Ellersgaard.
Flere kvinder, samme adresseDog er der kommet flere kvinder med i klubben af magtfulde folk, så kvinderne nu udgør 26 procent af den samlede elite i stedet for de 19 procent, de udgjorde for fem år siden.
Når magteliten ikke passer deres job i København, tager størstedelen turen til Klampenborg, hvor langt størstedelen har deres hjemadresse.
- Faktisk bor der her 41 gange så mange magtelitepersoner som andre steder i landet, siger Christoph Houman Ellersgaard.
Man kan bestemt godt få noget ud af at have en departementschef som nabo eller spille tennis med bankdirektøren.
Christoph Houman Ellersgaard, adjunkt, CBS, og en af forfatterne til bogen "Personer forgår - Magten består"Og selvom det kunne være fristende at flytte til et hvidt palæ på den rigtige side af Lyngbymotorvejen for at blive optaget i magteliten, er det imidlertid ikke sådan, at man får magt af den grund.
- Alligevel kan de rigtige naboer nogle gange være med til at styrke de uformelle netværk, understreger Christoph Houman Ellersgaard og uddyber:- Man kan bestemt godt få noget ud af at have en departementschef som nabo eller spille tennis med bankdirektøren.
Krydset har betydningMen giver det så overhovedet mening at sætte sit kryds på stemmesedlen, når folketingsvalget inden længe står for døren, hvis magteliten alligevel er en stribe af de samme personer og urokkelige organisationer og virksomheder?
Svart er ja – i hvert fald hvis man spørger Christoph Houman Ellersgaard.
- Der er flere politikere i magteliten, som vi kan være med til at skifte ud med vores stemme, så den måde, vi sammensætter Folketinget på, er med til at afgøre, hvem der bliver en del af magteliten.
- Og så er politikerne også med til at udpege nogle af de andre personer, der sidder i magteliten, siger Christoph Houman Ellersgaard og fortsætter:- Så demokrati hjælper altså med at lave lidt om i den her gruppe af midaldrende, hvide mænd i jakkesæt.
FacebookTwitterKopier linkEmner:Europa-Parlamentet|Folketinget|Litteratur|København|Tennis




https://www.dr.dk/nyheder/regionale/midtvest/risiko-stikkende-sommer-mild-vinter-har-vaeret-guf-hvepsene

Midt- og VestjyllandRisiko for stikkende sommer: Mild vinter har været guf for hvepsene Hvepsedronningerne klarede den milde vinter, så de vil snart blive endnu flere.
Allerede nu kan man se hvepsedronninger, der flyver rundt på jagt efter et godt sted at bo.
Arkivfoto.
Af Peter Stephansen og Asta Pil Heltborg28.
maj 2019 kl.
15.
45Bemærk: artiklen er mere end 30 dage gammelLæs opDet kan gå hen og blive en sommer med voldsomt mange hvepse.
Det spår både biologer og de skadedyrsbekæmpere, der tager ud og fjerner dem for folk.
Mogens Gade fra Vestjysk Skadedyrskontrol går en travl tid i møde i de kommende måneder, fordi sidste sommers lange tørke skabte gode forhold for hvepsene.
- Jeg har aldrig oplevet noget lignende med hvepse, som jeg gjorde sidste år.
Der var hvepse overalt, siger han.
Rammer vi ind i en mere normal dansk sommer, hvor der er køligere og mere regnfuldt, har hvepsene dårligere vilkår, og så skal de nok gå tilbage i antal.
Lars Brøndum, biologHvepsedronningerne fra sidste år har overlevet på grund af en mild vinter.
Så bliver det bare en nogenlunde sommer, går det amok med hvepse om få måneder, mener Mogens Gade.
Lige nu flyver dronningerne rundt og leder efter et sted at bygge bo.
Men ifølge Lars Brøndum, der er biolog og naturhistoriker på Naturhistorisk Museum i Aarhus, kan en våd sommer ændre meget.
- Vi har haft en periode med gunstige vilkår, og så får vi mange hvepse.
Går vi så ind i en periode med mindre gunstige vilkår, falder bestanden til et minimum igen, siger han.
Indtil videre tyder det dog på en streng hvepsesommer i år.
Lars Brøndum fortæller, at han får mange henvendelser fra folk, der har fundet store hvepse indendørs.
Det er både hvepsedronninger men også tilfælde af arten stor gedehams, der kan blive op til 2,5 centimeter i længden.
- Det er en ordentlig satan, som man ikke skal ønske sig at blive stukket af, siger Lars Brøndum og uddyber:- De er heldigvis meget fredelige, men det er en hveps, der virkelig kan sætte en skræk i livet.
Hvepsene kommer ikke til at overtageSelv hvis det varme og tørre vejr fortsætter mange år endnu, skal man ifølge biolog Lars Brøndum ikke være bekymret for, at hvepsene overtager.
- Det kunne man godt frygte, men heldigvis er naturen selvregulerende på et eller andet punkt, fortæller han.
- Når der begynder at komme for mange hvepse, vil de sygdomme og parasitter, der hersker blandt hvepsene, blive mere almindelige, og det kan ende med at slå en hvepsebestand fuldstændigt tilbage.
Sådan bekæmper du hvepseFjern hvepseboet, hvis du har mod på det - i så fald om aftenen eller natten, hvor alle hvepsene er til stede.
Brug insektspray mod flyvende insekter eller hvepsegift på de steder, hvor hvepsene færdes.
Lav dit eget lokkemiddel med sød væske som eksempelvis sodavand eller saftevand.
Søg professionel hjælp, hvis du ikke selv er tryg ved at bekæmpe hvepsene.
Kilde: Hvepsebekæmpelse.
dkOg en sommer med mere almindelige vejrforhold, end vi så sidste år, vil også være til stor glæde for dem, der gerne vil undgå hvepsestik.
- Rammer vi ind i en mere normal dansk sommer, hvor der er køligere og mere regnfuldt, har hvepsene dårligere vilkår, og så skal de nok gå tilbage i antal, siger Lars Brøndum.
Er man alligevel bekymret for de stikkende hvepse, kan Lars Brøndum også give et par gode råd med på vejen.
- Man skal lægge mærke til, om hvepsene bliver ved med at flyve rundt i samme område.
Gør de det, skal man holde øje med, om der er et begyndende hvepsebo, siger han og uddyber:- Det er nemlig lettere at fjerne det nu, end når hvepseboet er fuldt udviklet.
Læs også:Tørken spreder sig hastigt i Danmark: Sådan håndterer du denFacebookTwitterKopier linkEmner:Insekter|Vejret|Skadedyr|Naturhistorisk Museum|Aarhus




https://www.dr.dk/nyheder/vejret/dramatiske-forskelle-paa-europas-vejr-den-naeste-uge

VejretDramatiske forskelle på Europas vejr den næste ugeFra sol og tørke i vest til torden og skybrud i øst.
Europas lande får vidt forskelligt vejr.
Dette vejrkort viser, hvor meget regn der ventes at falde inden for de næste 7 døgn.
Bemærk de violette farver over Balkan, der betyder meget store regnmængder.
Samtidig er Portugal og Spanien helt hvide, og det betyder, at prognosen ikke forventer regn i dette område.
(Foto: Grafik wetterzentrale.
de © wetterzentrale.
de)Af Mikael Jarnvig28.
maj 2019 kl.
14.
14 | opdateret 28.
maj 2019 kl.
14.
01Bemærk: artiklen er mere end 30 dage gammelLæs opMan skal være varsom med at rejse sydpå på ferie, fordi man er utilfreds med vejret i sit eget land.
Især i den kommende uge kan man komme gruelig galt afsted, hvis man vælger den forkerte side af syden.
Dette foto er fra Skadarsøen i Montenegro, hvor der ventes meget regn i den kommende uges tid.
Kraftig regn på BalkanStore dele af Sydøsteuropa kommer til at opleve særdeles regnfuldt vejr og givetvis også torden med risiko for skybrud og deraf følgende oversvømmelser.
Prognoserne har beregnet, at det meste af Balkan får mellem 50 og 100 mm regn i den kommende uge.
Mange steder kan der snildt komme 150 mm.
Da der er mange bjerge og floder, er der stor risiko for, at de store regnmængder ikke kan rummes i floderne, der derfor går over deres bredder.
Dette foto er fra 2008 og er taget efter en naturbrand i en eucalyptusplantage.
Lange perioder uden regn øger risikoen for naturbrande.
Sol og tørke på den Iberiske halvøI den vestlige del af Sydeuropa - specielt Portugal og Spanien - vil det blive fuldstændig anderledes.
Her vil solen skinne fra en næsten skyfri himmel, og der vil ikke falde en dråbe regn.
Temperaturerne vil de fleste af dagene komme op omkring 25 grader, og derved vil fordampningen blive temmelig stor.
Vandløb vil skrumpe og marker, der ikke er kunstvandede, bliver knastørre.
Risikoen for naturbrande vil også stige.
Denne flod hedder Rio Chillar og ligger i Spanien.
Hvis det regner meget, er floden fyldt med vand, men i regnfattige tider tørrer den ud.
I den kommende uge kommer der ikke mere vand i floden.
FacebookTwitterKopier linkEmner:Vejret|Portugal|Spanien




https://www.dr.dk/nyheder/indland/tanna-har-invaliderende-brok-men-hun-kan-foerst-blive-opereret-til-januar-naeste-aar

Aarhus UniversitetshospitalSe temaIndlandTanna har invaliderende brok: Men hun kan først blive opereret til januar næste år59 overlæger på Aarhus Universitetshospital har på grund af et stigende antal aflysninger af operationer skrevet et åbent brev.
Af Niels Christian Jung, Louise Damløv og Video: Henrik Fallesen28.
maj 2019 kl.
15.
46Bemærk: artiklen er mere end 30 dage gammelLæs opTanna Bønnelykke kan ikke selv tage strømper på.
Hun kan heller ikke bøje sig og samle noget op fra gulvet.
Og hun kan kun passe sit arbejde som frisør på halv tid.
For den 37-årige kvinde har mange smerter på grund af underlivssygdommen Endometriose; en sygdom.
der betyder, at hun også har udviklet brok på størrelse med en håndbold, fortæller hun.
- Det er rigtig hårdt at gå rundt med sådan et kæmpe brok.
Jeg kan jo ikke ret meget i hverdagen.
Førligheden er ikke, som den plejer, siger Tanna Bønnelykke, der siden oktober har haft en stomi på grund af sygdommen, der har ødelagt noget af hendes tarm.
Læs også:59 overlæger i åbent brev: Vi må aflyse flere og flere operationerTanna Bønnelykkes held er, at brokken kan opereres væk, og lægerne har også stillet hende i udsigt, at hun ved en operation kan få fjernet stomien.
Men operationen er blevet aflyst.
For hun er en af de patienter, der er ramt af, at et stigende antal operationer på Aarhus Universitetshospital er blevet aflyst.
- De må ikke operere mig før den 9.
januar 2020, hvor jeg har fået en ny tid.
Heller ikke selv om lægerne siger, at det er umenneskeligt for mig at gå rundt sådan her, siger Tanna Bønnelykke, der egentlig havde en tid til operation i april.
Tanna Bønnelykke har brok på størrelse med en håndbold, og det giver hende mange gener i hverdagen, fortæller hun.
(© dr)- Men det er jo fordi, min sygdom er en godartet sygdom.
Havde det være kræft, var jeg selvfølgelig kommet til.
Læger går sammen i et åbent brevI maj i år har hospitalet aflyst 461 operationer.
Det svarer til 6,4 procent af alle operationer.
Det er dobbelt så mange operationer som for et år siden, hvor lægerne til sammenligning aflyste 3,1 procent af operationerne - altså 211 operationer.
- Vi kan ikke få lov at operere vores patienter.
Kun hvis patienter bliver så akut dårlige, eller er en del af kræftpakken.
Og problemet bliver kun værre, siger overlæge Charlotte Buchard, der er Tanna Bønnelykkes læge.
Hun udfører højtspecialiserede operationer på mave- tarmkirurgisk afdeling, som kun bliver foretaget på Aarhus Universitetshospital.
Jeg har opereret i sidste uge, og det var nogle, der var så dårlige, at vi gik tiggergang, om de kunne blive opereret.
Charlotte Buchard, overlæge- Jeg har opereret i sidste uge, og det var nogle, der var så dårlige, at vi gik tiggergang, om de kunne blive opereret, siger hun.
Derfor er hun sammen med 58 andre læger fra otte af hospitalets ni kirurgiske afdelinger gået sammen og skrevet under på et åbent brev til Regionsrådet, regionsrådsformanden og koncerndirektør i Region Midtjylland.
- Vi har valgt at underskrive, fordi situationen er så uholdbar.
Vi kan ikke være bekendt at behandle vores patienter, som vi gør nu.
Grænsen er nået, siger Charlotte Buchard.
'Ny organisering er skyld i problemerne'Ifølge lægerne skyldes stigningen i antallet af aflyste operationer den nye centrale organisering, der er på det nye supersygehus i Skejby.
Den trådte i kraft i løbet af sommeren sidste år.
Den betyder, at det nu er en central enhed på hospitalet, der planlægger operationer på de forskellige afdelinger.
Før var det afdelingerne selv, lyder det i brevet.
Og nu er det ikke altid, at kirurgerne får en begrundelse for, hvorfor operationen er aflyst, forklarer Per Hostrup, der er overlæge og kirurg på hjertekirurgisk afdeling.
Læs også:Regionsrådsformand i nødråb: Notat viser ekstraregning til supersygehus på én milliard- De aflyser en operation, uden at jeg ved hvorfor.
Og det er en langt, langt sværere situation at skulle forklare en patient, at der er sket noget, som jeg ikke forstår, siger han.
Uddrag fra det åbne brev:•"Vi har set os nødsaget til at skrive dette på baggrund af en dyb bekymring for vore patienter og de kirurgiske funktioner på AUH.
"•"Denne nedlukning af operationslejer gør, at ventetiderne nu er øget kraftigt for både kræftpatienter og patienter med godartede sygdomme, hvor højt specialiseret behandling er nødvendig.
"•"Efterhånden kan behandling af patienter fra hospitalets almene optageområde ikke imødekommes, medmindre det drejer sig om akut kirurgi.
"•"Det er vores pligt som læger, at gøre opmærksom på disse forhold.
Vi er vore patienters talerør.
"'Det har allerhøjeste prioritet'Regionsrådsformand Anders Kühnau (S) modtog brevet mandag eftermiddag, og han tager det meget alvorligt, siger han.
- Det er klart, at jeg selvfølgelig har stor interesse i, at den her afdeling kommer til at fungere, og det er øjensynligt ikke sket efter udflytningen til det nye universitetshospital i Skejby, siger han og henviser til den afdeling, der planlægger operationerne.
- Derfor har det allerhøjeste prioritet, at afdelingen kommer til at fungere, og det har jeg selvfølgelig en forventning om, at hospitalsledelsen tager hånd om.
Men det er jo nogle voldsomme stigninger, der er i ventetiderne, og det er vel i sidste ende dit ansvar?
- Det er klart, at driften af sygehusvæsenet jo til syvende og sidst er regionsrådets ansvar, og derfor skal vi også sørge for, at problemerne i forhold til organisering og ledelse og andet, der bliver peget på i brevet her, bliver taget alvorligt, siger regionsrådsformanden.
'Selv om jeg ikke har kræft, har jeg brug for hjælp'For Tanna Bønnelykke er ventetiden på operationen, som nu ligger i januar næste år, svær.
Både på grund af smerter, men også fordi chancen for at komme af med stomien ifølge hende bliver mindre, jo længere tid der går.
- Det er jo invaliderende at have det sådan her, og det er heller ikke særligt sjovt at have stomi, når man er 37.
De havde også lovet mig, at den var væk inden sommer, siger hun.
Tanna Bønnelykke kan først blive opereret for sin brok til januar, fordi afdelingen pt ikke har tider til ikke-akutte patienter før.
(© dr)Læs også:Mangel på sygeplejersker giver aflyste operationer i AarhusTanna Bønnelykke håber derfor, at lægernes brev kommer til at gøre en forskel.
Selv om man er patient med en godartet sygdom, så kan man godt have mange gener.
Tanna Bønnelykke, patient- Jeg er slet ikke i tvivl om, at kræftpatienter skal til først.
- Men jeg håber, at man får øjnene op for, at selv om man er patient med en godartet sygdom, så kan man godt have mange gener.
Og man kan godt have det svært og trænge til hjælp, siger hun.
Besparelser forudeLægerne har skrevet det åbne brev i en periode, hvor hospitalsledelsen i forvejen har været i modvind på grund af kommende besparelser.
Klokken 16 i dag danner ansatte en menneskekæde rundt om hospitalet for at vise deres bekymring over de kommende besparelser.
Læs også:Kø i venteværelset: Antallet af patienter per læge har aldrig været så højtMen.
ifølge overlægerne bag det åbne brev, har deres budskab ikke noget med de besparelser at gøre.
Antal aflyste operationer toppede i december, fordi hospitalet alene på en uge måtte aflyse 250 operationer, da der manglede sterile instrumenter til operationerne.
FacebookTwitterKopier linkEmner:Anders Kühnau (politiker)|Socialdemokraterne|Hospitaler|Læger|Aarhus




https://www.dr.dk/nyheder/politik/ep-valg/pia-olsen-dyhr-situationen-med-hoenge-var-helt-saerlig-og-ikke-oenskvaerdig

EP-valgPia Olsen Dyhr: Situationen med Hønge var helt særlig og ikke ønskværdigSF's formand forstår godt vælgere, der er skuffede over, at Karsten Hønge ikke drager til EU.
SF havde nemlig på ingen måde forestillet sig, at to kandidater blev valgt til parlamentet, forklarer partiets formand, Pia Olsen Dyhr.
Af Emil Søndergård Ingvorsen og Kasper Duncan Gram (video)28.
maj 2019 kl.
16.
18 | opdateret 28.
maj 2019 kl.
19.
46Bemærk: artiklen er mere end 30 dage gammelLæs opDet var en fuldstændig overraskende udvikling i vælgertilslutningen, som i aftes førte til, at Karsten Hønge takkede pænt nej til et mandat i Europa-Parlamentet for i stedet at satse på et genvalg til Folketinget.
SF havde nemlig på ingen måde forestillet sig, at to kandidater blev valgt til parlamentet.
Sådan forklarer SF's formand Pia Olsen Dyhr situationen, efter at der har rejst sig en bølge af skuffelse og vrede på de sociale medier over Karsten Hønges beslutning.
Jeg kan også godt forstå den skuffelse.
Men der også folk, der allerede har stemt på Karsten Hønge til Folketinget, som måske vil føle sig skuffede på den anden side.
SF-formand Pia Olsen Dyhr- Karsten valgte at stille op på et tidspunkt, hvor vi regnede med, at europaparlamentsvalget ville komme lang tid efter folketingsvalget.
Men der kunne jeg ikke styre Lars Løkke, siger SF-formandenMen det har vel ikke noget med timingen i valgudskrivelsen at gøre, om han vil stille op og vælges ind eller ej?
- Jo, det havde noget at gøre med det på det tidspunkt, fordi vi troede, at det ville være to uafhængige valg.
Og så faldt de samtidigt, så vi kommer til at stå i et dilemma.
Det er simpelthen så respektløst.
Ikke bare overfor de vælgere, der har stemt på ham, og han har trukket til SF's partiliste.
Han er en partiprofil, og medierne har derfor brugt masser af tid og plads på ham.
Morten Helveg Petersen, Radikale Venstre- Men det, der er interessant ved valget, er, at Margrete Auken har fået næsten 200.
000 stemmer.
Hvorfor skal man tro på, at næste gang SF opstiller en kendt kandidat til EU-parlamentet, at vedkommende ikke bare er en kransekagefigur?
- Indtil en uge før valget stod SF kun til at få et mandat, og vi håbede, at vi kunne hjælpe Margrete Auken til at blive genvalgt.
Man kan godt regne med SF, og man kan godt regne med dem, der stiller op.
Det her var en helt særlig situation, og den var bestemt ikke ønskværdig.
Hønge: Forstår godt skuffelsenBlandt en del af SF's vælgere blev gårsdagens melding om et nej tak til Karsten Hønge til EU bestemt ikke taget særligt god i mod.
- Det er noget svineri.
Man pisser lidt på folk, der har stemt på ham, siger 18-årige Kim Laursen fra Gladsaxe, der ved sin første folkeafstemning satte sit kryds ved netop Karsten Hønge.
Læs også:Vælgere om Karsten Hønges beslutning: ’Skuffende’ og ’svineri’Katrine Jakobsen fra Odense har også sat sit kryds ved partiet- Nu har jeg selv stemt SF, så det er lidt skuffende, at han siger nej til pladsen, når han har fået så mange personlige stemmer, siger hun.
Karsten Hønge har ikke ønsket at stille op til interview om sagen i dag.
I går erkendte han dog, at beslutningen ville kunne føre til utilfredshed blandt hans vælgere.
- Jeg kan faktisk godt forstå, hvis nogle bliver skuffede over det.
Jeg synes heller ikke, det er optimalt.
Jeg prøver virkelig at være så ærlig som mulig om det her forløb.
Jeg kunne komme med alle mulige syge forklaringer om, hvorfor vi gjorde det ene eller andet.
Formand Pia Olsen Dyhr siger i dag, at der ville have været utilfredse vælgere lige meget hvilken beslutning, Karsten Hønge havde taget.
- Jeg kan også godt forstå den skuffelse.
Men der også folk, der allerede har stemt på Karsten Hønge til Folketinget, som måske vil føle sig skuffede på den anden side, siger Pia Olsen Dyhr og udybber:- Alle dem, der stemmer på Karsten Hønge, stemmer også på et SF, der vil bekæmpe social dumping og vil gøre noget for ordentlige løn- og arbejdsvilkår i Europa.
Det kommer de to kandidater, der tager afsted, også til.
Radikal kritik: Træk dig fra folketingsvalget, HøngeDet er dog ikke kun fra SF's egne vælgere, at beslutningen har vakt kritik.
Med overskriften 'Sådan ser politikerlede ud - Karsten Hønge burde trække sig fra folketingsvalget' sender Radikale Venstres ene EU-parlamentariker Morten Helveg Petersen lidt af en bredside til SF'eren på sin Facebook-profil.
- Det er simpelthen så respektløst.
Ikke bare overfor de vælgere, der har stemt på ham, og han har trukket til SF's partiliste.
Han er en partiprofil, og medierne har derfor brugt masser af tid og plads på ham.
- Mage til dobbeltmoral skal man lede længe efter.
Mage til bedrag.
Jeg er opdraget med, at demokratiet er det dyrebareste, vi har.
Det har jeg givet videre til mine egne børn.
I Hønges optik er det bare noget, vi leger.
Og det er de åbenbart helt enige i i SF's ledelse.
Det går simpelthen over min forstand, lyder det blandt andet fra en harmdirrende Morten Helveg Petersen.
Blandt kritikerne er også Folketingets formand, Pia Kjærsgaard (DF).
- Vi taler tit om politikerlede, og det her bryder folk sig ikke om.
De tænker, at "kan man slet ikke stole på dem derinde", siger hun til Ritzau og tilføjer, at Karsten Hønge ikke burde have frasagt sig sit mandat.
FacebookTwitterKopier linkEmner:Europa-Parlamentet|Folketinget|Karsten Hønge (politiker)|Valg og folkeafstemninger|Gladsaxe




https://www.dr.dk/sporten/fodbold/landsholdet/jobjagt-i-millionklassen-zanka-elsker-premier-league-men-udelukker-intet

LandsholdetJobjagt i millionklassen: Zanka elsker Premier League, men udelukker intetEfter to år i Huddersfield overvejer Mathias ’Zanka’ Jørgensen lige nu sin fremtid.
Mathias ’Zanka’ Jørgensen lægger lige nu planer for sin fremtid, der ikke nødvendigvis behøver ligge i en ’delt’ Premier League.
Af Andreas Kraul28.
maj 2019 kl.
16.
45Bemærk: artiklen er mere end 30 dage gammelLæs opFor mange – også fodboldspillere - er juni og juli lig med afstresning og ferie, men for landsholdsspiller Mathias ’Zanka’ Jørgensen er det i år en speciel situation, hvor han skal træffe et vigtigt valg i karrieren.
Han skal nemlig have nyt job efter to år i engelske Huddersfield.
Mathias Jattah-Njie JørgensenEr 29 år gammel og født den 23.
april i 1990.
Spiller i forsvaret i Huddersfield og på landsholdet.
Har tidligere spillet i PSV og FC København.
Står noteret for 22 a-landsholdskampe og to mål.
- Det er altid spændende at være i en sådan proces, og alle mennesker kan nok relatere til de tanker, man har, når man skal finde et nyt job.
Hvor skal det være?
Hvor lang tid skal det være?
Og hvilken vej vil man træde ned ad, fortæller Mathias Jørgensen.
Som højt betalt fodboldspiller med nu to års erfaring fra Premier League er hans jobjagt selvfølgelig i en anden millionliga end de fleste andre danskere, men overvejelserne er nogle af de samme.
- Det er nogle lidt andre tanker, der går igennem hovedet på daglig basis, og nogle andre beslutninger, som skal træffes, når man på den måde skal afgøre sin fremtid, siger ’Zanka’, der til gengæld er og har været helt afklaret med, at det bliver et farvel til Huddersfield.
Når man tænker på Premier League, så tænker mange nok også mest på top 6-holdene, men for at være helt ærlig, så er det en liga, der er splittet.
Mathias Zanka JørgensenTo meget forskellige sæsonerHer har den 29-årige forsvarsspiller nu været i to sæsoner.
Den første med stor succes, overlevelse i Premier League og spilletid i samtlige 38 kampe.
Den anden mindre lykkelig med nedrykning og den sidste periode fast placeret på bænken efter et managerskifte fra David Wagner til Jan Siewert.
- Det har ligget i kortene i lang tid, at jeg skal videre.
Ja, det har faktisk været planen, fra jeg skrev under, at jeg skulle bruge to gode år der, og så finde noget nyt, så både jeg og klubben fik noget ud af det.
At der så kom nogle nye ind og bestemte til sidst, var ikke planen, men alt i alt har det været to gode år i Huddersfield.
Har du så en William Kvist-agtig seddel med en prioriteret liste over lande og klubber liggende fremme på bordet i disse dage?
- Nej, på den måde er jeg ikke lige så organiseret som William.
Jeg tager det nok mere på gefühl, og når jeg hører noget fra min agent, tager vi nogle samtaler og prøver at spore os ind på, hvilke af de muligheder, der er, som vi skal forsøge at få til at blive til noget.
I den netop afsluttede Premier League-sæson sluttede Mathias Zanka Jørgensen og Huddersfield sidst og rykker ud af ligaen.
Hvor bidt er du blevet af Premier League og den engelske fodboldkultur?
- Jeg tror ikke, der kan herske tvivl om, at Premier League er den fedeste liga, men omvendt er der så også noget særligt, som de øvrige ligaer til gengæld hver især kan, og som kunne være spændende at prøve.
Det er absolut ikke sådan, at jeg bare skal fortsætte i Premier League.
- Når man tænker på Premier League, så tænker mange nok også mest på top 6-holdene, men for at være helt ærlig, så er det en liga, der er splittet.
Der er top-6, og så er der resten, som kæmper om at blive ’best of the rest’, og der vil jeg måske have større chance for at komme til klubber, som ligger højere i tabellen i andre ligaer, lyder det fra Mathias ’Zanka’ Jørgensen.
Der har været forlydender om, at han skulle følge efter sin tidligere træner, David Wagner, til tyske Schalke 04 i Bundesligaen, men foreløbig er det meste i spil – og nærmest forestående er to EM-kvalifikationskampe med landsholdet mod Irland og Georgien i Parken 7.
og 10.
juni.
Imens og derefter kan jobjagten fortsætte.
FacebookTwitterKopier linkEmner:Mathias Zanka Jørgensen (fodboldspiller)|Storbritannien|William Kvist (fodboldspiller)|Fodbold|FC Schalke 04




https://www.dr.dk/nyheder/politik/ep-valg/medlemmer-i-sfs-ledelse-om-hoenges-nej-til-ep-mandat-maerkeligt-og

EP-valgMedlemmer i SF's ledelse om Hønges nej til EP-mandat: 'Mærkeligt' og 'problematisk'Det ser uldent ud i kanten, at Karsten Hønge frasiger sig sit mandat i Europa-Parlamentet, mener medlem af landsledelsen.
Flere medlemmer af SF's landsledelse kan godt forstå, hvis vælgerne er skuffede over, at politisk ordfører Karsten Hønge ikke drager mod Europa-Parlamentet, selvom han blev stemt ind med knap 20.
000 personlige stemmer.
Af Rikke Gjøl Mansø og Emil Søndergård Ingvorsen28.
maj 2019 kl.
14.
51 | opdateret 29.
maj 2019 kl.
10.
03Bemærk: artiklen er mere end 30 dage gammelLæs opSøndagens valg til Europa-Parlamentet var en stor og uventet succes for SF, der med 13,2 procent af stemmerne blev landets tredjestørste parti.
Men midt i euforien er flere væglere blevet efterladt skuffede over et uskønt forløb, lyder det fra flere medlemmer af SF's landsledelse.
Politisk ordfører Karsten Hønge meddelte nemlig i går, at han trods sine 19.
687 personlige stemmer ikke drager med spidskandidat Margrete Auken mod Bruxelles.
Han giver i stedet pladsen til Kira Marie Peter-Hansen, der fik 15.
765 personlige stemmer.
Det er klart, at det altid vil se lidt uldent ud i kanten, når alle de mange mennesker, der har stemt på en, ikke føler, at deres kandidat tager valget til sig.
Lars Olesen, medlem af SF's landsledelse- Det ser lidt uheldigt og mærkeligt ud, at han så hurtigt frasiger sig mandatet.
Når man har fået så mange personlige stemmer, så er det da ikke kønt, siger landsledelsesmedlem Lars Olesen, der er folketingskandidat i Sydjylland, og tilføjer:- Det er klart, at det altid vil se lidt uldent ud i kanten, når alle de mange mennesker, der har stemt på en, ikke føler, at deres kandidat tager valget til sig.
Lars Olesen mener dog samtidig, at Karsten Hønge hele vejen igennem valgkampen åbent har sagt, at han var "hjælperytter" for at sikre Margrete Aukens mandat i parlamentet.
- Så det bør ikke komme bag på de vælgere, der har stemt på ham.
Men jeg kan godt forstå, hvis der er nogen, der synes, at det ser lidt mærkeligt ud, siger Lars Olesen.
I juli sidste år udtalte Karsten Hønge til Politiken, at han ville opgive Folketinget og blive medlem af EU-Parlamentet, hvis han blev valgt.
Men op til parlamentsvalget har den fynske politiker flere steder understreget, at folketingsvalget var hans førsteprioritet.
Læs også:Karsten Hønge før valget: 'Bliver jeg medlem af EU-Parlamentet, så går jeg ud af Folketinget'Torsdag i sidste uge var Karsten Hønge i studiet på P4 Fyn, hvor han fortalte, at Folketinget var hans førsteprioritet.
Hør lydklippet her:Karsten Hønge i P4 Fyn'Det er da ikke kønt'DR har ringet til alle medlemmer af SF's 27 personer store landsledelse på nær de fire folketingsmedlemmer, der også er en del af landsledelsen - herunder også Hønge selv.
Det er lykkedes at få fat på 17 medlemmer.
Heraf vil tre ikke kommentere sagen.
Flertallet kan godt forstå, at nogle vælgere er skuffede over Karsten Hønges beslutning, men de bakker op om den og peger på, at Hønge i valgkampen ikke har lagt skjul på, at han kun opstillede som "hjælperytter".
Jeg synes ikke, det er særligt kønt, at man stiller op til et valg, hvor man ikke vil tage imod at blive valgt.
Lars Jørgensen, medlem af SF's landsledelseMen det er "problematisk" at opstille, hvis man ikke vil vælges, mener landsledelsesmedlem Lars Jørgensen, der er storkredsformand og partiforeningsformand for SF på Bornholm:- Det er da ikke kønt, at der optræder et navn på stemmesedlen, hvis personen ikke ønsker at blive valgt ind.
Man går jo ud fra, at de personer, der står på stemmesedlen, står der, fordi de meget gerne vil vælges.
Og det var jo ikke tilfældet her.
Derfor synes jeg ikke, det var et særligt kønt forløb, siger han.
Lars Jørgensen mener dog ikke, at "katastrofen er særlig stor", fordi det væsentlige er politikken - og den deler Karsten Hønge og Kira Marie Peter-Hansen, betoner han:- Jeg kender Karsten, og han er en mægtig hyggelig fyr.
Så jeg kan godt forstå, at der er folk, der er skuffede over, at lige præcis han ikke kommer ind.
Men jeg vil fastholde, at de har stemt på de synspunkter, han står for – og de synspunkter deles af Kira.
'Vælgere føler sig ført bag lyset'Sagen er et stort dilemma for SF, mener landsledelsesmedlem og folketingskandidat Halime Oguz fra København.
Jeg kan sagtens forstå, at der er nogle vælgere, som føler sig ført bag lyset og føler sig skuffede, men der skulle tages en beslutning.
Halime Oguz, medlem af SF's landsledelse.
- Jeg kan sagtens forstå, at der er nogle vælgere, som føler sig ført bag lyset og føler sig skuffede, men der skulle tages en beslutning.
Det er en opvejning, og Karsten er bedst i Folketinget, siger hun.
Ingen havde turdet håbe på, at SF fik hele to mandater, betoner landsledelsesmedlem Inge Ibsen Fomcenco.
- Hvis vi havde vidst, at der var bare en lille bitte chance for, at vi ville komme ind med to mandater, og at Karsten Hønge ville blive valgt, så er jeg sikker på, at vi havde gjort os nogle andre overvejelser.
Vi skal tænke os bedre om en anden gang, siger hun, og understreger, at "Kira kan gøre et rigtig godt arbejde i EU".
'Det er en træls situation'Forløbet er bestemt ikke optimalt, istemmer Carl Valentin, der udover at være medlem af partiets landsledelse også stiller op til Folketinget i København.
Det er et uskønt forløb.
Det er der ikke nogen tvivl om, og jeg kan sagtens forstå, at der er nogle, som synes, at det er en træls situation.
Carl Valentin, medlem af SF's landsledelse- Det er et uskønt forløb.
Det er der ikke nogen tvivl om, og jeg kan sagtens forstå, at der er nogle, som synes, at det er en træls situation.
Det synes jeg også selv, men jeg har også respekt for, at Karsten har taget en beslutning, siger han og tilføjer:- Jeg tror også, at han havde skuffet rigtig mange vælgere, hvis han havde trukket sig som spidskandidat til Folketinget.
Uanset hvad han gjorde, så ville han komme til at skuffe nogle mennesker.
Med kun otte dage til folketingsvalget rejser spørgsmålet sig, om Karsten Hønges beslutning risikerer at koste SF stemmer den 5.
juni.
- Hvis det kan gå ud over noget, så er det vel Karstens valg, ikke SF’s valg, siger Lars Jørgensen fra Bornholm.
Det er Lars Olesen fra Sydjylland helt enig i:- Det er en lille krusning i en ellers fantastisk kampagne.
Jeg tror på, at vi har så meget gejst oven på EP-valget, at det kommer til at opveje Karstens udmelding.
Måske får Karsten lidt færre personlige stemmer på Fyn – og det må jo så være det, der bliver konsekvensen.
Det siger de øvrige medlemmer af SF's landsledelse:•Signe Munk, næstformand og folketingskandidat i Vestjylland: Jeg bakker fuldt og helt op.
Han har været tydelig omkring, at han stillede op for at hjælpe Margrete Auken.
Men det er da en svær situation at takke nej til et mandat, og jeg har fuld forståelse for, at man kan være skuffet.
•Nanna Bonde, folketingskandidat i Sydjylland: Jeg forstår godt, at nogen kan være skuffede, men jeg forstår godt Karstens beslutning.
Jeg håber, at folk kan se, at grunden til, at han gjorde det, var for at sikre Margrete Aukens mandat.
•Serdal Benli, viceborgmester i Gladsaxe og folketingskandidat i Københavns Omegn: Det er en ærgerlig situation, men han har fulgt sit hjerte, og det har jeg stor respekt for.
For mig er det politikken, der er vigtigst, og så er navnene underordnede.
•Rasmus Peter Henriksen, folketingskandidat på Fyn: Jeg kan godt forstå, at folk er skuffede - ligesom man også kan være skuffet, hvis den kandidat, man har stemt på, ikke bliver valgt ind.
Men der er flere andre partier, der gør det samme, og Karsten har ikke lagt skjul på, at han var hjælperytter for Margrete Auken.
•Allan Norré Pedersen, folketingskandidat i Nordjylland: Jeg er meget enig i Karsten Hønges beslutning.
Og jeg mener, at han har været helt åben omkring, at Folketinget har førsteprioritet.
•Annika Smith, medlem af Københavns Kommunes Borgerrepræsentation: Det er en personlig beslutning.
Jeg synes, at han har været åben om, at han stiller op til begge dele.
•Kirstine Bille, byrådsmedlem i Syddjurs Kommune: Jeg kan sagtens forstå, at der er vælgere, som føler sig skuffede.
Men det var et dilemma, og jeg synes, at Karsten har været ret tydelig i sin kommunikation - i hvert fald den seneste halvanden uge.
•Laila Lauridsen, Østjylland: Jeg kan godt forstå, hvis der er folk, der synes, det er lidt underligt, men han har meget tydeligt hele vejen igennem sagt, at han stillede op til begge valg, men at han prioriterede Folketinget.
Opdateret klokken 15.
20 med lydklip af Karsten Hønge fra torsdag i sidste uge.
Rettelse: I faktaboksen er det rettet, at Serdal Benli er viceborgmester i Gladsaxe, og ikke i Greve.
Og ved en fejl var Kirsten Kronborg taget til indtægt for Kirstine Billes citat.
FacebookTwitterKopier linkEmner:Serdal Benli (politiker)|Valg og folkeafstemninger|Jylland|København|Syddjurs Kommune




https://www.dr.dk/nyheder/udland/vildt-drone-show-i-kina-laver-3d-figurer-paa-himlen

UdlandVildt drone-show i Kina laver 3D-figurer på himlenI byen Guiyang afholdes et drone-show ud over det sædvanlige.
Af Henrik Fallesen28.
maj 2019 kl.
13.
53Bemærk: artiklen er mere end 30 dage gammelLæs opAftenhimlen i den kinesiske millionby Guiyang plejer at være oplyst af lys fra bygninger i den store provinshovedstad i Guizhou-provinsen.
Men i disse dage er der en helt anden årsag.
I anledning af Big Data Expo 2019udstillingen er der dagligt et enormt drone-show, som med skiftende farver skaber utrolige 3D-figurer på himlen, og giver byens indbyggere et usædvanligt syn.
Se i videoen øverst i artiklen, hvordan det ser ud, når 526 programmerede droner bliver sendt af sted.
FacebookTwitterKopier linkEmner:Kina




https://www.dr.dk/nyheder/regionale/oestjylland/50-og-44-imod-brabrand-boligforening-stemmer-ja-til-rive-600-boliger

Regeringens ghettoudspilSe temaØstjylland50 for og 44 imod: Brabrand Boligforening stemmer ja til at rive 600 boliger nedFrygten for konsekvenserne af et nej gav et flertal, mener formand.
Brabrand Boligforening og Aarhus Kommune indgik i sommeren 2007 en aftale om, at Gellerup og Toveshøj i løbet af de kommende 20 år skal gå fra at være et udsat boligområde til at være en attraktiv bydel.
I den forbindelse blev der også revet boliger ned i området.
Af Signe Haugaard Simonsen og Sarah Friis Elkjær28.
maj 2019 kl.
14.
05Bemærk: artiklen er mere end 30 dage gammelLæs op400 boliger i Gellerupparken og 200 boliger Toveshøj i Aarhus skal jævnes med jorden.
Det blev resultatet, da repræsentantskabet i Brabrand Boligforening i går skulle stemme ja eller nej til den udviklingsaftale, som ledelsen i boligforeningen og Aarhus Kommune har lavet.
50 stemte for et ja, mens 44 stemte imod aftalen.
Derfor er det et meget knebent ja, mener Solveig Munk.
Plan for Gellerup og ToveshøjNy national lovgivning forpligter Aarhus Kommune og de respektive boligforeninger til at udarbejde en udviklingsplan for "hårde ghettoområder", der skal nedbringe andelen af almene familieboliger til maksimalt 40 procent.
Aarhus Kommune og Brabrand Boligforening har derfor udarbejdet en plan for Gellerup og Toveshøj.
Aftalen indebærer renovering af 1.
166 almene familieboliger, nedrivning af i alt 600 almene familieboliger og opførelse af 903 nye private boliger og 17.
310 kvadratmeter erhverv.
Kilde: Aarhus KommuneHun er fra protestgruppen Almen Modstand, som er en gruppe beboere fra forskellige afdelinger af det almene boligbyggeri, der vil skabe en folkelig modstand mod ghettopakken.
- Det er et enigt repræsentantskab, som er imod nedrivninger.
De har bare taget ansvar på hver deres måde for at gøre det bedste for deres boligorganisation.
Nu gælder det om at fortsætte kampen på anden vis, siger hun.
Mange stemte nemlig ud fra frygt, forklarer Keld Albrecthsen, der er formand for Brabrand Boligforening.
- En stor del af forsamlingen var meget kede af aftalen.
Det var faktisk hele forsamlingen, men der var et flertal, som mente, at det var for risikabelt at stemme nej, fordi konsekvenserne kunne blive en endnu mere negativ ordning, som staten ville trække ned over hovedet på os, siger han.
Vil fortsætte med at kæmpe imodDet samme oplever Solveig Munk fra protestgruppen.
Hun mener, at resultatet er et udtryk for, at folk er bange for konsekvenserne.
Hun kæmper derfor videre for, at boligblokkene ikke skal rives ned.
- Vi fortsætter med forskellige metoder til at støtte beboerne i at kæmpe imod, at det her bliver virkelighed.
Der er demonstration i dag, og vi ved, at der er et forslag på vej i byrådet om en folkeafstemning i Aarhus Kommune.
Det vil vi rigtig gerne støtte, for der er ikke ret mange i den aarhusianske befolkning, som støtter de her nedrivninger, mener hun.
Der er endnu ikke udpeget, hvilke boliger der skal rives ned.
Demonstrationen finder sted på Rådhuspladsen i Aarhus tirsdag klokken 15, og tirsdag aften skal planen færdigbehandles i Aarhus Byråd.
Planen skal derefter sendes til Transport-, By- og Boligministeriet inden 1.
juni 2019.
FacebookTwitterKopier linkEmner:Aarhus Kommune|Brabrand Boligforening|Bolig|Bolig- og ejendomsselskaber|Aarhus




https://www.dr.dk/sporten/fodbold/ronaldo-saetter-nye-standarder-her-er-hemmeligheden-bag-de-gamle-stjerners

FodboldRonaldo sætter nye standarder: Her er hemmeligheden bag de gamle stjerners suverænitet I dag har topatleter som Ronaldo, Messi og Serena Williams lige så meget fokus på friskhed som fysisk styrke.
Det er kilden til at undgå skader og holde karrieren i gang.
Af Martin Leer Scharnberg og Grafik af Vibeke Kjær Lund28.
maj 2019 kl.
13.
29Læs op30 er det nye 20.
Sådan kan det i hvert fald se ud, hvis man ser sig om i elitesport.
I verdenstoppen i flere sportsgrene befinder ældre sportsudøvere sig lige nu i en guldalder.
To af dem er verdens største fodboldstjerner Cristiano Ronaldo, 34 år, og Lionel Messi, 31 år.
I mange år er de blevet betragtet som verdens to absolut bedste fodboldspillere.
Og selvom de begge for længst har passeret midt- og slut-tyverne, der normalt anses som den optimale fodboldalder, betragtes de stadig som de ubestridt bedste i fodboldfaget.
Ifølge Morten Glinvad, der er fodboldkommentator for Strive Sport, skyldes det, at de har været dygtige til at omstille deres spil til kroppens aldersbegrænsninger.
Verdensstjernerne i generationerne før dem såsom Kaká, Ronaldinho og Ronaldo Nazário peakede i 20’erne og brændte ud i 30’erne, fordi de ikke formåede at holde sig skadesfri og i topform.
Men med sine præstationer i dag er Cristiano Ronaldo ved at skrive en helt ny lærebog for, hvordan de allerbedste spillere også kan forblive de bedste i deres karrieres efterår.
- Cristiano Ronaldos rolle på banen er med årene blevet en mere klassisk stationær centerforward, sammenlignet med da han var yngre, hvor han var en kantspiller, der tog lange raids og brugte sin fart og accelerationer til at afdrible sine modstandere.
Der har han forstået, at hvis han skulle holde flere år på den absolutte top, skulle han omdefinere sig selv, siger Morten Glinvad.
- Nu er han spidsangriber, der ikke bevæger sig lige så meget rundt på banen, men som så er ekstremt farlig inde i feltet.
Han har opfundet en ny, mindre fysisk krævende rolle til sig selv, og det har forlænget hans tid på toppen med nogle år.
Var han blevet ved med at spille på venstrekanten, ville man tydeligere have set effekterne af hans aldring, siger Morten Glinvad.
Karriereforlængelse på cv’etCristiano Ronaldos har formået at holde sig fysisk frisk og undgå store skader i 30’erne, og det har gjort det muligt for ham at forblive blandt de bedste i verden som 34-årig.
Jeg går ikke op i, om Serena kan serve med 180 kilometer i timen på hendes førsteserv.
Jeg går op i, om hun kan gøre det i slutningen af en tretimerskamp.
Mackie Shilstone, fysisk trænerOg en ny fysiologisk forståelse af friskhed er en af hovedårsagerne til, at ældre atleter i dag bliver længere tid på verdenstoppen end hidtil set, mener Mackie Shilstone.
Han er kendt i amerikansk elitesport som ’karriereforlængeren’.
Da han i 2010 var fysisk træner for bokseren Bernard Hopkins, vandt Hopkins i en alder af 46 år et VM-bælte som den ældste bokser nogensinde.
Og da han i 2015 var fysisk træner for Peyton Manning, blev han den ældste quaterback til nogensinde at vinde en Super Bowl.
Men hvordan bærer han sig ad med at gøre de sidste kapitler i sportsudøvernes karrierer til deres mest succesrige?
- Det første, jeg gør med en ny klient, er at scanne hans krop, lave test af lungefunktion, muskler, knogler, stofskifte og biomekanik.
Jeg skal finde ud af, hvordan jeg kan bringe deres helbredsalder ned under deres kronologiske alder.
Ældre atleters største frygt er akkumuleret træthed.
Mit job er at udvide deres udholdenhed, siger Mackie Shilstone.
Når han arbejder med topatleter, blander han sig ikke i, hvordan de teknisk udfører deres sport.
Peyton Manning ved godt, hvordan han skal kaste en football, og Bernard Hopkins ved godt, hvordan han skal slå sine bokseslag.
Mackie Shilstones opgave er derimod at holde dem friske nok til at kunne gøre netop det, uden at de bliver overmandet af træthed.
Han opsummerer sit arbejde med et citat fra den amerikanske genereal George Patton, der under 2.
verdenskrig skrev et brev til sine tropper: 'fatigue makes cowards of us all.
’ (”træthed gør alle til kujoner”, red.
)Tærsklen for træthedLige nu træner Mackie Shilstone Serena Williams, som han har været fysisk træner for siden 2008.
Dengang kæmpede hun med skader og dårlige resultater, og hun var som 27-årig ved at passere den alder, hvor de fleste kvindelige tennisspillere topper.
Men samarbejdet med Mackie Shilstone bragte hende tilbage som verdens bedste, og i 2017 vandt hun Australien Open som 35-årig, hvilket gjorde hende til den ældste kvindelige Grand Slam-vinder nogensinde.
- Når Serena går på banen, ved hun og hendes muskelhukommelse, hvad hun skal gøre.
Men hvis hun ikke er frisk, ryger det ud ad vinduet.
Derfor er mit arbejde at hæve deres tærskel for træthed.
Hvis de altid er friske, kan de unge ikke slå dem.
Jeg går ikke op i, om Serena kan serve med 180 kilometer i timen på hendes førsteserv.
Jeg går op i, om hun kan gøre det i slutningen af en tretimerskamp, når modstanderen på den anden side af nettet er træt, siger Mackie Shilstone.
Han staver ikke fitness, som retskrivningsordbogen foreskriver.
Han staver det med dobbelt t.
FITTness.
FITT står for frekvens, intensitet, tid og type.
Altså træning målt i fire parametre: Hvor ofte, hvor hårdt, hvor lang tid, og hvilken slags.
Lige nu ser vi den første store bølge af ældre atleter, der forlænger deres holdbarhedsdatoMackie Shilstone, fysisk trænerDa han blandt andet arbejdede sammen med den danske NFL-kicker Morten Andersen, forbød han ham tung styrketræning og fik ham i stedet til at træne på balancebom.
Andersen spillede på topniveau, til han blev 47 år, og hans sidste sæson var den, hvor han ramte målet med størst præcision overhovedet.
- Lige nu ser vi den første store bølge af ældre atleter, der forlænger deres holdbarhedsdato.
Men tendensen er først lige begyndt.
I takt med at sportsvidenskaben og den fysiologiske forståelse udvikler sig, vil vi se flere og flere af verdens allerbedste sportsudøvere bevæge sig længere hen i den ældre ende af aldersspektret, siger Mackie Shilstone.
Messi og Ronaldo er to klare eksempler på tendensen.
De har sat nye standarder for, hvor gamle verdens bedste fodboldspillere kan være.
Men hele svaret ligger heller ikke kun i moderne træning, der er også en lidt mere simpel forklaring på, at de holder sig friske.
De spiller mindre.
- Tidligere hadede de begge at blive skiftet ud.
Men de senere år har de indset, at det er for deres eget bedste, at de får nogle hvil undervejs i sæsonen.
Villigheden til at sidde på bænken har været med til at gøre dem langtidsholdbare, siger Morten Glinvad.
I sæsonen 2018-2019 har Lionel Messi fået fuld spilletid i 84 procent af de kampe, han har spillet for FC Barcelona.
Det har dermed været sæsonen med flest ind- og udskiftninger for argentineren siden 2008-2009.
Det skyldes ikke skader, men derimod forsøget på at holde friskheden høj og skaderne væk.
Og den strategi har betalt sig, vurderer Morten Glinvad.
Lionel Messi har ikke bare formået at holde sit niveau i 30’erne.
Han er blevet endnu bedre, end han var i 20’erne.
- Messi er lige så god, som han nogensinde har været.
Det fysiske forfald har ikke ramt ham endnu.
Hvis jeg skulle vælge mellem Messi i dag og for fem år siden, ville jeg vælge Messi i den nuværende udgave.
Han har endnu ikke mistet noget på trods af sin alder.
FacebookTwitterKopier linkEmner:Cristiano Ronaldo (fodboldspiller)|Lionel Messi (fodboldspiller)|Fodbold|FC Barcelona|Spanien




https://www.dr.dk/nyheder/politik/folketingsvalg/isabella-arendt-er-klar-til-stille-sig-i-spidsen-kristendemokraterne

FolketingsvalgIsabella Arendt er klar til at stille sig i spidsen for KristendemokraterneIsabella Arendt er klar til at overtage formandskabet i Kristendemokraterne efter Stig Grenov, siger hun.
Af Mark Lindved Norup28.
maj 2019 kl.
13.
36 | opdateret 28.
maj 2019 kl.
14.
05Bemærk: artiklen er mere end 30 dage gammelLæs op'Vikaren fra himlen' er hun blevet kaldt.
Isabella Arendt kom blæsende ind på den politiske scene, da Kristendemokraternes formand, Stig Grenov, i begyndelsen af valgkampen måtte trække sig med stress, og hun måtte træde til i hans sted.
Nu har han meddelt, at han ikke genopstiller, når partiet skal vælge ny formand, og i stedet peger han på den 26-årige Isabella Arendt som sin afløser.
En opgave, som hun er klar til at tage på sig.
Landsformand Stig Grenov og næstformand Isabella Arendt fra 13.
maj, da Kristendemokraterne holdt pressemøde på Dragør Strandhotel.
Da meddelte de, at formand Stig Grenov tog orlov fra sit formandsjob i en måned, og konstituerede Isabella Arendt som formand.
- Jeg stiller mig til rådighed og vil gerne fortsætte som formand.
Jeg har været fungerende formand i 14 dage, og det er gået godt, og jeg har fået muligheden for at vise vælgerne, hvad de kan regne med, siger hun til DR.
Undervejs over noget tidHun kalder tidspunktet for sin formands udmelding om ikke at genopstille 'en lille smule overraskende', men understreger også, at den har været undervejs i noget tid.
- Det har været en langsom proces, og det er ikke noget, der er blevet besluttet i går.
Det er sket over de seneste ugers valgkamp, hvor Stig er kommet frem til, at han ikke skal det her mere.
- Det er ene og alene hans beslutning, som han har truffet selv, men den vidner også om hans ærlighed og integritet, at når han vurderer ikke at være den rigtige til at lede partiet længere, så er han ikke for stolt til at indrømme det, siger Isabella Arendt.
Ikke hans eftermæleStig Grenov har været formand for Kristendemokraterne siden 2012, og det lykkedes ikke for partiet under hans ledelse at få en plads i Folketinget ved valget i 2015.
Han forlader posten som partiformand efter en periode, hvor han først måtte tage sygeorlov og så kom i strid modvind efter et tweet om abort.
- Han har været formand i så mange år, så de sidste tre uger skal ikke være hans eftermæle.
Han gik til valg, mens han var stressramt, og så er der ingen af os, der er den bedste udgave af os selv.
Det kan 400.
000 danskere også skrive under på, siger hun.
- Han vil partiet det allerbedste, og han har været med til at samle det og været med i den proces, der har ført os frem til valgkampen, som vi står i nu, siger Isabella Arendt.
Skal kristendommen have større indflydelse på dansk lovgivning?
Se Isabella Ahrendt svare på otte ja- eller nej-spørgsmål i programmet Mød Partierne i videoen her:FacebookTwitterKopier linkEmner:Stig Grenov (politiker)|Kristendemokraterne|Valg og folkeafstemninger|Folketinget




https://www.dr.dk/nyheder/politik/ep-valg/vaelgere-om-karsten-hoenges-beslutning-skuffende-og-svineri

EP-valgVælgere om Karsten Hønges beslutning: ’Skuffende’ og ’svineri’Der er delte holdninger til, at SF's Karsten Hønge dropper sin plads i EU-Parlamentet.
Af Nis Kielgast28.
maj 2019 kl.
13.
12Bemærk: artiklen er mere end 30 dage gammelLæs op- Det er noget svineri.
Man pisser lidt på folk, der har stemt på ham.
Sådan lyder det i dag fra 18-årige Kim Laursen fra Gladsaxe.
Kim Laursen er selv en af de folk.
Da han søndag satte sit første kryds nogensinde, var det en personlig stemme på SF’s Karsten Hønge, fortæller han.
Det er jeg ikke tilfreds med.
Ikke når han får så mange personlige stemmer.
Så synes jeg, at man skal høre, hvad folket siger og gøre det, de har stemt på.
Anja Sandholdt, OdenseOg nu har Karsten Hønge så meldt, at han ikke vil i EU-Parlamentet, selvom 19.
687 stemte på at få ham til Bruxelles.
- Jeg har stemt på en kandidat, og sat mig ind i det og fulgt op på mærkesager, og så får jeg at vide, at han faktisk slet ikke har villet i Europa-Parlamentet.
Det er fuldstændig uacceptabelt, siger Kim Laursen.
En anden skuffet SF-vælger er historieuddannede Katrine Jakobsen fra Odense, hvor Hønge stiller op.
- Nu har jeg selv stemt SF, så det er lidt skuffende, at han siger nej til pladsen, når han har fået så mange personlige stemmer, siger hun.
Vil måske fravælge Hønge til FolketingetKatrine Jakobsen hæfter sig især ved, at Karsten Hønge deltog aktivt i EU-valgkampen.
- Der har jo været plakater overalt med ham, og han har gået meget ind for at vise sig og udtrykke sine meninger.
Og så er det skuffende, at han så ikke vil have pladsen, når man stemmer ham ind, siger hun.
I Hønges fynske kerneland bor også fysioterapeuten Anja Sandholdt.
Også hun er vred over beslutningen.
- Det er jeg ikke tilfreds med.
Ikke når han får så mange personlige stemmer.
Så synes jeg, at man skal høre, hvad folket siger og gøre det, de har stemt på.
Kan det få betydning for, om du vil stemme på ham til folketingsvalget?
- Ja, det kunne det sagtens, for jeg synes ikke, han lever op til sit ansvar.
Han er stillet op til Europa-Parlamentet, siger Anja Sandholdt.
Kritikken er uberettigetMen der er også dem, der synes, at Karsten Hønges beslutning er helt i orden.
En af dem er Vibeke Holmegaard fra Horsens, der har stemt personligt på "Vikaren fra Helvede".
- Jeg synes, det er helt i orden.
Han havde meldt ud inden valget, at han var hjælperytter for Margrete Auken, og at hans hovedinteresse ligger i Folketinget.
Det er helt fint for mig, for det er ikke manden, det handler om.
Det er sagen, siger hun.
Hun forstår ikke rigtig den kritik, der har været omkring ham det seneste døgn.
- Hvis man havde sat sig ind i, hvad han har sagt, så vidste man det på forhånd, forklarer Vibeke Holmegaard.
Torsdag i sidste uge var Karsten Hønge i studiet på P4 Fyn, hvor han fortalte, at Folketinget er hans førsteprioritet.
Hør hans svar i lydklippet herunder.
Karsten Hønge i P4 FynOgså Benny Andersen fra Langeland, der stemte på SF, synes, at kritikken af Karsten Hønge er uberettiget.
- Jeg synes, det er helt okay, fordi stemmerne bliver i SF.
Og så tror jeg, det er positivt, at der nu kommer nogle unge stemmer ned i Europa-Parlamentet, forklarer han.
Opdateret klokken 15 med reaktioner fra Vibeke Holmegaard og Benny Andersen og med lydklip.
FacebookTwitterKopier linkEmner:Europa-Parlamentet|Karsten Hønge (politiker)|Margrete Auken (politiker)|Valg og folkeafstemninger|Odense




https://www.dr.dk/nyheder/regionale/trekanten/efter-fem-aars-rygeforbud-dsb-tillader-smoeger-paa-stationer

TrekantområdetEfter fem års rygeforbud: DSB tillader smøger på to stationerPå Fredericia og Dybbølsbro stationer har DSB lempet fem år gammelt rygeforbud.
DSB har sat askebægre op på stationerne i Fredericia og Dybbølsbro.
Så kan rygerne igen få sig en smøg på perronen.
Af Jonas Guldberg, Annette Jespersen og Peter Frandsen Siggaard28.
maj 2019 kl.
12.
15Bemærk: artiklen er mere end 30 dage gammelLæs opNogle rygere er ret ligeglade med, at DSB for fem år siden indførte rygeforbud på perronerne.
Forbuddet har givet konflikter, når rygerne er blevet bedt om at skodde smøgerne, og derfor har DSB i et forsøg opsat markante gule askebægre på stationerne Fredericia og Dybbølsbro.
- Der er nogle kunder, der føler sig generet af, at der alligevel bliver røget på vores perroner.
Der har også været nogle konflikter med vores personale, som har haft svært ved at få rygerne til at slukke smøgerne på perronerne, siger underdirektør i DSB Aske Wieth-Knudsen.
Derfor har DSB som forsøg indført rygezoner på to udvalgte stationer.
DSB håber, at rygezonerne, der er placeret i fri luft et stykke ude ad perronerne, kan være med til at løse problemerne.
Else Christensen, Hundborg ved Thisted.
- Vi kan ikke se askebægret herfra, når vi kommer ud af toget.
Hvis jeg havde vidst, den var der, ville vi gå derover.
Jeg tænker, det er lidt noget pjat, at der har været rygeforbud i fem år.
For når vi for eksempel kommer ind på Københavns Banegård, så oser toget så meget, at vi næsten ikke kan få luft.
Og så må vi ikke tage en smøg.
Det er da selvmodsigende.
 Gitte Kragh, Hundborg ved Thisted: - Jeg skal ikke bruge et askebæger (hun ryger e-cigaretter, red.
), men jeg synes, det er dejligt, at den står der.
Jeg synes, det er ok, at folk, der ryger, kan bruge det.
 Julie Steenberg Ebbrecht fra Fredericia opdagede de gule rygerstandere i går.
- Jeg tror, at folk er ligeglade med, om der kommer et askebæger op.
Jeg tror ikke rigtig, det hjælper noget.
Hvis den var markeret med en pil, så ville jeg selv gå derhen og ryge.
 Kristoffer Frank.
- Jeg vidste ikke, at jeg må ryge nu.
Jeg synes, det er fint nok, især når det er ude i det åbne rygerum i stedet for under taget.
Jeg har tit set, at folk står og ryger på perronen.
Men det er fint, at man kan ryge et enkelt sted nu.
 Patrick Lorenzen fra Kolding står selv og ryger midt på perronen.
- Jeg vidste ikke, at jeg må ryge her nu.
Men det er fedt.
Jeg ville bruge den gule rygerstander, hvis der var en pil, som viste derhen.
1 / 5Else Christensen, Hundborg ved Thisted.
- Vi kan ikke se askebægret herfra, når vi kommer ud af toget.
Hvis jeg havde vidst, den var der, ville vi gå derover.
Jeg tænker, det er lidt noget pjat, at der har været rygeforbud i fem år.
For når vi for eksempel kommer ind på Københavns Banegård, så oser toget så meget, at vi næsten ikke kan få luft.
Og så må vi ikke tage en smøg.
Det er da selvmodsigende.
1 / 5Gitte Kragh, Hundborg ved Thisted: - Jeg skal ikke bruge et askebæger (hun ryger e-cigaretter, red.
), men jeg synes, det er dejligt, at den står der.
Jeg synes, det er ok, at folk, der ryger, kan bruge det.
2 / 5Julie Steenberg Ebbrecht fra Fredericia opdagede de gule rygerstandere i går.
- Jeg tror, at folk er ligeglade med, om der kommer et askebæger op.
Jeg tror ikke rigtig, det hjælper noget.
Hvis den var markeret med en pil, så ville jeg selv gå derhen og ryge.
3 / 5Kristoffer Frank.
- Jeg vidste ikke, at jeg må ryge nu.
Jeg synes, det er fint nok, især når det er ude i det åbne rygerum i stedet for under taget.
Jeg har tit set, at folk står og ryger på perronen.
Men det er fint, at man kan ryge et enkelt sted nu.
4 / 5Patrick Lorenzen fra Kolding står selv og ryger midt på perronen.
- Jeg vidste ikke, at jeg må ryge her nu.
Men det er fedt.
Jeg ville bruge den gule rygerstander, hvis der var en pil, som viste derhen.
5 / 5I Fredericia er det langt fra alle rygere, der har fanget, at de skal gå til et rygeområde, hvis de skal have ild i tobakken.
Det oplever Kurt Petersen, som er lokomotivfører i Aarhus og arbejdsmiljørepræsentant.
Han får jævnligt skældud, når han beder rygerne om at slukke smøgen.
- Det er frygteligt.
Vi bliver svinet til og får skældsord kastet i hovedet, siger Kurt Petersen.
Han synes nu heller ikke, at det er gjort nemt for rygerne at finde rygeområdet.
Kan ikke se askebægret fra togetI Fredericia er askebægret placeret i den sydlige ende af perronen, men ingen skilte viser vej dertil, så derfor tænder mange rygere rutinemæssigt en cigaret, når de træder ud af toget.
Lokomotivfører Kurt Petersen kunne godt tænke sig, at rygeområdet blev gjort mere synligt for eksempel med gule striber på perronen.
- Rygeområdet er ikke blevet markedsført, så hvordan skal folk kunne finde derud, spørger han og henviser til Tyskland.
Her er rygeområderne klart markerede, og der skrides noget hårdere ind over for folk, som ryger de forkerte steder, siger han.
Læs også:Rygerne er ligeglade med rygeforbud på togstationernePile skal vise vej til rygestanderneDen kritik køber man hos DSB, og derfor bliver rygeområderne i løbet af sommeren markeret med gult.
- Der bliver lavet en bedre markering på Fredericia Station, og det vil også betyde, at vi bedre kan evaluere testen og se, hvordan det fungerer i praksis, siger Aske Wieth-Knudsen.
Det er meningen, at forsøget på de to stationer skal fortsætte året ud, og herefter vil DSB vurdere, om det skal rulles ud på flere stationer, eller om det skal tages ned igen.
FacebookTwitterKopier linkEmner:DSB|Fredericia|Rygning|Trafik|Vesterbro




https://www.dr.dk/nyheder/politik/folketingsvalg/soeren-pape-traekker-sig-som-partiformand-hvis-de-konservative-gaar

FolketingsvalgSøren Pape trækker sig som partiformand, hvis De Konservative går tilbageFærre end seks mandater vil få Søren Pape Poulsen til at trække sig.
Af Morten Henriksen, Michael Ørtz Christiansen, Frederik Wiese og Nina Koch (foto)28.
maj 2019 kl.
12.
54Bemærk: artiklen er mere end 30 dage gammelLæs opOtte dage inden folketingsvalget tager formanden for Det Konservative Folkeparti, Søren Pape Poulsen, noget opsigtsvækkende forskud på konsekvenserne af et muligt valgnederlag til de Konservative.
Hvis partiet har færre end de nuværende seks mandater i Folketinget efter valget den 5.
juni, så skal partiet se sig om efter en anden partiformand, lyder det nu fra Søren Pape Poulsen.
Hvad i himlens navn skulle jeg være der for, hvis jeg laver et dårligere valg end seks mandater?
Søren Pape Poulsen- Hvis vi får færre end seks mandater, hvorfor i himlens navn skulle jeg så blive ved med at have det her job.
Det giver ingen mening, siger Søren Pape Poulsen til DR Nyheder.
Samme melding kom partiformanden og justitsministeren med i P3-programmet 'Toft & Co.
' mandag eftermiddag.
Da vært Julie Toft spurgte Søren Pape Poulsen, om han vil gå af som formand for partiet, hvis det mister mandater ved valget, var svaret:- Ja.
Hvad i himlens navn skulle jeg være der for, hvis jeg laver et dårligere valg end seks mandater?
Jeg tror på, at vi går frem den her gang, og det ser det da heldigvis også ud til, sagde Søren Pape Poulsen.
Hør Søren Pape Poulsen i 'Toft og Co.
' i går:Søren Pape i Toft & Co.
mandag den 27.
majMeningsmåling siger fremgangUdmeldingen er opsigtsvækkende, fordi den bryder med den helt faste tradition i dansk politik, at en partileder aldrig på forhånd taler om at gå som partiformand i tilfælde af et valgnederlag.
Vi fik det dårligste valg nogensinde ved det seneste folketingsvalg, og hvis det bliver ringere den her gang, så er det da ikke mig, der skal være formand.
Søren Pape PoulsenMen for Søren Pape Poulsen selv er udmeldingen logisk.
- Det giver da sig selv.
Vi fik det dårligste valg nogensinde ved det seneste folketingsvalg, og hvis det bliver ringere den her gang, så er det da ikke mig, (der skal være formand, red.
), siger Søren Pape Poulsen med henvisning til folketingsvalget i 2015, hvor De Konservative fik seks mandater svarende til 3,4 procent af stemmerne.
Søren Pape Poulsen understreger, at det 'heldigvis' ser ud til, at vælgeropbakningen til De Konservative vil vokse ved det kommende valg.
Og i så fald vil han bestemt fortsætte som partiformand, fastslår han.
- Jeg tror, vi får et styrket parti.
Det tyder alting på, siger Søren Pape Poulsen.
Den seneste meningsmåling, som Epinion har lavet for DR viser, at Det Konservative Folkeparti står til en fremgang på to mandater - fra de nuværende seks til otte mandater.
Det svarer til 4,7 procent af stemmerne.
Den statistiske usikkerhed er på plus-minus 1 procent for De Konservative.
Det vil sige, at der er 95 procent sandsynlighed for, at partiet ligger på mellem 3,7 og 5,7 procent i vælgeropbakning.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Folketinget|Valg og folkeafstemninger|Epinion




https://www.dr.dk/nyheder/politik/folketingsvalg/live-tv-el-praesenterer-velfaerdsudspil






https://www.dr.dk/nyheder/indland/mistaenkt-tre-drab-pa-aeldre-skal-mentalundersoges

IndlandMistænkt for tre drab på ældre skal mentalundersøgesEn 27-årig mand har fået forlænget varetægtsfængsling i fire uger i sag om drab på tre ældre.
Den 27-årige mand, der er sigtet for at dræbe tre ældre personer på Østerbro, skal mentalundersøges.
Det har Dommervagten i Københavns Byret besluttet.
28.
maj 2019 kl.
12.
11Bemærk: artiklen er mere end 30 dage gammelLæs opEndnu engang har en nu 27-årig mand fået forlænget sin varetægtsfængslet med fire uger, sigtet for at have dræbt tre ældre mennesker i et lejlighedskompleks på ydre Østerbro tidligere i år.
Dommervagten ved Københavns Byret har også besluttet, at manden skal mentalundersøges.
Retsmødet blev holdt for lukkede døre trods protester fra både pressen og advokat Mie Sønder Koch, der er forsvarer for den 27-årige.
Årsagen er en frygt for, at vidner i sagen kan blive påvirket, hvis for mange detaljer slipper ud i offentligheden.
Det kan også føre til ubrugelige tip og ekstra arbejde for politiet, sagde anklager Søren Harbo i retten.
Læs også:Østerbro-drabssag: Sigtet slap for forvaring i tidligere sag- Det kan være vidner, der har et ønske om at give den sigtede et alibi, eller vidner, som grundet sagens alvorlige karakter, ønsker at hjælpe politiet på en uhensigtsmæssig måde, sagde han.
- Vi har allerede fået henvendelser i sagen, hvor vi kan have mistanke om, at de er kommet på baggrund af medieomtale, og som vi kan stille os stærkt tvivlende over for lødigheden af, sagde anklageren.
Ved et tidligere retsmøde er det kommet frem, at betjente er i gang med at endevende teledata, dna-spor, videoer med overvågning, sålaftryk og korttransaktioner.
/ritzau/FacebookTwitterKopier linkEmner:Kriminalitet|Københavns Dommervagt|Østerbro|Retsvæsen




https://www.dr.dk/nyheder/regionale/nordjylland/politiet-finder-fejl-paa-12-busser-efter-kontrol-skuffende-med-saa

NordjyllandPolitiet finder fejl på 12 busser efter kontrol: 'Skuffende med så mange alvorlige fejl’Halvdelen af busserne har fejl ved kontrol i Aalborg.
Det er ikke første gang, at kontroller i Nordjylland fører til, at busser må holde stille.
(Arkiv).
Af Klaus Videbæk28.
maj 2019 kl.
12.
32Bemærk: artiklen er mere end 30 dage gammelLæs opSiden klokken 5 i morges har Nordjyllands Politi været på arbejde for at kontrollere busser i Aalborgs midtby, og betjentene er ikke gået forgæves.
I alt 21 busser er midt på formiddagen blevet tjekket.
Heraf er de 12 taget af ud af kørsel og blevet sendt til syn.
Det er selvfølgelig skuffende, at vi stadigvæk døjer med så mange alvorlige fejl.
Peter Lindholdt, Nordjyllands PolitiDet er ikke første gang, at politiet finder fejl på busser i Nordjylland.
Ved fodboldturneringen Dana Cup i 2017 blev 21 busser indkaldt til syn, og fire fik klippet nummerpladen, og lignende problemer har man oplevet ved for eksempel Smukfest i Skanderborg i 2018.
- Det er selvfølgelig skuffende, at vi stadigvæk døjer med så mange alvorlige fejl.
Men de er lidt anderledes end de plejer at være, siger politiassistent fra Nordjyllands Politi Peter Lindholdt.
Fejl på bremser og nøddøreTidligere har man især fundet bremsefejl på busserne, og det er knap så slemt denne gang, selvom der fortsat er flere af slagsen.
På fem busser lyste ABS-lamper i bussens styrepanel som tegn på, at bremserne skulle tjekkes, og to busser bremsede skævt.
Derudover fandt man på fire busser fejl på nøddøre og vinduer, to busser havde lygtefejl, to gav for meget røg bagud, så man var nødt til at fjernet miljøzonemærket.
To havde skærme i forruden, der begrænsede udsynet – og endelig havde en enkelt bus løse ryglæn.
- Der er stadig plads til forbedring, må man sige, lyder det fra Peter Lindholdt.
- Men det hjælper formentlig hver gang, vi viser flaget til sådan nogle kontroller her.
Bustrafikken er forstyrretUdover at foretage kontroller forsøger politiet at hjælpe og vejlede busværkstederne og oplyser om, hvilke fejl politiet støder på, så man kan blive bedre til at få taget hånd om problemerne.
Buskontrollen i Aalborg fortsætter et stykke tid endnu, og det vil betyde forstyrrelser af bustrafikken lokalt.
Man kan holde sig orienteret om bussernes drift på Rejseplanen.
FacebookTwitterKopier link




https://www.dr.dk/nyheder/udland/ryborg-mudret-magtspil-afgoer-vestagers-chancer-i-eu

Kamp om EU-topposterSe temaUdlandRyborg: Mudret magtspil afgør Vestagers chancer i EUI aften indleder EU's stats- og regeringschefer slagsmålet om formandspost.
Kandidat til at blive ny formand for EU-Kommissionen, Margrethe Vestager, stemmer på Københavns Rådhus ved Europa-Parlamentsvalget i søndags.
Af Jakob Busk Olsen28.
maj 2019 kl.
11.
52Bemærk: artiklen er mere end 30 dage gammelLæs opDer er ingen manual at støtte sig til, når EU's stats- og regeringschefer i aften mødes for at tage hul på slagsmålet om, hvem der skal være formand for EU-Kommissionen, når Jean-Claude Juncker forlader posten 1.
november.
Faktisk er situationen endnu mere mudret, end den plejer at være.
Den danske konkurrencekommissær Margrethe Vestager er lige nu er blandt bookmakernes favoritter til topposten, men hun deltager i et spil, hvor ingen præcis kender reglerne.
Formålet med topmødet i aften var oprindeligt at træffe en hurtig beslutning om formandsposten.
For at forstå baggrunden for denne plan - og hvorfor den måske går i vasken - er vi nødt til at spole tiden tilbage.
Se nogle af de politikere, der er blevet nævnt som mulig ny formand for EU-Kommissionen i billedserien: Tyske Manfred Weber er spidskandidat for den kristenkonservative gruppe i EU, EPP.
 Hollænderen Frans Timmermans er socialisterne i EU's spidskandidat til formandsposten.
 Margrethe Vestager er en af spidskandidaterne fra den liberale gruppe i EU, ALDE.
 Franske Michel Barnier, der fungerer som EU's brexit-chefforhandler, er et andet konservativt bud på posten.
 Formanden for Den Internationale Valutafond IMF, franske Christine Lagarde, er blandt bookmakernes favoritter.
Hun er konservativ.
 Kristalina Georgieva fra Bulgarien er tidligere næstformand for EU-Kommissionen og har været chef for Verdensbanken.
Hun tilhører den konservative gruppe i EU.
 Hollands regeringsleder Mark Rutte er et bud på en liberal kommissionsformand.
 Statsminister Lars Løkke Rasmussen er blandt de navne, som jævnligt er dukket op i debatten om EU's topposter.
1 / 8Tyske Manfred Weber er spidskandidat for den kristenkonservative gruppe i EU, EPP.
1 / 8Hollænderen Frans Timmermans er socialisterne i EU's spidskandidat til formandsposten.
2 / 8Margrethe Vestager er en af spidskandidaterne fra den liberale gruppe i EU, ALDE.
3 / 8Franske Michel Barnier, der fungerer som EU's brexit-chefforhandler, er et andet konservativt bud på posten.
4 / 8Formanden for Den Internationale Valutafond IMF, franske Christine Lagarde, er blandt bookmakernes favoritter.
Hun er konservativ.
5 / 8Kristalina Georgieva fra Bulgarien er tidligere næstformand for EU-Kommissionen og har været chef for Verdensbanken.
Hun tilhører den konservative gruppe i EU.
6 / 8Hollands regeringsleder Mark Rutte er et bud på en liberal kommissionsformand.
7 / 8Statsminister Lars Løkke Rasmussen er blandt de navne, som jævnligt er dukket op i debatten om EU's topposter.
8 / 8MagtspilletIndtil 2014 kunne man som tommelfingerregel regne med, at hvis et navn var blevet nævnt i tiden før de afgørende forhandlinger om EU's topposter, så var der nærmest statsgaranti for, at vedkommende ikke fik jobbet.
Det gik i stedet til en kompromiskandidat.
Der var for eksempel ikke mange, der havde tænkt på portugiseren José Manuel Barroso, før han i 2004 blev formand for EU-Kommissionen.
Læs også:Statsministeren bakker op om Vestager til toppost i EuropaMen før valget til Europa-Parlamentet i 2014 besluttede partierne i parlamentet, at valgresultatet skulle være udslagsgivende for, hvem der fik posten som kommissionsformand.
Partierne lavede den såkaldte "spidskandidatproces" og gav hinanden håndslag på, at den spidskandidat, hvis partigruppe fik flest stemmer ved valget, skulle være formand for Kommissionen.
- Begrebet spidskandidat er ikke nævnt i EU-traktaten.
Det er noget, som Europa-Parlamentet har opfundet som led i et magtspil mellem parlamentet og stats- og regeringscheferne, forklarer Ole Ryborg.
Det var vel at mærke et magtspil, som Europa-Parlamentet - til de fleste analytikeres overraskelse - vandt i 2014, da den konservative spidskandidat Jean-Claude Juncker blev udnævnt til formand for EU-Kommissionen.
Men det betyder langtfra, at spidskandidatprocessen nu er blevet stadfæstet i EU.
Hvad siger EU-traktaten?
•Formelt set er det EU's 28 stats- og regeringschefer, der i fællesskab indstiller en kandidat til posten som formand for EU-Kommissionen.
•Herefter skal Europa-Parlamentet så godkende eller forkaste den pågældende kandidat.
•I Lissabon-traktaten fra 2009 blev det dog indskrevet, at stats- og regeringscheferne fremover skulle indstille formanden ”under hensyntagen til valget til Europa-Parlamentet”.
Ville ignorere procesDer er to grunde til, at vi ikke umiddelbart skal regne med en gentagelse af processen fra 2014, når der i den kommende tid skal sættes navn på formandsposten.
For det første mener mange stats- og regeringschefer i EU, at Europa-Parlamentet kuppede udnævnelsen i 2014, og det skal ikke have lov til at gentage sig, mener de.
- Mange af EU-lederne bryder sig ikke om det her spidskandidatræs.
De havde sådan set regnet med, at de kunne ignorere processen, siger Ole Ryborg.
- Hele tanken med topmødet i aften var at træffe en hurtig beslutning, inden Europa-Parlamentet kom for godt i gang.
Men parlamentet har siden fået et stærkt kort på hånden.
Valgdeltagelsen ved valget til Europa-Parlamentet i sidste uge blev nemlig uventet høj og giver parlamentet en folkelig opbakning, som det gør det langt sværere for stats- og regeringslederne at ignorere Europa-Parlamentets ønsker.
Men stærke spillere som den franske præsident, Emmanuel Macron, vil helt sikkert alligevel forsøge at bremse den konservative tysker Manfred Weber, som ellers er den spidskandidat, hvis gruppe fik flest stemmer ved valget i sidste uge.
Et makkerpar fra dengang, EU udnævnte kompromiskandidater til topposter: Jose Manuel Barroso og Herman van Rompuy.
I splid med sig selvDen anden forklaring, på at Europa-Parlamentets spidskandidatsproces kan blive afsporet denne gang, skal findes internt i parlamentet.
- Lige nu er der et kæmpe slagsmål internt blandt politikerne i Europa-Parlamentet, fortæller Ole Ryborg.
I modsætning til 2014 føler de andre grupper i parlamentet sig nemlig ikke forpligtet til at bakke op om Manfred Weber.
Den liberale gruppe ALDE, hvor Margrethe Vestager er blandt spidskandidaterne, er for eksempel decideret modstandere af processen.
På samme måde har den socialdemokratiske gruppe i parlamentet S&D undladt at stille sig bag Manfred Weber.
I stedet fastholdt en talsmand for gruppen efter valget til Europa-Parlamentet, at man holder fast i sin egen spidskandidat, hollænderen Frans Timmermans.
FacebookTwitterKopier link




https://www.dr.dk/nyheder/politik/folketingsvalg/dansk-folkeparti-vil-spare-milliarder-med-et-totalt-asylstop

FolketingsvalgDansk Folkeparti vil spare to milliarder med et totalt asylstopKristian Thulesen Dahl er i aften gæst i Mød Partierne, hvor der blandt andet vil blive spurgt ind til partiets planer for et totalt asylstop de næste fem år.
Kristian Thulesen Dahl.
 Af Flemming Brandt28.
maj 2019 kl.
12.
00Bemærk: artiklen er mere end 30 dage gammelLæs opHvis du som flygtning eller migrant kommer til den tysk-danske grænse fra nytår og fem år frem, bliver du pænt afvist og bedt om at søge asyl i Tyskland i stedet.
Og det samme ved grænsen til Sverige.
Og hvis du alligevel kommer til Danmark, bliver du placeret i et udrejsecenter, mens Danmark forhandler om mod kontant betaling, at sende dig tilbage til en flygtningelejr i det område, du kommer fra.
Sådan lyder Dansk Folkepartis plan for et fuldstændigt asylstop i Danmark fra 2020 og frem til 2025.
Planen blev fremlagt for fem dage siden.
© Type 1Stil spørgsmål til Dansk FolkepartiHar du kommentarer eller spørgsmål til Dansk Folkepartis politik, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Og den betyder ifølge partiformand Kristian Thulesen Dahl ikke, at Danmark kommer i konflikt med den internationale flygtningekonvention.
- Flygtningekonventionen forhindrer ikke, at Danmark sender folk tilbage til lande, der er sikre.
Vi kommer ikke til at sende nogen tilbage til lande, hvor de er truet, men de er ikke truet i for eksempel Tyskland, sagde Kristian Thulesen Dahl, da planen blev lagt frem.
Ifølge DF's beregninger vil asylstoppet betyde, at der kommer 4.
000 færre asylansøgere til Danmark om året.
Og den reduktion er ifølge partiet lig med en besparelse på to milliarder kroner, som i stedet kan bruges andre steder.
Halvanden milliard skal afsættes til at hæve ældrechecken, mens de sidste 500 millioner kroner skal bruges på at betale nærområderne for at tage imod asylansøgere.
Støjberg afviser planenUdlændinge- og integrationsminister Inger Støjberg (V) har afvist DF's plan om et asylstop.
Hun frygter faktisk, at et asylstop efter DF's plan ville kun få den stik modsatte effekt, hvis det blev indført.
- Hvis Danmark gik enegang og indførte et asylstop alene i Danmark, så ville det betyde, at vi vil blive et helle for de, der alligevel kom hertil.
For så vil vi ikke kunne sende dem til de lande, som de først har søgt asyl i, har hun sagt til DR.
Det skyldes, at Danmark har en parallel-aftale i forhold til Dublin-forordningen, som er bestemmende for, hvilket land der er ansvarlig for at behandle asylansøgeres ansøgninger.
Hvis man indførte et dansk asylstop, ville man være nødt til at opgive parallel-aftalen, og så kunne man ikke sende asylansøgere tilbage til eksempelvis Tyskland, fastslår Støjberg, som går ind for et fælles asylstop ved EU's grænser i stedet for dansk enegang.
DF: Dublin-forordningen er brudt sammenKristian Thulesen Dahl ser dog ikke det store tab, hvis den danske parallel-aftale i forhold til Dublin-forordningen ryger i vasken.
- Vi mener faktisk, at Dublin-forordningen allerede er brudt sammen – den har ikke fungeret i årevis, siger Kristian Thulesen Dahl.
Stil spørgsmål til Kristian Thulesen DahlNår Kristian Thulesen Dahl har været i 'Mød Partierne', sidder han klar til at svare på spørgsmål fra brugerne her på dr.
dk.
Det er fra klokken 22.
30, men du kan allerede sende dit spørgsmål nu.
Det kan du gøre her.
Juraprofessor på Aarhus Universitet Jens Vedsted-Hansen, der blandt har forsket i EU-regulering af asyl og indvandring, mener dog stadig, at det er i Danmarks interesse at have en parallel-aftale.
- Gennem tiden har det klart været i Danmarks interesse at deltage, fordi det giver os mulighed for at sende asylansøgere til andre EU-lande.
Dublin-systemet bygger på, at det oftest er det første land, som asylansøgeren kommer til, der har ansvaret for at behandle sagen.
Det vil være ofte være lande i Sydeuropa, siger han til DR.
Hvis du vil vide mere om Dansk Folkepartis holdning på området, kan du i aften se med, når Kristian Thulesen Dahl er gæst hos Kåre Quist i Mød Partierne.
Det er klokken 22.
00 på DR1.
Efterfølgende vil Kristian Thulesen Dahl svare på dine spørgsmål i Tæt på på dr.
dk her.
FacebookTwitterKopier linkEmner:Flygtninge og asylansøgere|Inger Støjberg (politiker)|Kristian Thulesen Dahl (politiker)|Venstre|Dublin




https://www.dr.dk/nyheder/regionale/oestjylland/grethes-naal-paa-frakken-viser-hun-er-dement-hvis-jeg-bliver-forvirret

ØstjyllandGrethes nål på frakken viser hun er dement: Hvis jeg bliver forvirret i bussen, kan jeg få hjælpBistå-nålen skal vise buschauffører og billetkontrollører, at personen med nålen har en demensdiagnose.
Grethe Littrup og hendes mand Kurt Degn er enige om, at nålen giver tryghed, når Grethe skal tage bussen til træning.
Af Flemming Nielsen og Sarah Friis Elkjær28.
maj 2019 kl.
11.
30Bemærk: artiklen er mere end 30 dage gammelLæs opEn lille nål er blevet et vigtigt hjælpemiddel for demente i Aarhus.
Bistå-nålen, der illustrerer en fremstrakt hånd og et hjerte, skal vise buschauffører og billetkontrollører, at personen med nålen har en demensdiagnose.
Grethe Littrup fra Malling bærer en nål, når hun selv tager bussen til træning fra hjemmet i Malling til Demenshjørnet i Aarhus.
Bistå-nålen skal hjælpe demente i bussenBistå-nålen er udviklet af Midttrafik, brugere af Demenshjørnet og Aarhus Kommune.
Den er lavet for at gøre det nemmere for demente at køre med bus.
Midttrafiks chauffører og kontrollører kender ordningen, så de kan handle derefter, hvis de møder en kunde med en Bistå-nål.
Nålen betyder, at de måske kan få brug for hjælp, hvis de for eksempel har glemt buskortet derhjemme eller i bunden af tasken.
Kilde: Midttrafik- Det mærker min demens på den måde, at jeg glemmer en helt masse ting.
For eksempel i dag skulle jeg have været her for en time siden.
Jeg synes, at jeg havde så meget styr på det hjemmefra, og jeg satte mig ned med mit strikketøj og min hund, fortæller hun.
Grethe Littrup nåede bussen, men det var bare en time for sent.
- Jeg synes, at det er rigtig træls, og jeg opdagede det først, da jeg kom herind.
Jeg synes, at jeg havde styr på det hele, men det havde jeg så ikke, siger hun.
Demenshjørnet i Aarhus uddeler Bistå-nålen til demente borgere, som er tilknyttet Demenshjørnet.
Grethe Littrup træner tre til fire gange om ugen, og muligheden for at tage bussen er blevet mere og mere vigtig.
- Jeg har jo en bil derhjemme, men den må jeg helst ikke køre i mere.
Så på en måde er det også en befrielse at have rejsekortet, mener hun.
Derfor er den lille Bistå-nål en vigtig støtte på turen, hvor den bæres på tøjet.
- Den skal signalere, at der er nogle ting, som jeg ikke er så god til.
Jeg synes, at det er trygt nok, og jeg tænker på, at hvis der sker et eller andet, eller jeg bliver forvirret, så kan jeg altid gå op til chaufføren og få lidt hjælp.
Grethe Littrup fortæller, hvad nålen betyder for hende:Grethe Littrups mand, Kurt Degn, mener, at det er vigtigt, at buspersonalet kan se, at Grethe lider af demens.
- Det giver mig tryghed.
Det vil være synd for Grethe, at hun bliver forvirret og kommer med en forkert bus.
Det er der ingen grund til, når man kan få hjælp, siger han.
Svært at se demensBistå-nålen til demente hjælper også Midttrafiks buskontrollører i deres arbejde, fortæller Buskontrollør Nikoline Zimmermann.
- Vi giver dem tid og en god oplevelse.
Vi viser det hensyn, som den skal symbolisere, så vi kan yde vores service, siger hun.
Det kan nemlig være svært at se, at en buspassager er dement, fortæller Gitte Skødt Riber, der også er buskontrollør.
- Det kan du ikke altid se.
Det er først, når du begynder at snakke med dem, at du fornemmer, at der er noget.
Nikoline Zimmermann og Gitte Skødt Riber er buskontrollører hos Midttrafik, og de er glade for, at nålen viser, at en person har demens.
Det kan nemlig være svært at se.
Hun har flere gange oplevet at møde demente, som ikke kunne sige, hvem de var.
- Politiet måtte hjælpe dem hjem.
Det er lidt skræmmende at tilbageholde en herre, som bare gerne vil videre, men man tør ikke lukke ham videre, fortæller hun.
Grethe Littrup er stadig glad for at tage bussen til sine mange besøg hos Demenshjørnet.
- Der er ikke nogen, der har spurgt, hvad det er for et mærke, men jeg tror, at chaufføren vidste det, siger hun.
Succesen med Bistå-nålen i Aarhus betyder, at nålen nu skal bruges i andre kommuner, blandt andet i Syddjurs.
FacebookTwitterKopier linkEmner:Demens|Aarhus|Kollektiv trafik|Midttrafik|Jylland




https://www.dr.dk/nyheder/politik/folketingsvalg/laes-svarene-kristian-thulesen-dahl-fra-dansk-folkeparti-vil-have






https://www.dr.dk/nyheder/indland/19-arig-idomt-12-ars-faengsel-drab-med-koben-og-kniv-i-vanlose

Indland19-årig idømt 12 års fængsel for drab med koben og kniv i VanløseEn ung mand har valgt ikke at anke en dom på 12 års fængsel for et voldsomt drab i 2017.
28.
maj 2019 kl.
11.
01Bemærk: artiklen er mere end 30 dage gammelLæs opEn 19-årig mand er ved Retten på Frederiksberg idømt 12 års fængsel for drabet på den 35-årige mand i december 2017 på Randbølvej i Vanløse.
Den unge mand har valgt ikke at anke dommen.
Samtidig har retten frifundet en 57-årig grønlandsk mand, der var tiltalt for medvirken til drabet.
Ifølge anklageskriftet udsatte de to mænd den 35-årige for flere knytnæveslag i hovedet og på kroppen.
Efterfølgende slog den 19-årige mand ifølge anklageskriftet offeret i hovedet med den spidse ende på et koben, alt imens den anden tiltalte fastholdt offeret ved benene.
Offer påført 51 læsionerHerefter stak den unge mand offeret flere gange med en kniv i venstre lår og to gange i ryggen.
Ifølge obduktionen døde den 35-årige af de to knivstik i ryggen.
I alt blev offeret påført 51 læsioner.
Et enigt nævningeting fandt det ikke bevist, at den 57-årige havde medvirket til drabet, hverken med vold eller ved at fastholde offeret.
Han er helt frifundet i sagen.
Ifølge den 19-åriges forklaring opstod der en kontrovers mellem ham og offeret 20.
november 2017, hvor de kom op at slås.
Denne konflikt omhandlede den 19-åriges daværende kæreste og kulminerede med drabet to uger senere.
Den 19-årige har nægtet sig skyldig i drab, men erkender vold med døden til følge.
/ritzau/FacebookTwitterKopier linkEmner:Mord|Kriminalitet|Vanløse|Retten på Frederiksberg|Frederiksberg




https://www.dr.dk/sporten/fodbold/matchfixing-sag-under-opsejling-i-spanien-flere-spillere-er-blevet-anholdt

FodboldMatchfixing-sag under opsejling i Spanien: Flere spillere er blevet anholdtDen spanske fodboldliga oplyser, at flere fodboldspillere er blevet anholdt og mistænkt for matchfixing.
Den spanske avis El Pais skriver, at den tidligere Real Madrid-spiller Raul Bravo er en af de anholdte.
28.
maj 2019 kl.
11.
23 | opdateret 28.
maj 2019 kl.
12.
53Bemærk: artiklen er mere end 30 dage gammelLæs opIfølge den spanske liga er flere tidligere og nuværende spanske fodboldspillere blevet anholdt i en undersøgelse af mulig matchfixing.
Anholdelserne fandt sted tirsdag og er et led i en større efterforskning af matchfixing i spansk fodbold.
Ifølge spanske medier er spillerne mistænkt for at være involveret i at fixe kampe i de to bedste spanske fodboldrækker.
Den spanske avis El Pais skriver, at den tidligere Real Madrid-spiller Raul Bravo er en af de anholdte.
Spansk politi bekræfter over for AFP, at der er en efterforskning i gang, men vil på nuværende tidspunkt ikke komme med yderligere detaljer.
- Politiets aktioner sker, efter at der har været anklager om mulig matchfixing i en kamp i La Liga i maj 2018, siger en talsmand fra den bedste spanske række, La Liga.
Det oplyses desuden, at La Liga har bedt politiet undersøge yderligere otte kampe for mulig matchfixing.
Det drejer sig om kampe, der enten er spillet i de lavere spanske rækker samt internationale venskabskampe.
Kampene er alle spillet i løbet af 2018/19-sæsonen.
Derudover skal 18 kampe i lavere divisioner undersøges for, om spillere har satset penge på kampe i deres egne turneringer.
- Vi takker politiet for det ekstraordinære arbejde, som er gjort for at optrevle, hvad der ser ud til at være en organiseret kriminel gruppe, der forsøger at tjene penge på svindel med fodboldkampe, lyder det fra La Liga.
Avisen Marca skriver, at præsidenten i klubben Huesca, Agustin Lasaosa, samt spillerne Borja Fernandez, Carlos Aranda, Samu Saiz og Inigo Lopez også er blevet anholdt.
/ritzau/FacebookTwitterKopier linkEmner:Spanien|Fodbold|Real Madrid|Økonomisk kriminalitet|El Pais




https://www.dr.dk/nyheder/indland/59-overlaeger-i-aabent-brev-vi-maa-aflyse-flere-og-flere-operationer

Aarhus UniversitetshospitalSe temaIndland59 overlæger i åbent brev: Vi må aflyse flere og flere operationer Ny organisering på supersygehus i Aarhus fører til aflysninger, mener lægerne.
I dag danner ansatte ring om hospitalet.
(Arkivfoto) Flere overlæger på kirurgiske afdelinger på Aarhus Universitetshospital har skrevet et åbent brev til regionsrådet, fordi det bekymrer dem, at de må udsætte flere og flere operationer - ifølge dem på grund af ny struktur.
(© dr)Af Niels Christian Jung, Gitte Hansen og Louise Damløv28.
maj 2019 kl.
11.
25Bemærk: artiklen er mere end 30 dage gammelLæs opI onsdags måtte overlæge Hans Jørgen Kirkeby gøre det igen.
Ringe til en patient, der egentlig skulle opereres og fortælle, at operationen var aflyst.
- Jeg bryder mig ikke om den situation, og den bliver jeg stillet i for hyppigt nu, siger Hans Jørgen Kirkeby, der har været overlæge på urinvejskirurgisk afdeling på Aarhus Universitetshospital i 20 år.
Den mandlige patient skulle være opereret for inkontinens.
En operation, han havde ventet på i syv måneder.
Nu skal patienten vente i yderligere tre måneder.
- Jeg måtte ringe to dage før operationen og sige det, siger Hans Jørgen Kirkeby og forklarer, at en anden patient skulle opereres akut.
Overlæge Hans Jørgen Kirkeby oplever, at antallet af aflyste operationer er steget.
Problemet er bare, hvis der ikke er en ny tid at give, eller hvis den nye tid er upålidelig.
Hans Jørgen Kirkeby, overlæge- Og det er jo fair.
Men problemet er bare, hvis der ikke er en ny tid at give, eller hvis den nye tid er upålidelig.
Så har man et problem, og man bryder en aftale med en patient, siger Hans Jørgen Kirkeby.
Dobbelt så mange aflysninger som sidste årDet er ikke kun på urinvejskirurgisk afdeling, at kirurgerne på Aarhus Universitetshospital (AUH) må aflyse operationer.
I maj i år har hospitalet aflyst 461 operationer.
Det svarer til 6,4 procent af alle operationer.
Det er dobbelt så mange operationer som for et år siden, hvor lægerne til sammenligning aflyste 3,1 procent af operationerne - altså 211 operationer.
- Det påvirker ens arbejdsglæde, og det bekymrer mig på patienterne vegne, for det betyder rigtig meget for dem, når vi aflyser eller flytter rundt på deres tider, siger Mariann Tang, der er overlæge på hjertekirurgisk afdeling.
Kirurger i åbent brev: Vi er bekymredeDerfor er hun sammen med Hans Jørgen Kirkeby og 57 andre kirurger fra otte ud af hospitalets ni kirurgiske afdelinger gået sammen og skrevet under på et åbent brev til Regionsrådet, regionsrådsformanden og koncerndirektør i Region Midtjylland.
I brevet skriver lægerne:Efterhånden kan behandling af patienter fra hospitalets almene optageområde ikke imødekommes, medmindre der drejer sig om akut kirurgiÅbent brev til Regionsrådet fra 59 kirurger- Vi har set os nødsaget til at skrive dette på baggrund af en dyb bekymring for vore patienter og de kirurgiske funktioner på AUH.
Lægerne skriver også, at ventetiderne er øget kraftigt for både kræftpatienter og patienter med godartede sygdomme, hvor "højt specialiseret behandling er nødvendig"Læs også:Overlæges bøn delt 12.
000 gange: 'Drop besparelser og tag en tænkepause'- Efterhånden kan behandling af patienter fra hospitalets almene optageområde ikke imødekommes, medmindre der drejer sig om akut kirurgi, skriver lægerne.
Lægerne har siden sommeren 2018 skrevet en lang række bekymringsmails til sygehusledelsen.
Men da der endnu ikke er sket noget, har lægerne nu skrevet det åbne brev, siger Mariann Tang.
Vi har prøvet af alle de officielle veje, men vi løber hovedet mod mur, så jeg tror det er i desperation, for hvor skal vi ellers vende os hen.
Mariann Tang, overlæge- Vi har prøvet af alle de officielle veje, men vi løber hovedet mod en mur, så jeg tror det er i desperation, for hvor skal vi ellers vende os hen, svarer hun på spørgsmålet om, hvorfor lægerne har valgt at skrive et åbent brev.
- Ny organisering er skyld i problemerneIfølge lægerne skyldes stigningen i antallet af aflyste operationer den nye centrale organisering, der er på det nye supersygehus.
Den trådte i kraft i løbet af sommeren sidste år.
Den betyder, at det nu er en central enhed på hospitalet, der planlægger operationer på de forskellige afdelinger.
Før var det afdelingerne selv, lyder det i brevet.
Og nu er det ikke altid, at kirurgerne får en begrundelse for, hvorfor operationen er aflyst, forklarer Per Hostrup, der er overlæge på hjertekirurgisk afdeling.
Læs også:Regionsrådsformand i nødråb: Notat viser ekstraregning til supersygehus på én milliard- De aflyser en operation, uden at jeg ved hvorfor.
Og det er en langt, langt sværere situation at skulle forklare en patient, at der er sket noget, som jeg ikke forstår, siger han.
Uddrag fra det åbne brev:•"Vi har set os nødsaget til at skrive dette på baggrund af en dyb bekymring for vore patienter og de kirurgiske funktioner på AUH.
"•"Denne nedlukning af operationslejer gør, at ventetiderne nu er øget kraftigt for både kræftpatienter, og patienter med godartede sygdomme, hvor højt specialiseret behandling er nødvendig.
"•"Efterhånden kan behandling af patienter fra hospitalets almene optageområde ikke imødekommes, medmindre der drejer sig om akut kirurgi.
"•"Det er vores pligt som læger, at gøre opmærksom på disse forhold, vi er vore patienters talerør.
"Den afdeling, der nu sidder med planlægningen, har ifølge kirurgerne ikke noget patientansvar - det er stadig kirurgerne selv, der har ansvaret, siger Mariann Tang.
- De skal ikke selv gå ned og se patienten i øjnene og fortælle dem, at man skal flytte operationen.
De har heller ikke noget praktisk besvær med det, og de har heller ikke noget økonomisk belæg for det.
- Så motivationen for at tage en ekstra operation en fredag eftermiddag ligger nok mere hos kirurgerne, fortsætter Mariann Tang.
Besparelser forudeLægerne har skrevet det åbne brev i en periode, hvor hospitalsledelsen i forvejen har været i modvind på grund af kommende besparelser.
Senere i dag danner ansatte en menneskekæde rundt om hospitalet for at vise deres bekymring over de kommende besparelser.
Læs også:Spareplan for Aarhus Universitetshospital er lagt frem: 180 stillinger skal nedlæggesMen ifølge overlægerne bag det åbne brev, har deres budskab ikke noget med de besparelser at gøre.
- Det skal understreges, at nedenstående intet har at gøre med de kommende besparelser, indleder kirurgerne med at skrive.
Med brevet håber lægerne på en dialog, så forholdene bliver bedre.
- For vi er ikke imod, at man ændrer på, hvordan man planlægger operationsgangen, og jeg har heller ikke noget stærkt ønske om, hvem der skal bestemme.
Men man må sige, at den ændring, der er nu her - den fungerer bare ikke, siger Mariann Tang.
Regionsrådsformand: Det har allerhøjeste prioritetRegionsrådsformand Anders Kühnau (S) modtog brevet mandag eftermiddag, og han tager det meget alvorligt, siger han.
- Det er klart, at jeg selvfølgelig har stor interesse i, at den her afdeling kommer til at fungere, og det er øjensynligt ikke sket efter udflytningen til det nye universitetshospital i Skejby, siger han og henviser til den afdeling, der planlægger operationerne.
Derfor har det allerhøjeste prioritet, at afdelingen kommer til at fungere, og det har jeg selvfølgelig en forventning om, at hospitalsledelsen tager hånd om.
Anders Kühnau (S), regionsrådsformand- Derfor har det allerhøjeste prioritet, at afdelingen kommer til at fungere, og det har jeg selvfølgelig en forventning om, at hospitalsledelsen tager hånd om.
Men det er jo nogle voldsomme stigninger, der er i ventetiderne, og det er vel i sidste ende dit ansvar?
- Det er klart, at driften af sygehusvæsenet jo til syvende og sidst er regionsrådets ansvar, og derfor skal vi også sørge for, at problemerne i forhold til organisering og ledelse og andet, der bliver peget på i brevet her, bliver taget alvorligt, siger regionsrådsformanden og fortsætter:- Og der har vi en hospitalsledelse, som i første omgang skal tage sig af og håndtere de udfordringer her.
Læs også:Supersygehus aflyser næsten alle ikke-akutte operationerAntal aflyste operationer toppede i december, fordi hospitalet alene på en uge måtte aflyse 250 operationer, da der manglede sterile instrumenter til operationerne.
FacebookTwitterKopier linkEmner:Anders Kühnau (politiker)|Hospitaler|Socialdemokraterne|Læger|Aarhus




https://www.dr.dk/nyheder/politik/ep-valg/karsten-hoenge-foer-valget-bliver-jeg-medlem-af-eu-parlamentet-saa-gaar-jeg

EP-valgKarsten Hønge før valget: 'Bliver jeg medlem af EU-Parlamentet, så går jeg ud af Folketinget' SF's Karsten Hønge kritiseres for at sige nej til plads i EU-Parlamentet.
Valgplakat for Kasten Hønge fra SF.
Da han stillede op til europaparlamentsvalget, lød meldingen, at han gerne ville til Bruxelles.
Siden skiftede han mening.
Af Nis Kielgast28.
maj 2019 kl.
11.
21Bemærk: artiklen er mere end 30 dage gammelLæs opI dag ved vi alle, hvordan det endte.
SF's Karsten Hønge sagde i går nej tak til at tage til Bruxelles, selvom han med 19.
687 personlige stemmer klart erobrede sit partis andet mandat i Europa-Parlamentet.
Nu vil han i stedet i Folketinget, hvor han også stiller op.
Men piben havde en anden lyd, da Karsten Hønge for et års tid siden meldte sig som EP-kandidat, og hans meldinger har svinget og været både klare og uklare, indtil valgresultatet var på plads i går.
Juli 2018: Klart ja til EU-pladsDa Karsten Hønge melder sig som EP-kandidat i slutningen af juli 2018, er hans melding et klart ja til en plads i EU-Parlamentet.
I Politiken er Karsten Hønge klar i spyttet, da han bliver spurgt, hvad han vil gøre, hvis han bliver valgt sammen med SF's spidskandidat, Margrete Auken:- Så bliver jeg medlem af EU-Parlamentet, og så går jeg ud af Folketinget.
Det er klart, siger Karsten Hønge.
Samme klare melding giver han på det tidspunkt til TV2:Men hvis du bliver valgt til Europa-Parlamentet, så siger du, at det er et farvel og tak til Christiansborg.
Så er det vel det, du helst vil?
- Hvis jeg skulle være så heldig at blive valgt ind i EU, så bliver jeg jo nødt til at vælge, ja.
Og så er det selvfølgelig det mandat, jeg vælger, siger Karsten Hønge.
April 2019: Forvirringen melder sig: Vil helst FolketingetDa EP-valgkampen begynder at sætte ind, kommer spørgsmålet om dobbeltmandater op igen.
For Karsten Hønge har meldt, at han vil satse på to heste og også kæmpe for en plads i Folketinget.
Det er vigtigt at deltage i begge valgkampe, også selvom det kan forvirre vælgerne og koste stemmer, siger han til DR Nyheder.
- Det er folketingsvalget, der er min første prioritet.
Men det er også vigtigt at bidrage til den demokratisk proces ved at deltage i debatterne omkring EU-parlamentsvalget, siger han.
Læs også:Dobbelt-valg kan blive et problem for flere kandidaterStarten af maj 2019: Hjælperytteren siger nej til EU-pladsDa valgkampen til Folketinget går i gang, er Karsten Hønge klar i talen.
Da TV2 Fyn spørger den lokale kandidat om det mulige dobbeltmandat, lyder svaret, at Folketinget er hans førsteprioritet:- Jeg tænker på mig selv som en hjælperytter ligesom til Tour de France.
Den, der ender på podiet nede i Paris, ender der kun, fordi der er en masse hjælperyttere.
Og jeg er en af de hjælperyttere, der skal sikre, at Margrete Auken kommer på podiet i Bruxelles, fortæller Karsten Hønge.
Valget nærmer sig: Hønge vil ikke svareI dagene op til EU-valget bliver Karsten Hønge imidlertid mere ulden i talen.
På selve valgdagen afviser han blankt at give en klar melding.
Nu vil han ikke sige, om det skal være Folketinget eller Europa-Parlamentet.
- Det er det samme spørgsmål, som bliver stillet på forskellige måder.
Banker dit hjerte for Folketinget?
Banker dit hjerte for Bruxelles?
Og ved du, hvad det banker for?
Det banker for SF, siger Karsten Hønge til DR Nyheder.
Min mor, som jeg talte med på vej herover, vil gerne vide, hvad du gerne vil.
Hvis det nu var udelukkende dig, der bestemte.
Jeg ved, at dit hjerte banker for SF, men hvis du selv skulle bestemme - hvad så?
- Du kan sige til din mor, at hun får et rigtigt godt svar en af dagene, når SF's ledelse har sat sig sammen og jublet over den valgsejr, som både SF og den danske venstrefløj har fået.
Det her handler ikke om mig, siger Karsten Hønge.
Efter valget: Nej tak til EU - Ja til FolketingetAfklaringen kommer først på aftenen, dagen efter valget.
Her er de personlige stemmer netop blevet talt op, og det står klart, at Karsten Hønge med 19.
687 personlige stemmer har fået en plads i EU-Parlamentet.
Men den siger han nu nej til:- Vi har haft en rigtig god dialog i ledelsen i dag.
Og så er jeg nået frem til, at det er bedst, jeg bliver i Folketinget, siger Karsten Hønge til til DR nyheder.
Så du takker nej til pladsen i Europa-Parlamentet?
- Med udsigten til det Folketing, der bliver sammensat med så meget uro og så meget splittelse og så meget uforudsigelighed, så synes jeg, det er bedst, jeg bliver i SF's gruppe.
Efterfølgende er der kommet mange vrede kommentarer fra folk, der stemte på Hønge.
Læs også:Vælgere om Karsten Hønges beslutning: ’Skuffende’ og ’svineri’Det ønsker han dog ikke at forholde sig til.
DR Nyheder har bedt om interview i dag, men Karsten Hønge vil ikke stille op.
FacebookTwitterKopier linkEmner:EU|Europa-Parlamentet|Karsten Hønge (politiker)|Valg og folkeafstemninger|Bruxelles




https://www.dr.dk/nyheder/politik/folketingsvalg/live-tv-la-praesenterer-erhvervsudspil






https://www.dr.dk/nyheder/politik/folketingsvalg/mads-skal-stemme-foerste-gang-jeg-proever-lukke-mine-foraeldres

ValgbarSe temaFolketingsvalgMads skal stemme for første gang: Jeg prøver at lukke mine forældres holdninger udeFire ud af fem unge lægger deres stemme i samme blok som forældrene.
Af Michael Ørtz Christiansen og Rune Stürup Hansen28.
maj 2019 kl.
09.
59Bemærk: artiklen er mere end 30 dage gammelLæs opHvad fatter (eller mutter) stemmer, er altid det rigtige.
Det er en påstand med en hel del sandhed i, for unge vælgere er i høj grad påvirket af forældrenes politiske orientering, når de går ind i stemmeboksen.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
- Ved valget i 2015 kunne vi se, at 80 procent af vælgerne under 25 år stemte på et parti i samme blok som deres forældre, fortæller Rune Stubager, der er professor i statskundskab ved Aarhus Universitet.
Og 30 procent nøjes ikke med at placere deres kryds i samme blok, men også ved samme parti som en af forældrene.
Læs også:Førstegangsvælgeren Mads er i tvivl: Hvor skal pengene til mere forsvar komme fra?
Vil danne sit eget indtrykDen gruppe hører 18-årige Mads Nissen Hvid ikke til.
Han lægger - modsat begge forældre - sin stemme i rød blok.
- Jeg prøver at lukke mine forældres holdninger ude og danne mit eget indtryk, siger Mads, der er en del af P3's vælgerpanel bestående af førstegangsvælgere og altså skal afgive sin første stemme til et folketingsvalg den 5.
juni.
Der bliver talt om politik over middagsbordet i Rudkøbing, og Mads ved godt, hvad forældrene stemmer, men det har altså ikke fået ham til at kigge i samme retning.
Læs også:Førstegangsvælgeren Wasan kræver kamp mod madspild: Hvorfor gør vi ikke som i Frankrig?
- Min forståelse af samfundet og mit syn på det er helt klart anderledes end mine forældres.
Jeg lytter til, hvad de synes, og vi er enige om rigtig mange ting, men jeg forsøger at danne mig mit eget indtryk, siger Mads Nissen Hvid.
- Jeg er jo ikke vokset op med samme værdier og holdninger, som de er opdraget med af deres forældre.
Du kan høre Mads og flere andre førstegangsvælgeres tanker om, hvor meget de bliver påvirket af deres forældre, i P3-podcasten "Den daglige dosis":Vi sætter selv krydset - men har vores forældre allerede taget beslutningen for os?
Politiske generationerMød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
Mads Nissen Hvid går altså imod den tendens, der var ved valget i 2015.
Altså at de fleste unge landede i samme blok som forældrene.
Men det er ikke kun det biologiske ophav, der har indflydelse på, hvor unge sætter krydset, understreger professor Rune Stubager.
- Førstegangsvælgere har i sagens natur ikke prøvet at stemme før, så de har ingen fast vane eller præference for et bestemt parti.
Derfor er de mere påvirkelige i forhold til, hvad der fylder ved det enkelte valg, siger han.
Læs også:Førstegangsvælgeren Jonas vil være landmand, men frygter for bacon-salget til StorbritannienDet kan altså godt betale sig for de politiske partier at satse hårdt på at vinde dagsordenen hos de unge vælgere.
Og ikke kun i forhold til det nært forestående valg.
- Det sætter spor over tid, for man kan se, at der er politiske generationer, hvor de, der er vokset op i samme tidsperiode, opfører sig nogenlunde ens i forhold til, om de stemmer rødt eller blåt, siger Rune Stubager og nævner 1968-generationen som et klart eksempel på en rød generation og yuppie-generationen fra 1980'erne som eksempel på en blå generation.
Min far er hobbylandmand, og jeg vil gerne være landmand, så det er meget i den retning, vi er orienteret rent politisk.
Jonas Stiller, 20 årFra far til søn20-årige Jonas Stiller er også en del af P3's vælgerpanel og lander formentlig i samme politiske blok som sin far.
Det er i høj grad på grund af det fag, de begge dyrker.
- Min far er hobbylandmand, og jeg vil gerne være landmand, så det er meget i den retning, vi er orienteret rent politisk.
Dem, vi stemmer på, må gerne gøre noget godt for det arbejdende folk på landet.
Der er min far og jeg ret ens, siger Jonas Stiller, der kommer fra Brovst og går på Nordjyllands Landbrugsskole.
Læs også:Førstegangsvælger: Man kan hurtigt føle sig helt lostMen Jonas Stiller har ikke besluttet sig 100 procent for, hvad han vil stemme den 5.
juni.
Faktisk er han en lille smule mere usikker på, hvad han vil stemme, end da valgkampen begyndt, for det fyger ifølge den 20-årige nordjyde med luftige politikerløfter, som kan forvirre en førstegangsvælger.
Derfor kommer der her en klar opfordring fra den kommende landmand til de politikere, der går til valg.
- Jeg lægger vægt på, at de har fakta bag, når de siger, hvad de gerne vil gøre i Danmark, så det er realistisk, at det rent faktisk kan lade sig gøre.
FacebookTwitterKopier linkEmner:Valg og folkeafstemninger|Landbrug|Nordjyllands Landbrugsskole|Brovst|Rune Stubager (professor)




https://www.dr.dk/nyheder/politik/folketingsvalg/venstres-jyske-stemmesluger-du-kan-tro-jeg-ikke-skal-haenge-paa

FolketingsvalgVenstres jyske stemmesluger: 'Du kan tro, jeg ikke skal hænge på bannere med Løkke'Søren Gade undrer sig over, at Venstre ikke støttede ham mere under valgkampen.
Statsminister Lars Løkke Rasmussen og Søren Gade side om side i folketingssalen.
Af Mark Lindved Norup28.
maj 2019 kl.
10.
23 | opdateret 28.
maj 2019 kl.
13.
08Bemærk: artiklen er mere end 30 dage gammelLæs opDer er tilsyneladende kold luft mellem statsminister Lars Løkke Rasmussen og Søren Gade, der i søndags havde et kanonvalg, der hjalp Venstre til at få fire mandater til Europa-Parlamentet.
I et interview med avisen Nordjyske fortæller Søren Gade om det, han har oplevet som manglende opbakning under sin valgkamp.
- På Sjælland har der ikke været én plakat med mig.
Det er jo partiets valg, men på et tidspunkt blev jeg ærlig talt så irriteret, at jeg selv købte nogle annoncer på Sjælland bare for at vise flaget, siger han.
Skal ikke hænge side om side med LøkkeHan glæder sig over Venstres fine valg og de fire mandater, men Lars Løkke Rasmussen skal ikke forvente at få opbakning fra den kommende europaparlamentariker i forsøget på at bevare statsministerposten.
- Der var en, der sagde til mig: 'Nu bliver du Lars Løkkes bedste ven, i hvert fald de næste ni dage'.
Men du kan tro, jeg ikke skal ud og hænge på bannere sammen med Lars Løkke.
Jeg passer på min egen troværdighed, siger Søren Gade.
Efter interviewet i Nordjyske har Søren Gade over for Ritzau afvist, at han ikke vil bakke op om sin formand i den igangværende valgkamp.
- Det handler ikke om Lars Løkke Rasmussens troværdighed, men om min egen.
Der er ikke noget problem der.
- Jeg har bare ikke optrådt i reklamer på Sjælland forud for europaparlamentsvalget, og så mener jeg ikke, at jeg kan gøre det efter valget.
- Hvis jeg har en grad af troværdighed i Jylland, ville den forsvinde, hvis jeg gjorde noget utroværdigt, siger han.
Følger ikke partilinjenDen tidligere forsvarsminister blev den helt store stemmesluger i Jylland, hvor han i visse kommuner skovlede personlige stemmer ind.
I Nordjylland, hvor han også var opstillet ved folketingsvalget i 2015, fik han godt hver femte stemme.
- (…) hvis man sad i Venstres ledelse, ville jeg nok spørge mig selv, om det ikke var et selvmål ikke at anvende hele potentialet i hele landet, siger han.
Søren Gade har ved i flere tilfælde givet udtryk for holdninger, der ikke flugter med partilinjen i Venstre, for eksempel på spørgsmål om regionernes nedlæggelse og hvor pro-europæisk en linje, der skal lægges.
Muligvis derfor oplevede han inden valgkampen, at hans navn ikke nødvendigvis var det mest populære i partiet.
Ved en afstemning blandt partiets delegerede blev han henvist til fjerdepladsen på opstillingslisten.
Søren Gades stemmetal ved søndagens europaparlamentsvalg blev kun overgået af Venstres spidskandidat, Morten Løkkegaard.
Opdateret kl.
10.
55: Artiklen er tilføjet Ritzau-citater fra Søren Gade, hvor han forholder sig til sine citater i Nordjyskes artikel.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Morten Løkkegaard (politiker)|Jylland|Valg og folkeafstemninger




https://www.dr.dk/nyheder/politik/folketingsvalg/lars-loekke-rasmussen-og-mette-frederiksen-i-ny-tv-duel-hvad-vil-du

FolketingsvalgLars Løkke Rasmussen og Mette Frederiksen i ny tv-duel: Hvad vil du spørge dem om?
På søndag kan du stille de to primære statsministerkandidater dit spørgsmål for åben skærm.
To måneder efter de to statsministerkandidater sidst duellerede med Kåre Quist som ordstyrer, mødes de igen på søndag.
Af Flemming Brandt28.
maj 2019 kl.
11.
10Bemærk: artiklen er mere end 30 dage gammelLæs opStil spørgsmål og mød opSend dit spørgsmål til politiskduel@dr.
dk.
Vi udvælger de bedste spørgsmål, og spørgerne bliver inviteret med i studiet.
Hvad er forskellen egentlig på Mette Frederiksens og Lars Løkke Rasmussens standpunkter, når det gælder flygtningebørnene i Sjælsmark?
Og er der en af de to statsministerkandidater, der vil prioritere klimaet højere end væksten?
Det kan du måske blive meget klogere på, hvis du følger med, når Socialdemokratiets og Venstres formænd går i clinch med hinanden for åben skærm søndag aften klokken 21 på DR1.
Kåre Quist er vært for duellen mellem de to statsministerkandidater - men du kan også få indflydelse på debatten, hvis du har et spørgsmål til enten Mette Frederiksen eller Lars Løkke Rasmussen og er parat til at møde op personligt og stille dit spørgsmål live under debatten.
Du skal møde op på AmagerDet er således altafgørende, at du har mulighed for at møde op i DR Byen på Amager søndag aften og være til stede under duellen.
De to kandidater mødtes også til en duel på DR tilbage i slutningen af marts.
I mellemtiden har Lars Løkke Rasmussen i en bog åbnet op for muligheden for at danne en regering henover midten - og til dels lukket den igen.
Meningsmålingerne peger på et rødt flertal, men ved det netop overståede valg til Europa-Parlamentet blev Venstre den store vinder.
Kan det få betydning for folketingsvalget?
Du kan se duellen mellem Lars Løkke Rasmussen og Mette Frederiksen på søndag på DR1 klokken 21.
00 - eller live her på dr.
dk.
FacebookTwitterKopier linkEmner:Lars Løkke Rasmussen (politiker)|DR1|Europa-Parlamentet|Amager|Valg og folkeafstemninger




https://www.dr.dk/nyheder/penge/mindre-og-slidstaerke-i-dag-kommer-nye-eurosedler-paa-gaden

PengeMindre og slidstærke: I dag kommer nye eurosedler på gadenDe gamle eurosedler mister dog ikke deres værdi og kan stadig benyttes.
Direktøren for ECB, Ton Roos, fremviste de nye sedler tidligere på måneden i en beskyttet bankboks.
I dag bliver sedlerne sat i omløb.
Af Mark Lindved Norup28.
maj 2019 kl.
09.
35Bemærk: artiklen er mere end 30 dage gammelLæs opHvis sommerferien går til et land, der er med i eurosamarbejdet, er der mulighed for at støde på helt nytrykte pengesedler.
Den Europæiske Centralbank (ECB) sender i dag de nye 100- og 200-eurosedler i cirkulation i de 19 lande, der bruger den fælleseuropæiske møntfod.
Det er sidste led i udskiftningen af de gamle eurosedler, der begyndte i 2013 med introduktionen af en ny fem-euroseddel.
Sedlerne er en del af en serie, der har fået navnet Europa.
De er designet på en måde, der gør dem slidstærke, sværere at forfalske og mindre, så de bliver lettere at få plads til i pungen.
Ændringen i størrelse betyder også, at en million hæveautomater er blevet tilpasset, så de kan spytte de nye sedler ud.
Den nye 100-euroseddel er sendt i omløb i dag sammen med 200-eurosedlen.
Ifølge ECB var der sidste år 2,7 milliarder 100-eurosedler i omløb.
 200 euro er den seddel med størst værdi, der nu bliver produceret.
200-eurosedlerne bliver nye blandt mange gamle.
Ifølge ECB er der i alt 21 milliarder sedler i omløb.
De repræsenterer en værdi på næsten ni billioner kroner.
 De nye euro-sedler til venstre og de nuværende til højre.
 De nye sedler er udstyret med komplicerede vandmærker.
 500-eurosedlen er stadig i omløb, men gik ud af produktion sidste år.
Der vil ikke blive lavet nye sedler med så høj værdi.
1 / 5Den nye 100-euroseddel er sendt i omløb i dag sammen med 200-eurosedlen.
Ifølge ECB var der sidste år 2,7 milliarder 100-eurosedler i omløb.
1 / 5200 euro er den seddel med størst værdi, der nu bliver produceret.
200-eurosedlerne bliver nye blandt mange gamle.
Ifølge ECB er der i alt 21 milliarder sedler i omløb.
De repræsenterer en værdi på næsten ni billioner kroner.
2 / 5De nye euro-sedler til venstre og de nuværende til højre.
3 / 5De nye sedler er udstyret med komplicerede vandmærker.
4 / 5500-eurosedlen er stadig i omløb, men gik ud af produktion sidste år.
Der vil ikke blive lavet nye sedler med så høj værdi.
5 / 5Farvel til 500-eurosedlenI modsætning til de gamle eurosedler er den nye serie prydet af et ansigt, der forestiller figuren Europa fra den græske mytologi, der har lagt navn til kontinentet.
Som model for vandmærket har man brugt afbildningen på en vase, der har hjemme på det franske museum Louvre.
Den nye seddelserie indeholder ikke en 500-euroseddel, der har en værdi på 3.
734 kroner.
Siden maj sidste år er der ikke blevet trykt nye eksemplarer af den seddeltype, da det viste sig, at det primært var kriminelle, der havde brug for en seddel med så høj værdi.
Ligger man inde med gamle eurosedler, behøver man ikke skynde sig at brænde dem af, da de stadig kan bruges som betalingsmiddel sammen med de nye.
En endelig udfasning bliver annonceret i god tid, lover ECB.
De vil bevare deres værdi og være mulige at veksle i de nationale centralbanker i eurosamarbejdslandene.
FacebookTwitterKopier linkEmner:Den Europæiske Centralbank|Betalingsmidler|EU|Samfundsøkonomi|Paris




https://www.dr.dk/nyheder/regionale/syd/personer-dode-i-mistaenkelig-villabrand-i-blavand

Syd- og SønderjyllandTo personer døde i mistænkelig villabrand i BlåvandPolitiet efterforsker en brand i Blåvand som et 'mistænkeligt forhold'.
Tirsdag morgen blev politiet kaldt ud til en adresse på Bytoften i Blåvand, hvor en villa var i brand.
To personer blev efterfølgende fundet døde på adressen.
Af Louise Mandrup (interview)28.
maj 2019 kl.
10.
53 | opdateret 28.
maj 2019 kl.
12.
42Bemærk: artiklen er mere end 30 dage gammelLæs opPolitiet blev i morges kaldt ud til en adresse på Bytoften i Blåvand, hvor en villa var i brand.
To personer blev efterfølgende fundet døde på adressen, oplyser Syd- og Sønderjyllands Politi.
Politiet efterforsker branden som et mistænkeligt forhold.
Det fremgår ikke, hvorvidt de to personer er døde i forbindelse med branden eller på anden vis.
Det var en nabo, der blev vækket af støjen fra branden og ringede 112.
Omkring middag afsluttede brandvæsnet slukningsarbejdet i villaen.
- Vi er nu færdige med efterslukningen og har sendt vores folk hjem, og kun indsatslederen er tilbage på stedet.
Så vores opgave er afsluttet, fortæller beredskabschef ved Sydvestjysk Brandvæsen Jens Mølgaard.
Politiet efterforsker branden som en mistænkelig sag, men har derudover ingen oplysninger.
Politiet efterforsker en brand på Bytoften i Blåvand, tirsdag den 28.
maj 2019.
 Politiet efterforsker en brand på Bytoften i Blåvand, tirsdag den 28.
maj 2019.
 Politiet efterforsker en brand på Bytoften i Blåvand, tirsdag den 28.
maj 2019.
 Politiet efterforsker en brand på Bytoften i Blåvand, tirsdag den 28.
maj 2019.
 Politiet efterforsker en brand på Bytoften i Blåvand, tirsdag den 28.
maj 2019.
 Politiet efterforsker en brand på Bytoften i Blåvand, tirsdag den 28.
maj 2019.
1 / 6Politiet efterforsker en brand på Bytoften i Blåvand, tirsdag den 28.
maj 2019.
1 / 6Politiet efterforsker en brand på Bytoften i Blåvand, tirsdag den 28.
maj 2019.
2 / 6Politiet efterforsker en brand på Bytoften i Blåvand, tirsdag den 28.
maj 2019.
3 / 6Politiet efterforsker en brand på Bytoften i Blåvand, tirsdag den 28.
maj 2019.
4 / 6Politiet efterforsker en brand på Bytoften i Blåvand, tirsdag den 28.
maj 2019.
5 / 6Politiet efterforsker en brand på Bytoften i Blåvand, tirsdag den 28.
maj 2019.
6 / 6FacebookTwitterKopier linkEmner:Syd- og Sønderjyllands Politi|Brande|Blåvand|Jylland|Redningsvirksomhed




https://www.dr.dk/nyheder/politik/folketingsvalg/alle-boern-i-vuggestue-og-mad-paa-vaerelset-sf-vil-forbedre-forhold

FolketingsvalgAlle børn i vuggestue og mad på værelset: SF vil forbedre forhold på SjælsmarkPartiet vil med nyt udspil forbedre vilkårene for børnene, der har fået afslag på asyl.
Med et nyt udspil ønsker SF at forbedre forholdene for beboerne på Udrejsecenter Sjælsmark i Nordsjælland.
Af Lasse Bastian Larsen, Kathrine Ladefoged Lenschau og Adnan Sircic28.
maj 2019 kl.
08.
00Bemærk: artiklen er mere end 30 dage gammelLæs opBørn på Udrejsecenter Sjælsmark kan se frem til bedre vilkår.
I hvert fald hvis det står til SF.
Partiet lancerer i dag et nyt udspil, som vil styrke børnehave-, skole- og fritidstilbuddene på udrejsecentret.
Desuden skal alle de mindste børn tilbydes plads i en vuggestue, og så skal familierne have mulighed for selv at handle dagligvarer og lave mad.
SF's Sjælsmark-udspilBørn på udrejsecentre skal flytte mindre fra center til centerMulighed for selvhushold, så familier eksempelvis selv kan købe ind og lave madVuggestuetilbud til alle børnFærre restriktioner: Eksempelvis skal det være tilladt for familierne at medbringe mad på værelset.
Forbedret indsats i børnehaven: SF mener, at børnehaver på danske udrejsecentre bør anses som specialiserede tilbud med tilsvarende normeringer.
Mere tilgængelige fritidstilbudFlere børn på udrejsecentre skal i en almindelig folkeskoleklasseKilde: SFMen egentlig er tiltagene ikke den optimale løsning for Sjælsmarks børn.
Det lægger SF's formand, Pia Olsen Dyhr, ikke skjul på.
- Stod det til SF, skulle alle børn ud af Sjælsmark.
Men vi kan jo godt se, at der er langt til et flertal for det forslag på Christiansborg.
Derfor lægger vi i stedet op til at forbedre forholdene på selve centret.
Partiformanden henviser til, at Socialdemokratiet samt alle partier til højre for midten afviser at lade familierne flytte ud af udrejsecenteret.
Søvnproblemer, mareridt og nedsat appetitUdspillet kommer samme dag, som DR viser dokumentaren 'Børnene på Sjælsmark.
'I udsendelsen følger DR Dokumentar fem af de 141 børn, der bor på Udrejsecenter Sjælsmark, som er en nedlagt kaserne.
Video: Hadis og Husam på 11 og 8 år er to af de børn, der medvirker i dokumentaren.
De har boet på Sjælsmark i mere end to år.
Deres familier har fået afslag på asyl, men nægter frivilligt at rejse tilbage til de lande, som de er flygtet fra.
Læs også:Børnene på Sjælsmark: Skal vi bo her altid?
Forholdene på centret er derfor bevidst gjort så lidt attraktive som muligt, da myndighederne vil motivere forældre og deres børn, der altså opholder sig ulovligt i Danmark, til at rejse hjem.
Pia Olsen Dyhr medgiver, at familierne burde følge de danske myndigheders afgørelse.
Men hun udtrykker, at hensynet til børnene for hende vejer tungest.
- Jo, deres familier er afviste.
Men vi behøver altså ikke at pine børnene så meget, så de ikke kan få et almindeligt liv bagefter.
Ifølge nye tal har Hørsholm Kommune indtil videre modtaget 36 underretninger i år, som går på børnenes trivsel på Sjælsmark.
Og tidligere i år udgav Røde Kors en rapport, der meldte om alvorlige symptomer på psykiske lidelser hos Sjælsmark-børnene.
Læs også:Ny screening: Sjælsmark-børn har alvorlige symptomer på psykiske lidelserSøvnproblemer, mange nætter med mareridt og nedsat appetit var nogle af de lidelser, som rapporten beskriver hos de yngste beboere på stedet.
'Som en gyserfilm'Socialdemokratiets udlændinge- og integrationsordfører, Mattias Tesfaye, har set DR-dokumentaren 'Børnene på Sjælsmark', og den gør et dybt indtryk på politikeren.
- Jeg tænker, at det er en gyserfilm, jeg har set.
Jeg får helt ondt i maven af at se, hvordan de her børn har det, siger Mattias Tesfaye.
Alligevel er socialdemokraten ikke indstillet på at lade familierne flytte ud af Sjælsmark, som de øvrige partier i rød blok, samt Alternativet, ønsker.
- Så kunne vi jo lige så godt have givet dem asyl.
Til gengæld ser Mattias Tesfaye gode takter i det udspil, som SF i dag har fremlagt som et kompromis.
- Alle børnene skal have mulighed for at gå i vuggestue.
Der skal også være bedre normeringer i børnehaven samt fritidstilbud efter skole, siger ordføreren, der også melder sig klar til at ændre madordningen på udrejsecenteret.
- Det skal være muligt at tage sin mad med over på sit eget værelse og få skabt en familieramme omkring måltidet.
- Så overordnet set ser jeg helt klart muligheder for, at vi kan samarbejde med SF omkring deres udspil, konkluderer Mattias Tesfaye.
De øvrige partier i rød blok og Alternativet melder sig alle parate til at forbedre forholdene for børnene på Sjælsmark.
De er også enige med SF i, at familierne burde få lov at flytte væk fra den nedlagte kaserne.
Alternativet fortæller, at de tilmed støtter et borgerforslag, som skal behandles, når det nye Folketing træder sammen efter valget.
Læs også:Afviste asylbørns vilkår skal behandles på ChristiansborgForslaget går ud på, at alle afviste familier, som ikke har kunnet udsendes 18 måneder efter endeligt afslag, får tildelt en midlertidig opholdstilladelse for to år ad gangen.
SF ønsker ikke at tage stilling til forslaget på denne side af valget.
FacebookTwitterKopier linkEmner:Mattias Tesfaye (politiker)|Pia Olsen Dyhr (politiker)|Socialdemokraterne|Flygtninge og asylansøgere|Alternativet (parti)




https://www.dr.dk/nyheder/politik/statsministeren-bakker-op-om-vestager-til-toppost-i-europa

Kamp om EU-topposterSe temaPolitikStatsministeren bakker op om Vestager til toppost i EuropaDen tidligere radikale leder er det bedste liberale bud på en formand for EU-kommissionen, mener Lars Løkke Rasmussen.
Margrethe Vestager har allerede i skabt sig et navn i EU som konkurrencekommissær i en række profilerede sager mod store virksomheder.
Af Anne Klit Øllgaard28.
maj 2019 kl.
08.
45Bemærk: artiklen er mere end 30 dage gammelLæs opEuropas ledere mødes i dag til topmøde i Bruxelles for at drøfte, hvordan en lang række topposter i EU skal fordeles.
Og når de 28 regeringsledere i aften sætter sig til bords ved en uformel middag, så ved statsminister Lars Løkke Rasmussen (V) godt, hvem han vil anbefale, når snakken falder på kandidater til den øverste post af dem alle, posten som formand i Europa-kommissionen - nemlig de Radikales EU-kommissær, Margrethe Vestager.
Den tidligere radikale formand har allerede selv ytret, at hun gerne sætter sig i formandsstolen - og det får hun altså i aften den danske statsministers opbakning til.
- Jeg er jo Venstre-formand, og det vil glæde mig utroligt meget, hvis det var en fra min europæiske familie, der røg helt til tops.
I forhold til stillingen som formand for kommissionen er Margrethe Vestager da det stærkeste bud, den liberale familie har, siger Lars Løkke Rasmussen med henvisning til, at Venstre og De Radikale sidder i samme europæiske gruppe i EU-Parlamentet - Alliancen for Demokrater og Liberale i Europa (Alde).
Det laver formanden for EU-kommissionenFormanden er udpeget af EU-landenes stats- og regeringschefer og godkendes herefter af Europa-Parlamentet.
Formandens rolle er at vejlede kommissionen politisk.
Desuden indkalder og leder formanden af kommissionen møder i kommissærkollegiet.
Det er også EU-kommissionens formand, der deltager i G7-møder og bidrager til vigtige forhandlinger i både Europa-Parlamentet og mellem regeringer i Rådet for Den Europæiske Union.
Kilde: www.
europa.
euDet danske valg kan få afgørende betydningLars Løkke Rasmussen har dog ikke nogen forventning om, at der kommer en afklaring allerede i aften.
I Danmark er det nemlig traditionen, at det er den siddende statsminister, der afgør, hvem landet støtter som kandidat til topposten i EU.
Da de kommende EU-topposter først endeligt fordeles den 20.
juni, kan resultatet af folketingsvalget den 5.
juni få afgørende betydning for, hvem der får Danmarks "stemme".
- Folketingsvalget kan jo falde ud på den måde, at det faktisk ikke er mig, der skal afgøre den sag, men Mette Frederiksen, siger han.
Og den socialdemokratiske formand er ikke nødvendigvis enig med Lars Løkke Rasmussen i, at det bør være Margrethe Vestager, der får den magtfulde post.
Vestager sidder nemlig i en anden europæisk gruppe end Socialdemokratiet, der hører til Det Progressive Forbund af Socialdemokrater (S&D).
Statsminister Lars Løkke Rasmussen har dog allerede haft fat i Mette Frederiksen til en snak om, hvem Danmark vil anbefale til formandsposten.
Ifølge Jyllands-Posten bekræfter Socialdemokratiet, at de to har drøftet sagen, og statsministeren udtaler da også til avisen, at han er i tæt dialog med Mette Frederiksen.
Hvem Socialdemokratiet ser som den bedste kandidat, har partiet dog endnu ikke løftet sløret for.
Vestager: Opbakning kan få stor betydningEfter weekendens europaparlamentsvalg tror Margrethe Vestager selv på, at valgresultatet kan føre til, at der kommer en liberal kommissionsformand.
Men hun tør ikke spå om chancerne for, at det bliver hende selv, udtaler hun til DR Nyheder.
- Jeg spiller selv Lotto.
Og jeg kan forstå på folk med forstand på matematik, at det skal man ikke gøre, for chancen for at vinde er meget, meget lille.
Men der triller alligevel 44 kroner ind en gang imellem.
Og det kunne jo være, at der er en stor gevinst et sted, siger hun.
På spørgsmålet om hvorvidt hendes chancer er bedre med den danske regerings opbakning, er hun dog mere klar i mælet.
- Ja, det tror jeg bestemt, lyder det fra den danske konkurrencekommissær.
FacebookTwitterKopier linkEmner:EU|Europa-Kommissionen|Lars Løkke Rasmussen (politiker)|EU-forhold|Bruxelles




https://www.dr.dk/nyheder/penge/pilotstrejke-koster-sas-450-millioner-kroner

PengePilotstrejke koster SAS 450 millioner kronerSAS-piloter i Skandinavien strejkede syv dage i april og maj, og det betød ca.
4.
000 aflysninger.
SAS fik et underskud på 977 millioner kroner i første halvår, der sluttede ved udgangen af april.
(Arkivfoto) )28.
maj 2019 kl.
09.
26Bemærk: artiklen er mere end 30 dage gammelLæs opDet har kostet SAS næsten 453 millioner kroner, at selskabets piloter i Skandinavien strejkede syv dage i slutningen af april og starten af maj.
Det oplyser SAS i sit halvårsregnskab.
Pilotstrejken betød, at omtrent 4.
000 afgange blev aflyst.
370.
000 passagerer blev påvirket af strejken.
Strejken har været med til at presse SAS' resultater i første halvår, der viser et underskud på 977 millioner kroner.
Samtidig varsler selskabet, at det bliver svært at tjene penge i år.
Læs også:Aktieanalytiker: Piloterne har presset SAS til smertegrænsenSAS havde forud for regnskabet en forventning om at kunne få et overskud før skat og særlige poster, men det bliver nu svært at nå den målsætning.
Ud over strejken hænger det også sammen med en stigende oliepris og en svagere svensk krone.
Piloterne i Danmark, Norge og Sverige strejkede, fordi de ikke kunne blive enige med SAS om vilkårene i en ny overenskomst.
Parterne nåede dog til sidst til enighed om en ny aftale.
Det giver piloterne omtrent 11 procent i lønposen over tre år frem mod 2021.
SAS skriver i regnskabet, at udgifterne til piloter vil stige 5,4 procent de næste tre år.
/ritzau/FacebookTwitterKopier linkEmner:SAS Group|Strejker og lockouts|Flyselskaber|Norge|Sverige




https://www.dr.dk/nyheder/politik/folketingsvalg/nye-dieselbiler-er-mindst-lige-saa-rene-som-benzinbiler-kan-rense

FolketingsvalgNye dieselbiler er mindst lige så rene som benzinbiler: Kan rense luften omkring sig FDM mener, at dieselbilerne bliver udskammet miljømæssigt på et uretfærdigt grundlag.
Hvis du er ejer af en af de nyere dieselbiler, tyder meget på, du kan tanke op med god samvittighed.
Af Kim Nybom, Peter Stephansen og Asta Pil Heltborg28.
maj 2019 kl.
09.
50Bemærk: artiklen er mere end 30 dage gammelLæs opHvis det står til politikerne, skal vores biler være meget mere miljøvenlige og gerne køre på el.
Især dieselbilen har været hængt ud for at forurene meget.
Men nye dieselbiler er måske ikke de miljøskurke, de bliver udrådt til at være.
Kører man helt ny dieselbil i dag, er det i virkeligheden mindst lige så rent som en benzinbil, og så kører den i gennemsnit 20 procent længere på literen.
Torben Kudsk, afdelingschef, FDMTestmålinger foretaget af Teknologisk Institut viser, at der er nye dieselbiler, der ligefrem sender renere luft ud, end de tager ind.
- En helt moderne dieselbil kan faktisk rensen luften i en by, hvor der er noget forurening, siger Torben Kudsk, der er afdelingschef i FDM.
TestmålingerneDen danske undersøgelse er gennemført under kørsel i Aarhus og omegn i marts måned.
Den viser, at mængden af partikler på moderne dieselbiler nærmest ikke var målbare.
Udstødningen var 35 procent renere end den omgivende luft på testruten.
Benzinbilens udstødning var derimod meget mere beskidt end luften, når det gælder partikler.
Testen er bestilt og betalt af Peugeot i Danmark og udført af Teknologisk Institut.
Kilde: fdm.
dkDe allernyeste dieselbiler, der er kommet på markedet inden for det seneste år, kan ikke sammenlignes med forgængerne, mener han.
- Det ville være unfair stadigvæk at sætte dieselbilerne i bad standing, siger Torben Kudsk og uddyber:- Kører man helt ny dieselbil i dag, er det i virkeligheden mindst lige så rent som en benzinbil, og så kører den i gennemsnit 20 procent længere på literen.
Socialdemokratiet er et af de partier, der vil indføre et forbud på dieselbiler.
Til trods for de nye, bedre af slagsen, er det stadig noget, partiet går ind for.
- Vi bliver nødt til at fremme det, der kører på ren energi, og det gør dieselbilerne ikke, selvom de er blevet bedre inden for det seneste års tid, siger Karin Gaardsted (S), der sidder i Folketingets klimaudvalg, og som sit parti vil forbyde salg af nye dieselbiler fra 2030.
Diesel kræver ekstra overtalelseHos Dahl Biler i Holstebro forhandles fire forskellige bilmærker, lige fra miljøduksen på el til de klassiske kasser på benzin og diesel.
Kunderne spørger mere ind til, hvad dieselbilerne er for nogle banditter.
Og så forklarer vi dem, de ikke er lige så slemme, som politikerne snakker om.
Jens-Jacob Dahl, afdelingsleder, Dahl BilerOg især dieselbilen kræver ekstra overtalelse fra sælgerne, inden der kører én ud gennem porten.
Det fortæller Jens-Jacob Dahl, der er afdelingsleder hos Dahl Biler.
- Kunderne spørger mere ind til, hvad dieselbilerne er for nogle banditter.
Og så forklarer vi dem, de ikke er lige så slemme, som politikerne snakker om, siger han og uddyber:- De fremstår sådan, fordi man har talt dem rigtig meget ned.
I Tyskland bandlyser man dem eksempelvis i store byer.
Jens-Jacob Dahl forklarer, at dieselbilernes udledning er på rigtig fine niveauer i dag, fordi de har dieselpartikelfiltre, og man kan bruge adblue, der er en teknologi, som mindsker udledningen af skadelige partikler.
Men selvom dieselbilen er bedre end sit ry, så mener Jens-Jacob Dahl, at fremtiden er forbeholdt elbilerne.
- Man skal se på mulighederne, der er.
Elbiler er en oplagt mulighed for mange købere i dag, siger han.
Elbiler er stadig fremtidenOgså Torben Kudsk, der er afdelingschef i FDM, mener, at elbiler er fremtiden.
Men indtil de for alvor vinder indpas, er en af de nyere dieselbiler det bedste køb, man kan gøre sig.
- Har man mulighed og et stort kørselsbehov, vil vi i FDM anbefale en helt moderne dieselbil, der kan være et fint alternativ, mens vi venter på, at elbilen kan tage over, siger han.
Kristian Pihl Lorentzen, der er Venstres transportordfører og sidder i Folketingets klimaudvalg, har været med til at sænke afgifterne på både elbiler og dem, der kører på benzin og diesel.
- Dieselbiler har udledt partikler tidligere, der har været skadelige for sundheden og for miljøet.
Det problem er løst.
De bruger stadig fossilt brændstof, men til gengæld kører de langt på literen, siger han.
Eftersom målinger viser, at nye dieselbiler ikke sviner så meget som tidligere, vil han lave et afgiftssystem, der tager højde for, hvor meget de enkelte biler udleder af skadelige stoffer.
- Vi skal have gjort afgifterne mere teknologibaserede, så man belønner biler, der kører grønt, siger han.
Andreas Steenberg, der er transport- og skatteordfører i Folketinget for de Radikale, mener kun, det er elbilerne, som skal belønnes med lavere afgifter.
Til trods for de nye, renere dieselbiler, skal der ifølge ham igen være afgifter på benzin og diesel.
- Vi skal af med fossilt brændstof.
Vi skal have et mål for, at alle biler skal være CO2-neutrale, og så er det egentlig ligemeget, hvad det er for en teknologi, siger Andreas Steenberg.
Teknologisk Institut bakker op om, at nye dieselbiler er bedre end deres rygte.
FacebookTwitterKopier linkEmner:Biler|Karin Gaardsted (politiker)|Socialdemokraterne|FDM|Holstebro




https://www.dr.dk/nyheder/politik/eksperter-lars-loekke-og-mette-frederiksen-reklamerer-ulovligt-paa-facebook

Følsomme data på FacebookSe temaPolitikEksperter: Lars Løkke og Mette Frederiksen reklamerer ulovligt på FacebookPolitikere bruger tusindvis af danskeres følsomme data uden samtykke, siger eksperter.
Mette Frederiksen og Lars Løkke Rasmussen målretter valgkampsannoncer som disse til danske Facebook-brugere ved hjælp af data, der i følge eksperter er ulovligt indsamlet og ulovligt at bruge.
Af Frederik Hugo Ledegaard, Anne Skjerning, Katrine Baunkjær og Kasper Birk28.
maj 2019 kl.
06.
00Bemærk: artiklen er mere end 30 dage gammelLæs opFacebook har analyseret sig frem til, hvilke partier over en million danskere er interesserede i ud fra vores adfærd på det sociale medie.
De data bruger Venstre og Socialdemokratiet, som er to af de største danske Facebook-annoncører lige nu, til at målrette annoncer for hver deres kandidat til statsministerposten.
Det viser en kortlægning fra DR Nyheder.
Men ifølge to juridiske eksperter er det ulovligt for annoncører at bruge Facebooks data om brugernes politiske interesser.
For det er private oplysninger om vores adfærd på Facebook, som partierne benytter uden accept fra brugerne.
Det siger Sten Schaumburg-Müller, som er professor i IT-ret på Syddansk Universitet.
- Når annoncører målretter annoncer på baggrund af persondata, så gør de efter min vurdering noget ulovligt, for de har ikke noget samtykke.
Samme vurdering kommer fra professor i IT- og medieret ved Aalborg Universitet Søren Sandfeld Jakobsen og Ayo Næsborg-Andersen, lektor i persondataret på Syddansk Universitet.
Datatilsynet overvejer nu at gå ind i sagen.
- Der er jo som udgangspunkt et forbud mod at behandle de her oplysninger, siger Allan Frank, der er IT-sikkerhedsspecialist og jurist hos Datatilsynet.
Sådan målretter Lars Løkke på FacebookNår man højreklikker på en aktuel Facebook-annonce fra statsminister Lars Løkke Rasmussen (V) og vælger “hvorfor ser jeg denne annonce,” står der følgende:- En af årsagerne til, at du ser denne annonce er, at Lars Løkke Rasmussen gerne vil nå ud til personer, som er interesserede i Venstre.
Dette er baseret på din aktivitet på Facebook, som f.
eks.
at synes godt om sider eller klikke på annoncer.
Således kan Lars Løkke Rasmussen målrette en politisk reklame til danskere, som har en adfærd på deres profil, som gør, at Facebook har stemplet de personer som interesserede i Venstre.
Lige nu ligger det tal på 400.
000 personer.
Ved hjælp af den type data kan Lars Løkke Rasmussen nå ud blandt fem gange så mange potentielle vælgere, som de 73.
000 danskere, der aktivt har givet partiet Venstre et like på Facebook.
Hvis Lars Løkke Rasmussen havde valgt at målrette sin annonce til de Facebook-brugere, der aktivt havde givet ham eller hans parti et like, havde det til gengæld været lovligt, siger lektor Ayo Næsborg-Andersen.
- Hvis de, Lars Løkke målretter til, selv offentligt har sagt, at de stemmer på Venstre, så må man gerne.
- Men i de tilfælde, hvor man har analyseret sig frem til, at vedkommende godt kunne stemme på Venstre, så må man ikke, uden de personer har sagt ja til, at deres oplysninger måtte bruges på den måde.
Lars Løkke Rasmussen og Venstre ønsker ikke at stille op til interview.
Men i en mail afviser de at være på kant med loven, når de annoncerer på Facebook.
- Vi følger til enhver tid Datatilsynets gældende anvisninger.
Desuden forventer vi naturligvis, at Facebook overholder alle GDPR-regler på området.
Vi har fået bekræftet hos Facebook, at deres annoncemodul overholder reglerne.
- Og det er værd at understrege, at vi hverken afgiver eller modtager personhenførbare data i forbindelse med annonceringen, lyder svaret fra Venstre.
Mette Frederiksen målretter ogsåTilsvarende har Mette Frederiksen (S) målrettet en annonce til at nå ud blandt 750.
000 danskere, som Facebook har registeret som interesserede i Socialdemokratiet, som det fremgår af en annonce fra valgkampen:- En af årsagerne til, at du ser denne annonce er, at Mette Frederiksen gerne vil nå ud til personer, som er interesserede i Socialdemokraterne.
Dette er baseret på din aktivitet på Facebook, som f.
eks.
at synes godt om sider eller klikke på annoncer.
Da Socialdemokratiet har 105.
000 likes, kan Mette Frederiksen altså ved at betale Facebook nå målrettet ud blandt syv gange så mange potentielle vælgere.
Socialdemokratiets partisekretær Jan Juul Christensen skriver i en mail til DR Nyheder:- Vi følger altid Datatilsynets anvisninger.
Og på nuværende tidspunkt konkluderer de ikke, at det er ulovligt.
Skulle det ændrer sig, så ændrer vi selvfølgelig også adfærd.
Derudover bekræfter Facebook, at de overholder GDPR.
Søren Pape målretter til konservativeUd over Lars Løkke Rasmussen og Mette Frederiksen har DR Nyheder fundet en partileder mere, som har gjort brug af målrettet annoncering på Facebook under valgkampen.
Det er den konservative formand, Søren Pape Poulsen, som har målrettet Facebook-annoncer til folk, der er interesserede i de Konservative.
Partiet har ingen kommentarer, skriver deres pressechef i en mail til DR Nyheder.
Enhedslisten siger stopDR Nyheder har også fundet et eksempel på, at Enhedslisten bruger målrettet Facebook-annoncering efter politiske interesser.
Men partiet har sagt stop, efter DR har forelagt sagen for dem.
Enhedslisten har ikke ønsket at stille op til interview, men skriver følgende i en mail.
- Det er direkte mod vores ønsker og intentioner, at der er blevet annonceret målrettet mod facebook-brugere, som har vist interesse for et specifikt politisk parti.
Radikal ups’erHos de Radikale er der også fundet en enkelt kandidat ved navn Ruben Kidde, som har målrettet en Facebook-annonce til Facebookbrugere, der er interesseret i hans eget parti.
Det er sket til trods for, at Det Radikale Venstre allerede i januar meldte ud både eksternt og internt, at partiet ikke vil bruge følsomme interesser til annoncering på Facebook.
Men det viser sig at være en fejl, fortæller Ruben Kidde, som er folketingskandidat i hovedstaden.
- Jeg og Radikale Venstre har et forsigtighedsprincip om, at vi ikke målretter annoncer efter politiske partier, hvilket jeg mener er det helt rigtige, også selvom det kan stille os dårligere i konkurrencen med andre partier.
Før i tiden annoncerede jeg også efter partinavne, men vi radikale har turde tage en vigtig samtale om Facebook-annoncering, og det har fået mig til at ændre tilgang.
- Det er således sket ved en fejl, at en af mine gamle annoncer blev genaktiveret sidste uge, og så snart jeg blev gjort opmærksom på det, blev den naturligvis fjernet igen.
Sådan analyserer Facebook politiske interesserFacebook kan analysere sig frem til dine politiske interesser ved hjælp af såkaldt profilering, ifølge en ekspert.
Profilering handler ikke bare om, at brugerne selv giver Facebook oplysninger om en politisk interesse ved for eksempel at ‘synes godt om’ et konkret parti.
Danskernes politiske interesser ifølge FacebookFacebook har registreret 3,5 millioner danskere over 18 år som brugere.
Blandt dem har Facebook analyseret sig frem til et antal personer, som har en interesse i disse politiske partier:Socialdemokratiet: 750.
000 danskereVenstre: 400.
000 danskereRadikale Venstre: 190.
000 danskereLiberal Alliance: 180.
000 danskereSF: 140.
000 danskereKonservative: 96.
000 danskereDansk Folkeparti, Enhedslisten, Nye Borgerlige, Kristendemokraterne, Stram Kurs og Klaus Riskær Pedersen er ikke fundet som annonceinteresser hos Facebook.
Data er indsamlet 23.
maj 2019.
Facebook tager oplysninger, som i sig selv ikke siger noget om folks politiske interesser.
Men når de kører dem sammen, kan de ret præcist sige, hvilken interesse folk har, forklarer Ayo Næsborg-Andersen.
- Facebook går ikke ud og spørger, hvad brugerne stemmer på, men de sammenkører for eksempel, hvilke indkøb de foretager, hvilke film de ser, eller hvilke aviser de abonnerer på.
Det giver en ret solid viden.
Men profilering er problematisk, når samkørslen afdækker noget, der er følsomt og privat.
- Politiske interesser er følsomme oplysninger, og så skal der ligge et helt udtrykkeligt samtykke.
Facebook indhenter ikke et samtykke til, at man må profilere sig frem til politiske interesser, og så det er politikernes ansvar, at samtykket foreligger, siger lektoren.
Det bakkes op af professor Søren Sandfeld Jakobsen fra Aalborg Universitet, at politikerne bliver medansvarlige, fordi de bruger følsom data, som Facebook har indsamlet og analyseret uden samtykke.
- Når politikerne bruger de data til deres formål, bliver de ansvarlige for hele indsamlingen sammen med Facebook.
Skærpelse fra europæisk rådDet er en ny udtalelse fra Det Europæiske Databeskyttelsesråd fra 13.
marts, der er årsagen til eksperternes vurdering af, at politikeres målrettede annoncer på Facebook er ulovlige.
De 5 største Facebook-annoncører i valgkampenHer er de fem partier, der indtil videre har brugt flest penge på Facebook-annoncer i valgkampen, når man lægger forbruget for partiet og deres spidskandidater sammen.
Socialdemokratiet: 535.
000 kronerKonservative: 502.
000 kronerVenstre: 454.
000 kronerSF: 221.
000 kronerDansk Folkeparti: 177.
000 kronerKilde: Facebook Ad Library, indsamlet 25.
maj 2019Det Europæiske Databeskyttelsesråd er en sammenslutning af de nationale datatilsyn i EU.
- De er kommet med en udtalelse om, at annoncører også kan være dataansvarlige, ligesom Facebook, fordi de behandler data.
Og så skal de have en hjemmel, eksempelvis et samtykke, forklarer Sten Schaumburg-Müller fra Syddansk Universitet.
Udgangspunktet i den europæiske databeskyttelseslov er nemlig, at virksomheder og institutioner slet ikke må behandle følsomme oplysning om borgerne, for eksempel om folks politiske holdninger, med mindre de har et specifikt grundlag, såsom et samtykke.
Datatilsynet i Danmark, som er en del af det Europæiske Databeskyttelsesråd, bekræfter, at de har været med til den nye og strammere fortolkning af databeskyttelsesreglerne.
- Vi har selvfølgelig været med i forhold til behandling af den pågældende udtalelse, og derfor står vi bag den udtalelse på lige fod med de andre datatilsyn i de andre europæiske lande, siger IT-sikkerhedsspecialist Allan Frank.
Facebook afviser lovbrudDR Nyheder har forelagt eksperternes kritik af, at Facebook analyserer følsomme politiske data og sælger dem til annoncører uden brugernes samtykke, hvilket er i strid med lovgivningen.
Facebook afviser, at de skulle give annoncører mulighed for at målrette på baggrund af følsom data.
Fakta: Hvordan lavede vi historien?
Under folketingsvalget har Danmarks Radio nedsat en redaktion, hvis formål er at holde øje med valget på internettet og de sociale medier.
Redaktionen undersøger digital manipulation, misinformation og digitale tendenser fra hele det politiske spektrum.
I denne historie har vi undersøgt, hvordan politikerne og partierne annoncerer på Facebook og hvilke juridiske problemer, det kan medføre.
Det har vi gjort ved hjælp af den funktion, der hedder "Hvorfor ser jeg denne annonce?
" på Facebook.
Artiklen er en del af temaet Følsomme data på Facebook.
- Vi tillader ikke annoncører at målrette annoncer på baggrund af følsomme data, og en persons annonceinteresser kan ikke bruges til at drage konklusioner om deres politiske tilhørsforhold, skriver Facebook i en mail til DR Nyheder.
Facebook forklarer samtidig, at deres registrering af brugernes politiske interesser ikke skal forstås bogstaveligt som et politisk tilhørsforhold.
Desuden siger virksomheden, at de overholder den europæiske databeskyttelseslov, GDPR.
- Vi overholder naturligvis GDPR-lovgivningen, hvilket de eftersyn databeskyttelsesmyndighederne har gennemført da også viser, skriver Facebook.
Artiklen er blevet opdateret kl.
11:38 med et svar fra Socialdemokratiet.
FacebookTwitterKopier linkEmner:Datatilsynet|Facebook|Lars Løkke Rasmussen (politiker)|Mette Frederiksen (politiker)|Personregistrering




https://www.dr.dk/nyheder/udland/13-born-saret-ved-knivangreb-i-japan

Udland13 børn såret ved knivangreb i Japan18 personer er blevet stukket med kniv under et angreb i den japanske by Kawasaki.
Flere frygtes døde.
28.
maj 2019 kl.
06.
24Bemærk: artiklen er mere end 30 dage gammelLæs opMindst 18 personer, herunder 13 børn, er stukket ned under et knivangreb i Japan.
En skolepige og gerningsmanden meldes dræbt, oplyser de japanske myndigheder ifølge Reuters.
De stod alle og ventede på bussen i morges lokal tid i byen Kawasaki syd for Tokyo, da en mand bevæbnet med en kniv i hver hånd gik til angreb.
Motivet til angrebet er endnu ikke kendt.
En skolepige er ifølge det statslige japanske medie NHK og nyhedsbureauet Jiji bekræftet omkommet.
En buschauffør har ifølge NHK forklaret, at gerningsmanden kom gående mod menneskemængden og bevidst gik efter børnene.
Fire er alvorligt såretEn talsmand fra et lokalt hospital oplyser, at hospitalet behandler fem personer, der blev såret i angrebet.
Fire af dem er alvorligt såret.
En mistænkt, der var slemt tilskadekommen efter at have stukket sig selv i skulderen og i nakken, blev tilbageholdt på stedet.
Angrebet er ifølge en række lokale medier sket ved en park i nærheden af en togstation syd for Tokyo.
Billeder fra stedet viser talrige politibiler, ambulancer og brandbiler.
Der er desuden opsat et telt, hvorfra der ydes medicinsk hjælp til de sårede.
Japan har en af de laveste kriminalitetsrater i verden, men der har sporadisk været episoder, som har rystet landet.
/ritzau/FacebookTwitterKopier linkEmner:Japan|Kriminalitet|Tokyo|Vold




https://www.dr.dk/nyheder/udland/42-indsatte-er-fundet-dode-i-brasilianske-faengsler

Udland42 indsatte er fundet døde i brasilianske fængslerDagen efter, at 15 indsatte blev dræbt under sammenstød i et brasiliansk fængsel, findes 42 indsatte kvalt.
28.
maj 2019 kl.
06.
38Bemærk: artiklen er mere end 30 dage gammelLæs op42 indsatte er fundet døde i flere brasilianske fængsler.
Det sker dagen efter, at 15 indsatte blev dræbt under et sammenstød mellem bander i et fængsel i det nordlige Brasilien.
Det oplyser de regionale fængselsmyndigheder, skriver nyhedsbureauet Reuters.
De 42 personer skal ifølge Reuters være fundet kvalt i fire forskellige fængsler i delstaten Amazonas.
Ifølge nyhedsbureauet AP er der dog blot tale om tre forskellige fængsler.
Situation er under kontrolSituationen i fængslerne var i nat dansk tid igen 'under kontrol', oplyser myndighederne.
Søndag udbrød der uro under besøgstiden i et fængsel knap 30 kilometer fra Manaus, der er delstatshovedstaden i Amazonas.
Her blev 15 personer dræbt.
Der er efterfølgende indledt en efterforskning, som skal forsøge at klarlægge årsagen til slagsmålet mellem de indsatte.
Mindst 27 af de 42 indsatte, der mandag blev dræbt, er ligeledes blevet dræbt i fængslet uden for Manaus.
I januar 2017 dannede det samme fængsel ramme om et oprør, der varede næsten 20 timer og efterlod 56 mennesker døde.
Brutal vold mellem rivaliserende bander i fængsler er ikke en sjældenhed i Brasilien.
Og volden breder sig ofte hastigt fra fængsel til fængsel.
Sammen med bandevold er fængslerne i Brasilien også plaget af enorm pladsmangel.
/ritzau/FacebookTwitterKopier linkEmner:Brasilien|Fængsler|Sydamerika|Vold




https://www.dr.dk/nyheder/viden/klima/laboratorie-forsoeg-kemikalier-fra-plastik-i-havet-paavirker-den-ilt-du

KlimaLaboratorie-forsøg: Kemikalier fra plastik i havet påvirker den ilt, du indånderTi procent af al ilt kommer fra bakterier i havet, som kan tage skade af kemikalier fra plast.
Du kan takke de plantelignende bakterier Prochlorococcus for cirka hver 10.
indånding i dit liv.
(© ColourBox)Af Allan Nisgaard28.
maj 2019 kl.
06.
28 | opdateret 29.
maj 2019 kl.
15.
08Bemærk: artiklen er mere end 30 dage gammelLæs opOnsdag d.
29.
maj: Artiklens rubrik er opdateret med en præcisering om, at der er tale om labratorie-førsøg, da den tidligere rubrik: "Alarmerende forskning: Plastik i havene påvirker den ilt, du indånder" kunne efterlade det indtryk, at der var tale om en registreret afledt effekt af plastik på Prochlorococcus-bakterierne i havet.
Vi mennesker smider tonsvis af plastikaffald i havene hvert år.
Og det tager livet af fisk, fugle, havskildpadder og koraller - for blot at nævne nogle af konsekvenserne.
Nu viser forskning fra Københavns Universitet og Macquarie University i Australien, at plastforurening i havene også skader bakterierne Prochlorococcus¸ som er noget af det mindste liv i havene.
Plastforurening i haveneHver time udledes der ifølge World Economic Forum 900 tons plastikaffald til verdenshavene.
Plastforurening anslås at forårsage skade for mere end 13 milliarder dollars - ca.
87 mia.
danske kroner - på marine-økosystemer hvert år.
(Kilder: World Economic Forum og Københavns Universitet)Og de bakterier har ikke bare en kæmpe betydning for havets sundhed, men også for al liv, der befinder sig over havets overflade.
- De er utrolig vigtige.
De producerer op til 10 procent af alt ilt.
Så hver 10.
af vores indåndinger kan vi takke bakterierne for, siger postdoc Verena Schrameyer fra Biologisk Institut på Københavns Universitet.
- Vi kan se en svækkelse i væksten af de her bakterier, når de bliver udsat for kemikalier, der kommer fra plastikaffaldet.
Og vi kan se, at de producerer mindre ilt, fortsætter hun.
Ny viden for forskerneForskerne har i et laboratorie undersøgt to stammer af Prochlorococcus.
Bakterierne er blevet udsat for kemikalier fra to helt almindelige plastmaterialer.
Det ene er grå købmandsposer i plast.
Det andet er PVC, som er et materiale, der ofte bliver brugt i byggebranchen.
- Vi kiggede på generne i de her bakterier, og vi kunne se, at kemikalierne fra plastmaterialet er med til at deaktivere gener, der er nødvendige for fotosyntesen, siger Verena Schrameyer.
- Det her er noget, vi forskere ikke har undersøgt før.
Så det er helt klart vigtigt, at vi får forsket mere i det her.
Vi skal blandt andet blive klogere på, hvor høj koncentrationen af plastforurening i havene egentlig er, også for bedre at forstå kemikaliernes indvirkning på andre organismer i havene, fortsætter hun.
Undersøgelsen er publiceret i det videnskabelige tidsskrift Communication Biology fra Nature.
FacebookTwitterKopier linkEmner:Københavns Universitet|Videnskab|Australien|Macquarie University|Videregående uddannelser




