https://www.dr.dk/nyheder/politik/mette-frederiksen-skal-i-samrad-om-stabschefs-saerlige-rolle

PolitikMette Frederiksen skal i samråd om stabschefs særlige rolleMartin Rossen har fået fremtrædende rolle, som V, K, og DF vil have under lup.
I forhold til Martin Rossen roller har Folketingets jurister konkluderet, at der ikke er noget at komme efter juridisk (Arkivfoto).
19.
aug.
2019 kl.
23.
39Bemærk: artiklen er mere end 30 dage gammelLæs opDer har været meget palaver om den rolle, statsminister Mette Frederiksens (S) særlige rådgiver Martin Rossen har fået i regeringen.
Seneste udvikling er, at Venstre, Konservative og Dansk Folkeparti vil have statsministeren til at besvare spørgsmål om det omstridte politiske sekretariat, som efter regeringsdannelsen er blevet oprettet i Statsministeriet, og som har Martin Rossen i spidsen som stabschef.
Det skriver Berlingske.
- Vi har indkaldt statsministeren til samråd, fordi der er en vigtig principiel diskussion om det nye politiske sekretariat.
Bliver der nu udpeget politiske embedsmænd?
- Hvis ja, hvilke beføjelser får de så?
, siger gruppeformand i Venstre Kristian Jensen til Berlingske.
Han ønsker "at blive klar over rækkevidden af den her stilling", som Martin Rossen har fået.
Læs også:Mette Frederiksen giver sin særlige rådgiver magtfuld plads i regeringenDet politiske sekretariat skal styrke den strategiske ledelse af regeringen.
Men jobbet som stabschef giver en plads ved bordet i regeringens økonomi- og koordinationsudvalg, hvor der normalt kun sidder topministre.
Derfor beder de tre oppositionspartier om en redegørelse for stabschefens beføjelser.
Socialdemokratiet: 'Billige point'Socialdemokratiets politiske ordfører, Jesper Petersen, mener, at partierne forsøger at "score billige point".
- Det er sundt for samspilsramte familier at have noget at samles om, og i det her tilfælde er det for den borgerlige familie blevet at kritisere Mette Frederiksen for at gøre, som hun sagde før valget, siger han til Berlingske.
Han henviser til, at Mette Frederiksen ikke har lagt skjul på, at hun ville styrke Statsministeriet.
Jesper Petersen bekræfter, at Martin Rossen kommer til at deltage på lige fod med ministrene i økonomi- og koordinationsudvalget, men at ministrene hver især har ansvar for deres ressortområder.
I forhold til Martin Rossens roller har Folketingets jurister konkluderet, at der ikke er noget at komme efter juridisk.
I sidste uge vakte det opsigt og undren, at Mette Frederiksen har lavet nye regler for regeringens rådgivere, som sikrer, at Martin Rossen får en rekordhøj løn.
Rossens årsløn lyder på 1,23 millioner kroner inden pension.
Medregnes den, får han 1,44 millioner kroner.
Så høj en løn har en særlig rådgiver for en statsminister aldrig modtaget.
/ritzau/FacebookTwitterKopier linkEmner:Berlingske Media|Venstre|Mette Frederiksen (politiker)|Økonomi|Kristian Jensen (politiker)




https://www.dr.dk/nyheder/udland/twitter-og-facebook-anklager-kina-sprede-misinformation-med-falske-profiler

UdlandTwitter og Facebook anklager Kina for at sprede misinformation med falske profilerHundredvis af falske profiler slettet.
Blev brugt mod demonstranter i Hong Kong.
Et eksempel på propaganda mod Hong Kong-demonstranter, som blev postet af en falsk profil.
Af Nis Kielgast19.
aug.
2019 kl.
23.
06Bemærk: artiklen er mere end 30 dage gammelLæs op936 twitterkonti er blevet lukket ned, fordi de ifølge Twitter indgik i et netværk af falske profiler, der skulle underminere protesterne i Hong Kong.
Samtidig er en række facebookprofiler og grupper blevet slettet med samme begrundelse.
Twitter er forbudt i Kina, men alligevel blev en del af de falske profiler logget på direkte fra Kina.
Det får Twitter til at konkludere, at den kinesiske stat står bag.
- Vi afslører en betydelig statsstøttet informationsoperation, der er rettet mod situationen i Hong Kong, specifikt mod protestbevægelsen og deres opfordringer til politisk forandring, skriver Twitter i dag på firmaets officielle blog.
Samtidig offentliggør Twitter et arkiv med alt, hvad de 936 profiler har foretaget sig.
- Det er komplet voldelig adfærd.
Vi vil ikke have jer ekstreme mennesker i Hong Kong.
Bare forsvind med jer, lyder det for eksempel i et tweet fra en falsk profil, der deler billeder af demonstranter, som trænger ind i parlamentsbygningen i Hongkong.
Eksempler på tweets fra de falske profiler.
Eksempler på tweets fra de falske profiler.
Eksempler på tweets fra de falske profiler.
Eksempler på tweets fra de falske profiler.
1 / 4Eksempler på tweets fra de falske profiler.
1 / 4Eksempler på tweets fra de falske profiler.
2 / 4Eksempler på tweets fra de falske profiler.
3 / 4Eksempler på tweets fra de falske profiler.
4 / 4De 936 konti var de mest aktive i et kinesisk netværk af op mod 200.
000 falske konti, som er blevet slettet.
Langt størstedelen af de mange tusinde konti var dog inaktive eller blev brugt til at sprede spam.
Men ifølge Twitters analyse var formålet med lige præcis de 936 konti meget klart.
- Disse konti forsøgte overlagt at så splid i Hong Kong, blandt andet ved at underminere protestbevægelsens troværdighed og politiske standpunkter.
På baggrund af vores intensive efterforskning, har vi troværdige beviser, der understøtter, at dette er en koordineret, statsstøttet operation, skriver Twitter på bloggen.
Facebook blev advaret om den kinesiske aktivitet af Twitter, og nu har det andet store sociale medie også reageret mod en række profiler, der anslås at være falske.
Syv facebooksider, tre facebookgrupper og fem almindelige profiler er blevet lukket, meddelte Facebook mandag.
FacebookTwitterKopier linkEmner:Twitter|Hong Kong|Facebook|Kina




https://www.dr.dk/sporten/badminton/vittinghus-sendt-ud-af-vm-trods-flot-kamp-mod-favorit

BadmintonVittinghus sendt ud af VM trods flot kamp mod favoritHans-Kristian Vittinghus pressede andenseedede Chou Tien Chen ud i tre sæt, men røg ud af VM i første runde.
Hans-Kristian Vittinghus spillede en fin kamp, men måtte se sig slået til sidst.
19.
aug.
2019 kl.
21.
45Bemærk: artiklen er mere end 30 dage gammelLæs opSom den første danske deltager er Hans-Kristian Vittinghus ude af VM i badminton.
Jeg spiller rigtig godt, men lige nøjagtig ikke godt nok til at slå de bedste.
Hans-Kristian VittinghusMandag aften tabte han ikke uventet til andenseedede Chou Tien Chen fra Taiwan i første runde i Basel.
Chou Tien Chen vandt 21-15, 17-21, 21-17.
Danskeren ydede hård modstand, selv om han kom skidt fra start.
I midten af tredje sæt lavede Vittinghus flere unødvendige fejl, og det blev afgørende.
- Det er det niveau, jeg har spillet på i år.
Jeg spiller rigtig godt, men lige nøjagtig ikke godt nok til at slå de bedste.
- Jeg lavede mange fejl, fordi jeg vidste, at jeg ikke ville få point af ham, fordi han er enormt stabil, siger Vittinghus til TV2 Sport.
Flot comeback i første sætTaiwaneren tog ikke let på opgaven mod den undertippede dansker.
På bare seks minutter afgjorde Tien Chen Chou stort set første sæt, da han kom foran 11-3, inden Vittinghus fik mulighed for at få et par gode råd af landstræner Kenneth Jonassen.
Vittinghus kom meget bedre med efter den korte pause, og han nåede op på at reducere afstanden til et enkelt point ved 14-15.
Selv om sættet endte med at blive tabt, fandt danskeren ud af, at Tien Chen Chou kunne presses til at lave fejl.
Kæmpede bravtEfter lidt startvanskeligheder i andet sæt lykkedes det for danskeren at sikre sin første føring i kampen, da han kom foran 8-7.
Vittinghus knyttede næven, da han kom foran 17-13 og var på vej mod et tredje sæt.
Kort efter blev det officielt, da taiwaneren sendte fjerbolden i nettet på danskerens første sætbold.
I det afgørende tredje sæt fik danskeren en lovende start og førte igen med 8-7.
Herefter fulgte en stribe unødvendige fejl, og Chou Tien Chen tiltvang sig et pointmæssigt overtag med 11-8 ved sidebyttet.
Vittinghus fik aldrig fuld kontakt igen, og til sidst vandt taiwaneren kampen, da danskeren slog bolden i nettet.
Trods Vittinghus' exit kan turneringen stadig ende med dansk succes i herresingle.
Jan Ø.
Jørgensen og Anders Antonsen er begge kvalificeret til anden runde, da deres førsterundemodstandere måtte trække sig med skader.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|TV 2 (tv-kanal)|Basel




https://www.dr.dk/nyheder/udland/paa-vej-mod-gensyn-dronningen-har-moedt-donald-trump-foer

Trumps aflyste besøgSe temaUdlandPå vej mod gensyn: Dronningen har mødt Donald Trump førDonald Trump stod i døren og tog imod dronning Margrethe, da hun besøgte New York City for 28 år siden.
Dronningen besøgte USA i februar 1991.
Her ses hun sammen med præsident George H.
W.
Bush, som var hendes vært under det officielle besøg (POLFOTO/Jens Dresling/ Arkiv).
Af Sean Coogan19.
aug.
2019 kl.
20.
45Bemærk: artiklen er mere end 30 dage gammelLæs opNår præsident Trump efter planen kommer til Danmark på statsbesøg den 2.
og 3.
september, er det med dronning Margrethe som vært.
Og mødet mellem de to bliver ikke det første, omend der er lagt op til et helt andet møde end det første for 28 år siden.
For da den danske dronning i slutningen af februar 1991 deltog ved et pressearrangement på Plaza Hotel på det centrale Manhattan, så stod Donald Trump ved døren for at byde dronningen velkommen.
Forretningsmanden Trump ejede nemlig det eksklusive hotel ved Central Park.
Læs også:Tog imod Bush og Clinton: Derfor inviterer dronningen Trump til DanmarkDer var tale om en ganske kortvarig hilsen, fortæller den tidligere ceremonimester Christian Eugen-Olsen, som deltog i statsbesøget.
- Han sagde ikke meget.
Han stod bare og sagde pænt goddag.
Der var afsat tid til pomp og pragt med deltagelse af præsident Bush under dronningens besøg, selv om det fandt sted under en optrapning af krigen mod Saddam Husseins Irak.
 Dronningen mødte pressen på Trumps Plaza Hotel på Manhattan, hvor hun fortalte om sit officielle besøg i USA.
1 / 2Der var afsat tid til pomp og pragt med deltagelse af præsident Bush under dronningens besøg, selv om det fandt sted under en optrapning af krigen mod Saddam Husseins Irak.
1 / 2Dronningen mødte pressen på Trumps Plaza Hotel på Manhattan, hvor hun fortalte om sit officielle besøg i USA.
2 / 2Ifølge Berlingske Tidendes beskrivelse dengang stod Trump i døren, fordi "han nærede en næsegrus beundring ’særlig for Danmarks dronning’”.
Under besøget i USA, som blandt andet bød på en gallamiddag i Det Hvide Hus, fik Danmark blandt andet ros for engagementet i golfkrigen.
Har sået tvivl om besøgSiden det korte møde for 28 år siden er Donald Trump gået fra at være forretningsmand i New York til at være den nok mest magtfulde mand i verden.
Der er derfor lagt op til mere end blot et håndtryk og en enkelt bemærkning, når det er dronningens tur til at byde velkommen med rød løber og æreskompagni.
Hvis mødet altså finder sted.
I går såede præsidenten nemlig tvivl om, hvorvidt han besøger Danmark i september.
Det Hvide Hus, det danske kongehus og Statsministeriet har ellers tidligere bekræftet, at Donald Trump lægger vejen forbi Danmark i begyndelsen af september, men i går lød meldingen fra præsidenten mindre sikker.
- Jeg overvejer at tage dertil.
Det er ikke helt sikkert, at jeg skal dertil, men det kan godt være.
Vi skal til Polen, og så skal vi muligvis til Danmark, sagde den amerikanske præsident.
Du kan se et længere udsnit af præsident Trumps udtalelse i klippet her.
Martin Marcussen, professor i diplomati fra Københavns Universitet, beskriver det over for DR Nyheder som et dobbelt brud på diplomatisk etikette, hvis præsidenten melder afbud efter at have inviteret sig selv.
Statsminister Mette Frederiksen (S) har siden sagt, at man fra dansk side fortsat planlægger efter, at præsident Trump gæster Danmark om to uger.
FacebookTwitterKopier linkEmner:Donald Trump (politiker)|Mette Frederiksen (politiker)|Socialdemokraterne|New York|Royalt




https://www.dr.dk/nyheder/udland/gom-efter-afgansk-bombebryllup-jeg-har-mistet-al-haab

UdlandGom efter afgansk bombebryllup: Jeg har mistet al håbMindst 63 blev lørdag dræbt af en selvmordsbombe i Afghanistan.
Brudgommen, Mirwais Alani, taler med en journalist fra tv-stationen TOLOnewsAf Sofie Dyjak19.
aug.
2019 kl.
21.
15Bemærk: artiklen er mere end 30 dage gammelLæs opGommen og bruden overlevede.
Men det gjorde mange af gæsterne til bryllupet ikke.
En selvmordsbombe dræbte lørdag i den afghanske hovedstad Kabul mindst 63 af parrets gæster i et angreb, som en gruppe med tilknytning til terrorbevægelsen Islamisk Stat har taget skylden for.
- Min familie og min brud er i chok - de kan ikke engang tale.
Min kone bliver ved med at besvime, siger gommen, Mirwais Alani, i et interview med tv-stationen Tolo News.
Der har været afholdt begravelser for flere af de bryllupsgæster, der blev dræbt af selvmordsbomben.
Flere har medbragt blomster, de placerer på gravstederne.
Afghanistans indenrigsministerium betegner angrebet, som det dødeligste i år.
Omkring 1.
200 var til stede ved brylluppet, da bomben eksploderede.
Og Mirwais Alani har mistet nogle af sine allernærmeste relationer:- Jeg har mistet al håb.
Jeg har mistet min svoger, jeg har mistet venner, jeg har mistet bekendte (.
.
.
) Jeg ved, at det ikke bliver den sidste lidelse for afghanere, lidelsen vil fortsætte, siger hanAngreb på shiamuslimsk mindretalAngrebet fandt sted i et område, hvor det shiamuslimske mindretal hazarerne bor.
Sunnimuslimske oprørsgrupper er flere gange gået direkte efter at angribe shiamuslimer i Afghanistan og Pakistan.
Den afghanske præsident Ashraf Ghani har som følge af angrebet indkaldt til et sikkerhedsmøde.
Det skriver BBC.
Og han har på Twitter skrevet, at han fordømmer det "umenneskelige angreb".
FacebookTwitterKopier linkEmner:Islamisk Stat|Afghanistan|Twitter|Terrorisme|Islam




https://www.dr.dk/sporten/tennis/dansk-tennisspiller-er-et-skridt-naermere-us-open

TennisDansk tennisspiller er et skridt nærmere US OpenMikael Torpegaard slog det tyske tennistalent Rudolf Molleker med 6-2, 7-5 i kvalifikationen til US Open.
Mikael Torpegaard er videre til anden runde af kvalifikationen til US Open.
19.
aug.
2019 kl.
20.
57Bemærk: artiklen er mere end 30 dage gammelLæs opDen danske tennisspiller Mikael Torpegaard indledte mandag sin jagt på en plads i hovedturneringen i US Open med succes.
Danskeren besejrede den 18-årige tysker Rudolf Molleker med 6-2, 7-5 i kvalifikationens første runde.
25-årige Torpegaard skal vinde yderligere to kampe, før han kvalificerer sig til sin første grand slam-hovedturnering.
Hans næste modstander bliver fundet senere mandag aften.
Rudolf Molleker ligger nummer 161 på verdensranglisten, hvilket er 12 placeringer bedre end Torpegaard.
Den mere rutinerede dansker fik hurtigt overtaget i kampen.
I tyskerens første serveparti spillede Torpegaard sig frem til en breakbold, som han missede.
Da han fik chancen igen i Mollekers næste serveparti, udnyttede danskeren chancen og bragte sig på 2-1.
Senere brød han atter og vandt første sæt 6-2 på en halv time.
Andet sæt var meget mere jævnbyrdigt, og tyskeren var med helt frem til 5-5.
Her lykkedes det så Torpegaard efter syv fejlslagne forsøg at udnytte sin ottende breakbold i sættet, så han brød til 6-5.
Dernæst servede han sejren hjem med et rent parti.
Hovedturneringen i US Open begynder mandag i næste uge.
/ritzau/FacebookTwitterKopier linkEmner:USA|Tennis




https://www.dr.dk/nyheder/udland/faengselsdirektoer-degraderet-efter-milliardaers-selvmord

UdlandFængselsdirektør degraderet efter milliardærs selvmordEfter Epstein begik selvmord i sin fængselscelle, er den øverste direktør blevet fjernet.
Jeffrey Epstein var anklaget for sexovergreb mod mindreårige og menneskehandel med piger ned til 14 år.
(Foto: Handout .
© Scanpix)Af Nis Kielgast19.
aug.
2019 kl.
20.
57Bemærk: artiklen er mere end 30 dage gammelLæs opSagen om den pædofilianklagede Jeffrey Epsteins selvmord får nu konsekvenser for den øverste chef for det amerikanske fængselsvæsen.
Hugh Hurwitz blev i dag tvunget til at stoppe som direktør for fængselsvæsnet og flyttet til en anden stilling, efter det de seneste dage er blevet afdækket, hvordan personalet i det underbemandede fængsel Metropolitan Correctional Center i New York ikke var i stand til at forhindre Epsteins selvmord for lidt over en uge siden.
Det skriver den amerikanske justitsminister, William P.
Barr, i en pressemeddelelse.
Hvem var Jeffrey Epstein?
Jeffrey Epstein (f.
1953, New York) var en amerikansk finansmand.
Han har i mange år været en succesfuld forretningsmand, og hans formue opgøres til flere hundrede millioner dollar.
Epstein erklærede sig i 2008 skyldig i rufferi, hvor en af personerne var under 18 år.
I den forbindelse blev han idømt 13 måneders fængsel og skulle indgå et finansielt forlig med flere af sine ofre.
Desuden blev han registreret som sexforbryder.
Inden sin død afventede han en retssag om sexovergreb mod mindreårige og menneskehandel med piger ned til 14 år.
Epstein tog livet af sig i sin celle 10.
august, selvom han skulle have været under særlig overvågning, fordi han tidligere havde forsøgt selvmord.
Ifølge New York Times' oplysninger var Epstein indsat på et af fængslets mest sikrede afdelinger, og ifølge foreskrifterne skulle vagter have tjekket hans tilstand hver halve time døgnet rundt.
Avisen har også beskrevet, at en selvmordstruet indsat, der netop er blevet fjernet fra særligt opsyn, ifølge foreskrifterne skal have en cellekammerat og ikke må sidde inde alene.
Men Epstein havde ingen cellekammerat.
Trump giver liv til konspirationerFBI og det amerikanske justitsministerie har indledt en undersøgelse af selvmordet, og imens florerer konspirationsteorierne i de amerikanske medier.
For var det en tilfældighed, at Epstein døde før retssagen?
Inden sin død afventede han en retssag om seksuelle overgreb mod mindreårige og menneskehandel med piger ned til 14 år.
Han havde tætte bånd med kendisser og politikere som præsident Donald Trump og tidligere præsident Bill Clinton.
Og netop forbindelsen mellem Epstein og Clinton har givet næring til højrefløjskonspirationsteoretikere, der har spekuleret i, om ekspræsidentparret Bill og Hillary Clinton skulle have haft en finger med i Epsteins død for at skjule noget.
Donald Trump selv har givet liv til rygterne, blandt andet ved at kæde Clinton sammen med Jeffrey Epsteins private ø, Little St.
James, hvor en stor del af de seksuelle overgreb på mindreårige angiveligt har fundet sted.
- Det spørgsmål, I bør stille er: Har Clinton været på øen?
Jeg har aldrig været der.
Hvis I finder ud af, om Clinton har været der, vil I vide meget, sagde han sidste uge til et pressemøde.
FacebookTwitterKopier linkEmner:Bill Clinton (politiker)|Donald Trump (politiker)|USA|New York Times|Fængsler




https://www.dr.dk/nyheder/indland/rigsadvokat-umuligt-sige-hvornaar-teledata-kan-bruges-igen

TeledatasagenSe temaIndlandRigsadvokat: Umuligt at sige, hvornår teledata kan bruges igenNye alvorlige fejl betyder, at teledata nu ikke længere må bruges i straffesager.
Det er en drastisk beslutning, lyder det fra rigsadvokat Jan Reckendorff.
Af Nis Kielgast og Trine Maria Ilsøe19.
aug.
2019 kl.
20.
30Bemærk: artiklen er mere end 30 dage gammelLæs opDet er ikke til at sige, hvornår anklagerne igen kan få lov til at bruge data om mobiltelefoners placering i straffesager.
Efter der er fundet nye fejl, har Rigsadvokaten i dag besluttet, at teledata ikke må bruges i landets retssale de næste to måneder.
Fejl i teledataOver 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager der er omfattet af problemet med mangelfulde teledata.
En gennemgang af alle sager i 2018 peger på, at der er mangler i teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
Kilde: RigspolitietMen det kan sagtens komme til at tage længere tid.
- Det er vanskeligt at sige.
Nu går vi i gang med at finde ud af, hvad der er op og ned på dette her, og hvad vi kan gøre for at sikre kvaliteten af alle de her teleoplysninger.
Det arbejde er lige startet, og det er helt umuligt at sige, hvad det ender med, og hvor lang tid det vil tage.
Så det kan jeg ikke sige noget om på nuværende tidspunkt, siger rigsadvokat Jan Reckendorff.
Hans beslutning om at udelukke teledata som bevismateriale kommer, efter Rigspolitiet har gjort Justitsministeriet opmærksom på, at der kan være fejl i de oplysninger, der viser politiet, hvor telemaster er placeret.
Politiet bruger masternes placering til at sandsynliggøre, hvor i landet en telefon bliver brugt fra.
Læs også:Rigsadvokaten stopper midlertidigt brug af teledata i straffesagerSamtidig konstaterer Rigspolitiet også, at der fundet flere forskellige fejl i den rådata, som politiet modtager fra teleselskaberne.
En drastisk beslutningHele teledata-sagen begyndte i juni, hvor det kom frem, at der har været en fejl i politiets it-systemer, og derfor kan være data, der er gået tabt i overførslen fra teleselskaberne til politiet.
Det betød, at 10.
700 sager om alvorlig kriminalitet nu gennemgås, fordi der har været brugt teledata i dem.
Efter der endnu en gang er kommet oplysninger om nye fejl, mener Rigsadvokaten ikke længere, at det er forsvarligt at bruge oplysningerne i retten.
- Dette er en meget, meget alvorlig sag, og det er en meget drastisk beslutning.
Men det er en beslutning, der er nødvendig i et retssamfund.
Der kan vi simpelthen ikke leve med, at oplysninger, som ikke er rigtige, kan betyde, at folk kommer i fængsel.
Det er en meget alvorlig og drastisk beslutning, men det er en nødvendig beslutning, siger Jan Reckendorff.
Rigsadvokaten traf beslutningen i går, efter der både fredag og søndag kom nye oplysninger om fejl fra politiet.
Varetægtsfængslede skal måske løsladesJustitsministeriet har nedsat en uafhængig kontrolgruppe, der laver retningslinjer for gennemgangen af de mange sager.
Gennemgangen kan betyde, at folk, der lige nu sidder varetægtsfængslet, fordi teleoplysningerne har vist, at de var på et bestemt sted, da der blev begået en forbrydelse, skal løslades.
- I min instruks til anklagerne har jeg sagt, at nu skal de gennemgå de enkelte sager, hvor folk sidder varetægtsfængslet, og så skal de se, om de fortsat kan sidde varetægtsfængslet, hvis man tager teleoplysningerne ud af sagen.
Hvis det er tilfældet, skal man bede om et nyt retsmøde, og så er det i sidste ende op til retten at vurdere, om der fortsat er grundlag for varetægtsfængsling, siger Jan Reckendorff.
Han er bevidst om, at det kan betyde, at skyldige sættes på fri fod, men for ham er det vigtigere at beskytte uskyldige.
- Det er en meget alvorlig beslutning, jeg har taget.
Men det må være sådan i et retssamfund, at hensynet til retsfølelsen er det allervigtigste.
Derfor må det være sådan, at hvis der er risiko for, at folk sidder varetægtsfængslet på et forkert grundlag, så er vi nødt til at løslade dem, siger rigsadvokaten.
FacebookTwitterKopier linkEmner:Rigsadvokaten|Kriminalitet|Justitsministeriet|Rigspolitiet|Retsvæsen




https://www.dr.dk/nyheder/politik/venstre-folk-kraever-ny-ledelse

Krise i VenstreSe temaPolitikVenstre-folk kræver ny ledelseJakob Ellemann-Jensen og Stephanie Lose bør overtage formandskabet i Venstre, skriver V-medlemmer i en kronik.
Dele af Venstre bagland vil af med det nuværende formandskab i Venstre (Arkivfoto).
19.
aug.
2019 kl.
20.
54Bemærk: artiklen er mere end 30 dage gammelLæs opSagaen om den interne uro i Venstre fortsætter, idet dele af Venstres bagland har fået nok af formandskabet i Venstre.
I en kronik i Jyllands-Posten kræver Bent Jørgensen, byrådsmedlem for Venstre i Roskilde Kommune, og Kåre Ghisler Fuglsbjerg, næstformand for Venstre Roskilde Midt, en ny ledelse i partiet.
- Det er nok nu.
Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner.
- De har begge vist sig ude af stand til at holde deres stridigheder interne - til stor skade for partiet, skriver de.
Bent Jørgensen og Kåre Ghisler Fuglsbjerg mener, at formand Lars Løkke Rasmussen (V) og næstformand Kristian Jensen (V) skal træde tilbage fra deres poster.
Ellemann-Jensen kan give ny startDer er i stedet brug for en ny start, hvor Jakob Ellemann-Jensen (V) bør overtage formandsposten, mens Stephanie Lose (V) bør være den nye næstformand, lyder det.
Dertil skal V-profiler som Karsten Lauritzen, Tommy Ahlers og Inger Støjberg være i den politiske ledelse.
Den nuværende ledelse er decideret "skadelig" for partiet, mener de to kronikører.
- Lad os blot fremhæve, at Lars Løkke Rasmussen og Kristian Jensens uansvarlige og ukollegiale måde at lede partiet er dybt skadelig.
Det samme er Claus Hjort Frederiksen vedvarende konfliktekskalering.
- Venstre er i en situation, hvor det reelt er umuligt at diskutere partiets linje, fordi det hele går op i positionering, og hvem der er loyal over for hvem, skriver Bent Jørgens og Kåre Ghisler Fuglsbjerg.
Splittet baglandEn nylig rundspørge foretaget af Ritzau viser, at spørgsmålet om formandskabet i Venstre splitter baglandet.
Ritzau har sendt rundspørgen til 1172 med tillidsposter i partiet, og 277 har svaret på spørgsmålene.
Dermed er den ikke repræsentativ, men giver et billede af holdningen hos de medlemmer, der har svaret.
110 svarer, at de regner med, at Lars Løkke Rasmussen fortsat er formand ved næste valg, mens 108 svarer, at Venstre inden næste valg har fået en ny formand.
Ifølge flere medier ønsker centrale kræfter i partiet at få en helt ny ledelse i Venstre - uden Lars Løkke Rasmussen og uden Kristian Jensen.
Ellemann-Jensen erkender uroMedmindre Løkke eller Jensen trækker sig inden, vil ændringer i formandskabet dog først kunne ske i november, når partiet holder landsmøde.
I et nyligt interview med avisen Danmark har Lars Løkke Rasmussen erkendt, at han selv kunne have gjort mere for at undgå den krise, der har præget partiet efter sommerferien.
Han har i kølvandet sendt en mail til alle Venstres 32.
000 medlemmer, hvor han orienterer om situationen.
I en mail til Jyllands-Posten skriver politisk ordfører Jakob Ellemann-Jensen, at Venstres ledelse "anerkender til fulde, at der har været meget uro i de seneste uger.
Men vi er også enige om, at vi har en rigtig stærk ledelse i Venstre".
/ritzau/FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Ledelse|Roskilde




https://www.dr.dk/nyheder/udland/paa-stranden-med-salvini-italiens-regering-er-ved-gaa-oploesning-under-den-bagende

UdlandPå stranden med Salvini: Italiens regering er ved at gå opløsning under den bagende solIndenrigsminister har brugt sommeren på at forsøge at vælte sin egen regering, rapporterer DR's Europakorrespondent Anna Gaarslev.
Den italienske indenrigsminister og leder af Lega Nord, Matteo Salvini (tv), bliver fotograferet med en vælger på stranden.
Her er det på Sicilien.
Af Catharina Maria Skov Lassen19.
aug.
2019 kl.
21.
34Bemærk: artiklen er mere end 30 dage gammelLæs opPå en strand i Toscana er den italienske indenrigsminister og lederen af Lega Nord, Matteo Salvini, i fuld gang med at tillokke sig smil fra de badende strandgæster.
Salvini har påbegyndt sin "strandturné" i den bagende sol.
Alt imens fryser samarbejdet til i den nuværende italienske koalitionsregering.
DR's Europakorrespondent Anna Gaarslev er taget med en tur på stranden.
Det italienske politiske systemDet politiske system i Italien er bygget op om to kamre: Deputeretkammeret svarende til et underhus og Senatet, der er overhuset.
Der sidder tilsammen 945 folkevalgte politikere i kamrene: 630 i Deputeretkammeret og 315 i Senatet.
For at få et lovforslag igennem i Italien, skal man have flertal i både under- og overhus.
Strandturné eller valgturné?
- Salvini vil gerne have magten, og den 'strandturné', som han er taget på, er i virkeligheden en valgturné, siger DR's Europakorrespondent, Anna Gaarslev.
Mens resten af Italien holder ferie, har indenrigsminister Matteo Salvini nemlig brugt august på at forsøge på at vælte sin egen regering og fremprovokere et nyvalg.
Han har optrådt som strand-dj i bar overkrop og taget tusindvis af selfies med badegæster i samme mundering på sin 'strandturné' rundt i Italien.
Men i aften, her i den toscanske badeby Pietrasanta, har Matteo Salvini taget skjorte på.
En hvid, løsthængende hørskjorte – men dog en skjorte, fortæller DR's Europakorrespondent.
For nu er det ved at være alvor.
Italienerne har fra strandstolen været vidner til et nærmest surrealistisk politisk drama, der når sin foreløbige kulmination tirsdag, hvor de italienske parlamentarikere er kaldt hjem fra ferie til møde i senatet.
-Spændingen samler sig i første omgang om premierminister Conte: Vil han gå af?
Og hvad gør den italienske præsident Mattarella?
Skal italienerne snart til valg igen?
Der er mange spørgsmål, men foreløbigt er der ingen svar.
Der er god grund til, at den italienske indenrigsminister møder vælgerne med et kæmpe smil på læben.
De seneste målinger viser nemlig, at Lega Nords stemmeantal vil fordobles ved næste valg.
- Lega havde et fantastisk valg til Europa-Parlamentet tilbage i maj, og siden da har man gået og ventet på, hvornår Salvini vil fremprovokere et valg, som – ifølge meningsmålingerne, som de ser ud nu - vil indbringe ham mellem 35 og 40 procent af de italienske stemmer, siger Anna Gaarslev.
Salvini er derfor ikke langt fra at kunne danne en flertalsregering til højre for midten måske med en enkelt koalitionspartner eller to.
Derved slipper han for at danne regering med Femstjernebevægelsen.
Manden, der har sat det hele i gang, skuer hjemmevant ud over menneskehavet.
Og lirer de budskaber af, som har sendt hans partis meningsmålinger på himmelflugt:"Jeg vil forsvare dette land med næb og klør.
Jeg vil forsvare vores grænser og vores sikkerhed med næb og klør.
” Matteo Salvini er taget på strandturné.
Han bliver han fotograferet i vandet.
 Tilhængere af Lega Nord findes i alle størrelser, faktisk siger meningsmålingerne, at hver tredje italiener ved næste valg vil stemme på Salvini.
 På strandturneen er der tid til andet end taler, her padler Salvini afsted i en neonfarvet kano.
 Salvini forklarer, at grunden til sommerturneen er, at han vil møde sine vælgere i øjenhøjde.
 Ikke alle fremmødte tog dog lige godt imod den italienske indenrigsminister.
En gruppe demonstranter medbragte et banner, hvorpå der stod: "Salvini strandfest: indgang koster 5 roubles", hvilket refererer til det formodede bånd mellem Salvini og Rusland.
1 / 5Matteo Salvini er taget på strandturné.
Han bliver han fotograferet i vandet.
1 / 5Tilhængere af Lega Nord findes i alle størrelser, faktisk siger meningsmålingerne, at hver tredje italiener ved næste valg vil stemme på Salvini.
2 / 5På strandturneen er der tid til andet end taler, her padler Salvini afsted i en neonfarvet kano.
3 / 5Salvini forklarer, at grunden til sommerturneen er, at han vil møde sine vælgere i øjenhøjde.
4 / 5Ikke alle fremmødte tog dog lige godt imod den italienske indenrigsminister.
En gruppe demonstranter medbragte et banner, hvorpå der stod: "Salvini strandfest: indgang koster 5 roubles", hvilket refererer til det formodede bånd mellem Salvini og Rusland.
5 / 5Manden i ilden skyder skarpt mod EUFå timer før Salvini går på scenen i Toscana, har fem mennesker kastet sig i havet og forsøgt at svømme ind til den syditalienske ø Lampedusa.
Der er tale om fem ud af i alt 107 migranter, der i nu 18 dage har ventet i farvandet ud for Italiens kyst.
Skibet, de befinder sig på, sejler under spansk flag, og tilhører den spanske ngo Open Arms.
Men i Salvinis Italien er havnene lukket for migranter.
Til Salvinis store fortrydelse har en lille del af migranterne på det spanske skib – de mindreårige og de syge – fået lov til at komme i land.
Men her i aften kan ingen være i tvivl om, at med Matteo Salvini ved roret i Italien, så vil selv de mindste smuthuller blive lukket:- Italien er ikke Europas flygtningelejr.
Hertil kommer kun de, der har lov til at være her.
Resten skal tage hjem igen.
Tilhørerne i parken i Pietrasanta i Toscana kan også være sikre på, at med Matteo Salvini i spidsen er der lagt op til en nyt sammenstød med EU-kommissionen om Italiens økonomi:- Vi har penge.
Vi er bare underlagt europæiske regler, der forhindrer os i at bruge dem.
Hvis vi skal lave en finanslov, der respekterer alle EU's krav til gæld og så videre, så kan vi ikke udrette noget godt for nogen.
Derfor skal vi lave finanslov, der gavner offentlige og private investeringer, der giver vækst, og giver skattelettelser til millioner af italienere.
Ingen af partierne vil samarbejdeI aftes meldte det ene af de to partier i regeringen Femstjernebevægelsen, som har fokus på grøn omstilling, direkte demokrati og euroskepsis, ud, at der ikke længere vil kunne foregå et samarbejde mellem det og Lega Nord, som er et indvandrerkritisk parti ledet af Matteo Salvini.
Læs også:Femstjernebevægelse har fået nok: Salvini er ikke troværdigUdmeldingen kommer efter, at Salvini den 8.
august kørte bulldozeren ind i regeringssamarbejdet og opfordrede til nyvalg, men selvom begge partier har udmeldt, at samarbejdet ikke kan fortsætte, betyder det ikke nødvendigvis, at et valg er lige rundt om hjørnet, siger DR's Europakorrespondent, Anna Gaarslev.
-Der kommer nok ikke valg lige nu.
På den korte bane er der en masse usikkerhed omkring hvilke koalitioner, der kan dannes, men i morgen skal den italienske premierminister tale i det italienske senat, og der bliver vi klogere på, om han vil trække sig tilbage, siger Anna Gaarslev.
Betændt situation i italiensk politikDen italienske regering blev sidste år dannet på et noget usikkert grundlag.
Valgets udfald gjorde, at både Salvini og Femstjernebevægelsens Luigi di Maio blev vicepremierministre.
Posten som premierminister blev besat af den relativt ukendte advokat og juraprofessor Giuseppe Conte, som ikke tilhører nogen af partierne.
Læs også:Politisk krise i Italien: Conte opgiver at danne regeringSamarbejdet mellem de to partier har dog udviklet sig i en noget kølig retning.
Det startede, da Femstjernebevægelsen forsøgte at sætte en stopper for et togprojekt, som Lega Nord havde igangsat.
Togprojektet handler om at skabe en forbindelse mellem den italienske by Torino og den franske by Lyon.
En 58 kilometer lang tunnel var udregnet til at skulle koste omkring 65 milliarder kroner, men projektet er allerede løbet op i 150 milliarder.
Femstjernebevægelsen har derfor forsøgt at sætte en stopper for togbanen med argumentet, at det er for dyrt, og det er dårligt for miljøet.
- Vi har en klassisk italiensk politisk situation, masser af usikkerhed, masser af ballade, masser af kaos.
Mange spørgsmål ingen svar, siger Anna Gaarslev.
Vi har en klassisk italiensk politisk situation, masser af usikkerhed, masser af ballade, masser af kaos.
Mange spørgsmål ingen svar.
Anna Gaarslev, DR's EuropakorrespondentEt ændret politisk landskabSalvini skal dog ikke klappe i hænderne for tidligt.
Femstjernebevægelsen giver nemlig ikke op uden kamp.
Der er nemlig den mulighed, at Partito Democratico (PD, de italienske socialdemokrater) og Femstjernebevægelsen kan begynde at vende blikket mod hinanden.
- Socialdemokraterne og Femstjernebevægelsen har altid sagt mange grimme ting om hinanden, men nu kan dele af socialdemokraterne se fordelen i at forsøge at danne et alternativt flertal sammen med Femstjernebevægelsen for at amputere Salvini og Lega.
Men internt er der voldsom uenighed om hvilken strategi, man skal lægge.
Det er én mulighed blandt flere, siger Anna Gaarslev.
Hvis Partito Democratico og Femstjernebevægelsen sammen danner en ny koalition, vil valg lige nu måske ikke være nødvendigt.
Men det er op til den italienske præsident, Sergio Mattarella, hvilke konklusioner han vil drage af tirsdagens møde, og hvilke skridt han efterfølgende vil tage.
Salvinis smil ser dog ikke ud til at falme.
Han lader sig ikke skræmme af en ny regeringsdannelse.
-Salvinis fortælling til sine vælgere er, at i et velfungerende demokrati udskriver man valg, når en regering bryder sammen.
Han fremstiller andre løsninger som udemokratiske, opfundet udelukkende for at styrke Lega.
Realiteten er, at Lega ser ud til at have meget at vinde ved et hurtigt valg.
De andre partier – især Femstjernebevægelsen – har meget at tabe, siger Anna Gaarslev.
FacebookTwitterKopier linkEmner:Italien|Matteo Salvini (politiker)|Sergio Mattarella (politiker)|EU|Flygtninge og asylansøgere




https://www.dr.dk/nyheder/udland/politimand-fyret-efter-doedeligt-kvaelertag

UdlandPolitimand fyret efter dødeligt kvælertagSagen om Eric Garner var med til at få titusinder demonstranter på gaden i USA.
(Arkivfoto) Demonstranter i Brooklyn i New York, et år efter Eric Garners død.
Af Camilla Markvardsen19.
aug.
2019 kl.
20.
08Bemærk: artiklen er mere end 30 dage gammelLæs opI USA er fem års protester og efterforskning endt med, at politimanden Daniel Pantaleo er blevet fyret på grund af sagen om den sorte, ubevæbnede mand Eric Garner, der døde efter at have mistet bevidstheden i politiets varetægt.
Det siger politichefen i New York, James O'Neill, ifølge The New York Times.
- Jeg kan ikke få vejret, jeg kan ikke få vejret, lød det mindst 11 gange fra Eric Garner, da en række politimænd holdt ham nede under anholdelsen i 2014.
Eric Garner blev taget i at sælge ulovlige cigaretter og modsatte sig en anholdelse, hvorefter han blev overmandet.
På videooptagelser kunne man se politimanden Daniel Pantaleo med sin arm rundt om Eric Garners hals i syv sekunder, inden Garner blev bevidstløs.
En demonstrant holder et billede af den afdøde Eric Garner under protester på fem-års dagen for hans død, den 17.
juli 2019.
Sagen fik titusinder på gadenSagen udløste store demonstrationer i flere byer i USA, blandt andet i New York, hvor hændelsen fandt sted.
Et år efter drabet fik Eric Garners familie knapt 40 millioner kroner i erstatning af New Yorks bystyre, som dermed undgik en retssag.
Læs også:Et år efter: New York mindes politidræbte Eric GarnerSagen røg dog op på føderalt niveau, hvor justitsministeriet i USA i juli besluttede ikke at retsfølge Daniel Pantaleo.
I begyndelsen af august anbefalede en administrativ dommer fra New Yorks Politi, at politiledelsen skulle fyre Pantaleo.
Og den anbefaling har politichef James O'Neill altså valgt at følge i dag.
Det står klart, at Pantaleo "ikke længere kan tjene som politimand for New York City", sagde politichefen på et pressemøde.
- Ingen af os kan omgøre vores beslutninger.
Især ikke når de leder til et andet menneskes død, sagde James O'Neill.
FacebookTwitterKopier linkEmner:New York|USA|Politi|Håndarbejde|Justitsministeriet




https://www.dr.dk/nyheder/indland/laes-svarene-hvis-din-ven-tager-stoffer-vaer-et-godt-forbillede






https://www.dr.dk/nyheder/indland/toppen-har-faaet-5000-kr-ekstra-karina-opgiver-sommerferie-og-siger-nej-til-boernene

IndlandToppen har fået 5.
000 kr.
ekstra: Karina opgiver sommerferie og siger nej til børnene De fleste danskere har fået flere penge mellem hænderne, men Karina Mølgaard Sørensen mærker, at ydelserne er beskåret.
Af Kåre Kildall Rysgaard, Sarah Bach Boelsmand Golczyk og Ruben Engrob Nielsen (programmør)19.
aug.
2019 kl.
18.
57Bemærk: artiklen er mere end 30 dage gammelLæs opDer er større og større forskel på, hvad danskerne har at leve for om måneden.
Den femtedel af danskerne, som får udbetalt mest, har fra 2008 til 2017 fået mindst 3.
644 kroner mere i hånden hver måned efter skat.
Og zoomer du ind på de ti procent, der ligger helt i top med indkomster, har de fra 2008 til 2017 fået over 5.
000 ekstra at leve for om måneden efter skat.
Det viser tal fra Danmarks Statistik over indkomster efter skat, der dækker både løn og overførsler fra det offentlige.
Hvilke ydelser er beskåret?
De seneste ti år er flere ydelser sat ned, og det har været med til at øge forskellen på, hvad folk i top og bund får udbetalt.
Det drejer sig blandt andet om:Lavere kontanthjælp (kontanthjælpsloft, 225-timers regel mm er vedtaget)Kortere sygedagpengeperiode (syge kan få sygedagpenge i kortere tid end tidligere)Integrationsydelse (er lavere end kontanthjælp og gives til indvandrere og flygtninge)Sværere adgang til førtidspension siden 2013 (kravene er strammet til førtidspension)Unge ledige under 30 år får uddannelsesstøtte, der svarer til SU, i stedet for den højere kontanthjælp.
Læs også:Uligheden stiger: På ti år er toppen stukket af med over 5.
000 kroner om månedenTil gengæld har Karina Mølgaard Sørensen og mange andre danskere på overførselsindkomster mærket, at de har færre penge at rutte med.
Det skyldes, at der de seneste ti år er blevet skåret i ydelser som kontanthjælp, integrationsydelse, samt at sygedagpengeperioden er blevet kortere, og det er blevet sværere at få førtidspension, forklarer både den borgerlige tænketank Cepos og professor Jørgen Goul Andersen fra Aalborg Universitet.
Karina Mølgaard Sørensen er enlig mor på kontanthjælp og mener, der er blevet for stor forskel på danskernes økonomi.
- Det er ikke en god ide, at nogle lever af næsten ingenting, siger hun.
Karina dropper sommerferienFør sommerferien kom Karina Mølgaard Sørensen på kontanthjælp og blev chokeret over, hvad hun skulle leve for.
Hun ringede til Middelfart Kommune, fordi hun troede, at der var sket en fejl.
Det var der ikke.
Kontanthjælpsloftet gør, at der er grænser for, hvor meget en borger samlet set kan modtage i støtte fra kommunen.
Karina Sørensen fik derfor 2.
800 mindre i boligstøtte om måneden.
Fra en måned til den næste skulle hun på kontanthjælp klare sig for over 5.
000 kroner mindre end, da hun som enlig forsørger fik SU, havde SU-lån og fik mere i boligstøtte.
- Jeg ringede til min mor og græd i telefonen.
Jeg kunne ikke gøre noget.
Hvis det er det, vi får, så er det det, vi får, fortæller hun.
Siden har hun droppet at holde sommerferie.
Når hun handler ind, går hun målrettet efter tilbud og billige fødevarer.
Helst undgår hun, at børnene på 6, 10 og 14 år er med på indkøb, fordi hun ikke bryder sig om at sige nej til deres ønsker.
På en måned er der 5-6.
000 kroner til mad, tøj og sko til hende og de tre børn, når de faste udgifter som husleje og forsikringer er betalt.
Noget af det værste er at sige nej til børnene.
- Der er mange ting, jeg skal sige nej til.
Jeg siger nej til biografen og til, at de kan komme i svømmehallen, siger hun og håber at få støtte, så børnene kan fortsætte til håndbold.
Større belønning ved at arbejdeNår ydelserne er sat ned, skyldes det, at gevinsten skal være større ved at arbejde, fortæller beskæftigelsesordfører Hans Andersen fra Venstre.
- Når man er på kontanthjælp, får man en ydelse, som er rimelig også i forhold til de mange mennesker, som står op om morgenen for at arbejde og betale skat, siger han.
Hans Andersen mener, at den bedste hjælp, som familier med små indkomster kan få, er, at forældrene kommer i arbejde.
Det er ikke højere ydelser.
Karina: Jeg kan ikke arbejdeKarina Mølgaard Sørensen forstår godt, at der skal være en gevinst ved at tage et job.
- Det er ikke, fordi jeg ikke vil arbejde.
Det er, fordi jeg ikke kan.
Jeg er nødt til at finde ud af, hvad der er galt, så mine smerter kan gå væk, fortæller hun.
Karina Mølgaard Sørensen blev nødt til at stoppe på VUC på grund af smerter i leddene, men hun skal først undersøges på Odense Universitetshospital til efteråret og er derfor havnet på kontanthjælp.
I efteråret skal hun også opereres for tarmsygdommen brok.
Mens hun venter på at blive undersøgt, vil hun gerne flytte fra 4-værelses lejligheden til en mindre.
Hun har ikke råd til huslejen på 8.
400 kroner i husleje inklusive vand og varme.
Aftale skal hjælpe pressede familierDe seneste år har Børnerådet, Socialrådgiverne og mange andre organisationer talt om, at de lave ydelser presser familier.
Antallet af relativ fattige børn er steget fra 43.
400 i 2015 til 64.
500 i 2017, viser tal fra Danmarks Statistik, som bruger FN's definition på fattigdom.
Læs også:Se kort: Flest børn ramt af relativ fattigdom på LangelandRegeringen ønsker sammen med SF, Enhedslisten og de Radikale at give et midlertidig børnetilskud til de familier, som mærker kontanthjælpsloftet og integrationsydelsen.
Aftalen forventes offentliggjort i denne uge.
Samtidig skal en ydelseskommission kigge på ydelserne, så færre mennesker får ydelser, hvor det er svært at få livet til at hænge sammen, fortæller beskæftigelsesminister Peter Hummelgaard (S).
Karina Sørensen håber, hun får del i støtten, når der kommer en ny aftale.
- Det vil betyde rigtigt meget at få en håndsrækning, siger hun.
Bundens indkomster steg med få procent.
Toppens med over 20.
Sådan gjorde vi:•Alle tal stammer fra Danmarks Statistik og dækker disponibel indkomst.
•Den seneste indkomststatistik er fra 2017.
•Disponibel dækker alt; erhvervsindkomst, offentlige overførsler, formueindkomst med mere efter skat.
Det er altså det beløb, som en person har til at leve for, når skat og renter er betalt.
•Den første grafik viser, hvordan den økonomiske udvikling har været, hvis man deler befolkningen i ti lige store grupper, efter hvad de tjener.
Efterfølgende kan man se, hvordan det går med de ti procent i bunden eller de tyve procent i bunden osv.
Beløbet, som vises, er en grænse.
Det vil sige, at når de ti procent i toppen har fået 5.
636 mere om måneden fra 2008 til 2017 efter skat, så er det mindst 5.
636.
Nogle har fået endnu mere.
•Danmarks Statistik opgør den disponible årsindkomst.
DR har efterfølgende divideret årsindkomsten med 12 for at få gennemsnittet per måned.
Samtidig er tallene renset for inflation.
•Statistikken viser forskellen på bund og top, men det er ikke de samme mennesker, som år for år ligger i bund og top.
Indkomster flytter sig gennem livet.
For eksempel har unge studerende færre penge, end når de bliver ældre og får job, mens vellønnede kan blive fyret eller syge og havne på overførselsindkomster.
•I statistikken indgår personer, der er 20 år eller derover ved årets udgang og har boet i Danmark både den 31.
december året før og den 31.
december i indkomståret.
Statistikken inkluderer ikke personer, som er døde i løbet af året eller migreret ind og ud af landet.
FacebookTwitterKopier linkEmner:Danmarks Statistik|Privatøkonomi|Kontanthjælp|Odense|Hans Andersen (politiker)




https://www.dr.dk/nyheder/regionale/fyn/blinde-edis-snubler-over-el-loebehjul-vanskeligt-bevaege-sig-i-byen

FynBlinde Edis snubler over el-løbehjul: 'Vanskeligt at bevæge sig i byen'Dansk Blindesamfund vil have, at transportministeren laver tydeligere regler for el-løbehjul.
I Odense parkeres de fleste el-løbehjul midt på fortove eller på offentlige pladser, hvor Edis Adilovic går for at kunne komme på arbejde.
Af Sine Skott og Agnes Dalhoff Pedersen19.
aug.
2019 kl.
20.
12Bemærk: artiklen er mere end 30 dage gammelLæs op28-årige Edis Adilovic er på vej på arbejde med sin stok i hånden.
Han er blind og har hen over sommeren fået en ekstra udfordring: El-løbehjul.
Det er med en god portion tålmodighed, at handicappede odenseanere bevæger sig rundt i byen.
Der er nemlig parkeret eller smidt 750 el-løbehjul, primært på fortovene.
- Jeg kan en dag møde et løbehjul et sted, og dagen efter er det der ikke, men står et tredje sted, forklarer Edis Adilovic.
Ifølge Dansk Blindesamfund gør det nye, populære transportmiddel mange blinde utrygge, fortæller næstformand John Heilbrunn.
- Man kan ikke høre, når de kommer.
De suser rundt om en.
Vores medlemmer snubler over dem alle mulige steder, for der er ingen faste steder, de står, siger han.
Gør det svært for folk i kørestolEdis Adilovic tror, at det kan afholde mange blinde fra at bruge byen eller gå en tur.
- Blinde er også ressourcestærke i forskellige grader.
For nogen mennesker vil det her betyde, at det bliver for vanskeligt at komme ud og bevæge sig i bybilledet, forklarer han.
Fra København til provinsenFlere og flere kommuner går i tæt dialog med firmaerne, der udlejer el-løbehjulene.
Indtil videre er de i København, Aarhus, Odense og Vejle.
Aalborg afventer stadig.
Derfor håber han, at hans medborgere vil tænke over, hvad de gør af dem, efter de har brugt dem.
- Lad være med at stille dem ved fortovskanter eller op ad husmure.
For det er typisk sådan nogle pejlemærker, vi bruger som blinde, fortæller Edis Adilovic.
Men det er ikke kun de blinde, som de stillestående løbehjul skaber problemer for.
- Når løbehjulene ligger rundt omkring på fortovene, er det svært for folk i kørestol og de ældre med rollator, fortæller formanden for Danske Handicaporganisationer, Thorkild Olesen, og fortsætter:- Der er et problem her, som nogen må tage sig af.
Det virker, som om det er blevet gennemført forhastet.
Flere steder i Odense må borgere og turister - uanset handicap - ud på cykelstien eller kørebanen for at komme omkring dem.
Se fynboernes egne billeder her: Set på Allégade i Odense C.
 På et fortov i Odense C.
 Ved Odense Banegårdscenter.
 Set i Odense M.
1 / 4Set på Allégade i Odense C.
1 / 4På et fortov i Odense C.
2 / 4Ved Odense Banegårdscenter.
3 / 4Set i Odense M.
4 / 4Minister skal skrue på reglerneEdis Adilovic synes, at el-løbehjulene er en god idé og håber ikke på et forbud.
Men han håber, at udbyderne vil skrue på nogle sikkerhedsmæssige greb, som kan passe bedre på de svagtseende.
- Man kan sætte lyd på løbehjulene, når de bare står.
Eller man kan lave mere afgrænsede parkeringsområder til løbehjulene, så de er samlet et sted, foreslår Edis Adilovic.
Dansk Blindesamfund går nu til transportminister Benny Engelbrecht (S) og håber, at han vil lave tydeligere regler, som skal gennemføres af politiet.
- Så vi føler os sikre på danske gader og stræder, siger John Heilbrunn.
Løbehjulene er i Odense i en forsøgsperiode, som udløber til nytår.
Det er ikke lykkes at få en kommentar fra Voi og Tier, som er de største udbydere af el-løbehjul i Danmark.
FacebookTwitterKopier linkEmner:Benny Engelbrecht (politiker)|Socialdemokraterne|Fritidsaktiviteter|Dansk Blindesamfund|Odense




https://www.dr.dk/nyheder/kultur/komiker-raser-over-kaos-firma-ventede-med-betale-red-barnet

KulturKomiker raser over kaos: Firma ventede med at betale Red BarnetVelgørenhedsshowet Comedy Aid hænger i en tynd tråd, mener komiker.
Michael Schøt er komiker og er blandt andet kendt for Scøhtministeriet.
Han kritiserer det danske comedybureau FBI for at bruge de 1,2 millioner kroner, som Red Barnet skulle have.
Nu betaler FBI 100.
000 kroner af til Red Barnet om måneden.
Af Mathilde Bugge og Jacob Grosen 19.
aug.
2019 kl.
22.
50Bemærk: artiklen er mere end 30 dage gammelLæs opDet ser sort ud for komikernes årlige velgørenhedsshow Comedy Aid.
Sidste år skulle overskuddet på 1,2 millioner kroner være gået til Red Barnet, men alle pengene er endnu ikke blevet betalt af comedybureauet FBI - Funny Business Inc.
, der arrangerer Comedy Aid.
FBI forklarer, at virksomheden har haft økonomiske problemer og derfor ikke har været i stand til at betale Red Barnet.
Komikerne, der stiller gratis op, har ikke meget til overs for FBI's manglende betaling.
Komiker Michael Schøt er ambassadør for Red Barnet og var vært på sidste års Comedy Aid.
Han mener, at FBI har håndteret sagen uprofessionelt.
- Det er dybt problematisk, at det er foregået på så amatøragtig en måde, at man tilsyneladende har smidt penge fra Comedy Aid ned i et sort hul, og så har man ikke kunne trække dem op og betalt Red Barnet de penge, de skulle have, siger han til Kulturen på P1.
FAKTAComedybureauet FBI - Funny Business Inc - begyndte at betale af på deres gæld til Red Barnet i maj 2019.
FBI afdrager 100.
000 kr.
om måneden.
De har indtil nu betalt for maj, juni og juli og overholder dermed den nye aftale med Red Barnet.
De har betalt 300.
000 kroner indtil videre.
Tror ikke på Comedy Aid 2019Siden 1992 har FBI arrangeret velgørenhedsshowet, hvor mange af de bedste komikere i landet kvit og frit stiller op for at støtte et godt formål.
Sidste år skulle overskuddet være gået til Red Barnet, men det skete ikke.
FBI har nemlig ikke kunne betale pengene rettidigt på grund af alvorlige økonomiske problemer.
Og det har ifølge Michael Schøt fået en lang række af komikere til at overveje, hvornår og hvordan de kan trække sig ud af FBI.
Efter han har været i kontakt med de andre komikere, der medvirkede til Comedy Aid sidste år, har han meget svært ved at forestille sig, at stand up-showet bliver til noget i år.
- Jeg blev lidt overrasket over at høre, at Comedy Aid 2019 bliver en ting, og at der er datoer, for det har jeg da umiddelbart meget svært ved at forestille mig, hvis jeg skal være helt ærlig, siger Michael Schøt, der selv tvivler på at skulle stå på scenen for et Comedy Aid, som FBI arrangerer.
"Det er dybt problematisk, at det er foregået på så amatøragtig en måde".
Michael SchøtFBI skjulte information for komikerneDirektør for FBI, Peter Alan Wheatley, valgte hverken at fortælle Red Barnet eller komikerne, at pengene ikke kunne betales til tiden, selvom han allerede inden showene var klar over situationens alvor.
Han valgte i stedet at afholde Comedy Aid 2018 og bruge overskuddet til at drive FBI.
Først i slutningen af juni skrev Peter Alan Wheatley til komikerne fra Comedy Aid og informerede om, at der var lavet en afdragsaftale mellem FBI og Red Barnet, så pengene ville blive betalt løbende indtil maj 2020.
- Vi har været nødt til at bruge penge på at drive virksomheden, velvidende at vi skulle afdrage Red Barnets tilgodehavende.
Jeg vurderede, at det var mere hensigtsmæssigt at gennemføre Comedy Aid 2018 i stedet for at aflyse det midt i det hele, siger Peter Alan Wheatley.
Han forklarer, at det i værste fald kunne ende med, at FBI skulle dreje nøglen rundt.
- Så var der ikke nogle, der havde fået deres penge.
Nu er der i det mindste en afdragsordning.
Det er vi tilfredse med, og det er Red Barnet også tilfredse med, fortæller Peter Alan Wheatley.
Komikerne har mistet tilliden til FBIPeter Alan Wheatley er usikker på, om Comedy Aid 2019 bliver til noget, fordi komikerne ifølge ham selv har mistet tilliden til ham og til FBI.
"Komikerne er bange for, at det kommer til at ske igen, og at FBI oplever flere økonomiske problemer".
Peter Alan WheatlyDerfor mener både Peter Alan Wheatley og Michael Schøt, at løsningen er at fjerne FBI fra ligningen, så velgørenhedsshowet kun produceres i et samarbejde mellem Red Barnet og komikerne selv.
- Komikerne er bange for, at det kommer til at ske igen, og at FBI oplever flere økonomiske problemer.
Deres ønske er, at FBI kommer ud af Comedy Aid efter 26 gode år og afhænder det til Red Barnet, siger Peter Alan Wheatley.
Derfor er Red Barnet nu gået i dialog med comedy-bureauet om at overtage Comedy Aid.
- Jeg synes, det er voldsomt interessant at få fjernet den mellemmand, der har lavet problemerne, siger Michael Schøt og fortsætter:- Hvis man kunne fjerne det led, ville vi jo være lykkelige.
Så er der ikke tvivl om noget som helst eller nogle penge, der kan forsvinde ned i et hul.
Thomas Reidar Andersen, der er økonomidirektør i Red Barnet, er træt af, at situationen er endt, som den er.
- Vi er rigtig kede af, at det er gået, som det er gået, siger Thomas Reidar Andersen, der samtidig bekræfter, at Red Barnet er i dialog med FBI om at overtage showet.
- Men vi er evige taknemmelige for den støtte, som komikerne nu viser ved at sige, at hvis der skal være et Comedy Aid i fremtiden, så skal det være i partnerskab med Red Barnet, siger Thomas Reidar Andersen.
Comedy Aid 2019 er planlagt, og der vil ifølge FBI's hjemmeside være shows 27.
december i Musikhuset Aarhus, 28.
december i Odeon i Odense og 29.
december i KB Hallen i København.
Lyt til indslaget fra Kulturen på P1 her.
FacebookTwitterKopier linkEmner:Humor|Red Barnet|DR P1|Økonomi|København




https://www.dr.dk/nyheder/politik/mette-frederiksen-oeget-amerikansk-tilstedevaerelse-i-arktis-er-uundgaaeligt

Trumps aflyste besøgSe temaPolitikMette Frederiksen: Øget amerikansk tilstedeværelse i Arktis er uundgåeligtSamarbejdet i rigsfællesskabet skal udvikles og blive tættere, lyder det fra statsministeren.
Statsminister Mette Frederiksen og Kim Kielsen ved ankomst til bygden Kapisillit.
Af Thomas Klose Jensen19.
aug.
2019 kl.
19.
38Bemærk: artiklen er mere end 30 dage gammelLæs opDen amerikanske præsident, Donald Trumps, overvejelser om at købe Grønland satte rammen om Mette Frederiksens (S) første officielle besøg i Grønland som statsminister.
Og ikke overraskende havde de amerikanske tilnærmelser også optaget statsministerens samtaler med landsstyreformand Kim Kielsen.
Det var beskeden på det afsluttende pressemøde, hvor også samarbejdet i Rigsfællesskabet og udsatte børn i Grønland fik et par ord med på vejen.
Her er de tre hovedpointer:1USA's tilstedeværelse i Arktis øgesThulebasen i Grønland fotograferet den 21.
august 1995.
Mette Frederiksen gjorde det allerede tidligere under sit besøg klart, at enhver snak om, at USA kunne købe Grønland, var absurd.
Men et øget samarbejde med den amerikanske stormagt var ikke.
Derfor er der også allerede nu igangsat et stort koordineringsarbejde i Rigsfællesskabet for at forberede præsidentens besøg i Danmark i slutningen af august.
- Det er selvfølgelig, fordi at vi ønsker et tæt samarbejde op til, og vi vil også være sikre på, hvad det er, vi ønsker set med Rigsfællesskabets briller, der skal komme ud af mødet, forklarer Mette Frederiksen.
- Vi kan allerede nu sige, at det at få amerikanerne knyttet endnu tættere til det, der foregår i vores del af Arktis – altså rigsfællesskabet - er afgørende.
Og et endnu stærkere strategisk samarbejde landene imellem er vigtigt både set med grønlandske og danske briller.
Statsministeren var heller ikke i tvivl om, at den amerikanske tilstedeværelse uundgåeligt ville øges i de kommende år.
- Jeg synes jo, at der er meget stor forskel på en i mine øjne meget legitim grønlandsk interesse i at sikre kapital udefra og udviklingsmuligheder og så til det, der vedrører sikkerhedspolitikken, og der er der ingen tvivl om, at det er USA, der er vores nærmeste allierede – ikke alle mulige andre.
- Hvad angår den militære tilstedeværelse, så bliver vi nødt til at følge udviklingen.
2Et tættere samarbejde i rigsfælleskabetStatsminister Mette Frederiksen hilser på Kim Kielsen ved ankomst til Nuuk, hvor hun indledte sit to dages besøg i Grønland, søndag den 18.
august 2019.
Det var vigtigt at besøge Grønland hurtigst muligt som nyvalgt statsminister, forklarede Mette Frederiksen på pressemødet.
For der er behov for et endnu tættere samarbejde mellem Danmark og Grønland - ja, faktisk i hele rigsfællesskabet, der også tæller Færøerne, forklarede hun.
Et ønske, der også afspejles af det forestående besøg fra præsident Donald Trump.
- Os bekendt er det første gang, at rigsfællesskabet møder en amerikansk præsident i forbindelse med et besøg i Danmark, hvor vi alle tre er til stede.
Det illustrerer meget godt, hvordan vi har tænkt os at tilrettelægge vores arbejde.
Så vi har påbegyndt et ligeværdigt, tæt, fortroligt og meget direkte samarbejde, lød det fra Mette Frederiksen.
Statsministeren gjorde det også klart, at hun vil samarbejde tæt med det grønlandske selvstyre i spørgsmål om udenrigspolitiske beslutninger - et område, der ligger under Danmarks kontrol.
- Jeg tror på, at jo tættere et samarbejde vi har med hinanden, og jo oftere vi taler sammen – også på udenrigs- og sikkerhedspolitikken, jo lettere har vi ved at håndtere de situationer, der opstår, siger hun.
- Der er selvfølgelig nogle potentielle spændinger på det udenrigspolitiske felt, og det synes jeg egentlig bare bekræfter behovet for et rigtig, rigtig tæt samarbejde.
Grundlaget for det, tror jeg, er etableret.
3Hjælp til udsatte børnStatsminister Mette Frederiksen (S) og landsstyreformand Kim Kielsen besøgte under det officielle besøg to forskellige institutioner for børn og unge i Grønland.
Til slut blev snakken drejet ind på spørgsmålet om udsatte børn i Grønland.
Et emne, der ifølge statsministeren lå både hende og landsstyreformand Kim Kielsen meget på sinde.
Derfor skal samarbejdet mellem Danmark og Grønland også styrkes på dette område.
- Det er besluttet at sætte et arbejde i gang på tværs af de to socialministerier, som har ansvaret for de udsatte børn, sådan så vi hurtigere kan få på plads, hvor Danmark kan spille en stærkere rolle og bistå med noget, siger hun.
- Det er jo et område, som er hjemtaget, og det har jeg stor respekt for, men ligegyldigt, hvordan man vender og drejer det, så er vores kapacitet på det område selvfølgelig større, fordi vi ganske enkelt er et større land.
Ved samme lejligheden slog Mette Frederiksen desuden fast, at de 22 grønlandske eksperimentbørn - der blev sendt til Danmark i 1951 som et led i et socialt eksperiment, hvor de skulle lægge det grønlandske af sig og blive en dansktalende elite i Grønland - vil få en officiel undskyldning ligesom Godhavnsdrengene, når den historiske udredning er færdig.
FacebookTwitterKopier linkEmner:Donald Trump (politiker)|Grønland|Kim Kielsen (politiker)|Arktis|Socialforhold




https://www.dr.dk/nyheder/indland/chokolader-med-skjulte-jordnoedder-traekkes-tilbage-allergikere-kan-blive-syge

IndlandChokolader med skjulte jordnødder trækkes tilbage: Allergikere kan blive sygeChokoladeæskerne er solgt gennem Interflora og blomsterhandlere.
Der er jordnødder i to chokoladeæsker solgt gennem Interflora - men det står ikke på æskerne.
Arkivfoto.
Af Emil Eller19.
aug.
2019 kl.
18.
44Bemærk: artiklen er mere end 30 dage gammelLæs opTo chokoladeæsker af mærket 'Orangeriet Vest' trækkes tilbage af virksomheden PR Chokolade.
Det skriver Fødevarestyrelsen.
På æskerne står der nemlig ikke, at chokoladerne indeholder jordnødder.
Men et af stykkerne indeholder netop jordnødder.
Det kan give store problemer for jordnøddeallergikere, der kan blive syge af at spise chokoladerne.
Fødevarestyrelsen skriver derfor, at allergikere bør holde fingrene fra chokoladeæsken:- Forbrugere med allergi over for jordnødder (peanuts) bør undlade at spise chokoladerne.
Produkterne kan leveres tilbage til den butik, hvor de er købt eller kasseres.
Æskerne er solgt i varianter med både 9 og 16 stykker gennem Interflora og forskellige blomsterhandlere.
De er mærket med 'bedst før'-datoer fra 1.
august 2019 til og med 20.
februar 2020.
FacebookTwitterKopier linkEmner:Fødevarestyrelsen|Interflora|Detailhandel|Fødevarer|Allergi




https://www.dr.dk/sporten/fodbold/superliga/priske-er-den-naeste-af-fc-midtjyllands-rekrutter-der-faar-chancen-flyve

SuperligaPriske er den næste af FC Midtjyllands rekrutter, der får chancen for at flyveBrian Priske skal stå i spidsen for FC Midtjylland frem til årsskiftet.
Brian Priske er ny cheftræner i FC Midtjylland frem til årsskiftet.
Af Michael Sten Jensen19.
aug.
2019 kl.
18.
52Bemærk: artiklen er mere end 30 dage gammelLæs op'Sammen dyrker vi drømmen', stod der med fede typer bag Brian Priske og Kenneth Andersen, mens førstnævnte mandag formiddag lagde armen omkring den afgående cheftræner, smilede til kameraerne.
Klubbens slogan er ment som et opråb til folket på Heden, en opfordring til, i fællesskab, at række ud efter sejre, trofæer og europæiske eventyr.
Men der har også altid været et individuelt snit over ordene.
For klubbens spillere handler det om at presse sig op gennem systemet, fra akademiet til Superligaen, fra Superligaen mod nye højder.
Det samme gælder på trænersiden, og mandag morgen blev det så Brian Priske, der fik overleveret ansvaret for, at de stadig tør drømme stort i Herning og omegn.
Forskellige værdier ledte til exitI otte år har den tidligere topspiller hos blandt andre Aarhus Fremad, AaB, Genk og Portsmouth suget til sig fra sidelinjen.
Brian PriskeFødt: 14.
maj 1977 (42 år)Karriere som spiller: AC Horsens, Aarhus Fremad, AaB, KRC Genk, Portsmouth, Club Brugge, Vejle BK, FC Midtjylland, IK StartAntal landskampe: 24Trænerkarriere: Assistent i FC Midtjylland (2011-2016), assistent i FC København (2016-2017), cheftræner FC Midtjylland (2019-)I 2011 var det netop FC Midtjylland, der gav ham chancen for at søge mulighederne uden for kridtstregerne.
Priske tog bolden til sig, varmede den i fem år, før FC København og hans tidligere holdkammerat i AaB, Ståle Solbakken, kom på banen.
Priske tog 14 måneder som Solbakkens højre hånd, før han selv bad om at få ophævet sin kontrakt i FC København.
Brian Priske og Ståle Solbakken udtalte begge, at der var for mange ufrugtbare diskussioner i samarbejdet.
Priske ønskede samtidig mere indflydelse, større ansvar, begyndte så småt at indstille GPS'en på en tur tilbage til gården ved Horsens.
Dengang handlede det om at være tro mod sin filosofi og værdier.
Ikke noget med at sparke bagud, Solbakken har sin måde at gøre tingene på, og Priske blev da også i juli 2018 påny samlet op af FC Midtjylland.
Blot få måneder efter udtalte Brian Priske således om sit eget ambitionsniveau, efter tre danske mesterskaber som assistenttræner på fire år, at det da godt kunne være, der skulle drømmes lidt større.
- Jeg færdiggør min prolicens til sommer, og jeg kan godt mærke på mig selv, at jeg synes, tiden er inde til at prøve noget andet end assistentrollen.
- I otte år har jeg arbejdet i FC Midtjylland og FC København.
Konstant mellem de to bedste.
Det er et godt afsæt for at se om trænerevnerne rækker til mere, lød det fra Brian Priske.
Brian Priske og Kenneth Andersen på mandagens pressemøde.
Riddersholm så potentialetTidligere FC Midtjylland-træner Glen Riddersholm var manden, der i 2011 midlertidigt fik tøjlerne i det midtjyske.
Den nuværende Sønderjyske-træner blev rekrutteret fra klubbens egne geledder, som det også var tilfældet med Kenneth Andersen, Lars Friis og nu Brian Priske, der spillede i klubben på en lejekontrakt på daværende tidspunkt.
Riddersholm så på træningsbanen, at Priske havde potentialet til at gå trænervejen, og da FC Midtjylland kort tid efter vekslede Riddersholms kontrakt til en permanent en af slagsen, blev Brian Priske hurtigt ringet op.
- Vi havde ikke råd til at beholde Brian i FC Midtjylland, så han skrev under på en kontrakt med IK Start i Norge.
Kort efter måtte jeg ringe og sige til ham, at det var nu, hvis han ville have chancen for at komme med på trænerholdet, for jeg havde også brug for en, der havde stået på den store scene selv, siger Glen Riddersholm.
Brian Priske fik 24 landskampe for Danmark.
I karrierens efterår, med udsigten til ikke at nå den 25.
landskamp, der sikrer en fast billet til landsholdets hjemmekampe resten af livet, sprang Brian Priske til.
Siden da er Glen Riddersholm kun blevet bekræftet i, at det var det rigtige valg for otte år siden.
- Han er et rigtigt godt menneske, som spillerne har tillid til.
Han blev bedre og bedre på banen, fik ansvaret for at videreudvikle på dødbolde og den defensive organisation.
Brian var samtidig med til den kulturændring, vi skabte i FC Midtjylland.
Han kender til det hele, og er formet som træner af FC Midtjyllands dna.
- Derudover har han den gave, at han levere en skideballe med en konstruktiv indpakning.
Han har de kvaliteret og omgivelser i FC Midtjylland, som er væsentligt for at have en god platform at starte sin cheftrænerkarriere fra, siger Glen Riddersholm.
Skal nok løse opgavenBrian Piske beskrives af tidligere FC Midtjylland- og FC København-spillere som en velovervejet træner, der sjældent farer op og sjældent taber fatningen.
Han søger indflydelsen, lader sin mening bliver hørt, men har samtidig et glimt i øjet, der kan bløde de anspændte samtaler op.
Gaven, som Glen Riddersholm kalder det.
Det handler om at præstere, og derfor skal alle spillere ikke håndteres efter samme manual.
Men alt for sikker i sædet, det skal FC Midtjyllands nye chef måske ikke føle sig.
For nu løber kontrakten frem til årsskiftet, tre måneder på prøve og for Brian Priske til at bevise, at trænerevnerne rækker til mere, siger Claus Steinlein.
- Vi vil lige bruge det næste stykke tid på at finde ud af, hvad det rigtige for FC Midtjylland er.
Når vi så samtidig kan give Priske chancen, så håber vi også, at det skal være ham efter jul, men vi vil have den bedste kandidat.
- Det får Priske så muligheden for at bevise i tre måneder, så må vi så snakke med nogle eksterne kandidater, og så vælger vi den bedste, siger Claus Steinlein, direktør i FC Midtjylland.
Glen Riddersholm, Ståle Solbakken og Brian Priske.
Ståle Solbakken hentede selv sin tidligere holdkammerat Priske til FC København i 2016.
Står det til Brian Priske selv, så skulle der dog være gode muligheder for at prøveperioden bliver forlænget.
Presset for at levere, holde trit med Ståle Solbakken og FC København i Superligaen, sætte sin egen kurs for holdet og samtidig udvikle klubben over en kurs på tre måneder afskrækker ikke ulvenes nye mand med ansvaret.
- Jeg er helt rolig, jeg føler mig voksen nok til opgaven, og jeg er fuldstændig afklaret.
Hvis ikke klubben havde gjort det (skrevet kontrakt for tre måneder, red.
), så ville jeg nok også have tænkt, at det var mærkeligt.
- Det er sund fornuft at se, hvordan jeg vokser med opgaven.
Jeg er ikke i tvivl om, at den her opgave løser jeg 100 procent, og så er det også mig, der til december står med de helt rigtige kort på hånden, siger Brian Priske.
FacebookTwitterKopier linkEmner:Brian Priske (fodboldtræner)|Claus Steinlein (sportschef)|FC København|Fodbold|Jylland




https://www.dr.dk/nyheder/indland/ny-udvikling-i-tele-skandale-kan-spaende-ben-politiets-efterforskning

TeledatasagenSe temaIndlandNy udvikling i tele-skandale kan spænde ben for politiets efterforskningPolitiets it-system har placeret telemaster op til 200 meter forkert.
De næste to måneder kan der ikke bruges teledata som bevis i straffesager.
Det er besluttet, efter at der er fundet nye alvorlige fejl.
Af Louise Dalsgaard og Mette Mayli Albæk19.
aug.
2019 kl.
17.
51Bemærk: artiklen er mere end 30 dage gammelLæs opNår politiet hver dag leder efter gerningsmænd bag forbrydelser, bruger de ofte mobilers masteoplysninger eller informationer om personers brug af mobiltelefoner i efterforskningen.
Men det kan der blive sat en midlertidig stopper for nu.
Det bekræfter flere kilder over for DR Nyheder i dag, hvor det er kommet frem, at Rigspolitiets it-system har givet fejlagtige informationer om telefonmasters fysiske placering.
Fejlen har betydet, at teledata ikke må bruges som bevis i straffesager eller ved varetægtsfængslinger de næste to måneder.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Flere kilder fortæller til DR, at dansk politi over for justitsminister Nick Hækkerup (S) skal redegøre for, om og hvordan man fortsat kan bruge teledata til efterforskning, selv om brugen af teledata i retten midlertidigt er sat på hold.
I løbet af de kommende dage skal det ifølge DR's oplysninger vurderes, om den nye udvikling i sagen får betydning for den enkelte efterforskers mulighed for at hente og bruge teledata.
Læs også:It-fejl hos politiet blev opdaget i 2018: Efterforskere manglede data og råbte opMaster placeret 200 meter forkertDe nye fejl har Rigspolitiet fundet i det program, der har konverteret rå data fra teleselskaberne til et fælles format i politiets it-system.
Det var fejl i samme program, som fik hele sagen til at rulle før sommerferien.
Ifølge DR's oplysninger er der tale om, at telemaster er blevet placeret op til omkring 200 meter forkert i forhold til deres fysiske placering, sådan at en telefons placering i de konverterede data afviger fra de rå data, som teleselskaberne har leveret.
- Det medfører ifølge oplysningerne fra Rigspolitiet, at der ved behandlingen af straffesager kan være indgået fejlbehæftede masteplaceringer, som er anvendt til at sandsynliggøre en telefons position, lyder det i et brev fra justitsministeren til Folketingets Retsudvalg.
Det er endnu uvist, hvor længe fejlen har stået på.
Det er også uvist, hvor mange af 12-14.
000 master i Danmark, der har været fejlbehæftet.
Fejlen med telefonmasternes placering udvider skandalesagen om politiets brug af teledata, for allerede i juni kom det frem, at politiet i flere straffesager manglede oplysninger om mistænktes opkald, sms'er og placering.
Der var nemlig sket en fejl i konverteringen af de rå data, som politiet modtog fra teleselskaberne, til det fælles og ensartede format, som politiet benyttede.
Sager må undersøges på nyIt-fejlene har allerede nu betydet, at i hvert fald 10.
700 sager om alvorlig kriminalitet lige nu bliver gennemgået for at sikre, at ingen sidder fængslet eller har fået dom på forkert grundlag.
I juli gik landets politikredse i gang med det arbejde, men her har man ikke undersøgt sagerne for fejl i telefonmasternes placering - kun for manglende data.
Derfor kan nogle af de sager, som politiet har allerede har gennemgået, skulle ses efter på ny.
I sidste uge kom det også frem, at sager før 2012 kan være fejlbehæftede, da man ved en stikprøve havde fundet uoverensstemmelser mellem rådata og konverterede data i ældre sager.
De sager, hvor Anklagemyndigheden vurderer, at teledata er nødvendig, bliver nemlig udsat.
Samtidigt skal det vurderes, om varetægtsfængslede i disse sager som konsekvens af dette skal løslades.
FacebookTwitterKopier linkEmner:Socialdemokraterne|Rigspolitiet|Kriminalitet|Telebranchen|Anklagemyndigheden




https://www.dr.dk/nyheder/indland/laes-svarene-derfor-forsoeger-usa-igen-koebe-groenland






https://www.dr.dk/nyheder/udland/strandtyve-snuppet-risikerer-faengsel-stjaele-sand-og-muslinger

UdlandStrandtyve snuppet: Risikerer fængsel for at stjæle sand og muslingerDer bliver slået hårdt ned på souvenir-tyveri på ferieøen Sardinien.
Italienske toldere har beslaglagt 40 kilo strandsand, som et par forsøgte at smugle hjem til Frankrig.
Af Kasper Duncan Gram19.
aug.
2019 kl.
17.
15Bemærk: artiklen er mere end 30 dage gammelLæs opEt fransk par risikerer op til seks år fængsel efter at have læsset deres bil efter en strandtur.
De italienske toldere fandt nemlig 40 kilo sand samt småsten og skaller, da parret forsøgte at komme på færgen tilbage til Frankrig.
De har forklaret, at der var tale om souvenirs, og at de ikke troede, at det var ulovligt.
Men det er det i høj grad på Sardinien, hvor man for to år siden skærpede straffen for at fjerne offentlig ejendom, som stranden anses for at være.
Læs også:Global sandkrise: Sandtyveri og minedrift ødelægger strande og floderI begrænsede mængder giver strandtyveri en bøde på mellem 3.
700 og 22.
300 kroner.
Ifølge myndighederne forsvinder der tonsvis af sand fra øen hvert år.
Mange skovler angiveligt sandet op med henblik på at sælge det på nettet.
Tolderne har beslaglagt yderligere 200 kilo sand i Cagliari Elmas-lufthavnen på Sardinien i ugens løb.
FacebookTwitterKopier linkEmner:Sardinien|Frankrig|Kriminalitet




https://www.dr.dk/nyheder/penge/haedersmand-folkelig-erhvervsikon-lars-larsen-hyldes

Lars Larsen er dødSe temaPenge'Hædersmand, folkelig, erhvervsikon': Lars Larsen hyldes Lars Larsen, stifteren af Jysk, blev 71 år gammel.
Stifteren af dynegiganten Jysk, Lars Larsen, er tidligt i dag sovet stille ind i sit hjem ved Silkeborg.
Af Alexander Hecklen19.
aug.
2019 kl.
17.
30Bemærk: artiklen er mere end 30 dage gammelLæs op- Hvil I Fred Lars Larsen.
Som silkeborgenser må man være taknemmelig over din måde at hælde i karret.
Sådan skriver forsangeren i det danske band Nephew, Simon Kvamm, om den afdøde forretningsmand Lars Larsen.
Det er blot én af de mange kondolencer, som i øjeblikket strømmer ud på sociale medier efter nyheden om den kendte erhvervsmands død.
Politikere hylder dynekongePå det sociale medie Twitter er der er mindeord og roser fra den ene ende af det politiske spektrum til den anden.
Politisk leder for partiet Radikale Venstre, Morten Østergaard, kalder Lars Larsen for et "erhvervsikon" og roser erhvervsmandens støtte til lokalsporten.
Gruppeformand og retsordfører for Dansk Folkeparti Peter Skaarup siger om Lars Larsen, at han var "folkelig og nem at holde af".
Og hos Det Konservative Folkeparti retter formand Søren Pape Poulsen fokus på det aftryk, som den midtjyske erhvervsmand har sat sig.
'Hædersmand' efterlader livsværkOgså i erhvervslivet er der varme ord om den driftige købmand fra Silkeborg.
Brian Mikkelsen, tidligere konservativ minister og i dag administrerende direktør for interesseorganisationen Dansk Erhverv, kalder på Twitter Lars Larsen for en "hædersmand".
Borgmestre - både fra Lars Larsens lokalegn og fra hovedstaden - har også skrevet mindeord om erhvervsmanden.
Københavns overborgmester, Frank Jensen (S), mindes Lars Larsen som en "enestående købmand".
Og i Silkeborg Kommune - hvor Lars Larsen levede sit liv - skriver borgmester Steen Vindum (V), at den kendte silkeborgenser "vil blive savnet".
I videoen nedenfor kan du se, hvordan det så ud i 1996, da Pengemagasinet var på besøg under en butiksåbning i Finland - og senere til kaffe hjemme hos Lars Larsen.
FacebookTwitterKopier linkEmner:Frank Jensen (politiker)|Simon Kvamm (musiker)|Twitter|Erhverv|Jylland




https://www.dr.dk/nyheder/regionale/syd/danfoss-milliardaeren-joergen-mads-clausen-lars-larsen-har-praeget-min-maade

Lars Larsen sygemeldtSe temaSyd- og SønderjyllandDanfoss-milliardæren Jørgen Mads Clausen: 'Lars Larsen har præget min måde at tænke på'Lars Larsen var ifølge Jørgen Mads Clausen Danmarks største iværksætter.
Jørgen Mads Clausen, der er bestyrelsesformand for Danfoss A/S og tidligere direktør for virksomheden, kendte Lars Larsen igennem deres fælles forretninger.
Af Louise Mandrup19.
aug.
2019 kl.
17.
30Bemærk: artiklen er mere end 30 dage gammelLæs op- Han var lige præcis, som vi allesammen kendte ham fra fjernsynsreklamerne.
Sådan siger milliardæren Jørgen Mads Clausen, der er bestyrelsesformand i Danfoss, om nu afdøde Lars Larsen.
- Han var ærlig, ligefrem og en ’no-nonsense’ mand.
Han var et fyrtårn, som har sat varige aftryk.
Hvis du ville handle med ham, skulle du stå tidligt op.
Jørgen Mads Clausen, bestyrelsesformand i DanfossJørgen Mads Clausen så ikke Lars Larsen privat, men igennem tiden har de to store jyske erhvervsmænd gjort flere forretninger sammen.
Blandt andet har de haft et lille sønderjysk flyselskab, som udlejede et jetfly.
Flyet var ved begyndelsen ejet af Lars Larsens, men ejerskabet skulle deles med Jørgen Mads Clausen - en hård handel, husker Clausen.
- Hvis du ville handle med ham, skulle du stå tidligt op.
Hvis ikke han var tilfreds, kunne du godt gå igen.
Det prøvede jeg dengang, siger Jørgen Mads Clausen.
'Han havde sans for detaljen'Lars Larsen blev anset for at være blandt de fire rigeste personer i Danmark med en formue på omkring 30 milliarder kroner.
Moderselskabet Jysk Holding leverede sidste år et milliardoverskud og havde en omsætning på 18 milliarder kroner.
Ifølge Jørgen Mads Clausen steg Lars Larsens store succes ham på ingen måde til hovedet.
Han var unik og vil også efter sin død være et forbillede for andre forretningsmænd, understreger han.
- Han var Danmarks største iværksætter, og han havde sans for detaljen.
Det er utroligt, hvad han har lavet fra ingenting.
Det er helt klart, at det er manden selv, der har haft en finger på pulsen alle steder.
Han var målrettet, han var tro mod sit koncept, og han var en dygtig kræmmer.
Jørgen Mads Clausen, bestyrelsesformand i DanfossJørgen Mads Clausen er også blandt landets absolutte top, når det kommer til formuestørrelser.
Og han har med familievirksomheden Danfoss haft stor succes som forretningsmand.
Noget Lars Larsen har haft en lille rolle i, fortæller Clausen.
- Han var en stor mand, som har præget min måde at tænke på.
Han har bestemt været en stor inspirationskilde for mig.
- Han var målrettet, han var tro mod sit koncept, og han var en dygtig kræmmer.
Og så startede han uden en krone på lommen.
Det er noget, jeg tænkt meget på.
Hvordan gjorde han det?
Lars Larsen efterlader sig hustru og to børn.
Lars Larsen stod selv i spidsen for Jysk indtil juni i år.
Her valgte han på grund af sygdom at overdrage formandsposten til sin søn Jacob Brunsborg.
FacebookTwitterKopier linkEmner:Jacob Brunsborg (erhvervsleder)|Jørgen Mads Clausen (erhvervsleder)|Danfoss|Jysk|Økonomi




https://www.dr.dk/nyheder/regionale/midtvest/far-til-fire-har-mistet-retten-til-pleje-sin-doeende-kone-jeg-er-stoedt

Midt- og VestjyllandFar til fire har mistet retten til at pleje sin døende kone: 'Jeg er stødt på min retfærdighedssans'Retten forsvinder, fordi hans kræftsyge kone er på hospice.
Minister vil se på reglerne.
To dage efter Thomas Laursens døende hustru kom på hospice, fik han besked fra kommunen om, at hans plejeorlov ophører.
Af Monica Jørgensen, Simon Bojsen og Mette Skov-Jensen19.
aug.
2019 kl.
18.
30Bemærk: artiklen er mere end 30 dage gammelLæs op42-årige Thomas Laursen fra Herning er far til fire og på plejeorlov for at være tæt på sin hustru, der er døende.
Men fordi Thomas Laursens kone er blevet indlagt på hospice, kan han ikke længere få lov at fortsætte sin plejeorlov.
Den besked fik han i sin e-boks bare to dage efter indlæggelsen.
- Alt var kørt i stilling med min arbejdsgiver.
Nu skulle jeg gå hjem og køre det her igennem og så komme tilbage, når jeg var klar.
Så modtager man bare sådan et brev.
Det var på ingen måde sjovt, siger han, der nu enten må vende tilbage til sit arbejde eller melde sig syg.
- Men jeg er jo ikke syg.
Jeg har kun behov for ro.
Jeg har ikke behov for at snakke med jobcentret flere gange om ugen og komme til opfølgningssamtaler, siger familiefaren fra Herning.
Jeg synes ikke, at den plejende del ophører med min kone på hospice.
Thomas Laursen40-årige Nina Laursen har haft brystkræft i fire år, og hun er nu i den sidste fase af livet.
- Jeg synes ikke, at den plejende del ophører med min kone på hospice.
Jeg ser det som en plejende del at sørge for, at børnene kommer ned til mor og har nogle gode timer sammen, frem for at jeg bliver tvunget på arbejde, og vi så kun har 'ulvetimerne', siger Thomas Laursen.
- Mit behov er tid og ro.
At have tid til at ordne tingene til næste dag.
At snakke med psykologer, præster og diverse, som børnene skal til.
Nina har også en forventning om, at skole og fritidsaktiviteter kører.
Der er bare helt vildt meget, der skal gøres.
Afspadsering og ferie er heller ikke længere en mulighed, da de fritimer for længst er brugt efter fire år med en syg hustru.
Thomas Laursen håber derfor, at han ved at fortælle sin historie, kan råbe politikerne op.
- Det kan simpelthen ikke passe, at man ikke kan lave en lille ændring i lovgivningen, så folk i samme situation som os kan få den nødvendige hjælp og den luft, de har brug for, siger han.
Hospicechef: Loven bør laves omHan bakkes op af Herdis Hansen, der er hospicechef på Anker Fjord Hospice i Hvide Sande og medlem af Det Etiske Råd.
- Vi ser pårørende, der er meget slidte og trætte efter længe at have påtaget sig et stort ansvar.
De står med en ny belastning, når de kan miste deres plejeorlov, siger Herdis Hansen.
Hun kalder det trist, at loven i sin nuværende udformning ikke giver de pårørende de bedste muligheder for at være ved deres døende i det omfang, de har brug for.
Hospice Forum Danmark, som er paraplyorganisation for størstedelen af de danske hospicer, har i flere år arbejdet for at få ændret loven.
Hvad siger lovenPersoner, som passer en nærtstående, der ønsker at dø i eget hjem, kan søge om plejevederlag.
Det udgør 1,5 gange dagpengebeløb, som modtageren i tilfælde af egen sygdom ville have ret til.
Det er en betingelse for plejevederlagt, at hospitalsbehandling anses for udsigtsløs og at den syges tilstand ikke nødvendiggør indlæggelse på sygehus eller ophold i plejehjem, plejebolig eller lignende.
Kilde: Danske Love, Serviceloven § 119-121Landsformand Olav Nørgaard siger, at den gennemsnitlige indlæggelsestid på et hospice er 17 dage.
- Jeg kan ikke forestille mig, at der er nogen, der de sidste godt to uger af en nært pårørendes liv er til ret meget gavn på arbejdsmarkedet.
Specielt ikke, hvis der er små børn til stede.
Han appellerer derfor også til politikerne om at lave loven om.
Forskel fra kommune til kommuneDet er kommunerne, som tildeler plejeorlov efter servicelovens paragraf 119-121.
Loven siger klart, at retten til plejeorlov ophører, når den syge ikke længere plejes i hjemmet men med mulighed for at give 14 dages yderligere eftervederlag.
Nogle kommuner følger reglerne til punkt og prikke.
Andre har en praksis om, at plejeorlov fortsætter, indtil patienten er død.
Netop denne forskel undrer hospiceleder Herdis Hansen fra Anker Fjord Hospice.
- Vi har andre orlovsformer som barsels- og fædreorlov, hvor vi ikke skelner mellem, om de føder hjemme eller på sygehuset.
Hvorfor skal det så gradueres, når det gælder terminalt syge og døende, spørger hun.
Thomas Laursen i Herning føler sig stødt på sin retfærdighedssans.
Han er nu nødt til at tage en sygemelding, hvilket betyder, at hans i forvejen overbærende arbejdsgiver skal betale for, at han kan pleje sin døende kone.
- Skulle jeg møde på arbejde, ville jeg ikke være til stede alligevel overhovedet.
Mine tanker er kun ét sted, siger han.
Han har aftalt med sine to store børn, at han går i medierne for at fortælle om sine frustrationer over at miste sin plejeorlov.
- Det kan helt sikkert ikke ændre noget for os, men så kan vi hjælpe den næste og den næste og den næste familie, for det her rammer hele tiden.
Minister vil tage sagen opSundheds- og ældreminister Magnus Heunicke (S) siger til DR P4 Midt & Vest, at han ikke synes, det er rimeligt, at familier kommer til at stå i denne situation midt i en svær tid.
For mig at se er der et hul i loven.
Magnus Heunicke (S), sundheds- og ældreminister- Jeg kan virkelig godt forstå den far her, som i forvejen går igennem det sværeste, man overhovedet kan forestille sig.
Så kommer samfundet oveni og gør det ikke lettere for ham, siger ministeren.
Et bredt flertal af folketingets partier har bedt et udvalg kulegrave, om der er forskel på den hjælp, der tilbydes i de forskellige kommuner.
Når kulegravningen er færdig, vil ministeren tage spørgsmålet om plejeorlov op.
- For mig at se, er der et hul i loven.
Så snart udvalgets forslag er klar, vil jeg mødes med folketingets andre partier og indkalde patient- og pårørendeforeninger med henblik på at finde en løsning, siger Magnus Heunicke.
FacebookTwitterKopier linkEmner:Magnus Heunicke (politiker)|Socialdemokraterne|Hospicer|Orlovsordninger|Herning




https://www.dr.dk/nyheder/politik/live-tv-mette-frederiksen-holder-pressemoede-i-groenland






https://www.dr.dk/nyheder/indland/da-bus-og-tog-blev-gratis-14-gange-flere-passagerer-aflivede-forsoeg

IndlandDa bus og tog blev gratis: 14 gange flere passagerer aflivede forsøgFå europæiske storbyer har forsøgt at indføre gratis offentlig transport.
I Estlands hovedstad har man forsøgt sig med gratis offentlig transport til indbyggerne.
(© dr)Af Mark Lindved Norup19.
aug.
2019 kl.
16.
30Bemærk: artiklen er mere end 30 dage gammelLæs opIdeen om gratis kollektiv transport har fået nyt liv, efter at Dansk Folkeparti har foreslået det som en mulighed til at mindske trængslen på vejene i de største danske byer.
Men hvilken effekt har det egentlig at sløjfe billetterne og lade folk stige på bus og tog uden at skulle til lommerne?
Det kan man blandt andet blive lidt klogere på ved at kigge mod Belgien og Baltikum, siger Jesper Bláfoss Ingvardson, der er adjunkt i DTU Managements transportdivision.
- Der er gjort nogle erfaringer, men ikke voldsomt mange, og de primære steder, hvor man har haft forsøg i stor skala, er i Hasselt i Belgien og i Tallinn i Estland, siger han om to af de byer, der har forsøgt sig med gratis offentlig transport.
Pionerbyen HasseltDen belgiske by Hasselt fik international opmærksomhed, da den i 1997 indførte gratis transport med byens busser.
Et initiativ, der blev taget godt imod, og som fik folk til at flokkes til den gratis transport i en grad, så antallet af passagerer var næsten 14-doblet i 2006.
- Over en 15-årig periode skete der en voldsom stigning i antallet af passagerer, men primært var det eksisterende brugere, der foretog flere ture, altså buspassagerer, der tog bussen endnu mere, siger Jesper Bláfoss Ingvardson om forsøget, der blev aflivet efter 16 år.
Årsagen var støt stigende udgifter til opretholdelsen af den gratis transport, der over en årrække var firedoblet, og det var så hårdt for budgettet, at byrådet genindførte brugerbetaling.
Gratis i TallinnDen estiske hovedstad Tallinn kastede sig ud i samme projekt - i 2013 blev det gjort gratis for byens indbyggere – og kun dem - at benytte den kollektive trafik.
Byerne Tallinn434.
562 indbyggereHasselt78.
296 indbyggereKøbenhavns og Frederiksberg kommuner707.
518 indbyggereAarhus345.
332 indbyggereBeslutningen blev truffet efter en afstemning, der ifølge bystyret viste, at trefjerdedele af de afgivne stemmer var for idéen.
- Det har medført en kraftig stigning i andelen af brugere i den kollektive trafik.
Andelen af ture, der blev taget med den kollektive trafik, steg fra 55 procent til 63 procent, (8 procentpoint, red.
) siger Jesper Bláfoss Ingvardson.
Men stigningen er tilsyneladende ikke blevet fulgt af et tilsvarende fald i antallet af ture kørt af bilister, og for privatbilismen gælder, at andelen af ture kun er faldet med tre procentpoint, fra 31 til 28 procent.
- Den største stigning er altså sket blandt dem, der allerede brugte den kollektive trafik eller andre grupper, for eksempel de bløde trafikanter, forklarer han.
Ifølge Jesper Bláfoss Ingvardson kan man ikke sammenligne Tallinn direkte med danske byer, da over halvdelen af al transport i Estlands hovedstad inden 2013 foregik med den kollektive trafik.
Et tal, der er markant lavere i København, Aarhus og Aalborg.
Mens erfaringsgrundlaget i dag er begrænset, når det kommer til at gøre den offentlige transport gratis, så kan de danske politikere om nogle år formentlig høste endnu mere viden.
Sidste år indførte den franske by Dunkerque gratis busser, og en række europæiske byer dropper også betalingen fra næste år.
Det gælder blandt andet hovedstaden i Luxembourg og de tyske byer Essen og Bonn.
FacebookTwitterKopier linkEmner:Tallinn|Kollektiv trafik|Belgien|Trafik|Dansk Folkeparti




https://www.dr.dk/nyheder/kultur/boeger/karens-personlige-psykose-historie-hyldes-af-eksperter-alle-boer-laese-den-her

Med andres ordSe temaBøgerKarens personlige psykose-historie hyldes af eksperter: 'Alle bør læse den her bog!
'Karen Fastrups bog om sin egen psykiske sygdom kan være med til at nedbryde fordomme, mener to psykiatere.
I 'Hungerhjerte' skriver Karen Fastrup blandt andet om en voldsom psykose, som første til diagnosen borderline.
Af Michelle From Hoxer19.
aug.
2019 kl.
16.
00Bemærk: artiklen er mere end 30 dage gammelLæs opHvordan føles det at være psykotisk?
Og hvordan har man det efter en behandling med elektrochok?
Det er spørgsmål, som kan være svære at få svar på, hvis ikke man har prøvet den slags på egen krop.
Men ét sted, hvor man faktisk kan få svar er i bøgernes verden.
Det er efterhånden ret udbredt blandt danske forfattere at skrive om deres egen erfaring med psykisk sygdom.
Alene inden for det sidste år er der udkommet romaner og digtsamlinger om diagnoser som depression, bipolar lidelse og skizotypi, som er en mildere form for skizofreni.
Og det er godt, mener Poul Videbech, professor i psykiatri og overlæge ved Center for Neuropsykiatrisk Depressionsforskning i Region Hovedstaden.
- Folk har en masse mærkelige og forkerte forestillinger om, hvad det vil sige at være psykisk syg.
Derfor er den her slags bøger vigtige.
De kan være med til at nedbryde fordomme, siger han.
Én af de fordomme, han mener, bøgerne er med til at rykke ved, er for eksempel den, at man aldrig kan blive rask, hvis man først har fået en psykisk sygdom.
Bøgerne rammer os på en anden mådeForfatternes fortællinger kan også udfordre ideen om, at bare fordi man har en diagnose, så er man ikke nødvendigvis sin diagnose.
Det mener Anne Lindhardt, psykiater og tidligere formand for Psykiatrifonden, som er enig med Poul Videbech i, at bøgerne er vigtige:- Forfatterne får meget tydeligt frem, at de faktisk er hele mennesker trods deres sygdom.
Fordi psykisk sygdom i dag er så udbredt og rammer alle samfundslag og -grupper, så er det helt afgørende, at vi får skabt større forståelse, mener Anne Lindhardt.
- Hver tredje dansker får en psykisk sygdom, og mindst hver anden af os har en pårørende.
Derfor er det vigtigt for os alle at forstå, hvad der foregår i et sind, der er ramt af psykisk sygdom, siger hun.
- Og det rammer os på en anden måde, når vi læser skønlitteratur.
Anne Lindhardt og Poul Videbech anbefaler her fire bøger, som giver et indblik i livet med psykisk sygdom.
1Hun kommer ud på den anden sideKaren Fastrups evne til at skrive var muligvis også hendes redning, vurderer Poul Videbech.
For lidt mindre end et år siden udkom 'Hungerhjerte' af Karen Fastrup, som handler om en voldsom psykose og efterfølgende indlæggelse, der endte med, at hun fik diagnosen borderline.
- Det er ikke bare en sygdomshistorie, det er et menneskes historie, siger Anne Lindhardt, som tilføjer:- I virkeligheden bør alle bør læse den her bog, for den giver stor indsigt.
Som psykiater har hun selv fået meget ud af at læse bogen, der også handler om Karen Fastrups barndom og oplevelser, der måske var med til at grundlægge og senere udløse hendes sygdom:Er du sindssyg?
I podcastserien 'Er du sindssyg?
' fortæller Karen Fastrup om sit sygdomsforløb.
Hun taler blandt andet med familiemedlemmer, behandlere og venner.
Serien er produceret af Mette Willumsen.
Lyt til serien.
- Ved at læse 'Hungerhjerte' får jeg viden om et liv inde på en psykiatrisk afdeling, hvor jeg er kommet igennem fyrre år, men egentlig aldrig har vidst, hvad der foregik.
Poul Videbech anbefaler også Karen Fastrups bog, som han mener, netop gør op med nogle af de fordomme, der eksisterer i dele af befolkningen.
- Hun demonstrerer jo, at man kan være meget svært sindssyg og komme ud på den anden side som et helt menneske, blive velfungerende og få et godt liv.
Han er særligt imponeret over hendes evne til at 'træde ud af sygdommen og se på den udefra'.
- Det er sjældent, at man kan det.
Det har gjort det muligt for hende at skrive bogen – og nok også medvirket til at gøre hende rask, siger han.
Læs også:Forfatter har skrevet psykiatrisk indlæggelse om til roman: Det var som et vilddyr i mit hoved2Historie om både pårørende og patientPeter Øvig fortæller både om at være pårørende og patient.
Journalist og forfatter Peter Øvig udgav i år bogen 'Min mor var besat'.
Den skulle egentlig kun have handlet om hans mor og hendes liv med depression.
Men i løbet af sit arbejde med bogen endte han med selv at blive ramt af meget svær depression.
- Peter Øvigs bog demonstrerer hvor meget værre depression er, end man lige kan forestille sig - og det er meget værdifuldt, siger Poul Videbech.
Bogens styrke er ifølge Poul Videbech, at den både er et portræt af livet som nærmeste pårørende til en psykisk syg og som en, der selv bliver ramt af meget svær sygdom, der blandt andet indebærer at han får elektrochokbehandling.
- Elektrochok er meget skræmmende for de fleste, men han bliver jo fuldstændigt rask og får et godt liv.
- Det er fascinerende, hvordan han bruger sin diagnose til at lave god litteratur og give en stor læseoplevelse, siger Poul Videbech.
Læs også:Indlæggelse på lukket afdeling ændrede Peter Øvigs syn på psykiatrien – og sig selv3Indlagt i et mandsdomineret regimeAmalie Skram blev født i 1846 i Bergen og døde i 1905 i København.
Der findes også eksempler på bøger, der er mere end 100 år gamle, som beskriver psykisk sygdom på en måde, så det stadig er relevant i dag.
Den norsk-danske forfatter Amalie Skrams selvbiografiske 'Professor Hieronimus' fra 1895 er et godt eksempel på netop det, fortæller Anne Lindhardt.
Den handler om en ung, kvindelige kunstmaler og nybagt mor, som har så svært ved at forene de to sider af sit liv, at hun ender med at få det, man dengang kaldte et 'nervesammenbrud'.
- Man mente, at især middelklassens kvinder var sarte skrøbelige individer.
Da hun bliver indlagt, kommer hun under et meget strengt, mandsdomineret regime, fortæller Anne Lindhardt, som fortæller, at Amalie Skrams bog endda fik konsekvenser for samfundet.
Der opstod nemlig en protestbevægelse imod virkelighedens professor Hieronimus, Knud Pontoppidan, og de fængselslignende forhold på Københavns kommunehospital, hvor han var overlæge.
- På den måde er den også et stykke kvindepolitisk historie.
4En kvinde i total opløsningTove Ditlevsen skrev både romaner og selvbiografiske bøger om sine psykiske problemer og sit misbrug.
Omkring 70 år senere skrev den populære forfatter Tove Ditlevsen en roman, der på mange måder minder om førnævnte af Amalie Skram.
Den selvbiografiske 'Ansigterne' fra 1968, som blev genudgivet for nylig, er nemlig en fortælling om en succesfuld børnebogsforfatter, der er splittet mellem karriere og familieliv.
Hun får et sammenbrud, bliver indlagt og prøver at tage sit eget liv.
Det samme skete flere gange for Tove Ditlevsen, som begik selvmord i 1976.
- Hun har nogle meget fine beskrivelser af en periode, hvor hun er fuldstændigt sindssyg; hvor sprog og tid forsvinder og ansigterne omkring hende bliver forvrænget.
Det er en total opløsning af hendes omverden, fortæller Anne Lindhardt.
FacebookTwitterKopier linkEmner:Tove Ditlevsen (forfatter)|Litteratur|Psykiske lidelser|Psykiatrifonden|København




https://www.dr.dk/nyheder/regionale/nordjylland/hovedrengoering-timer-om-aaret-karen-margrethe-er-en-lille-smule-flov

NordjyllandHovedrengøring to timer om året: Karen Margrethe er 'en lille smule flov' over at få gæsterDe ældre har krav på hovedrengøring, men får alt for lidt, siger Ældre Sagen.
Karen Margrethe Juel er ikke stolt over de forhold, hun kan tilbyde sine gæster.
Hun ville gerne, at der var gjort rent, når de kommer.
(© DR Nyheder)Af Klaus Videbæk og Adrian Busk Christensen19.
aug.
2019 kl.
15.
45Bemærk: artiklen er mere end 30 dage gammelLæs op- Jeg er nærmest målløs.
To timer?
Hovedrengøring?
69-årige Karen Margrethe Juel fra Hjørring har svært ved at få tingene til at hænge sammen.
Hun lider af tre kroniske sygdomme: Diabetes, en alvorlig ryglidelse og kronisk træthedssyndrom.
Det kan altså ikke gøres på to timer, for det er ældgammelt skidt, der skal fjernes.
Karen Margrethe JuelDerfor er hun afhængig af ældrepleje og af, at kommunen tager det værste snavs en gang hver tredje uge.
Derudover har hun nu også krav på at få gjort hovedrent, men de to timer om året, som Hjørring Kommune tilbyder, er alt for lidt, mener Karen Margrethe Juel.
- De her, de er møgbeskidte, siger hun og fører fingrene henover knapperne på ovnen.
Det samme er tilfældet med hylderne i køleskabet.
Det er ikke blev gjort rent i mindst to år, gætter hun på.
Derfor vil det kræve mere end et par timers knofedt at få gjort hovedrent i hele lejligheden, mener hun.
- Det kan altså ikke gøres på to timer, for det er ældgammelt skidt, der skal fjernes, konstaterer Karen Margrethe Juel.
Et par timer er ikke nokDet er en principafgørelse fra Ankestyrelsen fra sidste år, der siger, at kommunerne skal tilbyde hovedrengøring til en del af de ældre, som allerede får rengøring hos kommunen.
Det er uvist, hvor mange det drejer sig om, og lige nu har hverken Ældre Sagen eller Ankestyrelsen et overblik over, hvor mange kommuner, der har indført det.
Det siger Ankestyrelsen"Kommunernes kvalitetsstandard må (derfor) ikke udelukke muligheden for at bevilge hjælp til omfattende oprydning og hovedrengøring.
Det beror på en konkret vurdering af borgerens behov, om der er tale om en nødvendig praktisk opgave, som er en naturlig del af at have et hjem.
"Kilde: Retsinformation.
dkI Hjørring vurderer man, at hovedrengøringen vil være relevant for omkring 500 borgere.
Men det er spørgsmålet, om man overhovedet kan kalde det hovedrengøring, mener Kirsten Holst, der er formand for Ældrerådet i Hjørring Kommune.
- Det er selvfølgelig bedre med to timer end ingenting.
Men for os at se er det rigtig, rigtig lidt, siger hun.
Den holdning deler hun med Ældre Sagen.
- Man kan ikke gøre hovedrent på to timer.
Afrime køleskabe, tørre støv af, rengøre skabe og så videre, siger Per Tostenæs, der er seniorkonsulent i Ældre Sagen.
Svært at overkommeHun ville selv klare rengøringen, hvis hun kunne, men Karen Margrethe Juel har ikke energi til det.
- Jeg er ked af det, og jeg er faktisk også en lille smule flov.
Jeg er ikke altid stolt af at invitere folk hjem, siger hun.
Faktisk har hun svært ved overhovedet at komme i seng om aftenen.
Hun risikerer at løbe tør for kræfter, inden hun når så langt.
- Jeg kan sidde på toilettet og falde i søvn, og jeg skal tvinge mig selv til at gøre mig færdig.
Belønningen er, at jeg kan komme ind og ligge, siger hun.
Vanskeligt at løseHos Hjørring Kommune er Per Møller som 1.
viceborgmester og formand for ældre-, sundheds- og handicapudvalget i Hjørring Kommune ked af, at det ikke kan gøres bedre.
Men det er svært inden for de nuværende rammer.
Ikke mindst fordi at man i en landkommune som Hjørring har flere ældre pr.
indbygger, end det er tilfældet i for eksempel København.
Vi har en aldrende befolkning, og det er selvfølgelig positivt, at vi bliver ældre, men den kommunale økonomi er under pres.
Per Møller (K), Viceborgmester i Hjørring Kommune- Jeg må nok desværre bare sige, at det bliver meget, meget vanskeligt.
Vi har en aldrende befolkning, og det er selvfølgelig positivt, at vi bliver ældre, men den kommunale økonomi er under pres, og hvis ikke vi får nogle flere penge, kan vi ikke løfte de opgaver, borgerne stiller til os eksempelvis inden for rengøring, siger han til DR Nordjylland.
Brug for flere pengePå Christiansborg er den nye sundheds- og ældreminister Magnus Heunicke (S) dog klar til at gøre noget.
- Det her er et resultat af mange års nedskæringer, og nu kan vi se, at det ikke går længere.
Vi er nødt til at prioritere velfærd i en helt anden målestok, lyder det fra ministeren.
Derfor vil det blive et hovedpunkt, når regeringen starter sine forhandlinger med kommunerne i den kommende tid.
- Konkret skal vi skaffe nogle penge, så vi kan følge med og få flere hænder ud i vores ældrepleje, siger Magnus Heunicke.
Hjørring Kommune ved endnu ikke, hvor pengene til den aktuelle hovedrengøring hos de ældre skal komme fra.
Én af løsningerne kan være at tage dem fra det eksisterende budget til hjemmerengøring.
FacebookTwitterKopier linkEmner:Hjørring Kommune|Magnus Heunicke (politiker)|Socialdemokraterne|Hjørring|Ældrepleje




https://www.dr.dk/nyheder/indland/politiet-skifter-ud-i-ledelsen-efter-teledataskandale

TeledatasagenSe temaIndlandPolitiet skifter ud i ledelsen efter teledataskandaleDirektør for den afdeling, der er ansvarlig for data, er blevet udskiftet.
Fejlene betyder, at over 10.
000 sager i øjeblikket gennemgås for at sikre, at uskyldige ikke er blevet dømt.
Arkivfoto.
Af Nis Kielgast og Louise Dalsgaard19.
aug.
2019 kl.
16.
55Bemærk: artiklen er mere end 30 dage gammelLæs opMidt i skandalen om fejlbehæftede teledata skifter Rigspolitiet nu ud i ledelsen.
Politidirektør John Vestergaard, der hidtil har haft ansvaret for den afdeling, der har stået for teledata, er blevet flyttet fra sin post.
Hans stilling bliver nu overtaget af politidirektør Lene Frank.
Det bekræfter Rigspolitiet over for DR Nyheder.
- Der er den 19.
august sket indlån af politidirektør i Sydsjælland og Lolland-Falsters Politi, Lene Frank, til Rigspolitiet, hvor hun midlertidigt vil varetage stillingen som politidirektør i Politiområdet.
Politidirektør John Vestergaard vil, ligeledes midlertidigt, varetage en række strategiske projekter i Koncernstyring, oplyser Rigspolitiets presseafdeling.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Rigspolitiet har ikke yderligere kommentarer.
Omrokeringen blev i dag meldt ud til medarbejderne hos Rigspolitiet.
Over 10.
000 sager gennemgåsLedelsesudskiftningen sker samtidig med, at Rigsadvokaten i dag har meldt ud, at teledata den kommende tid ikke længere må bruges i retssager.
Beslutningen kommer, efter Rigspolitiet har gjort Justitsministeriet opmærksom på, at der kan være fejl i de oplysninger, der viser politiet, hvor telemaster er placeret.
Læs også:Rigsadvokaten stopper midlertidigt brug af teledata i straffesagerSamtidig konstaterer Rigspolitiet også, at der fundet flere forskellige fejl i den rådata, som politiet modtager fra teleselskaberne.
Politiet bruger masternes placering til at sandsynliggøre, hvor i landet en telefon bliver brugt.
I mange retssager har det været anvendt som en del af bevisbyrden.
Men det værktøj er nu taget midlertidigt ud af brug.
- Det er et skridt, som er meget vidtgående, men som vi tager af hensyn til retssikkerheden, fordi vi alle sammen skal være sikre på, at vi ikke har en situation, hvor uskyldige bliver dømt, siger justitsminister Nick Hækkerup (S).
Hele teledata-sagen begyndte i juni, hvor det første gang kom frem, at der har været en fejl i politiets it-systemer.
Det betød, at 10.
700 sager om alvorlig kriminalitet nu gennemgås, fordi der har været brugt teledata i dem.
FacebookTwitterKopier linkEmner:Rigspolitiet|Socialdemokraterne|Politi|Retsvæsen|Lolland




https://www.dr.dk/nyheder/udland/brand-ude-af-kontrol-paa-gran-canaria-8000-er-evakueret

UdlandBrand ude af kontrol på Gran Canaria: 8.
000 er evakueret 50 meter høje flammer æder i øjeblikket den spanske ferieø.
En helikopter kaster vand ned over skovbranden nær landsbyen Guia på Gran Canaria.
Af Camilla Markvardsen19.
aug.
2019 kl.
15.
21Bemærk: artiklen er mere end 30 dage gammelLæs opPå bare 48 timer er 6.
000 hektar brændt af, og 8.
000 indbyggere er evakueret.
Det oplyser myndighederne på den spanske ø Gran Canaria.
Lige nu er skovbranden i gang med at rasere Tamadaba naturpark, der er en af øens uberørte naturområder, og mange veje er lukket som følge deraf.
1.
100 brandfolk samt 14 fly og helikoptere er i dag sendt ud i kampen mod de 50 meter høje flammer på øen.
Det siger lederen af De Kanariske Øer, Angel Victor Torres, ifølge nyhedsbureauet AP.
Flammer æder Montana Alta på Gran Canaria.
Evakueret to gange på en månedDet er anden gang i denne måned, at myndighederne på Gran Canaria har været nødt til at evakuere indbyggerne i landsbyen Tejeda på grund af voldsomme skovbrande.
- Vi kan ikke sove om natten, fordi vi hele tiden tænker på, hvad der kan ske, siger en kvinde fra Tejeda til AP.
Gran Canaria er en stor turistdestination, men hotellerne nær kysterne er indtil videre ikke berørt af skovbranden.
De 8.
000 evakuerede er alle fra landsbyer, der ligger inde i landet, rapporterer lokale medier.
Læs også:Brandmænd kæmper med at få skovbrand på Gran Canaria under kontrolFacebookTwitterKopier linkEmner:Gran Canaria|Brande|Skove|Ulykker|De Kanariske Øer




https://www.dr.dk/nyheder/indland/sigtet-trafikdrab-pa-betjent-nu-er-han-losladt

IndlandSigtet for trafikdrab på betjent: Nu er han løsladtEn 25-årig mand er fortsat sigtet i sag om trafikdrab på politibetjent.
Men i dag er han blevet løsladt.
Ulykken på Langebro i København fandt sted 23.
juli.
(Foto: Presse-fotos.
dk)19.
aug.
2019 kl.
15.
07Bemærk: artiklen er mere end 30 dage gammelLæs opDen 25-årige mand, der er sigtet for at have kørt en politibetjent ihjel på Langebro i København, er i dag blevet løsladt af en dommer.
Manden har siddet varetægtsfængslet i fire uger, men tekniske undersøgelser har siden vist, at den 25-årige hverken var påvirket af alkohol eller stoffer.
Derudover er politiet nået så langt i sin efterforskning, at der ikke er risiko for, at den sigtede kan påvirke eventuelle vidner.
Blandt andet derfor mener dommeren ikke, at der er grundlag for, at den sigtede skal blive i sin celle.
Manden er mistænkt for uagtsomt manddrab under særligt skærpende omstændigheder og for i grov kådhed at have udsat andres liv for fare, da han natten til tirsdag 23.
juli kørte galt.
Læs også:Betjent mistede livet i trafikulykke: 25-årig mand fængslet for uagtsomt manddrabHan nægter sig skyldig, men står ved, at han var fører af bilen.
Kørte 114-126 km/tGrundlovsforhøret blev 23.
juli afholdt for lukkede døre.
Anklagemyndigheden bad i dag om, at retsmødet om fortsat varetægtsfængsling ligeledes blev holdt for lukkede døre.
Men dommeren valgte at lytte til protester fra mandens forsvarer, advokat Anders Schønnemann Olesen, samt pressen.
Dermed er det kommet frem, at den sigtede har forklaret, at han kom kørende i en Audi ved Langebro, da han pludselig fik et blackout.
Det næste, han husker, var, at han sad i den forulykkede Audi med airbaggen slået ud, mens en kvinde og en mand ude foran forsøgte at få kontakt til ham.
Tekniske undersøgelser har desuden vist, at han kørte mellem 114-126 kilometer i timen på strækningen, hvilket var langt over det tilladte.
Både den sigtede og den dræbte politimand er omfattet af navneforbud.
/ritzau/FacebookTwitterKopier linkEmner:København|Audi|Kriminalitet|Politi|Anklagemyndigheden




https://www.dr.dk/sporten/fodbold/superliga/minut-minut-agf-vinder-foerste-kamp-i-saesonen-over-horsens






https://www.dr.dk/nyheder/penge/foedevarestyrelse-om-frygtet-sproejtegift-vask-haender-naar-du-har-skraellet

PengeFødevarestyrelse om frygtet sprøjtegift: Vask hænder, når du har skrællet appelsiner Mens Danmark venter på EU's dom over chlorpyrifos, bliver alle prøver undersøgt, skriver styrelse.
Fra 2016 til 2018 foretog Fødevarestyrelsen 151 prøver og fandt spor af sprøjtemidlet i 30 procent af appelsiner og 34 procent af clementiner og mandariner.
Af Alexander Hecklen19.
aug.
2019 kl.
17.
51Bemærk: artiklen er mere end 30 dage gammelLæs opEU er måske på vej med et forbud mod det udskældte insektmiddel chlorpyrifos.
Men indtil det sker, vil Fødevarestyrelsen herhjemme gennemgå alle fund af det frygtede sprøjtemiddel.
Hvad er chlorpyrifos?
Chlorpyrifos er et sprøjtemiddel, der bruges til at blokere signalerne i insekters nervesystem - altså en nervegas.
Det er en af de mest populære pesticider i verden.
Det er forbudt i Danmark, og det har aldrig været tilladt at bruge sprøjtegifte, der indeholder chlorpyrifos på friland eller i fødevareproduktion herhjemme.
Indtil 2012 var det dog lovligt at bruge i drivhuse på prydplanter, men også det blev gjort ulovligt i 2012.
Det er godkendt i mere end 100 lande.
Kilder: Danwatch, Middeldatabasen og DR- Indtil forbuddet er på plads, vil Fødevarestyrelsen sende alle prøver med fund af chlorpyrifos eller chlorpyrifos-methyl til vurdering hos DTU Fødevareinstituttet, skriver styrelsen på sin hjemmeside.
Hvis prøverne viser, at frugt eller grønt indeholder sundhedsskadelige mængder af stoffet, vil styrelsen kræve varerne fjernet fra hylderne.
- Er de sundhedsskadelige, vil Fødevarestyrelsen påbyde virksomheden at trække dem tilbage fra markedet, lyder det.
'Vi har spist det i årtier'Efter en vurdering fra Den Europæiske Fødevaresikkerhedsautoritet (EFSA) fastslog kontrolorganet i begyndelsen af august, at EU bør forbyde chlorpyrifos.
EFSA er bekymret over undersøgelser, der peger på, at stoffet skader udviklingen hos små børn.
Efterfølgende meldte fødevareminister Mogens Jensen (S) ud, at han vil forbyde, at frugt med stoffet kan sælges i danske butikker.
Det er i forvejen forbudt at anvende chlorpyrifos i Danmark, men det accepteres under en vis grænseværdi i importeret frugt.
Det har professor i miljømedicin ved Syddansk Universitet Philippe Grandjean tidligere forklaret.
- Vi har spist stoffet i årtier gennem importeret frugt, når vi som forbrugere har købt vindruer, blommer og citrusfrugter, som er kommet fra lande, hvor man netop bruger chlorpyrifos.
Derfor har alle danskere faktisk været udsat for det her stof, selvom vi ikke har brugt det, siger han.
'Spis økologisk og vask hænder'Fra 2016 til 2018 foretog Fødevarestyrelsen 151 test og fandt spor af sprøjtemidlet i 30 procent af appelsiner og 34 procent af clementiner og mandariner.
Hvis man helt vil undgå stoffet, bør man kun spise økologisk frugt eller frugt, der er produceret i Danmark, hvor stoffet ikke er tilladt, skriver Fødevarestyrelsen.
- Du kan undgå indtag af pesticiderne fra fødevarer ved at spise danske eller økologiske afgrøder.
Desuden skriver styrelsen, at man skal være opmærksom på, at stoffet ofte sidder i skrællen på eksempelvis appelsiner og andre citrusfrugter.
- Det er også en god idé at vaske hænder, når du har fjernet skrællen, skriver Fødevarestyrelsen.
Hvis chlorpyrifos skal af listen over godkendte sprøjtemidler i EU, vil det dog være en politisk beslutning.
I sidste ende er det nemlig være op til Kommissionen og medlemslandene i EU, om man vil følge vurderingen fra EFSA og forbyde stoffet.
Det ventes, at EU i løbet af efteråret vil behandle spørgsmålet om sprøjtemidlet.
- Hvis dette går for langsomt, vil vi i Danmark indføre et nationalt forbud mod rester i fødevarer, skriver styrelsen.
FacebookTwitterKopier linkEmner:Fødevarestyrelsen|Mogens Jensen (politiker)|Philippe Grandjean (professor)|Socialdemokraterne|Sundhedsskadelige stoffer




https://www.dr.dk/nyheder/udland/ekspert-om-olietanker-ballade-usa-vil-isolere-iran-mest-muligt

UdlandEkspert om olietanker-ballade: USA vil isolere Iran mest muligtAmerikanerne har kæmpet med næb og kløer for at stå i vejen for frisættelsen af en iransk olietanker, siger militæranalytiker.
Olietankeren Adrian Darya-1 har forladt Gibraltar.
USA har forsøgt at blokere frigivelsen.
(Foto: A.
Carrasco Ragel © Scanpix)Af Sofie Dyjak19.
aug.
2019 kl.
16.
45Bemærk: artiklen er mere end 30 dage gammelLæs opDen iranske olietanker, der i nat blev sat fri til at sejle fra Gibraltar, illustrerer tydeligt den anspændte situation, der lige nu er på sit højeste mellem USA og Iran.
Sådan lyder vurderingen fra Johannes Riber, som er militæranalytiker og lektor ved Forsvarsakademiet.
- Olietanker-balladen viser klart og tydeligt, at banen er kridtet op mellem USA og Iran.
Det er storpolitik, og det handler ikke bare om tilbageholdelse af et skib, siger han.
Den iranske olietanker Adrian Darya-1 har været tilbageholdt ved det britiske oversøiske territorium Gibraltar siden begyndelsen af juli.
Atomaftalen med IranAtomaftalen blev indgået i sommeren 2015.
Aftalen betød blandt andet, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
Situationen mellem USA og Iran spidsede for alvor til, da den amerikanske præsident, Donald Trump, sidste år trak USA ud af atomaftalen.
Trump kaldte blandt andet aftalen for "den værste nogensinde".
Samtidig besluttede USA sig for at genindføre en række sanktioner mod Iran, som i høj grad har påvirket landets olieeksport.
Atomaftalen blev underskrevet i oktober 2015, da Barack Obama var præsident.
Med i aftalen var oprindeligt Iran og de fem permanente medlemmer af FN’s Sikkerhedsråd (Frankrig, Kina, Rusland, Storbritannien og USA), Tyskland og EU.
Aftalen eksisterer fortsat.
Siden har de amerikanske myndigheder kæmpet med næb og klør for at få tilbageholdelsen til at vare ved.
Og det er der især én grund til:- USA er kun interesseret i én ting.
Iran skal isoleres mest muligt både økonomisk og politisk, så iranerne bliver så pressede, at de er nødt til at genforhandle den atomaftale, USA trådte ud af sidste år, siger Johannes Riber.
Læs også:Gibraltar frigiver iransk olietankerPræsident Donald Trump kaldte dengang atomaftalen for "den værste nogensinde".
Han har siden pålagt Iran omfattende sanktioner for blandt andet at få iranerne til at tage plads ved forhandlingsbordet.
USA alene om ekstra hård linje over for IranOlietankeren Adrian Darya-1 blev den 4.
juli tilbageholdt af britiske styrker, fordi briterne havde mistanke om, at den var på vej til Syrien med råolie - hvilket er i strid med EU's sanktioner.
Siden har skibet været årsag til store spændinger:Iran har beskyldt briterne for pirateri og har svaret igen ved efterfølgende at tilbageholde britiske skibe i Hormuzstrædet.
Amerikanske myndigheder har sat olietankeren i forbindelse med Irans Revolutionsgarde, som i USA bliver opfattet som en terrororganisation, og har derfor krævet den beslaglagt.
Frigivelsen af skibet vidner om, at briterne alligevel ikke har ønsket at gå med på USA's hårde linjeRasmus Christian Elling, Iranforsker - Københavns UniversitetSenest har myndighederne i Gibraltar - stik mod USA's vilje - frigivet olietankeren, efter at Iran har svoret, at den ikke sejler til Syrien.
- USA har ikke fået støtte i det omfang, landet gerne vil.
Briterne og Gibraltar har ikke kunne opretholde tilbageholdelsen uden at tage sagen for en domstol, og så langt har man ikke ville gå, siger Johannes Riber.
Læs også:Ekspert vurderer blokade af britisk olietanker: Det er hævnaktion fra IranDet samme vurderer Rasmus Christian Elling, som er Iranforsker og lektor ved Købehavns Universitet.
- Amerikanerne fik i første omgang hevet briterne med ind i deres militære konflikt med Iran ved at få dem til at stoppe skibet i Gibraltar.
Frigivelsen af skibet vidner om, at briterne alligevel ikke har ønsket at gå med på USA's hårde linje, siger han.
Vi kan forvente mere overvågningBåde Johannes Riber og Rasmus Christian Elling vurderer, at det nok ikke er sidste gang, lignende situationer vil finde sted.
Det helt store spørgsmål er, hvad iranerne har tænkt sig at gøre med de britiske skibe, de stadig holder som en slags gidsler, siger Rasmus Christian Elling:- Iran står fast på, at Storbritannien har løbet USA's ærinde i den her sag.
Spørgsmålet er, om iranerne frisætter de britiske skibe nu og på den måde nedtrapper konflikten, eller om de har en anden plan.
Det iranske flag er hejst på olietankeren, der nu har forladt Gibraltar.
Tankeren har været tilbageholdt i det britiske oversøiske territorium siden begyndelsen af juli.
Spændingerne med Iran handler for USA ikke bare om, at man vil genforhandle atomaftalen.
De handler også om, at USA faktisk helt vil ændre regimet i Iran, fortæller Rasmus Christian Elling:-Så længe at amerikanerne forsøger at spænde ben for diplomati med Iran, vil man se de her sammenstød igen og igen.
USA vil blive ved med at trække allierede lande ind i den del af konflikten, som flere af USA's allierede - herunder Danmark - slet ikke har lyst til at være en del af.
Og derfor vil der komme endnu mere overvågning på de vigtigste sejlruter, vurderer Johannes Riber.
- Især amerikanerne slår på tromme for en forøget overvågning i for eksempel Hormuzstrædet eller Omanbugten.
Det kommer til at ske, og spørgsmålet er alene, hvor mange lande USA kan få med.
Atomaftalen består fortsat af EU, Tyskland, Frankrig, Kina, Rusland og Storbritannien, som alle ønsker at bevare den.
FacebookTwitterKopier linkEmner:Donald Trump (politiker)|Iran|Storbritannien|EU|Skibstrafik




https://www.dr.dk/sporten/fodbold/superliga/haardt-slag-fck-skadet-ndoye-ude-i-flere-maaneder

SuperligaHårdt slag for FCK: Skadet N'Doye ude i flere månederAngriberen Dame N’Doye kommer ikke i kamp for FC København i de kommende måneder og måske hele året.
FC København skal klare sig uden Dame N'Doye i flere måneder på grund af en skade.
19.
aug.
2019 kl.
14.
11Bemærk: artiklen er mere end 30 dage gammelLæs opFC Københavns Dame N'Doye er ude med en skade i flere måneder.
Angriberen skal opereres og kan være ude i resten af året, skriver FCK på fodboldklubbens hjemmeside.
- Det er naturligvis en uheldig nyhed for os, da han er en vigtig spiller for os.
Vi må arbejde videre, og andre kommer til at løfte opgaverne for os, siger FCK-træner Ståle Solbakken til klubbens hjemmeside.
Undersøgelser af Dame N'Doye efter Champions League-kvalifikationskampen mod Røde Stjerne har vist, at en operation er uundgåelig.
- Vi gennemfører den hurtigst muligt, og med rehabilitering og genoptræning forventer vi, at han ude af kamp de kommende måneder og måske resten af efteråret, siger Morten Boesen, cheflæge i FCK.
Dame N'Doye ærgrer sig over den kommende pause fra fodbolden.
- Det er hårdt, at jeg ikke kan hjælpe holdet på banen i den kommende tid, men jeg vil bidrage det bedste, jeg kan omkring truppen og arbejde hårdt for at komme tilbage så hurtigt som muligt, siger Dame N’Doye.
FCK, som tabte samlet til Røde Stjerne, skal torsdag på hjemmebane møde Riga FC i Europa League-kvalifikationen.
/ritzau/FacebookTwitterKopier linkEmner:Dame N'Doye (fodboldspiller)|FC København|Ståle Solbakken (fodboldtræner)|Fodbold|Riga




https://www.dr.dk/nyheder/politik/minister-lunken-over-gratis-tog-og-busser-det-vil-blive-meget-meget-dyrt

PolitikMinister lunken over for gratis tog og busser: 'Det vil blive meget, meget dyrt'Transportminister Benny Engelbrecht er ikke umiddelbart tilhænger af gratis og busser i storbyer.
(ARKIV) Transportminister Benny Engelbrecht (S) er skeptisk over for Dansk Folkepartis forslag om at gøre kollektiv trafik gratis i storbyerne.
Af Anders Byskov Svendsen og Morten Henriksen19.
aug.
2019 kl.
16.
15Bemærk: artiklen er mere end 30 dage gammelLæs opTransportminister Benny Engelbrecht (S) er klar til at regne på et forslag fra Dansk Folkeparti om gøre busser og tog i landets fire største byer gratis.
Men ministeren har svært ved at se forslaget blive til virkelighed.
- Hvis man har uanede mængder af penge, kunne det da være en lækker tanke.
Men det er meget, meget dyrt at skulle fjerne billetindtægter.
Jeg kan afsløre, at de samlede billetindtægter i den kollektive transport er cirka 10 milliarder kroner om året.
- Jeg må bare understrege, at vi har store udfordringer, og der skal investeres meget i både kollektiv transport og cyklisme.
Vi skal også bygge nogle flere veje til grønne biler.
Og alt det skal vi gøre, før vi kan begynde at se på takster, siger han til DR Nyheder.
Hvis man har uanede mængder af penge, kunne det da være en lækker tanke.
Benny Engelbrecht.
Ministeren mener også, at forslaget retter sig for meget mod storbyerne.
- Vi skal også huske, at Danmark er et land, der skal hænge sammen.
Og der, hvor vi især har problemer med den kollektive transport, er ikke så meget i de store byer, men i provinsen.
Det synes jeg måske, at Dansk Folkeparti lidt glemmer i den her sammenhæng, siger Benny Engelbrecht.
Forslaget kommer fra Dansk Folkepartis klimaordfører, Morten Messerschmidt.
Han vil også regnet på klimaeffekten af gratis kollektiv trafik i storbyerne.
Derfor vil ministeren også undersøge, hvor de ekstra passagerer, som gratis kollektiv transport vil medføre, eventuelt vil komme fra.
- Er det sådan, at man flytter folk fra biler til kollektiv transport, så er det positivt.
Men flytter man folk fra cykler til kollektiv transport, er det mindre hensigtsmæssigt, siger han.
Enhedslisten bakker opDansk Folkeparti får størst opbakning fra Enhedslisten.
- Vi synes, det er en glimrende ide.
I vores egen klimaplan har vi foreslået en nedsættelse af taksterne med 30 procent.
Det skal være billigere at benytte den kollektive trafik, og ikke bare i storbyer.
- Man kan ikke regne med, at man kan gøre den kollektive trafik gratis med et hug.
Det må komme over mange år.
Den kollektive trafik skal også være klar til de flere passagerer, som der vil komme, siger Enhedslistens transportordfører Henning Hyllested.
De Radikale er derimod på linje på ministeren.
Der er i første omgang brug for penge til at forbedre den kollektive trafik - ikke til at sætte billetpriserne ned.
- For os er det vigtigst at få investeret i flere jernbaner og flere tog, så det er attraktivt for folk at bruge det transportmiddel, siger transportordfører Andreas Steenberg.
FacebookTwitterKopier linkEmner:Benny Engelbrecht (politiker)|Henning Hyllested (politiker)|Socialdemokraterne|Dansk Folkeparti|Kollektiv trafik




https://www.dr.dk/nyheder/penge/taenkte-stort-og-tog-kaempeskridt-disse-fem-ting-gjorde-lars-larsen-til-dynekonge

Lars Larsen sygemeldtSe temaPengeTænkte stort og tog kæmpeskridt: Disse fem ting gjorde Lars Larsen til dynekongeDrømmer du om dit eget købmands-imperium?
Her er lektien fra Lars Larsen.
Lars Larsen her med prins Henrik, da han fik Kong Frederik d.
9.
s Hæderspris i 2007, der blev givet til fem danske eksportvirksomheder.
(Arkiv) Af Alexander Hecklen19.
aug.
2019 kl.
15.
30Bemærk: artiklen er mere end 30 dage gammelLæs op- Go’daw, jeg hedder Lars Larsen.
Sådan kender mange ham.
Den uhøjtidelige købmand fra Silkeborg var ikke bleg for at bruge sig selv i opbygningen af livsværket Jysk.
I dag kan samtlige medarbejdere i Jysk bare spørge sig selv: Hvad ville Lars Larsen have gjort?
Casper Schrøder, økonomikorrespondent, DRNu er Lars Larsen død i en alder af 71 år.
Men inden da nåede han at åbne over 2.
700 møbelbutikker i hele verden.
DR Nyheders økonomikorrespondent, Casper Schrøder, giver her fem bud på, hvad der gjorde Lars Larsen succesfuld.
1Lars Larsen tænkte stortLars Larsen fotograferet i januar 1988.
- 'Min lille sengetøjsbutik' kaldte Lars Larsen sin forretning med et jysk glimt i øjet, men lige bag glimtet var der en forretningsmand, der helt fra begyndelsen tænkte stort.
Allerede ved den første butiksåbning i Aarhus i 1979 var Lars Larsen i gang med at planlægge de næste butikker, og sådan er det fortsat helt frem til i dag.
- I de fire årtier, der er gået siden, er der i gennemsnit åbnet en ny Jysk-butik hver femte dag.
I dag er der over 2.
700 Jysk-butikker.
Den vedvarende, målrettede vækststrategi er kernen i successen Jysk.
I en grad så det i de seneste år har været fremme, at Lars Larsen har været optaget af at få et krav om fortsat vækst ind i sit testamente.
2Købmanden kom i centrum- 'Nu har Lars Larsen gjort et kup igen.
.
!
' Den annoncetekst kunne nordjyderne læse allerede i Jysks første år, 1979.
Nedenunder var et stort billede af købmanden selv stående oven i et papkassebjerg fyldt med dyner og en historie om, hvordan han havde opsnappet et parti af de fineste gåsedunsdyner, der ellers skulle have været til Holland.
- Fra begyndelsen forstod Lars Larsen, at hans egen person kunne sælge dyner i store mængder.
Der var en anden troværdighed over et menneske af kød og blod i stedet for et smart firmalogo, og da tv-reklamer et årti senere kom til Danmark, forstod han med det samme at udnytte det nye medie og blev folkeeje med sit "Go'daw, jeg hedder Lars Larsen".
3Gør det, du er bedst tilLars Larsen omtaler i sin selvbiografi golf som ’snobbesporten’.
Alligevel har han tilbragt utallige timer på græsset ved Himmerland Golf & Spa, som han har ejet i over 30 år og gjort til et af Nordeuropas største golfcentre.
- Hovedforretningen Jysk er i dag den samme som dengang, det hele startede.
Salg af dyner, sengetøj og udstyr til boligen, ikke meget er ændret, og det fokus har været med til at levere resultater i form af stigende salg og overskud.
- I 1990'erne forsøgte Lars Larsen sig godt nok kortvarigt og uden succes som rejsekonge, men trak sig fra branchen med konklusionen: Skomager, bliv ved din læst.
Selvom en række forskellige forretninger siden er blevet tilføjet til Jysk Gruppen, så står sengetøjsforretningen stadig for langt størstedelen af omsætningen.
4Ånden i JyskHvad ville Lars Larsen have gjort?
Det spørgsmål kan de ansatte i Jysk stille sig selv, siger Casper Schrøder.
- Mange virksomheder har et sæt værdier, men ikke alle virksomheder har en ånd.
Det var ikke kun for kunderne herhjemme, at Lars Larsen var synlig som den snusfornuftige og handlekraftige købmand.
Det var han også for sine medarbejdere helt til det sidste.
- Alle virksomheder har brug for en retning og et formål - ikke mindst, når de vokser som Jysk, ellers kan det let køre af sporet.
Men et værdisæt kan let blive fjernt og abstrakt for medarbejderne.
Her satte Lars Larsen ansigt og stemme på virksomhedens ånd, som få andre erhvervsledere er i stand til.
I dag kan samtlige medarbejdere i Jysk, der står med et konkret problem, som skal løses - lige fra butiksassistent til underdirektør - bare spørge sig selv: Hvad ville Lars Larsen have gjort?
5Vær klar til at slå en handel afLars Larsen bliver barberet under et ophold i Indien.
- Lars Larsen forstod ikke bare at slå en god handel af - at købe billigt og sælge lidt dyrere, når chancen bød sig.
Han var også klar til at slå en handel af, selvom der var en ganske høj risiko ved den.
Lars Larsen lagde ud med at belåne huset, og da han fik nej fra bankerne herhjemme til at låne mere, rejste han bare til London og lånte til skyhøje renter.
- Senere fik det Lars Larsen til at kritisere de hjemlige banker for at mangle sans for købmandskab.
Det kan godt være, at Lars Larsen havde begge ben på jorden, men han var ikke bange for at tage kæmpeskridt.
BLÅ BOG: Lars Larsen grundlagde Jysk•Navn: Lars Kristinus Larsen.
•Alder: 71 år.
•Fødested: Arnborg den 6.
august 1948.
•Søn af: Signe Vera Kirstine Hansen og Lars Kristinus Larsen.
•Nationalitet: Dansk.
•Bopæl: Silkeborg.
•Uddannelse:•1965-1969: Han tog en handelsskoleeksamen, samtidig med han blev udlært som ekspedient i Thisted.
•1956-1965: Hurup Kommuneskole.
•Karriere:•2019: Lars Larsen sygemelder sig i juni fra arbejdet som bestyrelsesformand i Jysk-koncernen.
•2001: Lars Larsen køber aktiemajoriteten i boligkæden Bolia.
Han er siden også blevet delejer af boligbutikkerne Ilva, Idémøbler og Sengespecialisten.
•1990: Han stifter rejsebureauet Larsen Rejser, der i 1998 blev solgt til det schweiziske Kuoni efter en periode med underskud.
•1979: Lars Larsen etablerer sin første Jysk Sengetøjslagerbutik i Aarhus.
I 1983 var det blevet til 48 butikker.
I dag kaldes kæden blot Jysk.
•1966: Han kommer i lære i butikken Magasin H&L i Thisted, hvor der blandt andet blev solgt dyner og sengetøj.
•Civilstand: Gift med Kristine Brunsborg.
Sammen har de børnene Jacob og Mette Brunsborg samt fire børnebørn.
•Andet:•I december 2018 blev det vurderet, at Lars Larsen havde en formue på omkring 35,1 milliard kroner.
Det gør ham til en af de rigeste i Danmark og blandt de ti danskere, der står på den seneste liste over verdens rigeste personer, som det amerikanske magasin Forbes udgiver årligt.
•Han er passioneret omkring golf og har blandt andet etableret golfturneringen Made In Denmark.
Han ejer Himmerland Golf & Spa Resort.
•I 2004 udgav han en selvbiografi med titlen "Go'daw jeg hedder Lars Larsen - Jeg har et godt tilbud".
•Kilder: Berlingske, Ritzau, Jysk, selvbiografien "Go'daw jeg hedder Lars Larsen - Jeg har et godt tilbud", Den Store Danske, Fyens.
FacebookTwitterKopier linkEmner:ILVA|Jysk|Detailhandel|Erhverv|Aarhus




https://www.dr.dk/sporten/fodbold/superliga/kraul-om-traenerstop-i-fcm-kenneth-andersen-virkede-utilpas-i

SuperligaKraul om trænerstop i FCM: Kenneth Andersen virkede utilpas i cheftrænerrollenDR Sportens fodboldkommentator Andreas Kraul er ikke overrasket over, at Kenneth Andersen nu er fortid som cheftræner i FC Midtjylland.
© ScanpixAf Kasper Heide Lund19.
aug.
2019 kl.
15.
15Læs opFC Midtjylland smed i dag lidt af en bombe.
Under et år efter han satte sig i cheftrænersædet, har Kenneth Andersen nemlig valgt at trække sig.
Begrundelsen lød på, at han ikke kunne være den træner, han gerne ville.
Kenneth Andersen var nødt til at sige stop for forsat at kunne se sig selv i øjnene.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereDen nu tidligere cheftræner i Midtjylland vender i stedet tilbage til et virke som træner på ulvenes fodboldakademi, ligesom Kenneth Andersen også var, før han i oktober sidste år tiltrådte som cheftræner.
Jeg er slet ikke overrasket.
Jeg var faktisk rimelig overbevist, da sæsonen startede, at Kenneth Andersen ikke var træner i Midtjylland til slut, med mindre han vandt mesterskabet eller kvalificerede dem til Europa League-gruppespillet.
Andreas Kraul, DR Sportens fodboldkommentatorIfølge DR Sportens fodboldkommentator Andreas Kraul, så har Andersen aldrig for alvor formået at lægge rollen som talenttræner bag sig.
- Kenneth Andersen var en meget succesfuld ungdomstræner og har i mange år arbejdet med fodboldhold i det stille.
Der er ikke det voldsomme udefrakommende pres, når man arbejder med ungdomshold, som der er på et Superligahold fra sponsorer, medier og fans.
Det virker ikke, som om han har brudt sig om det eller følt sig særlig godt tilpas, siger Kraul.
Læs også:Kenneth Andersen siger op som træner i FC Midtjylland- Så sandheden er nok, at Kenneth Andersen har følt, at han ikke kunne leve op til den rolle som cheftræner og samtidig præstere i forhold til fodboldholdet.
For det er et vildt job at være Superliga-træner.
Udefra set har han ikke udstrålet, at jobbet bare var noget, han elskede, som nogle af de andre trænere gør.
Hør hvad Kenneth Andersen sagde på mandagens pressemøde i Ikast:Kraul så trænerskifte kommePå mandagens pressemøde i Ikast, hvor omverdenen blev delagtiggjort i, at Kenneth Andersen nu er fortid som cheftræner, gjorde direktør i FCM Claus Steinlein det klart, at han var overrasket over Andersens beslutning om at sige op.
Helt så overrasket var DR Sportens fodboldkommentator dog ikke, selvom Andreas Kraul ikke havde set det komme, at Kenneth Andersen ville trække sig så kort inde i sæsonen.
- Jeg er slet ikke overrasket.
Jeg var faktisk rimelig overbevist, da sæsonen startede, at Kenneth Andersen ikke var træner i Midtjylland til slut, med mindre han vandt mesterskabet eller kvalificerede dem til Europa League-gruppespillet.
- Han har ikke haft den udstråling, at han virkelig omfavnede det her Superliga-cheftrænerjob.
Han har hele tiden haft en attitude, som om han var en ungdomstræner, der var inde og vikariere.
Jeg tror også, at der var mange i truppen, der har set ham som en overgangsfigur.
Ikke en fejlcastingSelvom det hverken blev til et mesterskab i sidste sæson eller succes i Europa i denne sæson, efter Midtjylland røg ud af Europa League-kvalifikationen i sidste uge med et samlet nederlag på 7-3 til skotske Rangers, så kalder Kraul FCM’s ottende cheftræner i historien for en succes.
- Det har ikke været en fejl at vælge Kenneth Andersen, da de gjorde det.
FCM mistede sin cheftræner til Gent, og de stod i en situation, hvor de skulle vælge mellem at tage en af deres egne folk eller hente en træner ind udefra.
Der valgte de at tage en, som kendte holdet godt.
Oversigt over FCM's trænereOve Pedersen 1999-2002Troels Bech 2002-2003Erik Rasmussen 2004-2008Thomas Thomasberg 2008-2009Allan Kuhn 2009-2011Glen Riddersholm 2011-2015Jess Thorup 2015-2018Kenneth Andersen 2018-2019Brian Priske 2019 -- Han vandt selvfølgelig ikke mesterskabet, og de bragede ud af Europa nu, men det har ikke været en katastrofe med Kenneth Andersen.
Han startede rigtig godt og afleverer FC Midtjylland i en flot position – de har spillet én uafgjort og vundet resten.
Det er svært at gøre det bedre.
Det er kun FCK, som har kunnet gøre det.
Så man kan ikke komme bagefter og sige, at de har valgt en dårlig fodboldtræner, som ikke magtede sin opgave, siger Kraul.
FCM bør se mod udlandetMed Kenneth Andersens opsigelse er trænerstafetten nu givet videre til Brian Priske, som hidtil har været assistenttræner for netop Andersen i FC Midtjylland.
Priske sætter sig i cheftrænerstolen frem til nytår, hvor den midtjyske ledelse vil melde ud, hvad den permanente løsning bliver.
Her peger Andreas Kraul på, at efter klubben fra heden for fjerde år i træk har fejlet på den europæiske scene og misset at spille sig i gruppespillet i enten Champions League eller Europa League, så kunne det være tid til at kigge uden for egne rækker, når den nye cheftræner skal udnævnes.
Udefra set har han ikke udstrålet, at jobbet bare var noget, han elskede, som nogle af de andre trænere gør.
Andreas Kraul, DR Sportens fodboldkommentator- Det virker, som om de har brug for at tage et skridt opad (trænerrangstigen, red).
FC Midtjylland har virkelig været dygtige til at gøre det på deres måde og have en forankring i det midtjyske.
Men nu er det gået galt så mange gange, at der måske er brug for, at der kommer en udefra.
Jess Thorup var manden, der lykkedes med dem i Europa i 2015/2016, og han kom udefra med noget andet.
Det kunne godt være, at de i virkeligheden har brug for en udenlandstræner til at komme og ruske op i det.
- Man så, hvad Alexander Zorniger gjorde ved Brøndby, og det var ikke alt, som var godt, men alle vil nok medgive, at han fik gjort noget ved klubben, som flyttede dem.
Det kan meget vel være det, FC Midtjylland har brug for, siger Kraul.
FacebookTwitterKopier linkEmner:Brian Priske (fodboldtræner)|Claus Steinlein (sportschef)|FC Midtjylland|Fodbold|Jylland




https://www.dr.dk/nyheder/regionale/sjaelland/quinoa-fra-lolland-falster-lader-vente-paa-sig-i-butikkerne-vi-har-moedt

SjællandQuinoa fra Lolland-Falster lader vente på sig i butikkerne: 'Vi har mødt nogle udfordringer'Landbrugsarealet er stagneret, men plantefrøet har en stor fremtid, mener Coop.
Frøavlschef Annette Olesen og landmand Hans Peter Rasmussen har satset på at dyrke quinoa på Lolland.
 DR)Af Per Gade Gyldenkærne og Julie Würtz19.
aug.
2019 kl.
14.
48Bemærk: artiklen er mere end 30 dage gammelLæs opDet trækker ud med at få quinoa fra Lolland-Falster til at fylde på dagligvarebutikkernes hylder.
I flere år har landmænd på Lolland-Falster som forsøg dyrket den sydamerikanske planteart, men ambitionen om at få en såkaldt fuldskalaproduktion i gang til de danske butikker er endnu ikke blevet realiseret.
QuinoaQuinoa er en plante, der stammer fra Andesbjergene i Sydamerika.
På grund af næringsværdien og det høje proteinindhold er quinoa blevet populært i Vesten.
Det har tredoblet priserne, og det betyder, at mange landmænd i eksempelvis Bolivia og Peru sælger hele deres høst i stedet for at beholde noget til eget forbrug.
På Lolland-Falster er produktionen ligefrem faldet fra 100 hektar sidste år til omkring 80 hektar i år.
I avlerforeningen for quinoa, der har 18 medlemmer på Lolland-Falster, er formand Lars Hvidtfeldt dog optimist.
- Jeg kan se, at forbrugerne køber udenlandsk quinoa, og så håber vi, at de kommer til at købe dansk quinoa fra Lolland-Falster, siger han.
Lars Hvidtfeldt regner med, at quinoa fra Sydhavsøerne er klar på hylderne inden for få år.
Det er et pionérprojekt, hvor vi er i gang med at introducere en ny afgrøde i Danmark, og hvor vi samtidig konkurrerer med en kendt afgrøde fra Sydamerika.
Lars Hvidtfeldt, formand for avlerforeningen for quinoa- Det er et pionérprojekt, hvor vi er i gang med at introducere en ny afgrøde i Danmark, og hvor vi samtidig konkurrerer med en kendt afgrøde fra Sydamerika, siger han.
Han fortæller, at foreningen arbejder på at afsætte det danske quinoa.
- Jeg tror på det.
Der er en trend med, at folk vil have en mere vegansk kost, og her er quinoaplanten god, for den indeholder de rigtige vitaminer og mineraler, hvis man vil reducere sit kødforbrug, siger Lars Hvidtfeldt.
'Vi er ikke nået i mål'Landmand Hans Peter Rasmussen fra Lolland startede med at dyrke quinoa i 2016, hvor han havde én hektar med afgrøden.
I dag deler han otte hektar med quinoa med to andre landmænd.
- Vi kan sagtens dyrke quinoaen, og vi har en fin afgrøde ude på marken, som i løbet af de næste 14 dage skal høstes, fortæller han.
Alligevel har landmændene en udfordring.
- Rent afsætningsmæssigt er vi ikke nået så langt.
Vi har erkendt, at der skal være mange formaliteter i orden først.
Før den økologiske quinoa kan rammme butikkerne, skal den nemlig fødevaregodkendes, og den proces kan tage år.
Derudover arbejder landmændene på at finde et fødevaregodkendt renseri, der kan rense quinoaen, før den kan leveres til butikkerne.
Den danske quinoa bliver blandt andet dyrket på Lolland Falster og Fyn.
Ifølge Landbrugsstyrelsen importerer Danmark årligt mellem 650-800 ton quinoa fra Sydamerika, og det får Hans Peter Rasmussen til at være forhåbningsfuld omkring dyrkningsprojektet.
- I de her tider, hvor vi taler meget om klima og om at handle lokalt, er det vigtigt, at vi kan købe noget danskdyrket quinoa.
Vi skal nok få afsat det her.
Det tager bare noget tid, siger han.
Foruden quinoaavlerne på Lolland-Falster har en landmand på Fyn prøvet at dyrke planten i et større omfang.
Kan sagtens konkurrere med sydamerikansk quinoaIfølge forretningschef Steffen Lund fra erhvervsorganisationen Business Lolland-Falster har dansk quinoa flere fordele frem for den sydamerikanske.
- Den høje kvalitet fra dansk quinoa kan sagtens konkurrere med den udenlandske, og så giver den et langt mindre klimaaftryk end den importerede sydamerikanske, siger han.
Ifølge Steffen Lund vil forbrugerprisen på den danske quinoa formentlig ikke blive højere end den udenlandske, så det vil ikke blive en barriere, mener han.
Lars Aarup, der er analysechef hos Coop, siger, at salget af quinoa i poser toppede i 2016, men at salget fortsat ligger på et højt niveau.
Samtidig breder den sydamerikanske bjergplante sig ud i andre varer som ingrediens i eksempelvis kager og knækbrød.
- Quinoa har fortsat en stor fremtid herhjemme, men det bliver som en del af andre produkter, siger Lars Aarup til dr.
dk.
FacebookTwitterKopier linkEmner:Lolland-Falster|Planteavl|Landbrug|Coop|Sydamerika




https://www.dr.dk/nyheder/indland/stor-kontrol-af-legetoejsslim-seks-produkter-udgoer-en-alvorlig-risiko-boern

IndlandStor kontrol af legetøjsslim: Seks produkter udgør en alvorlig risiko for børnNæsten hvert andet produkt i test blev erklæret ulovligt af Miljøstyrelsen.
Dette produkt blev trukket tilbage i juli.
(© Miljøstyrelsen)Af Emil Søndergård Ingvorsen19.
aug.
2019 kl.
14.
08Bemærk: artiklen er mere end 30 dage gammelLæs opMiljøstyrelsen har foretaget en større kontrol af det populære legetøjsslim.
Og undersøgelsen tegner et dystert billede af produktsikkerheden.
Styrelsen har i alt testet 27 slimprodukter, og heraf vurderes 13 at være ulovlige.
Seks af de ulovlige produkter vurderes sågar at afgive så høje koncentrationer af stoffet bor, at de udgør en alvorlig risiko for børn, når de leger med slimet.
Regler for legetøjEU’s legetøjsregler har fastsat en grænse for afgivelsen af bor på 300 mg/kg for legetøj som slim, hvor det antages, at børn kan indtage større mængder af legetøjet.
Bor er et grundstof, der er klassificeret som skadende for forplantningsevnen og derfor reguleret i legetøj.
Kilde: MiljøstyrelsenDet skriver Miljø- og Fødevareministeriet i en pressemeddelelse.
Allerede sidste år undersøgte DRs forbrugermagasin Kontant flere slimprodukter og fandt problemer med flere af produkterne.
Miljøstyrelsen har på sin hjemmeside lagt et overblik ud over produkter, der er fundet skadelige kemiske stoffer i.
Hvis man er i besiddelse af disse produkter, skal man skille sig af med dem hurtigst muligt.
Den ansvarlige minister, Lea Wermelin (S), er rystet over undersøgelsens konklusioner.
- Der er tale om massive overtrædelser, og derfor har Miljøstyrelsen bedt butikkerne om øjeblikkeligt at fjerne de farlige produkter fra hylderne, siger miljøministeren, der ikke afviser, at det kan ende i politianmeldelser.
- Jeg forventer, at Miljøstyrelsen slår hårdt ned på grove overtrædelser, så det ikke sker igen, siger hun.
Disse produkter udgør en alvorlig risiko•”Magical unicorn” og ”AbbyRose” fra amazon.
com•”Swallowzy Fluffy Cloud Slime” fra amazon.
de•”Colorful Exquisite fishbowl” fra alixpess.
com•”Fluffy Floam Slime” fra ebay.
com•"Neongult smiley leksaks” fra gemmas.
seLæs også:Slim til børn fyldt med farlig kemiI undersøgelsen halter det særligt med legetøjsslim indkøbt fra udenlandske hjemmesider.
Otte ud af ni indkøbte produkter fra udlandet vurderes at være ulovlige.
Det betyder, at der ikke er de samme sanktionsmuligheder, så derfor vil styrelsen kontakte hjemmesiderne og få dem til at tage produkterne af hylderne.
Ministerne vil desuden tage problemet op på EU-niveau.
- Som forælder skal man sikkert kunne købe legetøj til sine børn.
Derfor arbejder jeg på at få en varedeklaration for legetøj i EU, så forældrene kan se, hvilke kemikalier der er i det legetøj, de køber til deres børn, og så importører kan stille krav til legetøjsproducenter, siger Lea Wermelin og opfordrer i samme ombæring forældre til at handle legetøjet inden for EU's grænser.
Det er ikke første gang, at Miljøstyrelsen slår til med ulovligt slim.
For eksempel i juli, hvor de tilbagekaldte fem forskellige produkter.
FacebookTwitterKopier linkEmner:Lea Wermelin (politiker)|Miljø- og Fødevareministeriet|Miljøstyrelsen|EU-forhold|Miljøpolitik




https://www.dr.dk/nyheder/politik/danske-billetpriser-i-top-saa-meget-er-priserne-steget-paa-tog-og-busser

PolitikDanske billetpriser i top: Så meget er priserne steget på tog og busserKøbenhavn er verdens tredje dyreste by, når det kommer til billetpriser i tog, bus og metro.
Ifølge en undersøgelse er København den tredje dyreste by i verden at bruge offentlig transport i.
Af Anders Byskov Svendsen19.
aug.
2019 kl.
13.
37Bemærk: artiklen er mere end 30 dage gammelLæs opDer er en god grund, hvis du synes, du skal have ekstra mange penge op ad lommen for at købe en billet til bussen eller toget.
Set over de seneste ti år er prisen for tog- og busbilletter nemlig steget markant mere end de generelle forbrugerpriser.
Det viser tal fra Danmarks Statistik.
Dansk Folkeparti overvejer nu at gøre den kollektive trafik gratis i landets fire største byer.
Klimaordfører Morten Messerschmidt har derfor bedt transportminister Benny Engelbrecht (S) om en beregning på, hvad det vil koste, og hvad klimaeffekten vil være.
Ifølge professor i trafikøkonomi Mogens Fosgerau vil gratis kolletiv trafik betyde flere passagerer.
Det er bare ikke sikkert, at det vil være med til at reducere udledning af CO2.
- En del af de nye passagerer vil have kørt bil, men en større del vil have cyklet, gået eller slet ikke have transporteret sig.
Det vil sige, at man går fra at transportere sig fra egen kraft til at transportere sig på en måde, hvor man er på asfalt.
Det koster energi og er dermed ikke er specielt klimavenligt, siger Mogens Fosgerau.
Prisen på en billet til bus eller tog i KøbenhavnUdviklingen i prisen for en rejse med S-tog eller bus i to zoner i hovedstaden.
Prisen er for en rejse med klippekort fra 2000 til 2015 og med rejsekort fra 2016 2000: 8,00 kr.
2001: 8,50.
2002: 9,00.
2003: 9,50.
2004: 10,50.
2005: 11.
00.
2006: 11,50.
2007: 12.
00.
2008: 12,50.
2009: 13.
00.
2010: 13,50.
2011: 14,00.
2012: 14,50.
2013: 15,00.
2014: 15,00.
2015: 15,00.
2016: 15,00.
2017: 15,00.
2018: 15,00.
2019: 16,00.
Kilde: Movia.
Pris ikke vigtigstLaura Kirkegaard, afdelingschef i Forbrugerrådet Tænk med ansvar for Passagerpulsen, som er rådets afdeling for kollektiv trafik, vil meget gerne være med til at undersøge konsekvensen af gratis offentlig transport i de fire storbyer.
- Det kunne være rigtig interessant at undersøge.
Det kan give os noget vigtig viden i forhold til, hvordan fremtidens transport kan se ud, siger han.
I 2006 lavede Teknologirådet en undersøgelse af, hvad konsekvenserne af gratis adgang til tog, bus og metro vil være.
Rapporten kom blandt andet frem til, at det samlet set vil koste 10,4 mia.
kr.
, hvis det blev indført i hele landet.
Forbrugerrådet Tænk har også undersøgt, hvad det betyder for passagererne.
- Vi har blandt andet set på, hvor meget de enkelte parametre betyder, når det handler om danskernes holdning til at bruge kollektivt transport.
Det viser sig, at prisen har en betydning, men det er ikke det vigtigste parameter.
Hastighed og pålidelighed vægter højere end prisen.
En undtagelse er dog de unge, hvor prisen betyder mere, siger Laura Kirkegaard.
København i top med priserKøbenhavn hører også til blandt de byer med de højeste billetpriser, når man sammenligner rundt i verden.
Det har det tyske firma Statista, der indsamler forbrugerdata, gjort.
I den opgørelse falder København ud som den tredjedyreste by.
Der er ifølge Laura Kirkegaard flere årsager til, at det er dyrt at stige på bussen i den danske hovedstad.
- Vi har generelt et højt lønniveau i Danmark, og den kolletive trafik er en løntung sektor.
Men det er også en politisk prioritering af, hvor store tilskuddene skal være og hvor meget af overskuddet, der bliver geninvesteret, siger hun.
FacebookTwitterKopier linkEmner:Benny Engelbrecht (politiker)|København|Morten Messerschmidt (politiker)|Socialdemokraterne|Kollektiv trafik




https://www.dr.dk/nyheder/kultur/film/anmelderrost-dansk-roman-bliver-til-ny-netflix-serie

Film og serierAnmelderrost dansk roman bliver til ny Netflix-serie Krimien 'Kastanjemanden' er skrevet af forfatteren, der også skabte seriehittet 'Forbrydelsen'.
'Kastanjemanden' er Søren Sveistrups debutroman.
Nu bliver den til en serie, der kan ses i hele verden.
(Foto: Les Kaner © les@kaner.
dk)Af Marie Ravn Nielsen19.
aug.
2019 kl.
13.
00Bemærk: artiklen er mere end 30 dage gammelLæs opI forvejen kan seriefans fra hele verden se den danske Netflix-serie 'The Rain' på Netflix – og det gør de, for serien har blandt andet fundet et begejstret publikum i lande som Brasilien, Polen og Frankrig.
Nu kommer der endnu en dansk originalserie på Netflix, nemlig spændingsserien 'Kastanjemanden', der er baseret på romanen af samme navn af den erfarne krimiforfatter Søren Sveistrup.
Det annoncerede Netflix i dag under branchefestivalen Copenhagen TV Festival.
Søren Sveistrup har blandt andet skrevet den populære DR-serie 'Forbrydelsen', der var et hit særligt i Storbritannien, og som tilmed fik nyt liv takket være den amerikanske genindspilning 'The Killing'.
- Netflix har vist en stærk interesse for min bog, og jeg er rigtig glad for aftalen og fuldstændig overbevist om, at Netflix er den rigtige scene for 'Kastanjemanden', siger Søren Sveistrup i en pressemeddelelse.
Søren Sveistrup skrev 'Forbrydelsen', der gav Sofie Gråbøl et gennembrud i udlandet og islandske sweatere en renæssance.
Her ses hun i rollen som Sarah Lund.
Godt nyt til fans af nordic noir-genrenBogen – og snart også serien – handler om en ung, kvindelig efterforskers arbejde med at opklare mordet på en ung kvinde, der bliver fundet i en forstad til København med en lille kastanjemand hængende over liget.
Der er med andre ord lagt op til en omgang nordic noir – samme genre som netop 'Forbrydelsen'.
Tesha Crawford, der står i spidsen for Netflix International Originals Northern Europe, er da også glad for aftalen.
- Efter 'The Rain's succes er vi stolte af at kunne annoncere vores næste danske originalserie, som vil bygge videre på nordic noir-traditionen.
Vi var fra første øjeblik tiltrukket af den stærke historie og af Sørens stemme, siger hun.
Læs også:Danske The Rain-skuespillere får frække tilbud fra hele verden: 'De vil gerne være kærester med os''Kastanjemanden’, der er oversat til 28 sprog, er Søren Sveistrups første roman, og den fik masser af rosende ord med fra anmelderne.
Bogen fik af flere anmeldere fire og fem stjerner, og Børsen kaldte den 'alt andet end en debutagtig debut'.
Og den britiske avis Metro skrev rosende, at en Stieg Larsson-sammenligning virker unfair – mod danskeren: 'Han er simpelthen i en anden liga'.
Optagelserne til serien går i gang næste år, men en premieredato er endnu ikke oplyst.
FacebookTwitterKopier linkEmner:Netflix|Stieg Larsson (journalist)|Litteratur|Storbritannien|København




https://www.dr.dk/nyheder/indland/billeder-fra-lars-larsens-liv-som-hele-danmarks-dynekonge

Lars Larsen er dødSe temaIndlandBilleder fra Lars Larsens liv som hele Danmarks dynekongeFra Aarhus til Dubai: Se billeder fra 40 år med dyne-Larsen.
Af Sophie Bavnhøj19.
aug.
2019 kl.
13.
11Bemærk: artiklen er mere end 30 dage gammelLæs op1979.
Året, Lars Larsen viste sin første Jysk-butik frem for Danmark.
Og siden da er det gået stærkt.
Den første forretning i Aarhus voksede til et imperium, der nu 40 år senere strækker sig til mange lande over hele kloden.
2.
700 butikker fordelt på 52 lande.
Men i dag meddelte Jysk, at Lars Larsen sov ind i sit hjem ved Silkeborg mandag morgen.
Han blev 71 år.
Tidligere i år trådte Lars Larsen tilbage som formand for Jysk og Lars Larsen Group.
Han var syg med leverkræft, og nøglerne blev givet videre til sønnen Jacob Brunsborg.
Dyneeventyret startede d.
2 april i 1979.
Her åbnede Lars Larsen sin første Jysk-forretning i Aarhus, hvor den stadig ligger.
Billedet er fra 1988.
1 / 11Lars Larsen ved sit hjem i Sejes ved Silkeborg.
Sammen med hustruen Kristine fik han to børn.
Senere fulgte fire børnebørn.
2 / 11I 2001 blev Dynekongen kåret som 'Entrepreneur Of The Year' i Danmark.
Det er en vækstskaberkonkurrence, der hylder innovative vækstskabere.
3 / 11Lars Larsen til finalen i Made in Denmark, European Tour ved Himmerlands Golf & Spa.
I 1986 blev han partner med resortet.
4 / 11Lars Larsen efter audiens hos dronning Margrethe, hvor han takkede for sit ridderkors.
Lars Larsen har også modtaget ’Kong Frederik den Niendes Hæderspris’ af prins Henrik.
5 / 11Siden 1989 har Jysk Sengetøjslager været hovedsponsor for Dansk Handicap Idræts Forbund.
6 / 11I år fejrede JYSK Sengetøjslager 40 års jubilæum.
Men der har altid været plads til fest og tilbud hos dyneimperiet.
Som her på billedet fra 1998, hvor Lars Larsen fyldte 50 år.
7 / 11Lars Larsen trådte tilbage som formand for Jysk og Lars Larsen Group i april i år.
Han gav nøglerne videre til sin søn Jacob Brunsborg, som her ses på et ældre billede.
8 / 11Lars Larsen trådte tilbage, da han blev syg med kræft.
9 / 11Han nåede at åbne JYSK-butikker over hele kloden i løbet af sin tid i chefstolen.
Han kunne blandt andet sætte kryds ved Canada, Indonesien, Island, Rusland og Dubai.
Her bliver Lars Larsen barberet under et ophold i Indien.
10 / 11Lars Larsen blev 71 år.
Han sov ind den 19.
august 2019.
11 / 11FacebookTwitterKopier linkEmner:Jacob Brunsborg (erhvervsleder)|Lars Larsen (erhvervsleder)|Aarhus|Jysk|Dubai




https://www.dr.dk/nyheder/indland/ekspert-om-trump-et-dobbelt-brud-paa-diplomatisk-etikette

Trumps aflyste besøgSe temaIndlandEkspert om Trump: Et dobbelt brud på diplomatisk etiketteDonald Trump skriver nye sider i diplomatiets håndbog ved at bruge ordet 'muligvis' kort før statsbesøg i Danmark.
Set gennem diplomatiets briller er det uhørt, at Donald Trump sår tvivl om sit statsbesøg i Danmark.
Af Mads Korsager Nielsen19.
aug.
2019 kl.
14.
14Bemærk: artiklen er mere end 30 dage gammelLæs opDer er ikke tale om en løs kaffeaftale eller en gåtur i skoven.
Det er et præsidentbesøg med fuld galla, piber og trommer.
Tusindvis af politifolk på arbejde og forseglede kloakdæksler på strækningen fra Air Force One til Amalienborg.
Hvem er diplomatiet?
Diplomati er et middel til information, kommunikation og forhandling mellem stater, baseret på gensidig interesse.
Den ældste og mest almindelige form for diplomati er et lands faste repræsentation i andre lande under ledelse af en ambassadør.
Det kan derfor være ambassadører, ansatte på ambassaderne rundt om i verden eller medarbejdere fra danske udenrigsministerium.
Kilde: Den Store Danske, GyldendalDerfor er det ganske opsigtsvækkende, ja nærmest uhørt, når Donald Trump nu antyder, at det besøg, han selv inviterede sig på, kun er en mulighed og en overvejelse.
Det forklarer professor i diplomati Martin Marcussen fra Københavns Universitet.
- I diplomatisk sammenhæng er det et dobbelt brud på etiketten.
Første brud er, at han inviterer sig selv for åbent kamera.
Den overser vi, bliver måske lidt stolte, sender dernæst en officiel invitation og begge parter begynder planlægningen.
Derfra kan det ikke stoppes, forklarer Martin Marcussen, professor ved Institut for Statskundskab ved Københavns Universitet.
- En aflysning derefter uden valid grund vil være et endnu større brud på etiketten, end hvad man hidtil har set, slår professoren fast.
Trump 'overvejer' DanmarkSøndag smed Donald Trump pludselig en spand grus i det maskineri, der ellers støt har malet hen imod et officielt statsbesøg fra Amerikas Forenede Stater den 2.
og 3.
september i Danmark.
Det Hvide Hus har tidligere bekræftet, at Donald Trump lægger vejen forbi Danmark i begyndelsen af september, men da præsidenten i aftes holdt pressemøde i New Jersey var tonen pludselig anderledes.
- Jeg overvejer at tage dertil.
Det er ikke helt sikkert, at jeg skal dertil, men det kan godt være.
Vi skal til Polen, og så skal vi muligvis til Danmark, sagde den amerikanske præsident, til trods for at både det danske kongehus og statsministerium har bekræftet besøget.
I samme anledning forklarede Donald Trump, at planerne om eventuelt at købe Grønland ikke er øverst på dagsordenen.
Statsminister Mette Frederiksen (S) sagde bagefter, at man fra dansk side fortsat regner med og planlægger efter, at Donald Trump kommer om 14 dage.
Aflysning kræver gode argumenterDiplomati-professoren fortæller, at der sædvanligvis skal tunge argumenter til, hvis et statsbesøg af den kaliber skal aflyses.
- Sådanne besøg kan aflyses og er også blevet det før.
Men det kræver ekstraordinære argumenter som krig, dødsfald i familien eller i den størrelse, siger Martin Marcussen.
Han fortæller, at Danmark i 2016 aflyste Dronning Margrethes statsbesøg i Tyrkiet med den begrundelse, at landet var i 'undtagelsestilstand' efter et afværget kup mod præsident Recep Tayyip Erdogan.
Martin Marcussen forklarer, at kommunikationslinjerne mellem Udenrigsministeriet i Danmark og modparten i USA formentlig gløder netop nu.
For at tage højde for alle situationer med en præsident, der for rullende kameraer kan finde på at ændre planer, som alle troede var faste.
- Diplomatisk protokol og etikette er på mange måder under forandring med Donald Trump ved roret, med de pludselige indskydelser om rejseplan og dagsorden.
Reglerne for almindeligt diplomatisk samkvem genskrives for åbent tæppe, konstaterer Martin Marcussen.
FacebookTwitterKopier linkEmner:Donald Trump (politiker)|Mette Frederiksen (politiker)|Socialdemokraterne|Tyrkiet|Royalt




https://www.dr.dk/sporten/ridning/danske-dressurprofiler-skal-sikre-ol-billet-vi-bliver-bedre-af-vaere-konkurrenter

RidningDanske dressurprofiler skal sikre OL-billet: 'Vi bliver bedre af at være konkurrenter'Mandag starter EM i dressurridning i hollandske Rotterdam, og på det danske holdkort optræder to erfarne ryttere, som normalt er konkurrenter.
- Cathrine (Dufour, red.
) og jeg ligger jo tæt og har slået hinanden sådan lidt på kryds og tværs, og det er jo bare fedt.
Vi gør hinanden bedre og motiverer hinanden til at være endnu bedre, lyder det fra Daniel Bachmann Andersen.
Af Peter Kobbersmed19.
aug.
2019 kl.
09.
30Bemærk: artiklen er mere end 30 dage gammelLæs opSpoler man tiden et par måneder tilbage, stod Daniel Bachmann Andersen og Cathrine Dufour ved siden af hinanden på podiet ved DM i dressur.
Daniel Bachmann Andersen øverst som nykåret mester, mens de tre forudgående mesterskabers sejrherre, Cathrine Dufour, måtte tage til takke med hvervet som vicemester.
Det er fedt at mærke presset fra andre danske ryttere, og det er skidegodt for sporten i Danmark, at vi kan konkurrere internt.
Cathrine Dufour, dressurrytterOg de to dressurprofiler er blandt de fire ryttere, som fra mandag skal ride EM i dressur med ét mål for øje: At skaffe en plads i holdkonkurrencen ved næste års OL i Tokyo.
- Det allervigtigste er, at vi får den OL-kvalifikation i hus.
Og kunne vi snuppe en EM-medalje, ville det være en skøn bonus.
Men pladsen til OL betyder alt.
Det er jo noget af det største, man kan opleve som sportsmand, siger Daniel Bachmann Andersen.
Læs også:Daniel og hans halvblinde hest vinder DM i dressur for første gangForuden ham og Cathrine Dufour består det danske firkløver af Agnete Kirk Thinggaard og Anders Dahl.
Og ifølge den regerende danmarksmester er det en stærk gruppe, som skal repræsentere de rød-hvide farver.
- Det er fedt, at man ikke er alene, og at man er afhængig af andre.
Vi skal alle levere et topresultat.
Derfor betyder det meget, at vi har det godt med hinanden.
Og det har vi virkelig på det her hold.
- Vi kan være konkurrenter til hverdag, men her er vi et hold.
Cathrine og jeg ligger jo tæt og har slået hinanden sådan lidt på kryds og tværs, og det er jo bare fedt.
Vi gør hinanden bedre og motiverer hinanden til at være endnu bedre, lyder det fra Daniel Bachmann Andersen.
Det danske hold ved EMDaniel Bachmann Andersen / Blue Hors ZackCathrine Dufour / Atterupgaards CassidyAgnete Kirk Thinggaard / Jojo AZAnders Dahl / Fidelio van het BloemenhofOg han suppleres af dronningen af dansk dressur.
- Det er fedt at mærke presset fra andre danske ryttere, og det er skidegodt for sporten i Danmark, at vi kan konkurrere internt, siger Cathrine Dufour.
De fire ryttere rider hvert deres grand prix, som resulterer i en procentscore.
Holdets tre bedste resultater bliver noteret, og tirsdag ved vi, om Danmark har sikret en plads ved holdkonkurrencen til OL i 2020.
De tre bedste nationer ved EM sikrer sig en plads ved OL, men da fem europæiske lande allerede er kvalificeret, skal Danmark blot slutte blandt de tre bedste af de resterende.
Storfavoritterne fra Tyskland har sikret OL-deltagelsen sammen med Holland, Sverige, Spanien og England.
FacebookTwitterKopier linkEmner:De Olympiske Lege|Holland|England|Rotterdam|Spanien




https://www.dr.dk/nyheder/indland/advokat-om-alvorlig-udvikling-i-teledata-skandalen-kan-potentielt-have-udelukket

TeledatasagenSe temaIndlandAdvokat om 'alvorlig' udvikling i teledata-skandalen: Kan potentielt have udelukket Emilie Mengs drabsmandNye oplysninger om fejl i teledata er en skandale, mener forsvarsadvokat.
Emilie Mengs drabsmand har været på fri fod i mere end tre år.
Af Emil Søndergård Ingvorsen19.
aug.
2019 kl.
12.
00Bemærk: artiklen er mere end 30 dage gammelLæs opDet kan have haft betydning for efterforskningen af drabet på Emilie Meng, at der har været alvorlige fejl i politiets teledata.
Det vurderer Mai-Brit Storm Thygesen, der er bistandsadvokat for familien.
- På baggrund af de nye oplysninger så bliver jeg meget nervøs for, at det kan have haft fatale konsekvenser for Emilie Meng-efterforskningen, siger hun.
Teledata-skandalenOver 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager der er omfattet af problemet med mangelfulde teledata.
Desuden kom det i sidste uge frem, at der kan være endnu flere sager, der kan have været fejlbehæftede.
Derfor kan der også være sager fra før 2012.
Og så er det i dag kommet frem, at der er fundet fejl i de geografiske koordinater for telemasters placering.
Desuden er der fundet flere fejl i den rådata, som politiet modtager fra teleselskaberne vedrørende teleoplysninger.
En gennemgang af alle sager i 2018 peger på, at der er mangler teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
Kilde: RigspolitietI dag er det nemlig kommet frem, at der er fundet fejl i de geografiske koordinater for telemasters placering.
Og ifølge Mai-Brit Storm Thygesen kan det i yderste konsekvens have betydet, at politiet har udelukket Emilie Mengs drabsmand på et fejlagtigt grundlag.
- Det kan konkret have betydet, at hvis politiet har haft en konkret person i søgelyset og har set på, hvor personen har været på gerningstidspunktet ved hjælp af teledata - hvis der så er fejl i den oplysning, så kan det have udelukket en gerningsmand, som ellers kunne have være oplagt, siger Mai-Brit Storm Thygesen.
Har allerede fået udskudt retssagAdvokat Mai-Brit Storm Thygesen har allerede mærket konsekvenserne af fejlene.
Rigsadvokaten har nemlig besluttet, at teledata ikke kan bruges som bevis de næste to måneder - ligesom retten skal tage stilling til, om varetægsfængslede skal løslades, hvis fængslingen bygger på teledata-oplysninger.
En udvikling, som justitsminister Nick Hækkerup (S) kalder alvorlig.
Jeg har haft sager, hvor jeg har haft en mistanke om, at noget har været galt, og vi kan selvfølgelig ikke tillade, at nogle er blevet dømt forkert.
Mai-Brit Storm ThygesenAdvokaten var i dag i retten på Frederiksberg i en større bandesag.
Men sagen kommer langt fra til at følge tidsplanen, da sagens dommer udskød nævningesagen på ubestemt tid.
Det skyldes, at beviserne mod de tiltalte blandt andet bygger på teledata-oplysninger.
Med andre ord kan teledata have vist, at en formodet gerningsmand har været et sted, hvor han i virkeligheden ikke har været.
Læs også:Overblik: Hvad er op og ned i teledata-skandalen?
- Vi har fået berammet et nyt retsmøde, hvor vi forsvarere har bedt om at få alle de tiltalte løsladt.
Vi mener ikke, at de kan sidde varetægtsfængslet på ubestemt tid, og der er ikke nogen, der ved, hvad der er ret og vrang omkring teledata, siger advokaten.
Har haft en mistankeDu har været forsvarer i adskillige straffesager.
Når du tænker tilbage, hvad gør du dig så af tanker om bevisførelsen med teledata?
- Jeg sidder lige nu og gransker min hjerne for de sager, som er blevet afgjort på teleoplysninger, og hvor der har været en usikkerhed om, hvor min klient reelt har befundet sig.
Jeg er simpelthen nødt til at gå tilbage i arkiverne og finde de sager frem, siger Mai Brit-Storm Thygesen og fortsætter:- Jeg har haft sager, hvor jeg har haft en mistanke om, at noget har været galt, og vi kan selvfølgelig ikke tillade, at nogle er blevet dømt forkert.
Hvis du selv skulle sætte ord på, hvad vil du så kalde denne her sag - også set i lyset af den seneste udvikling?
- Jeg vil kalde det en retsskandale.
Det er en skandale, hvis der er fejl og så stor usikkerhed i den type bevis, som bruges i størstedelen af alle straffesager, siger hun.
FacebookTwitterKopier linkEmner:Socialdemokraterne|Kriminalitet|Retten på Frederiksberg|Domstole|Frederiksberg




https://www.dr.dk/nyheder/penge/godaw-jeg-hedder-lars-larsen-se-eller-gense-dynekonges-uhoejtidelige-tilbud

Lars Larsen er dødSe temaPenge'Go’daw, jeg hedder Lars Larsen': Se eller gense dynekonges uhøjtidelige tilbud- Jeg var utroligt nervøs for at møde Lars Larsen, siger kommunikationschef.
Af Alexander Hecklen19.
aug.
2019 kl.
12.
00Bemærk: artiklen er mere end 30 dage gammelLæs opOm JyskJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager.
- Det er mere end bare en chef og grundlægger, der er død.
Sådan lyder det fra kommunikationschef i Jysk, Rune Jungberg Pedersen.
- For mange er det også en person, man har været rigtig, rigtig tæt på i mange år, siger han.
Stifteren af dynegiganten Jysk, Lars Larsen, er tidligt i dag sovet stille ind i sit hjem ved Silkeborg.
Han blev 71 år.
Lars Larsen var købmand, og de fleste kender ham måske fra tv-reklamerne.
Du kan se én af de mest kendte i videoen over artiklen.
Var nervøs for at møde hamDet hele begyndte med en butik i Aarhus i 1979.
Stilen i Jysk var fra starten lagt an på en uhøjtidelig tilgang til forretning og markedsføring.
Blandt andet brugte Lars Larsen sig selv i reklamer for dyner og puder.
Rune Jungberg Pedersen har været ansat i Jysk i fire år, og som forholdsvis ny chef i virksomheden husker han tydeligt sit første møde med dynekongen.
- Jeg var utroligt nervøs for skulle ind og møde Lars Larsen, siger kommunikationschefen.
Men stemningen bag døren til mødelokalet var slet ikke så højtidelig, som Rune Jungberg Pedersen havde frygtet, husker han.
- Det var et møde med morgenmad og rundstykker, og så møder man det her menneske, som er fuldstændig almindeligt og ligesom andre mennesker helt nede på jorden, siger Rune Jungberg Pedersen.
Efterlader stærke værdierSelvom grundlæggeren af Jysk nu ikke er mere, så betår Lars Larsens værdier i virksomheden, lyder det fra Jysks kommunikationschef.
- De værdier, som Lars Larsen har haft, og de ting han har drevet virksomheden ud fra, de fortsætter, siger han.
Lars Larsen havde fremskreden leverkraft, og hans søn, Jacob Brunsborg, overtog derfor i juni posten som bestyrelsesformand i Lars Larsen Group efter sin far.
47-årige Jacob Brunsborg overtog i juni formandsposten i Jysk fra sin far, Lars Larsen.
(© JYSK)Om Jacob Brunsborg•Jacob Brunsborg er 47 år gammel og bor i Silkeborg.
Han har to børn, Christine og Christian.
•Jacob Brunsborg har flere direktørposter blandt andet i Ready Made og Årets Hotel og Brasserie Aps.
•Tidligere i år trak han sig fra direktørposten i Himmerland Golf & Spa, som Lars Larsen har været medejer af siden 1986.
•Jacob Brunsborg sidder i bestyrelsen for Letz Sushi Aps, som er en anden af Lars Larsens mange investeringer.
Jacob Brunsborg vil derfor i de kommende år skulle stå ved roret og drive den virksomhed, Lars Larsen har skabt, og som i dag tæller over 2.
700 butikker og 23.
000 medarbejdere i 52 lande.
- På trods af at Lars Larsen ikke er her mere, så er der ingen tvivl om, at Jysk vil fortsætte som en lige så stærk virksomhed, siger Rune Jungberg Pedersen.
I videoen nedenfor kan du se, hvordan det så ud i 1996, da Pengemagasinet var på besøg under en butiksåbning i Finland - og senere til kaffe hjemme hos Lars Larsen.
FacebookTwitterKopier linkEmner:Jacob Brunsborg (erhvervsleder)|Erhverv|Virksomhedskommunikation|Jysk|Silkeborg




https://www.dr.dk/sporten/cykling/fuglsang-udtaget-til-vueltaen

CyklingFuglsang udtaget til VueltaenDanske Jakob Fuglsang skal køre Vuelta a España for Astana, bekræfter cykelholdet på Twitter.
Jakob Fuglsang udgik af årets Tour de France på grund af et styrt.
Nu skal han køre Vueltaen.
19.
aug.
2019 kl.
11.
56Bemærk: artiklen er mere end 30 dage gammelLæs opJakob Fuglsang er udtaget til Vuelta a España for Astana.
Den danske cykelrytters deltagelse er bekræftet af Astana på Twitter.
Den danske rytter udgik under årets Tour de France efter et slemt styrt på 16.
etape.
På det tidspunkt lå han nummer ni i det franske etapeløb.
Kort efter bebudede han, at han ville stille op i Vueltaen.
- Der er mit mål at komme til Vueltaen.
Vi har tidligere snakket om, at jeg skal køre løbet som forberedelse og for at hjælpe Miguel Ángel López.
- Nu må vi se, hvor længe jeg er ude, og hvordan jeg har det, når jeg er tilbage på cyklen.
Men jeg er nok mere motiveret for at komme tilbage og forsøge at vise noget i Vueltaen, sagde Fuglsang ved den lejlighed.
På trods af sit Tour-exit har Fuglsang haft sin klart bedste sæson som professionel.
Han vandt klassikeren Liege-Bastogne-Liege, en etape i Tirreno -Adriatico og snuppede den samlede sejr i etapeløbene Ruta del Sol og Critérium du Dauphiné.
Det gav håb om en dansk podieplads i Touren, men et styrt på 1.
etape og svingende kørsel i bjergene mindskede hurtigt muligheden for en topplacering forud for det endelige styrt.
I Vueltaen får han rigtig nok Miguel Ángel López som holdkammerat.
Derudover tæller Astanas trup navne som Ion Izagirre og Luis León Sanchez.
Vueltaen begynder på lørdag og slutter 15.
september.
/ritzau/FacebookTwitterKopier linkEmner:Cykelsport|Jakob Fuglsang (cykelrytter)|Spanien|Twitter|Italien




https://www.dr.dk/sporten/fodbold/europaleague/ny-broendby-boss-kritiserer-klubbens-europa-kampagne

Europa LeagueNy Brøndby-boss kritiserer klubbens Europa-kampagneCarsten V.
Jensen kalder det et problem for dansk fodbold, at primært FCK gør det godt internationalt.
Brøndbys fodbolddirektør Carsten V.
Jensen savner, at andre danske klubber end FC København leverer i europæisk fodbold.
19.
aug.
2019 kl.
08.
26Bemærk: artiklen er mere end 30 dage gammelLæs opI torsdags tabte Brøndby 1-3 ude til portugisiske Braga og røg dermed ud af Europa League-kvalifikationens tredje runde med et samlet 3-7-nederlag.
Med samme cifre tabte FC Midtjylland til skotske Rangers i tredje runde, mens Esbjerg runden inden røg ud til hviderussiske Shakhtyor Soligorsk.
Dermed skal dansk fodbold endnu en gang sætte sin lid til FC København, der i den afgørende playoffrunde til Europa League møder lettiske Riga FC.
Læs også:Brøndby og FC Midtjylland chanceløse: Taber begge stort i ny europæisk skuffelseBrøndbys fodbolddirektør, Carsten V.
Jensen, mener, at det er problematisk, at de øvrige danske hold ikke kan levere uden for landets grænser.
- Det er helt sikkert et problem for dansk fodbold, at det primært er FCK, der henter koefficientpoint til Danmark, og personligt er jeg ikke tilfreds med vores europæiske kampagne.
- Hvis vi står om et år og igen er røget ud af tredje kvalifikationsrunde, skal det ikke være med fire-fem måls margin, så skal det være med ét eller to mål, siger Carsten V.
Jensen.
En enig cheftrænerBrøndby-træner Niels Frederiksen ærgrer sig også over, at det ikke lykkedes holdet at hente flere koefficientpoint til Danmark.
- I dansk fodbold skal vi klare os godt i Europa, og det skal vi også i Brøndby.
- Vi skal have europæiske ambitioner, og så gælder det om at få skrabet nogle point sammen, siger Niels Frederiksen.
Niels Frederiksen måtte se sit hold tabe først 4-2 og siden 3-1 til Braga i Europa League-kvalifikationen.
Selv om Brøndby skuffede med europæiske briller, har holdet hentet 13 point i de første seks kampe i Superligaen, og det blåstempler Carsten V.
Jensen.
- Vi har mere end to point i snit i Superligaen, og det er okay lige nu.
Jeg vil sige, at vores præstationer i Superligaen er godkendt, men det er vores præstationer i Europa ikke, siger fodbolddirektøren.
Brøndby var senest i et europæisk gruppespil i 2005, hvor de blågule deltog i Uefa Cuppen, der siden har skiftet navn til Europa League.
/ritzau/FacebookTwitterKopier linkEmner:Brøndby|FC København|Europa League|Fodbold|Carsten V.
Jensen (erhvervsleder)




https://www.dr.dk/nyheder/regionale/hovedstadsomraadet/koebenhavns-gader-flyder-med-efterladte-cykler-indsamler-15000

KøbenhavnKøbenhavns gader flyder med efterladte cykler: Indsamler 15.
000 hvert årDer skal ryddes op i reglerne, så endnu flere kan indsamles, mener Cyklistforbundet.
I 'Cykelredegørelsen 2019' blev det blandt andet foreslået at øge indsatsen med to medarbejdere mere til at rydde ud i de efterladte cykler.
Af Mathilde Nordenlund19.
aug.
2019 kl.
08.
28Bemærk: artiklen er mere end 30 dage gammelLæs opDu kender det sikkert: Du er sent på den til toget, og lige meget hvor du leder ved stationen, er cykelstativerne fyldt til randen.
Men selvom der er fyldt godt op med cykler i København, er de langt fra alle i brug.
I dag står der cirka 32.
000 efterladte cykler rundt omkring i byen, viser den nye 'Cykelredegørelse 2019' for København.
- Problemet er størst ved stationerne, men de står alle steder i byen, hvor der er cykelstativer eller for den sags skyld bare placeret op mod en mur, siger Karina Vestergård Madsen, de er fungerende teknik- og miljøborgmester i København for Enhedslisten.
- Det har konsekvenser, fordi der er stor mangel på cykelparkering i København, siger hun.
Selvom kommunen rydder flere efterladte cykler end nogensinde fra gaderne - 15.
000 alene sidste år - er det ikke nok til for alvor at komme problemet til livs.
- Samtidig kommer der 10.
000 nye, efterladte cykler til hvert år, så vi har et kæmpe efterslæb, siger Karina Vestergård Madsen.
- Derfor bliver der nødt til - i hvert fald i en periode - at blive gjort en ekstra indsats, hvis vi skal i bund med problemet.
I 'Cykelredegørelsen 2019' blev det blandt andet foreslået at øge indsatsen med to medarbejdere mere til at rydde ud i de efterladte cykler.
Det ville betyde, at 5.
000 cykler ekstra kunne fjernes hvert år.
Så mange penge bruger Københavns Kommune på at håndtere efterladte cykler2016: 1.
700.
000 kr.
2017: 1.
800.
000 kr.
2018: 1.
975.
000 kr.
2019 indtil 31/8: 1.
200.
000 kr.
Kilde: Skøn fra Teknik- og Miljøforvaltningen, Københavns KommuneMen det forslag er ikke blevet prioriteret i kommunens budget 2019.
- Nu blev det ikke prioriteret i år, men så håber jeg da, at mange flere politikere er blevet opmærksomme på, hvor stort problemet er, så det kan blive prioriteret i budget 2020.
Enhedslisten vil helt sikkert tage det med til forhandlingerne, siger Karina Vestergård Madsen.
Giv din gamle cykel til genbrugUd over at rydde op i de cykler, der allerede er efterladt i gadebilledet, prøver kommunen nu også at få flere københavnere til at aflevere deres udtjente cykler til genbrug eller gode formål i stedet for at efterlade dem på gaden.
Blandt andet ved at lave et kort over cykelhandlere, almennyttige projekter og socialøkonomiske virksomheder, der tager imod brugte cykler.
Én af dem er Café Exit på Vesterbro.
De har et lille cykelværksted, hvor frivillige sætter efterladte cykler i stand, så de kan sælges igen.
Overskuddet går til organisationens arbejde med rådgivning og madklubber for tidligere indsatte.
- Mange af de cykler, folk efterlader, kan sagtens komme ud og køre flere år igen, hvis de bare får skiftet et dæk og får nye reflekser eller en ny kæde, siger Tom Hansen, der er projektmedarbejder i Café Exit.
I dag bruger organisationen mest cykler, som de får fra politiet, efter de er blevet efterladt på gaden og indsamlet.
- I de to år, vi har haft cykelværkstedet, har vi faktisk kun fået to cykler fra private, så der er nok mange, der ikke kender til muligheden, siger Tom Hansen.
Han håber, at kortet vil få flere til at få øjnene op for muligheden.
- Vi mangler cykler, og det gør de andre organisationer, der står på kortet, også.
Og der er en stor efterspørgsel på brugte cykler i København.
Cyklistforbundet: Jura står i vejenMen kommunerne kan ikke løse problemet alene, mener Cyklistforbundet.
- I dag er der så meget jura, der gør det svært for kommunerne at fjerne efterladte cykler, siger direktør Klaus Bondam.
- Først skal de mærkes med et gult klistermærke og stå i en periode.
Så skal politiet vurdere, om de er over eller under 500 kroner værd og opbevare dem i en periode, før de sendes videre på auktion og så videre og så videre.
Så der er et behov for, at kommunerne får langt nemmere ved at kunne fjerne de her efterladte cykler, siger Klaus Bondam.
FacebookTwitterKopier linkEmner:Klaus Bondam (politiker)|København|Cyklistforbundet|Cykeltrafik|Enhedslisten




https://www.dr.dk/sporten/fodbold/superliga/kenneth-andersen-siger-op-som-traener-i-fc-midtjylland

SuperligaKenneth Andersen siger op som træner i FC MidtjyllandKenneth Andersen stopper som cheftræner i superligaklubben FC Midtjylland og erstattes af assistenttræner Brian Priske.
19.
aug.
2019 kl.
11.
03Bemærk: artiklen er mere end 30 dage gammelLæs opKenneth Andersen stopper som cheftræner i superligaklubben FC Midtjylland og erstattes af assistenttræner Brian Priske.
FCM har i denne sæson spillet seks kampe i Superligaen, hvor holdet fortsat er ubesejret med fem sejre og en enkelt uafgjort.
- Den leder og træner jeg gerne vil være, synes jeg ikke helt, jeg har kunnet få ud.
Der skulle jeg være en anden, end den jeg gerne vil være, hvis jeg skulle lykkes.
Det vil jeg ikke være.
Derfor har jeg taget beslutningen om at stoppe som Superliga-træner, siger Kenneth Andersen på pressemøde i Ikast i dag.
Oversigt over FCM's trænereOve Pedersen 1999-2002Troels Bech 2002-2003Erik Rasmussen 2004-2008Thomas Thomasberg 2008-2009Allan Kuhn 2009-2011Glen Riddersholm 2011-2015Jess Thorup 2015-2018Kenneth Andersen 2018-2019Brian Priske 2019 -- Jeg har sagt fra dag ét, at hvis jeg skulle gørenoget, hvor jeg ikke kunne være tro mod mig selv, så var det ikke mig.
Overrasket FCM-ledelseSøndag spillede midtjyderne skuffende 1-1 hjemme mod Hobro.
FCM røg ud af Europa League-kvalifikationen efter et samlet 3-7-nederlag til skotske Rangers FC.
I torsdagens returkamp tabte FCM med 1-3 i Glasgow, mens hjemmekampen i Herning var endt med et nederlag på 2-4.
- Det kom som en overraskelse for os.
Vi har selvfølgelig løbende været i dialog med Kenneth om det, men vi var overraskede at det var kommet dertil, siger Claus Steinlein, der er direktør i FC Midtjylland.
Brian Priske overtager cheftrænerjobbet indtil vinterpausen, hvorefter klubben forventer at kunne præsentere en permanent løsning på cheftrænerposten.
- Da vi fik beskeden i går aftes, var Svend (Graversen, sportsdirektør, red.
) og jeg ikke i tvivl om, hvem der skulle stå i spidsen for Midtjylland.
Vi tog fat i Priske i går aftes og spurgte, om han ville stå i spidsen i den næste periode, forklare Steinlein.
Kenneth Andersen trådte til som cheftræner i oktober 2018 i stedet for Jess Thorup, der i stedet blev træner i belgiske Gent.
Den nu tidligere cheftræner vender nu tilbage til FCM's fodboldakademi som træner.
/ritzau/FacebookTwitterKopier linkEmner:Brian Priske (fodboldtræner)|Claus Steinlein (sportschef)|FC Midtjylland|Fodbold|Glasgow




https://www.dr.dk/nyheder/regionale/sjaelland/strandenge-kan-tage-toppen-af-plage-fra-fredede-bramgaes

SjællandStrandenge kan tage toppen af plage fra fredede bramgæsGæssene spiser afgrøder, men de kan muligvis flyttes til områder, hvor de ikke gør skade.
 DR Sjælland)Af Per Gade Gyldenkærne19.
aug.
2019 kl.
13.
00Bemærk: artiklen er mere end 30 dage gammelLæs opStore flokke af gæs hærger landmændenes marker i vinterhalvåret.
Her æder de løs af afgrøderne, men med den rigtige indsats kan de uønskede gæster i stort tal skubbes til områder, hvor de ikke gør skade.
Det er én af de foreløbige konklusioner i et stort forskningsprojekt fra Aarhus Universitet og landbrugets videncenter SEGES, som skal give ny viden om, hvordan den voksende millionbestand af de fredede bramgæs kan håndteres, så gæssene giver færre markskader.
Gæssene vil nemlig om foråret lige så gerne gå og gnave i græsset på strandenge og naturarealer som at æde løs af markerne med friske spirer af korn.
Skræmmemetoder kan forværre problemetI marts i år indfangede forskerne som led i projektet 20 bramgæs og satte en gps-sender på dem.
Professor Jesper Madsen fra Aarhus Universitet leder forskningsprojektet, og han mener, at senderne har givet forskerne en vigtig viden om gæssenes flyvemønstre.
Forskningsprojekt i tre faserEt nyt forskningsprojekt skal via gps følge bramgæssenes færden, når de lander og spiser af landmændenes marker.
Forskerne vil prøve at få gæssene til at lande andre steder, hvor de gerne må græsse.
Fase 1 er i gang lige nu på det sydøstlige Lolland, hvor landmændene og forskerne tester forskellige typer af skræmning med hunde-modeller og skydning.
Nogle af de fangede gæs får gps-sendere på, så forskere og landmænd kan følge dem på en app og se, hvor de spiser og sover.
Fase 2 sker til efteråret, hvor landmændene skal forsøge at lade nogle roemarker ligge efter høsten.
De skal nøjes med at harve markerne i stedet for at pløje roe-resterne ned i jorden.
Landmændene skal så forsøge at skræmme gæssene fra de nysåede vinterhvedemarker over på de nyhøstede roemarker, hvor der er mad til gæssene.
I fase 3 forsøger forskerne nogle metoder, som ikke ligger helt fast endnu.
Efter hver fase mødes landmænd, jægere og forskere for at udveksle viden om, hvad der er den bedste måde at håndtere det på, og hvad der er økonomisk spiseligt for landmændene.
Kilde: Professor Jesper Madsen, Institut for Bioscience, Aarhus Universitet- Det har været en øjenåbner for os.
Det viser sig, at gæssene udgør en stor bestand, der bevæger sig mellem landsdelene.
Hele det baltiske område og over til Vadehavet er gæssenes 'home range', siger han.
Gps-fuglene forsvandt således efter en måned fra Guldborgsund og fløj til det vestlige Lolland, Fyn og Sydsjælland - og syv fugle fløj helt til det tyske vadehav.
Ifølge Jesper Madsen betyder det, at man med bortskræmning og regulering - hvor man skyder gæs for at skræmme dem væk fra markerne - blot risikerer at flytte rundt på problemet mellem landsdelene.
Han kalder det for en 'ond spiral'.
- Samtidig bliver gæssene endnu mere sultne, når de skal flyve langt omkring for at få fred og finde mad, siger han.
Strandenge kan være løsningenDer er dog håb om en løsning, for projektet har også vist, at gæssene om foråret er glade for at opholde sig på strandenge med spirende græs, hvor de kan være i fred, og her gør de ikke skade på landmændenes afgrøder.
Det betyder ifølge Jesper Madsen, at strandengene kan blive en slags aflastningsområder.
- Man kan faktisk skræmme dem væk fra de områder, hvor man ikke vil have dem, samtidig med at gæssene kan få opfyldt deres behov for at fede sig op om foråret, siger han.
- Kan man få engene afgræsset igen, vil der være masser af habitat til gæssene, hvor de kan være uden at gøre skade.
Sådan så det ud, da forskerholdet i foråret havde fanget flere bramgæs, hvor de placerede gps'er på fuglene, så de i fremtiden kunne følge deres færden.
(© Aarhus Universitet- Institut for Bioscience)Men skal strandengene fungere som frizoner for gæs, er det vigtigt, at de faktisk ligger hen som enge, og det er bestemt ikke tilfældet alle steder, fortæller Jesper Madsen.
- Mange steder omkring Guldborgsund er strandengene i en ret miserabel tilstand.
De bliver ikke græsset af som tidligere, og de er groet til i rørskov og anden høj vegetation.
Så de er ikke egnet som fourageringsplads for gæssene.
Gåseforskeren understreger samtidig, at aflastningsområder ikke kan løse alle problemer for landbruget, da antallet af gæs fortsat stiger, og fordi afgrøderne fortsat er attraktive for gæssene - ikke mindst om vinteren.
International løsning nødvendigMens der er muligheder for at gøre en lokal og national indsats for at skaffe "heller" for gæssene, er det ikke muligt populært sagt "at skyde sig ud af problemet" - altså at regulere bestanden, uden at det sker som led i et stort, internationalt samarbejde, mener Jesper Madsen.
- Det er første gang i Europa, at vi skaffer den her dokumentation, og det kan være modellen for, hvordan det skal gøres, og hvordan man kan udvide det til at kontrollere bestanden ved regulering, siger Jesper Madsen og fortæller, at forskningsprojektet vil fortsætte til efteråret.
Her vil forskerne se på, om man kan presse gæssene over på marker, hvor der ligger roeaffald.
FacebookTwitterKopier linkEmner:Aarhus Universitet|Landbrug|Videnskab|Lolland-Falster|SEGES




https://www.dr.dk/nyheder/penge/nekrolog-fattiglars-fra-thy-skabte-et-dyne-eventyr-en-fjer-blev-til-35-milliarder

Lars Larsen er dødSe temaPengeNEKROLOG 'Fattiglars' fra Thy skabte et dyne-eventyr: Én fjer blev til 35 milliarderLars Larsen er død 71 år gammel.
Af Mathias Sommer og Kasper Duncan Gram (video)19.
aug.
2019 kl.
10.
39 | opdateret 19.
aug.
2019 kl.
12.
10Læs op’Go’daw.
Jeg hedder Lars Larsen’.
Igen og igen har man set den ikoniske linje løbe over læberne på Lars Larsen og ud til den danske forbruger, der har ladet sig lokke af de gode tilbud og købt sengetøj og madrasser til spotpriser.
Men nu har købmand Larsen sagt goddag og på gensyn for sidste gang.
71 år gammel døde Lars Larsen mandag i sit hjem ved Silkeborg med den nærmeste familie ved sin side.
Der er noget eventyrligt over Lars Larsens historie.
Om undermåleren fra Thy med øgenavnet ’Fattiglars’, der fik banket et globalt butiksimperium op, som i dag har forgrenet sig til 52 lande.
I barndommen skulle hver en tokrone vendes og drejes.
Nu giver Danmarks mest berømte og mest succesfulde købmand en formue på over 35,1 milliarder kroner videre til sin familie.
Lars Larsen med sin søn Jacob Brunsborg, der i juni overtog sin fars poster som formand for Jysk og Lars Larsen Group.
(Arkiv) JyskJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager – i resten af verden JYSK.
Jysk er ejet af den danske købmand Lars Larsen, der står bag en række virksomheder med en samlet omsætning på 29,9 milliarder DKK.
Jysks omsætning er på 26,636 milliarder DKK.
Og så er Larsens liv et stykke danmarkshistorie.
Om dengang danskerne fik penge mellem hænderne, og prisbevidstheden skyllede ind over tilbudsaviser og tv-skærme.
Om Danmark som handelsnation.
I den globale konkurrence kan Danmark nemlig byde ind med noget unikt, som ligger i landets sociale dna, mente Lars Larsen, som i 2011 kaldte sine landsmænd for ’den fremadlænende medarbejder’.
Det er denne danske – eller måske snarere jyske – mentalitet, som ifølge Lars Larsen har været forudsætningen for, at Jysk i dag er et internationalt imperium med over 23.
000 ansatte:- Frihed under ansvar kender man ikke mange andre steder end i Danmark.
I Jysk er det lige før, man får ros for at lave en fejl.
Det gælder slet ikke syd for grænsen.
Der straffer man fejl.
Vi lærer af vores fejl, og derfor kan vi udvikle os og tilpasse os hurtigere, udtalte Lars Larsen i 2011 til bogen ”Jysk – Købmandskabets hemmelighed”.
Fattiglars fra HurupLars Larsen var det sidste barn i en søskendeflok på fire, og få måneder før han blev født, døde hans far kun 55 år gammel.
Pludselig stod Lars Larsens mor, Vera Larsen, alene med gården ved Arnborg i Midtjylland og fire børn, der alle var under seks år gamle.
Det var mere, end hun kunne klare.
Derfor blev Lars Larsens barndom præget af en psykisk ustabil og nedslidt mor.
Her fortæller Lars Larsen om sin barndom fra ’Sådan blev jeg – Lars Larsen’ fra 2016:Familien var fattig, og de trange kår blev bemærket i skolen i Hurup ved Thy, hvor Vera Larsen havde flyttet familien op for at overtage en slikbutik, efter hun havde opgivet gården i Midtjylland.
- Jeg var som ved fødslen stadig en undermåler.
Et halvt til et helt hoved mindre end de andre i klassen.
Rødligt strithår og fregner og klædt i mine storebrødres aflagte tøj.
Et godt emne for alle tiders mobning.
Og mobning var der da også en del af, skriver Lars Larsen i sin selvbiografi ”Go’daw, jeg hedder Lars Larsen” fra 2004.
Gennem hele karrieren har det været en drivkraft at lægge afstand til det stempel, der brændte sig fast i barndommen i Hurup:- Fattiglars, ham blev der set ned på.
Og det har jeg altid brugt til at sige: Jeg skal fandme vise dem.
Jeg skal vise, at jeg kan noget også, sagde han i dokumentaren ’Sådan blev jeg Lars Larsen’ fra 2016.
Pengemagasinet tegnede et portræt af Lars Larsen i 1996 – se et klip her:Prisen for billige varerEgentlig ville Lars Larsen være lærer, men det talte hans storebror, Hans, ham fra.
I stedet skaffede Hans ham en læreplads som rullende gardinmontør hos Magasin H & L i Thisted.
1960’erne var opgangstider for middelklassen, der havde fået penge mellem hænderne.
Folket flyttede ud af byerne og ind i de nye parcelhuskvarterer, der skød op af jorden med rekordfart.
De skulle fyldes med gardiner, senge og madrasser.
Så forretningen var god.
Da Larsen senere blev udnævnt til afdelingsleder i dyne- og madrasafdelingen, fik han ansvaret for indkøb og indrykning af annoncer.
Her viste han iøjnefaldende talent for begge.
Første gang Lars Larsen indrykkede en annonce i Thisted Dagblad, var det målet at komme af med et parti frasorterede springmadrasser og dyner, som han (over)entusiastisk havde købt ind af.
”Lastbil væltet – varer for 100.
000 beskadiget.
Alt skal væk lørdag og søndag, koste hvad det vil,” skrev Lars Larsen i annoncen.
Den sensationsprægede annonce virkede.
Lørdag formiddag var varerne væk.
Magasin H&L havde fået sin største salgssucces nogensinde, og Lars Larsen havde fået næret en idé, der senere tog form og blev til Jysk Sengetøjslager.
Så var det mindre vigtigt, at varerne ikke var samlet op fra ladet af en væltet lastbil, men købt på nordjyske fabrikker.
Lars Larsen med Jysk Sengetøjslager på dansk, svensk, norsk og finsk.
Kæden er nu i 52 lande.
(Arkiv) Læs også:Jysk i 52 lande: Så stor en forretning skal Lars Larsens søn videreføreLars Larsen fik forfinet sine evner som købmand i en tid, hvor detailhandlen var i rivende udvikling.
Fra vest kom supermarkederne, fra øst kom Ikea, og fra syd kom discount-kæden Aldi.
Og særligt Aldi gjorde indtryk på den unge, ambitiøse købmand.
Bag Aldi stod brødrene Karl og Theo Albrecht, som på kort tid havde opbygget et forretningsimperium syd for grænsen.
Formlen var at tage discount-modellen til det yderste.
Varesortimentet var begrænset, og kunderne skulle selv finde varerne frem fra papkasser, som var kørt ind på paller.
Dermed kunne omkostningerne skrues i bund, det samme kunne priserne, en model som hurtigt blev populær blandt kunderne i Vesttyskland.
Da Larsen senere som 25-årig avancerede til butikschef i Ulf Bolighus i Aalborg, fik han mulighed for at prøve lavprismodellen af.
Men ledelsen var ikke interesseret i at udvide i samme tempo, som Lars Larsen utålmodigt skubbede på for.
Så han pantsatte sit hus og åbnede den 2.
april 1979 den første Jysk Sengetøjslager på Silkeborgvej i Aarhus.
Lars Larsen fotograferet i 2005 foran et billede af den første Jysk Sengetøjslager på Silkeborgvej i Aarhus, som blev åbnet i 1979.
(Arkiv) Da TV Avisen i 1982 første gang besøgte Jysk Sengetøjslager, havde den jyske købmand allerede holdt åbningsfest med gode tilbud i 30 butikker.
Varerne blev kørt ind i butikkerne på paller, og det eneste inventar, der blev investeret i, var en skranke og et kasseapparat.
- Her har vi for eksempel to ekspedienter.
Hvis der så er ti kunder, ja så må de altså vente, til det bliver deres tur, sagde Lars Larsen i sit første interview med TV Avisen i 1982.
Det var prisen for de billige varer.
Her Lars Larsens første interview med TV Avisen i 1982:J Y S KLars Larsen var lige som sin forretning J-Y-S-K med store bogstaver.
Da han første gang åbnede en forretning i ’udlandet’ i 1981, var det ikke uden overvejelser, da dørene skulle slås op til butikken på Roskildevej i København.
Lars Larsen havde nemlig den holdning, at mentaliteten på den anden side af Storebælt var anderledes.
Modstræbende ansatte han Mads Jul, en ærkekøbenhavner, til at stå for butikken.
- Jeg var lidt betænkelig ved tanken om, at en sjællænder skulle drive en Jysk Sengetøjslagerbutik.
De var jo ikke helt som vi andre.
Men det skulle have en chance, og jeg havde på det tidspunkt indset, at jeg alligevel ikke kunne passe alle forretninger, hvor gerne jeg end ville.
- Jeg overvejede også at eksportere en ægte jyde derover, men efter tunge overvejelser blev jeg enig med mig selv om, at det nu nok var klogest at satse på en indfødt, siger Lars Larsen i bogen ”Jysk – Købmandskabets hemmelighed.
” Dronning Margrethe og prins Henrik besøger i 2008 JYSKs nye store domicil ved Uldum.
(Arkiv)  Lars Larsen hilser her på dronningen og den kongelige familie til en reception på Christiansborg Slot i 2016 for de danske atleter ved De Olympiske Lege og De Paraolympiske Lege.
(Arkiv)  Lars Larsen her med prins Henrik, da han fik Kong Frederik d.
9.
s Hæderspris i 2007, der blev givet til fem danske eksportvirksomheder.
(Arkiv) 1 / 3Dronning Margrethe og prins Henrik besøger i 2008 JYSKs nye store domicil ved Uldum.
(Arkiv) 1 / 3Lars Larsen hilser her på dronningen og den kongelige familie til en reception på Christiansborg Slot i 2016 for de danske atleter ved De Olympiske Lege og De Paraolympiske Lege.
(Arkiv) 2 / 3Lars Larsen her med prins Henrik, da han fik Kong Frederik d.
9.
s Hæderspris i 2007, der blev givet til fem danske eksportvirksomheder.
(Arkiv) 3 / 3Selv om Lars Larsens succes har slået ham til Ridder af 1.
grad, bragt ham priser og en udnævnelse til Kongelig Hofleverandør af dyner og madrasser, så har Lars Larsen altid holdt sig på afstand af eliten i København.
Han har foretrukket at bevæge sig i jævne kredse i Jylland.
- Jeg kan slet ikke lide bonede gulve, sagde han i dokumentaren ”Sådan blev jeg Lars Larsen” fra 2016.
- Der er lidt for meget selvgladhed, jeg har jo ikke alle de fine eksaminer, som de har.
Jeg prøver ligesom at tage lidt afstand fra de fine receptioner og alt det der.
Jeg vil hellere hjem til mors kødgryder og have en god bøf, lød det i et interview med Pengemagasinet fra 1996.
Det betød ’vanvittig meget’ at være kongelig hofleverandør, fortæller Lars Larsen i det her klip fra ’Sådan blev jeg – Lars Larsen’ fra 2016:Men fortællingen om den jævne thybo, som helst holder sig fra de bonede gulve i København, har også været et forretningsmæssigt greb, fortalte han i 2011:- Jeg vil gerne stå for middelmådighed.
Det er den slags mennesker, der er flest af, de er langt den største kundegruppe.
I stedet for at rende efter de 15 procent overklasse, vil jeg hellere servicere de 85 procent, sådan som vi gør.
Lars Larsen fortæller i dette klip fra ’Sådan blev jeg – Lars Larsen’ fra 2016’ om at blive betragtet som nærig:Når de bonede gulve har været erstattet af en veltrimmet græsplæne, har Lars Larsen gerne slået sig løs med kendisser som Sean Connery og Kronprins Frederik, allerhelst når det er foregået på hans egen golfbane.
Lars Larsen omtaler i sin selvbiografi golf som ’snobbesporten’.
Alligevel har han tilbragt utallige timer på græsset ved Himmerland Golf & Spa, som han har ejet i over 30 år og gjort til et af Nordeuropas største golfcentre.
Lars Larsen ses her ude på Pro Am runden dagen før starten på golfturneringen Made in Denmark på Silkeborg Golf Klub i august 2018.
(Arkiv)  Kronprins Frederik var med til at spille golf som optakt til European Tour i 2016 til Made in Denmark på Himmerlands Golf & Country Spa Resort.
Her hilser han på Lars Larsen, da han ankommer.
(Arkiv) 1 / 2Lars Larsen ses her ude på Pro Am runden dagen før starten på golfturneringen Made in Denmark på Silkeborg Golf Klub i august 2018.
(Arkiv) 1 / 2Kronprins Frederik var med til at spille golf som optakt til European Tour i 2016 til Made in Denmark på Himmerlands Golf & Country Spa Resort.
Her hilser han på Lars Larsen, da han ankommer.
(Arkiv) 2 / 2Da Lars Larsen på et pressemøde i 2014 lancerede golfturneringen Made in Denmark som en del af den prestigefulde European Tour, lød det helt klassisk fra den jyske købmand:- My english are not so well, so I go over to jysk.
VæksteventyretLars Larsen ramte en åre, da han i 1979 åbnede den første sengetøjslager-butik i Aarhus.
To uger senere åbnede den næste i Hadsund, to uger senere åbnede en ny i Aalborg.
De efterfølgende 40 år er historien om en fjer, der blev til 35 milliarder kroner.
I dag har Jysk hjemme i 52 lande, hvor over 2.
700 forretninger tilbyder madrasser, håndklæder og sengetæpper ’lidt billigere’.
Næsten alle forretningerne bærer navnet ”Jysk”.
I Tyskland og Østrig handler indbyggerne i ”Dänisches Bettenlager”.
Jysk arbejder med målsætningen: Jysk skal " være verdens mest udbredte og mest profitable butikskæde".
(Arkiv) Den voldsomme vækst svarer til, at der er åbnet en ny Jysk-butik hver sjette dag siden 1979 – hvis man ser bort fra alle de Jysk-butikker, som i mellemtiden har drejet nøglen om igen.
Lars Larsen holdt dog hele livet styr på sit liv i en gammeldags papirkalender.
Hør her hvorfor han ikke ville have en smartphone (fra ’Sådan blev jeg – Lars Larsen’ fra 2016’):Ekspansion er selve dna’et for Jysk.
Skulle man være i tvivl, blev det bekræftet sidste år, da Lars Larsen fyldte 70 år.
I et fødselsdagsinterview fortalte han, at ambitionen fortsat var at erobre hver en afkrog i verden.
- Vi begynder i Irland næste år.
Og så kan det være, det bliver Sydkorea eller Rusland.
Jeg åbner mellem 100 og 130 butikker om året, og det kommer jeg også til at gøre fremadrettet, sagde han til Berlingske:- Og når vi når 5.
000 butikker, bliver ambitionen 10.
000 butikker, fortsatte han.
Lars Larsen i 2005, året hvor Jysk åbner butik nummer 1000.
(Arkiv)  Lars Larsen med sin kone Kristine Brunsborg, som han blev gift med i 1971 og har to børn og fire børnebørn med.
(Arkiv)  Lars Larsen med sin søn, Jacob Brunsborg, der nu har overtaget hans formandspost i Jysk.
(Arkiv)  Lars Larsen bliver barberet under et ophold i Indien.
(arkiv)  Lars Larsen var kendt som Dynelarsen – her i 1998.
(Arkiv) 1 / 5Lars Larsen i 2005, året hvor Jysk åbner butik nummer 1000.
(Arkiv) 1 / 5Lars Larsen med sin kone Kristine Brunsborg, som han blev gift med i 1971 og har to børn og fire børnebørn med.
(Arkiv) 2 / 5Lars Larsen med sin søn, Jacob Brunsborg, der nu har overtaget hans formandspost i Jysk.
(Arkiv) 3 / 5Lars Larsen bliver barberet under et ophold i Indien.
(arkiv) 4 / 5Lars Larsen var kendt som Dynelarsen – her i 1998.
(Arkiv) 5 / 5Siden Lars Larsen sidste år gav sit sidste interview, er de første butikker med Jysk på døren også åbnet i Cypern og Aserbajdsjan.
Chile får sin første Jysk-butik i 2019, og Kuwait, Dubai og Irland har for nylig fået Jysk-konceptet ind på butiksstræderne.
Fordelen ved at være i flere lande er, at man aldrig ser, at der er nedgang i alle lande samtidig.
Så du flytter bare varerne hen, hvor efterspørgslen er, sagde Lars Larsen i 1996, da han blev interviewet til Pengemagasinet.
Se Lars Larsen fortælle om sin virksomhed i Pengemagasinet fra 1996:Den evige ekspansionstrang har også givet fejlskud.
Særligt på de store markeder har det været svært at etablere sig, og i USA, Kina og Rusland har Jysk måttet trække sig ud igen.
Den ukrainske konflikt med Rusland har kostet seks butikker på blandt andet Krim-halvøen, som russerne besatte i 2014.
- Det er en styrke at turde prøve af.
Man skal have fiaskoer for at finde succeserne.
Tør du lave en fejl?
Mange mennesker i ledende stillinger tør ikke.
Dem kan vi ikke bruge i Jysk, sagde Lars Larsen i 2011.
Go’daw, jeg hedder Lars Larsen”Go’daw, jeg hedder Lars Larsen og har Jysk Sengetøjslager – jeg har et godt tilbud til dig – 2 dyner og 2 puder for 999, og så er det naturfyld – på gensyn i Jysk Sengetøjslager.
”Sådan lød den ikoniske reklame fra 1987, der gjorde Lars Larsen til et kendt ansigt i hele Danmark.
Se en af de første reklamer her:Den amatør-agtige og ligefremme stil virkede, og siden har den jyske købmand lavet i omegnen af 120 reklamefilm, hvor han er tonet hen over danskernes skærm med det ene gode slagtilbud efter det andet.
Fra begyndelsen af sin karriere havde Lars Larsen et blik for reklamens værdi.
Da han siden fandt ud af, at det havde positiv effekt på bundlinjen at bruge sig selv i salgsspottene for Jysk, blev han hurtigt et kendt ansigt ude i stuerne.
Lars Larsens kendis-status har været et minus ved jobbet i spidsen for Jysk, har Lars Larsen tidligere fortalt: Men så længe det klirrer i pengekassen, kan jeg sagtens leve med at blive genkendt på gaden.
Lars Larsen brugte det meste af sit liv på at række ud efter stjernerne.
Han gjorde samtidig en dyd ud af ikke at miste jordforbindelsen.
(Arkiv) Det største PR-scoop begik Lars Larsen, da han i forbindelse med Jysks 25-årsjubilæum husstandsomdelte 2,4 millioner eksemplarer af sin selvbiografi.
Bogen menes stadig at være den mest læste bog i Danmarkshistorien – i hvert fald ifølge Larsen selv.
Bogen gav et billede af købmand Larsen som en let optimistisk erhvervsmand, der levede for at lave en god handel.
- I anledning af mit 25 års jubilæum har jeg valgt at skrive min egen version på både godt og ondt – dog mest godt, skriver han i forordet til sin selvbiografi ”Go'daw, jeg hedder Lars Larsen,” som udkom i 2004.
Larsen, der har læst fem bøger i sit liv, havde skrevet sin biografi i hånden og lod sin sekretær skrive den ind på computer.
Han lærte nemlig aldrig selv at bruge en computer.
Lars Larsen fortæller om sin bog ”Go'daw, jeg hedder Lars Larsen” i klippet her fra 2004:Da Lars Larsen i 1998 måtte opgive rejseselskabet ”Larsen Rejser” med et tab på over 200 millioner kroner, afviste han med henvisning til PR, at det havde været en dårlig forretning.
Larsen Rejser leverede nemlig op gennem 90’erne masser af god PR til købmanden og dermed til Jysk:- Det var en satsning, der kostede nogle penge.
Det er der nogle, der mener.
Men jeg laver mine regnestykker, og jeg synes, jeg fik meget PR på det, og PR er dyrt i dag.
Alt i alt fik jeg mange flere kunder ind i Jysk-butikkerne, og jeg ved, hvad det koster sådan noget, sagde han til Pengemagasinet i 2006.
DynedynastietDen 21.
juni i år lød det kortfattet fra Lars Larsen i en pressemeddelelse, at han havde fået leverkræft, og at kræften havde spredt sig.
I samme forbindelse trak han sig fra sin formandspost i moderselskabet, Jysk Holding, og overlod posten til sin 47-årige søn, Jacob Brunsborg.
- Jeg er utrolig glad for og stolt over, at Jacob har valgt at tage imod rollen som bestyrelsesformand og dermed videreføre Jysk og Lars Larsen Group som en familieejet virksomhed, sagde Lars Larsen i pressemeddelelsen.
Lars Larsen sammen med sin søn Jacob Brunsborg i 2006.
Jacob Brunsborg er tidligere branddirektør og indkøbsdirektør i Jysk.
Siden 2006 har han haft forskellige bestyrelsesposter uden dog at være involveret i den daglige ledelse.
Og selv om Brunsborg nu sidder i den mest magtfulde stol i Jysk-imperiet, har Lars Larsen sørget for at begrænse sin søns indflydelse i Jysk-forretningen, som Lars Larsen betegnede som sit ’tredje barn.
’- Vi er nødt til at have verdens bedste direktør.
Og som jeg siger til Jacob; det skulle da være mærkeligt, at det lige var dig.
Det er trods alt dig, der skal forvalte formuen videre, så et godt råd er: lad være med at sætte dig i den stol, den er forbandet svær.
Lav det, du synes er sjovest, og lad andre om det lidt kedelige job, det er at være administrerende direktør, sagde Lars Larsen i 2011.
Ud over posten som ny bestyrelsesformand for Jysk Holding bliver Jacob Brunsborg også direktør for en række af Lars Larsens investeringsselskaber.
Her deler han dog posten i direktionen med Hans Henrik Kjølby, som samtidig er direktør for Jysk Holding og betroet medarbejder i Jysk siden 1987.
I 2016 fortalte Lars Larsen, at blandt andre Hans Henrik Kjølby vil få et sæde i en ny fond, som vil få en mindre ejerandel i Jysk, men have kontrollerende indflydelse i Jysks holding-selskab.
- Det er i fuld forståelse med mine to børn.
De skal nok få det, så de lever godt, det er der ingen problemer i.
Men de skal acceptere, at det først og fremmest er Jysk, der skal bruge økonomien for at få os gjort worldwide, sagde Lars Larsen i 2016.
- Jeg har set nok elendigheder omkring de gamle systemer, hvor det altid er den førstefødte, der skal overtage en virksomhed.
Og det ville da være meget mærkeligt, hvis det lige skulle være den bedste, sagde han i 2011.
Langt størstedelen af ejerskabet i Jysk Holding har Lars Larsen placeret hos sine fire børnebørn Christian og Christine og Søren og Line.
De ejer hver 15-20 procent og er dermed gjort til milliardærer, inden de er flyttet hjemmefra.
Stress og alderdomAllerede i 2000 trak Lars Larsen sig tilbage som direktør for Jysk Sengetøjslager.
Direktørposten overdrog han til nordjyden Jan Bøgh, der siden har forsøgt at luge ud i den fritslupne kræmmermentalitet, som prægede organisationen frem til 1990’erne.
I dag åbner der ikke en butik, uden Jan Bøgh har godkendt den, og sådan har det været i snart 20 år.
Lars Larsen har selv sjældent været involveret i de mindre beslutningsprocesser, siden han trak sig for snart 20 år siden.
I sin selvbiografi fortæller Lars Larsen om sin tidlige pensionering fra Jysk.
Det handlede om at få en lang alderdom og om at lave det, man havde lyst til, fortalte han:- Jeg har altid levet efter en livsfilosofi, der siger, at man næsten kun kan dø af stress og alderdom.
Jeg tror, mange sygdomme opstår af stress.
Når hele mekanismen skal udføre mere, end den magter, går det galt.
Og det vil jeg ikke udsættes for, og så er der næsten kun alderdommen tilbage – og den kan man bruge til mange skønne ting.
Men så heldig var Lars Larsen ikke.
Hverken stress eller alderdom tog livet af ham.
I juni oplyste virksomheden, at Lars Larsen havde fået konstateret leverkræft, og at han havde givet sit milliardforetagende videre til næste generation.
Lars Larsen efterlader sig sin kone Kristine, børnene Jacob og Mette og fire børnebørn.
Research til denne artikel: ”Go’daw jeg hedder Lars Larsen” (2004), ”Jysk – købmandskabets hemmelighed” (2011), pressemateriale fra Jysk.
dk, arkivmateriale og interview med blandt andre Berlingske og Avisen Danmark.
Berlingskes årlige liste over Danmarks rigeste personer, her blev Lars Larsens formue senest anslået til at være 35,1 milliarder kroner.
Rettelse: I en tidligere version af denne artikel blev Lars Larsens mor kaldt Signe Larsen.
Det er sådan set korrekt, idet hendes borgerlige navn var Signe Vera Kirstine, men da hun blev kaldt Vera, er navnet ændret til Vera Larsen.
BLÅ BOG: LARS LARSEN•Lars Larsen, født 6.
august 1948 i Thy•Stifter af Jysk Sengetøjslager, i dag blot Jysk.
Første butik etableret i 1979•Omsætning i 2019: 27 mia.
kr.
Overskud før skat: 3,4 mia.
kr.
•Medarbejdere: 23.
000 i 52 lande•Familie.
Hustru Kristine Brunsborg, børn Jacob og Mette Brunsborg samt fire børnebørn•Alle familiemedlemmer er medejere af Jysk.
Ejerfonden hedder Lars Larsens JYSK Fond•Larsen-familien vurderes som den fjerderigeste i Danmark, anslået formue 35 mia.
kr.
•Med i Jysk-koncernen er bla: Ilva, IDEmøbler, Bolia, Sengespecialisten, ScanCom (havemøbler).
•Lars Larsen har desuden investeret i blandt andet: Himmerland Golf & spa Resort, Garia, Letz Sushi, Solid Leasing.
FacebookTwitterKopier linkEmner:Jylland|København|Økonomi|Himmerland Golf & Spa Resort|Mette Brunsborg (erhvervsleder)




https://www.dr.dk/nyheder/indland/rigsadvokaten-stopper-midlertidigt-brug-af-teledata-i-straffesager

TeledatasagenSe temaIndlandRigsadvokaten stopper midlertidigt brug af teledata i straffesagerDet sker, efter at der er fundet nye alvorlige fejl.
Justitsminister Nick Hækkerup (S) har orienteret Retsudvalget om nye alvorlige fejl.
Af Emil Søndergård Ingvorsen og Emma Toft19.
aug.
2019 kl.
08.
22 | opdateret 19.
aug.
2019 kl.
11.
52Bemærk: artiklen er mere end 30 dage gammelLæs opDe næste to måneder kan der ikke bruges teledata som bevis i straffesager.
Det sker, efter at der er fundet nye alvorlige oplysninger.
Det oplyser Justitsministeriet.
- Justitsministeriet har fra Rigspolitiet modtaget nye oplysninger om, at der er fundet yderligere, alvorlige fejl i de teledata, der bliver brugt i straffesager.
På den baggrund har rigsadvokaten midlertidigt stoppet brugen af teledata som bevis til brug for domfældelse eller som grundlag for varetægtsfængsling af mistænkte, lyder det i en pressemeddelelse.
OmfangetOver 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
Det er stadig uklart, hvor mange af de sager der er omfattet af problemet med mangelfulde teledata.
Desuden kom det i sidste uge frem, at der kan være endnu flere sager, der kan have været fejlbehæftede.
Derfor kan der også være sager fra før 2012.
En gennemgang af alle sager i 2018 peger på, at der er mangler teledata i 8,9 procent af sagerne.
Men måske er problemet mere omfattende.
I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
I 24 af de 75 sager blev der konstateret uoverensstemmelser mellem rådata og konverteret data.
Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
Kilde: RigspolitietKoordinater har været forkerteI brevet til Retsudvalget fremgår det, at Rigspolitiet i fredags oplyste ministeriet om, at man har fundet fejl i de geografiske koordinater for telemasters placering.
- Det medfører ifølge oplysningerne fra Rigspolitiet, at der ved behandlingen af straffesager kan være indgået fejlbehæftede masteplaceringer, som er anvendt til at sandsynliggøre en telefons position mv.
, lyder det i orienteringen til udvalget.
Læs også:Rigspolitiet udvider undersøgelse om teledata: Der kan også være fejl fra før 2012Desuden fremgår det af orienteringen, at der er fundet fejl i den rådata, som politiet modtager fra teleselskaberne vedrørende teleoplysninger.
Hvis der er fejl eller usikkerhed i forhold til det, så er det i den grad en underkendelse af noget, som man har anerkendt som sikkert.
Kristian Mølgaard, forsvarsadvokat.
I forhold til fejlene er hverken omfanget eller den konkrete betydning endnu afdækket.
Sagen vil få konsekvenser for en række sager.
De sager, hvor anklagemyndigheden vurderer, at teledata er nødvendig, udsættes.
Samtidigt skal det vurderes, om varetægtsfængslede i disse sager som konsekvens af dette skal løslades.
Hvis grundlaget for en varetægtsfængsling bygger på teledata-oplysninger, skal der finde et nyt retsmøde sted, hvor retten skal vurdere, om der er grundlag for en fortsat fængsling, når teledata-beviser ikke tages med.
Minister: Et vidtgående skridtJustitsminister Nick Hækkerup (S) fortæller, at myndighederne har besluttet at droppe brugen af teledata i retssager de kommende to måneder af hensyn til retssikkerheden – også selvom teleoplysninger om mistænktes placering, opkald og sms’er med ministerens ord er uhyre vigtige bevismidler.
- Det er et skridt, som er meget vidtgående, men som vi tager af hensyn til retssikkerheden, fordi vi alle sammen skal være sikre på, at vi ikke har en situation, hvor uskyldige bliver dømt, siger han.
Samtidig kan det ifølge ministeren ikke udelukkes, at der kommer flere fejl frem i lyset.
- Det her er meget dynamisk og meget omfattende, så derfor kan jeg ikke udstede nogle garantier, lyder det.
Allerede før sommerferien bad Nick Hækkerup rigspolitichefen og rigsadvokaten om at redegøre for hele forløbet omkring skandalen, som var kendt i politiet i flere måneder, inden sagen kom til offentlighedens kendskab.
Efter de nye fund af fejl i data om placeringen af telemaster er deadline for redegørelsen skubbet, så den nu skal ligge klar i slutningen af september og ikke 6.
september, som først aftalt.
- Der er rigtig mange ting, der er underligt i denne sag, og derfor er det også vigtigt, at jeg får redegørelsen i slutningen af måneden, siger han.
Nick Hækkerup forsikrer, at han fortsat har tillid til rigspolitiet og statsadvokaten.
Samtidig husker han på, at der allerede er sat et arbejde i gang med at gennemgå de mange sager, som der er faldet dom i, hvor teleoplysninger er indgået som bevismateriale – et arbejde, der bliver styret af en uafhængig styregruppe.
Forsvarsadvokat: Meget bekyrende udviklingDen nye udvikling i sagen giver endnu dybere panderynker hos Kristian Mølgaard, der er formand for Landsforeningen af Forsvarsadvokater.
Han kalder det 'meget bekymrende' og forklarer, at teledata bliver brugt i omfattende grad som bevisførelse i straffesager.
- Hvis der er fejl eller usikkerhed i forhold til det, så er det i den grad en underkendelse af noget, som man har anerkendt som sikkert, siger Kristian Mølgaard.
Han kalder det en helt rigtig konklusion at suspendere teledata som bevisførelse de næste to måneder, men der er dog ingen tvivl om, at det giver en stor udfordring, at man udsætter sager og på ny skal tage stilling til grundlaget for varetægsfængsling i en række sager.
- I og med, at teledata bliver brugt rimelig omfattende i straffesager, så er det forhold, at man sætter det på pause, tilsvarende overordentligt omfattende.
Det er en meget omfattende øvelse, man skal ud i her, siger formanden.
FacebookTwitterKopier linkEmner:Nick Hækkerup (politiker)|Socialdemokraterne|Rigspolitiet|Kriminalitet|Retsvæsen




https://www.dr.dk/sporten/fodbold/overblik-danskernes-weekend-i-fodboldeuropa-iskold-harder-leverede-i-taet

FodboldOVERBLIK Danskernes weekend i fodboldeuropa: Iskold Harder leverede i tæt sæsonåbnerPernille Harder blev matchvinder i Tyskland, mens Daniel Wass assisterede i Spanien.
Pernille Harder blev matchvinder for Wolfsburg (arkivfoto).
Af Peter Kobbersmed og Michael Sten Jensen19.
aug.
2019 kl.
07.
50 | opdateret 19.
aug.
2019 kl.
09.
10Bemærk: artiklen er mere end 30 dage gammelLæs opEn hel flok danskere var over weekenden på græs i de store ligaer rundt om i Europa.
Herunder giver DR Sporten dig et overblik over de danske spillere, som markerede sig rundt omkring i Europa i denne weekend.
Masser af spilletid til Premier League-danskereEfter et særdeles vellykket indhop i første runde var Christian Eriksen tilbage i startopstillingen lørdag for Tottenham.
Dansk bacon har siden tidernes morgen været en dansk eksportsucces i England, og kigger man på startopstillingerne i den bedste engelske fodboldrække, nyder danske fodboldspillere nærmest samme succes.
Den omvandrende transfersaga Christian Eriksen fik tæt på fuld tid i Tottenhams uafgjorte storkamp mod Manchester City.
2-2 endte den affære.
Philip Billing flirtede med et rødt kort, før han blev skiftet ud efter første halvleg i Bournemouths 2-1 sejr på udebane mod Aston Villa.
Da Liverpool vandt 2-1 over Southampton, spillede både Pierre-Emile Højbjerg og Jannik Vestergaard fuld tid.
Søndag fik Andreas Christensen fuld spilletid for Chelsea, da holdet fra London havde besøg af Kasper Schmeichel og Leicester.
Men trods et tidligt føringsmål måtte Christensen og co.
nøjes med et uafgjort resultat - 1-1.
Blandet danskerstart i det spanskeDaniel Wass fik fuld spilletid for Valencia og blev noteret for en assist.
Selvom flere danskere fandt vej til grønsværen i første runde af La Liga, blev det ikke til den store sportslige succes, hvis man ser bort fra Daniel Wass.
Han spillede hele opgøret og leverede en flot assist, da Valencia dybt inde i overtiden måtte nøjes med 1-1 mod Real Sociedad.
Hos Leganés var Martin Braithwaite med som skarpretter i front uden held, da holdet tabte 1-0 mod Osasuna.
Pione Sisto fik det sidste kvarter i Celta Vigos forventlige nederlag mod Real Madrid.
Den danske landsholdsanfører, Simon Kjær, var ikke på banen for Sevilla, da de søndag aften åbnede sæsonen med en 2-0 sejr over Espanyol.
Kjær er ikke skadet, så der spekuleres kraftigt i, om den 30-årige forsvarsspiller er på vej væk.
Harder matchvinder for WolfsburgPernille Harder kom på tavlen for sit tyske mandskab, Wolfsburg.
På billedet jubler hun efter en scoring i forårets kvartfinale i Champions League.
Det blev med den danske landsholdsanfører Pernille Harder i hovedrollen, da Wolfsburg åbnede sæsonen i Bundesligaen.
De forsvarende mestre gik målløse til pause mod SC Sand, men blot tre minutter inde i anden halvleg fik Pernille Harder ændret på det.
Den danske profil var nemlig iskold, da hun fik muligheden for at sparke hjemmeholdet i front fra straffesparkspletten, og den stilling holdt hele vejen hjem.
Mads Valentin Pedersen med debutantoplæg i TysklandMads Valentin Pedersen (th) kan kun se til, da Julian Brandt scorer til slutresultatet 5-1 i kampen mellem Dortmund og Augsburg.
Årets udgave af Bundesligaen blev i weekenden skudt i gang med en håndfuld danskere i de respektive trupper.
Og de tyske danskerklubber mødtes på kryds og tværs.
Mægtige Borussia Dortmund med Thomas Delaney og Jacob Bruun Larsen på bænken tog hjemme mod FC Augsburg.
Her debuterede den tidligere FCN-profil Mads Valentin Pedersen for udeholdet, og selvom Augsburg blev sendt hjem med et 5-1-nederlag i bagagen, kunne Mads Velentin Pedersen glæde sig over en smule personlig succes.
Han assisterede, da Augsburg bragte sig foran med 1-0 i første minut.
Sidst på søndagen var det så den danske bundesligabomber Yussuf Poulsen, der var i aktion.
Poulsen kom dog ikke selv på tavlen i 4-0 sejren over Marcus Ingvartsens Union Berlin.
Danskerscoring i Holland - Andersen får fuld tid for LyonNikolai Laursen (tv) spiller nu i Emmen.
Her ses han i aktion mod Daley Blind fra Ajax.
I Holland er Nikolai Laursen kommet på græs hos FC Emmen.
Han var sidste sæson udlejet til Brøndby uden den store succes, men lørdag fik danskeren en drømmestart i sin nye klub.
Nikolai Laursen scorede efter bare fire minutter til 1-0, da Emmen på hjemmebane besejrede SC Heerenveen, som i øvrigt havde Jens Odgaard med i startopstillingen.
I Frankrig fik Joachim Andersen fuld tid for sit nye hold Lyon, da storklubben udraderede Angers med hele 6-0.
Den danske midterforsvarer skiftede inden sæsonen til Frankrig for en pris i omegnen af 225 millioner kroner.
FacebookTwitterKopier linkEmner:Pione Sisto (fodboldspiller)|Simon Kjær (fodboldspiller)|England|Fodbold|VfL Wolfsburg




https://www.dr.dk/nyheder/politik/mette-frederiksen-regner-fortsat-med-besoeg-af-donald-trump

Trumps aflyste besøgSe temaPolitikMette Frederiksen regner fortsat med besøg af Donald TrumpDanmark fortsætter forberedelserne til Donald Trumps besøg i begyndelsen af september.
Mette Frederiksen besøger i disse dage Grønland.
Det sker kort efter, at det er kommet frem, at USA er interesseret i at købe Grønland.
Af Emil Søndergård Ingvorsen19.
aug.
2019 kl.
01.
35 | opdateret 19.
aug.
2019 kl.
06.
29Bemærk: artiklen er mere end 30 dage gammelLæs opDen danske statsminister, Mette Frederiksen (S), regner fortsat med, at den amerikanske præsident, Donald Trump, kommer på officielt statsbesøg på i Danmark 2.
og 3.
september.
Det siger hun til DR Nyheder, efter at Donald Trump på et pressemøde i aftes fik sået tvivl om sit statsbesøg i Danmark, der skal finde sted i begyndelsen af september.
Jeg overvejer at tage dertil.
Det er ikke helt sikkert, at jeg skal dertil, men det kan godt være.
Vi skal til Polen, og så skal vi muligvis til DanmarkDonald Trump på pressemøde- Vi lægger til grund, at der kommer et besøg af den amerikanske præsident, og vi er i fuld gang med forberedelserne.
Jeg ser rigtig meget frem til besøget.
USA er vores vigtigste sikkerhedspolitiske allierede, siger Mette Frederiksen.
Læs også:Trump bekræfter: Er interesseret i at købe GrønlandDet Hvide Hus har tidligere bekræftet, at Donald Trump lægger vejen forbi Danmark i begyndelsen af september, men da præsidenten i aftes holdt i pressemøde i New Jersey var tonen pludselig anderledes.
- Jeg overvejer at tage dertil.
Det er ikke helt sikkert, at jeg skal dertil, men det kan godt være.
Vi skal til Polen, og så skal vi muligvis til Danmark, sagde den amerikanske præsident, til trods for at både det danske kongehus og statsministerium har bekræftet besøget.
Trump interesseret i at købe GrønlandBesøget har allerede vakt international opmærksomhed, efter at det i sidste uge kom frem, at USA har talt om muligheden for at købe Grønland.
Det var dog på pressekonferencen i aftes, at den amerikanske præsident for første gang bekræftede, at amerikanerne ser på muligheden.
- I al væsentlighed ejer Danmark det.
Vi er meget gode allierede med Danmark.
Vi beskytter Danmark, som vi beskytter store dele af verden.
Så konceptet kom op, og jeg sagde, at det er strategisk interessant, og at vi ville være interesserede, sagde Trump, der dog også fortalte, at et køb af Grønland ikke har førsteprioritet, når han skal tale med Mette Frederiksen i september.
Adskillige danske politikere har dog tidligere pure afvist, at et salg kan komme på tale.
Ikke mindst fordi, at Grønland har selvstyre, og at det derfor ikke er en mulighed for Danmark at beslutte sig for et salg.
Og få timer før Donald Trump bekræftede historien, kom en lignende melding fra den danske statsminister, som i disse dage besøger netop Grønland.
- Det er en absurd diskussion, og Kim Kielsen har selvfølgelig gjort det klart, at Grønland ikke er til salg, og så stopper snakken med det.
Til gengæld er der rigtig meget andet, vi gerne vil snakke med den amerikanske præsident om, sagde Mette Frederiksen, der pointerede, at det er en vigtig prioritet at styrke samarbejde med USA om blandt andet Arktis.
FacebookTwitterKopier linkEmner:Donald Trump (politiker)|Grønland|Kim Kielsen (politiker)|Socialdemokraterne|USA




https://www.dr.dk/nyheder/indland/forskellen-vokser-se-hvad-top-og-bund-tjener-i-dit-nabolag

IndlandForskellen vokser: Se, hvad top og bund tjener i dit nabolag Interaktiv grafik.
Tjek, om du tjener mere eller mindre end folk i dit postnummer.
Af Kåre Kildall Rysgaard, Ruben Engrob Nielsen (programmør), Lærke Kromann (grafik) og Signe Heiredal (grafik)19.
aug.
2019 kl.
08.
22Bemærk: artiklen er mere end 30 dage gammelLæs opFra 2008 til 2017 er indkomsterne i toppen vokset kraftigere end indkomsterne i bunden.
Det viser de seneste tal over indkomster efter skat fra Danmarks Statistik, som DR har renset for inflation.
Læs også:Uligheden stiger: På ti år er toppen stukket af med over 5000 kroner om månedenI den interaktive grafik herunder kan du få et billede af, hvor meget folk i toppen og bunden tjener i dit postnummer.
Samtidig kan du se, hvor høj din indkomst er i forhold til andre i dit nabolag.
Der kan være mange forklaringer på, at der kan være langt mellem dem, der tjener mest og mindst i et postnummer.
I studiebyerne kan der for eksempel bo mange studerende på SU, så de trækker naturligt indkomsten for området ned.
Hvis der bor mange pensionister uden formue eller flygtninge på integrationsydelse i et postnummer, vil indkomsten for området også ofte dale.
Sådan gjorde vi:•Alle tal stammer fra Danmarks Statistik og dækker disponibel indkomst.
•Den seneste indkomststatistik er fra 2017, men når du indtaster er det din indkomst for 2019.
Danmarks Statistik har derfor rådet til, at DR renser for inflation og omregner 2017-tallene, så de så godt som muligt svarer til 2019.
Det har DR efterfølgende gjort ved at bruge Forbrugerprisindekset.
Indkomsten kan dog have ændret sig i dit postnummer siden 2017, men tallet er så præcist, som det er muligt.
•Disponibel dækker alt erhvervsindkomst, offentlige overførsler, formueindkomst med mere efter skat.
Det er altså det beløb, som en person har til at leve for, når skat og renter er betalt.
•Danmarks Statistik opgør den disponible årsindkomst.
DR har efterfølgende divideret årsindkomsten med 12 for at få gennemsnittet per måned.
Samtidig er tallene renset for inflation.
•Statistikken viser forskellen på bund og top, men det er ikke de samme mennesker, som år for år ligger i bund og top.
Indkomster flytter sig dog gennem livet.
For eksempel har unge studerende færre penge, end når de bliver ældre og får job, mens vellønnede kan blive fyret eller syge og havne på overførselsindkomster.
•I statistikken indgår personer, der er 20 år eller derover ved årets udgang og har boet i Danmark både den 31.
december året før og den 31.
december i indkomståret.
Statistikken inkluderer ikke personer, som er døde i løbet af året eller migreret ind og ud af landet.
FacebookTwitterKopier linkEmner:Danmarks Statistik|Privatøkonomi|Økonomi|Samfundsøkonomi|Befolkning




https://www.dr.dk/nyheder/indland/uligheden-stiger-paa-ti-aar-er-toppen-stukket-af-med-over-5000-kroner-om-maaneden

IndlandUligheden stiger: På ti år er toppen stukket af med over 5.
000 kroner om måneden De seneste ti år er der skåret i en række ydelser, mens folk i job har fået skattelettelser.
Af Kåre Kildall Rysgaard, Ruben Engrob Nielsen (programmør), Signe Heiredal (grafik) og Lærke Kromann (grafik)19.
aug.
2019 kl.
08.
22Bemærk: artiklen er mere end 30 dage gammelLæs opHvad har du at leve for om måneden, når skatten er betalt?
De fleste har de seneste ti år fået lidt flere penge mellem hænderne, men der er stor forskel på beløbets størrelse.
Det er især topindkomsterne, der er strøget i vejret, mens bunden kravler langsomt opad.
Zoomer du ind på den femtedel af danskerne, som får mest udbetalt, fik de i 2017 mindst 26.
699 kroner om måneden.
Dermed er deres indkomst steget med mindst 3.
644 kroner om måneden siden 2008 - og beløbet stiger til over 5.
000 kroner efter skat for den tiendedel af danskerne, som tjener allerbedst.
Til gengæld går det sløjt med den femtedel af danskerne, der ligger i bunden med indkomst.
I 2017 fik de udbetalt 10.
954 eller mindre hver måned.
Det betyder, at indkomsterne i bunden blot er steget med højst 318 kroner om måneden siden 2008.
Det viser de seneste tal over indkomster efter skat fra Danmarks Statistik, som DR har renset for inflation.
Når bunden halter efter toppen, skyldes det blandt andet, at der er blevet skåret i en lang række ydelser det seneste årti, forklarer Jørgen Goul Andersen, professor på Statskundskab på Aalborg Universitet.
Hvis man er på kontanthjælp eller integrationsydelse er der blevet færre penge at rutte med, syge kan få sygedagpenge i kortere tid, det er blevet sværere at få førtidspension og SU'en er ikke fulgt med inflationen.
- Vi begynder at få en underklasse, som vi ikke har haft i Danmark tidligere, siger Jørgen Goul Andersen.
Han peger på, at selvom man ikke taler om absolut fattigdom i Danmark, hvor folk sulter, så stiger fattigdommen, uanset hvilke målemetoder forskerne bruger- Uanset hvordan vi vender og drejer det, er der kommet flere fattige, siger Jørgen Goul Andersen.
For eksempel er antallet af relativt fattige børn fra 2015 til 2017 steget med 21.
100, viser tal fra Danmarks Statistik, som opgør antallet af fattige børn ud fra FN's verdensmål.
Læs også:Se kort: Flest børn ramt af relativ fattigdom på LangelandBedre tider for folk i arbejdeMens danskere på overførselsindkomster altså har færre kroner mellem hænderne, ser tilværelsen lysere ud økonomisk for de fleste danskere.
For eksempel får de danskere, hvis indkomst ligger i midten, mindst 1.
207 kroner mere udbetalt i 2017, end gruppen fik i 2008.
Endnu mere økonomisk solskin er der for de ti procent med topindkomster.
De fik i 2017 udbetalt 5.
636 mere hver måned efter skat, end gruppen gjorde i 2008.
De gode tider skyldes ifølge professor Jørgen Goul Andersen og den liberale tænketank Cepos, at finanskrisen er veloverstået, flere er i job og får måske en lønforhøjelse.
Samtidig betyder skattelettelser, som er vedtaget de seneste ti år, at der er større gevinst ved at arbejde.
Og den udvikling er kun gavnlig, mener Martin Ågerup, økonom og direktør i den liberale tænketank Cepos.
- Når der er vækst, kommer det alle i samfundet til gode, siger han.
Ifølge Cepos er der også en god forklaring på, at det især er toppen, som har fået flere penge mellem hænderne de seneste ti år.
- Verden bliver mere globaliseret, og de, der gør det godt, kan tjene meget mere.
For eksempel begyndte Mads Skjern fra Matador med et par butikker.
Lars Larsen har startet tusindvis af butikker i hele verden, siger Martin Ågerup.
Det skal kunne betale sig at arbejdeI den periode, hvor indkomsterne er blevet mere ulige, har både Helle Thorning-Schmidt (S) og Lars Løkke Rasmussen (V) siddet som statsministre.
Venstre anerkender, at politikken, hvor der er skåret i ydelser og givet skattelettelser, har betydet større forskel på, hvad folk har at leve for, men det har også været hensigten.
Bunden kan blive toppenTallene viser, at der er blevet større forskelle på de danskere, som ligger i top og bund.
Men det er ikke de samme mennesker, som år efter år tjener lidt og meget.
Folk kan være arbejdsløse eller studerende et år, hvorefter de får job og en pæn hyre, forklarer Niels Westergård Nielsen professor på CBS.
Indkomster skifter gennem et liv, hvor unge studerende på SU efter nogle år både kan ende som velbetalte direktører, advokater og læger.
- Folk kan vokse fra det og begynde i bunden og ende i toppen, siger professoren.
En del af den stigende ulighed skyldes, at der er kommet mange flere studerende fra 2008 til 2017, som trækker indkomsten ned for bunden.
- Vi skal sikre, at der er forskel på at være på overførselsindkomster og i arbejde.
Det har skabt fremgang og vækst i Danmark, og flere er kommet i arbejde, selvom det påvirker uligheden en smule, siger beskæftigelsesordfører Hans Andersen (V).
De Radikale har intet problem med, at folk bliver rigere.
Det er godt for samfundet og sikrer vækst, mener beskæftigelsesordfører Samira Nawa (R).
Til gengæld er livet for modtagere af integrationsydelse og kontanthjælpsloft for skrabet.
- Jeg så gerne de ydelser skrottet.
De skaber en unødvendig fattigdom for familie og børn, siger hun.
SF er enig i, at det er vigtigt at få fjernet integrationsydelsen og kontanthjælpsloftet.
Samtidig vil partiet beskatte de største indkomster mere.
- Uligheden vrider samfundet fra hinanden.
Der bliver længere og længere imellem os, fordi de rigeste stikker af fra resten af befolkningen, siger politisk ordfører Karsten Hønge (SF).
Midlertidigt børnetilskud på vejBeskæftigelsesminister Peter Hummelgaard (S) er også bekymret for en uretfærdig ulighed, hvor folk i toppen snupper en 'større bid af samfundskagen'.
Socialdemokratiet vil gerne bremse ublu lønninger og aktieoptioner, og i bunden er der ifølge ministeren behov for at se på lave ydelser.
- Færre mennesker skal være parkeret på ydelser, hvor det er svært at få livet til at hænge sammen, mener Peter Hummelgaard.
Regeringen præsenterer snart en aftale om et midlertidigt børnetilskud, som skal gøre livet lettere for de børnefamilier, som er ramt af kontanthjælpsloft eller integrationsydelse.
I løbet af et år skal en ydelseskommission undersøge, hvordan de sociale ydelser fungerer.
Regeringen vil også genindføre en fattigdomsgrænse, der gør det muligt at følge udviklingen for danskere, der har mindst.
Bundens indkomst steg med få procent.
Toppens med over 20Sådan gjorde vi:•Alle tal stammer fra Danmarks Statistik og dækker disponibel indkomst.
•Den seneste indkomststatistik er fra 2017.
•Disponibel dækker alt erhvervsindkomst, offentlige overførsler, formueindkomst med mere efter skat.
Det er altså det beløb, som en person har til at leve for, når skat og renter er betalt.
•Danmarks Statistik opgør den disponible årsindkomst.
DR har efterfølgende divideret årsindkomsten med 12 for at få gennemsnittet per måned.
Samtidig er tallene renset for inflation.
•Den første grafik viser, hvordan den økonomiske udvikling har været, hvis man deler befolkningen i ti lige store grupper efter, hvad deres indkomst er.
Efterfølgende kan man se, hvordan det går med de ti procent i bunden eller de tyve procent i bunden osv.
Beløbet, som vises, er en grænse.
Det vil sige, at når de ti procent i toppen har fået 5.
636 mere om måneden fra 2008 til 2017 efter skat, så er det mindst 5.
636.
Nogle har fået endnu mere.
•Statistikken viser forskellen på bund og top, men det er ikke de samme mennesker, som år for år ligger i bund og top.
Indkomster flytter sig dog gennem livet.
For eksempel har unge studerende færre penge, end når de bliver ældre og får job, mens vellønnede kan blive fyret eller syge og havne på overførselsindkomster.
•I statistikken indgår personer, der er 20 år eller derover ved årets udgang og har boet i Danmark både den 31.
december året før og den 31.
december i indkomståret.
Statistikken inkluderer ikke personer, som er døde i løbet af året eller migreret ind og ud af landet.
FacebookTwitterKopier linkEmner:Hans Andersen (politiker)|Helle Thorning-Schmidt (politiker)|Venstre|Privatøkonomi|Skjern




https://www.dr.dk/nyheder/indland/fra-dansegulv-til-tur-paa-hospitalet-din-rus-kan-lynhurtigt-blive-til-forgiftning

IndlandFra dansegulv til tur på hospitalet: Din rus kan lynhurtigt blive til forgiftningRenheden af stoffer i omløb i Danmark er steget voldsomt, og det gør dem dødsensfarlige.
Af Anna Sol Jørgensen19.
aug.
2019 kl.
07.
00Bemærk: artiklen er mere end 30 dage gammelLæs opDu føler dig energisk, du har tjek på tingene, og selvtilliden er i det hele taget i top.
Du mærker ikke træthed, lyd og lys er mere intenst, og du er meget mere åben overfor andre, end du plejer - og du har faktisk bare lyst til at kaste din kærlighed på dem.
Ring til Giftlinjen eller 112Kontakt Giftlinjen på telefon 8212 1212, hvis du er bekymret for have fået en forgiftning, efter du har taget stoffer.
Er der akut livstruende symptomer som kramper, vejrtrækningsproblemer og høj kropstemperatur, skal du ringe 112.
Du er en af de mange, der har taget stoffer, mens du er i byen.
Hash gør dig sløv, så du er gået med MDMA, kokain eller amfetamin.
Læs også:Dødeligt stærke feststoffer kan nemt købes på nettet: 'Det er katastrofalt billigt'For lige præcis de stoffer påvirker dit centralnervesystem, så du føler, at du ejer dansegulvet.
Og du kan blive ved og ved og ved, for stofferne gør, at du ikke føler dig træt.
Det lyder måske godt, men stofferne har en pris.
Dit weekendforbrug kan udvikle sig til misbrug, og du kan også ende med en akut forgiftning, som er livsfarlig.
Ingen sikre doserDe stoffer, der i dag er i omløb i Danmark, er langt mere rene end tidligere.
Det gennemsnitlige MDMA, der er i omløb i Danmark, har en koncentration på 70 procent.
Noget indeholder faktisk helt op til 89 procent af det aktive stof.
Også kokainen er blevet markant mere koncentreret de seneste 10 år.
Det vil sige, at stofferne er uhyggeligt rene og dermed utroligt farlige.
Men det er de gennemsnitlige stoffer, og nogle indeholder dårligt noget af det aktive stof.
Men selvom man skulle vide, hvor koncentreret ens stof er, gør det det ikke sikkert at indtage.
- Den samme dosis af de her stoffer kan have vidt forskellig effekt fra person til person, så der findes ikke en sikker laveste dosis.
Eller sikker dosis i det hele taget, siger Lotte Høgberg, der er farmaceut og toksikolog ved Giftlinjen på Bispebjerg Hospital.
Kort fra dansegulv til sygehusOg så kan en umiddelbart ufarlig rus, hvor du bare føler dig ekstra godt tilpas med dig selv, udvikle sig til noget livsfarligt på kort tid.
- Der kan være kort afstand fra rus til forgiftning.
Det betyder, at de effekter, man har i rusen, hurtigt kan udvikle sig til alvorlige symptomer.
Der er de synlige effekter på grænsefladen til rusen med eufori, opstemthed eller aggressivitet, siger Lotte Høgberg og fortsætter:- De kan udvikle sig til alvorligere symptomer, som ikke umiddelbart er synlige effekter.
Det er muskelsitren, hjertebanken, forhøjet puls og blodtryk.
Og nogle effekter på hjertet, som er farlige for hjertet.
Og så en temperaturstigning, som løber løbsk.
Det er her, rusen kan blive livsfarlig, og du kan være på vej ind i en forgiftning.
Alkohol skjuler måske symptomerneDu har måske taget stofferne sammen med en vis mængde alkohol.
Måske endda for at drikke mere alkohol.
Og det kan gøre det rigtig svært for dig selv at mærke, om du er på vej fra rus til forgiftning - og det kan gøre det næsten umuligt for dine venner at se.
For alkoholen gør dig sløv, mens stoffer som MDMA, kokain og amfetamin gør dig energisk.
- Så snart man blander alkohol ind, så forplumrer det billedet, så det er sværere for kammeraterne og brugeren selv at gennemskue rusen eller forgiftningen, og hvor i det spektrum man er, siger Lotte Høgberg.
Ring hellere en gang for megetDer har i de seneste år været flere sager, hvor unge menensker på 15-16 år er blevet indlagt på intensiv afdeling med forgiftninger efter at have taget for eksempel MDMA.
NarkolandDe næste tre uger sætter DR fokus på stoffer i forbindelse med den nye dokumentarserie Narkoland, der afdækker markedet for narkotiske stoffer.
I første afsnit, 'Narkoland - Farlig fest', undersøger DR Dokumentar, hvordan adgang og pris har ændret på forbruget af stoffer som MDMA, kokain og amfetamin.
Afsnittet sendes på DR1 mandag d.
19.
august klokken 20.
45.
Det kan også ses på DR TV.
Nogle er sluppet med skrækken, mens andre har betalt prisen med deres liv.
I oktober sidste år døde 16-årige Marcus Christensen, efter at han havde taget nogle slurke af en Faxe Kondi med ét gram MDMA i.
De livstruende situationer kan opstå, hvis du eller din ven har kramper, vejrtrækningsproblemer, trykken for brystet.
Andre symptomer er ekstrem aggressivitet, psykotiske træk eller høj kropstemperatur på grund af overophedning.
Men det er ikke noget, man som bruger eller kammerat nødvendigvis kan gennemskue.
Derfor opfordrer Lotte Høgberg til, at man ikke holder sig tilbage ved telefonen.
- Man kan altid kontakte Giftlinjen, især når man er i tvivl.
Man må hellere ringe en gang for meget end en gang for lidt.
Men står man med noget, der er akut livstruende, så skal man selvfølgelig altid kontakte 112, siger Lotte Høgberg.
Kontakt Giftlinjen på telefon 8212 1212, hvis du er bekymret for have fået en forgiftning, efter du har taget stoffer.
Er der akut livstruende symptomer som kramper, vejrtrækningsproblemer og høj kropstemperatur, skal du ringe 112.
FacebookTwitterKopier linkEmner:Giftlinjen|Brug af euforiserende stoffer|Sygdomme og lidelser|Bispebjerg Hospital|Bispebjerg




https://www.dr.dk/nyheder/penge/lars-larsen-er-doed

Lars Larsen er dødSe temaPengeLars Larsen er dødStifteren af Jysk, Lars Larsen, er død 71 år gammel.
Det oplyser Jysk i en meddelelse.
Lars Larsen havde fremskreden leverkræft og valgte derfor i juni at overdrage formandsposten til sin søn.
Af Alexander Hecklen19.
aug.
2019 kl.
08.
58 | opdateret 19.
aug.
2019 kl.
12.
11Bemærk: artiklen er mere end 30 dage gammelLæs opStifteren af Jysk, Lars Larsen, er død 71 år gammel.
Lars Larsen er tidligt i dag sovet stille ind i sit hjem ved Silkeborg med den nærmeste familie ved sin side, skriver Jysk i en pressemeddelelse.
Om JyskJysk er en international butikskæde med skandinaviske rødder, der sælger alt til boligen.
Den første butik åbnede i Danmark i 1979, og i dag har Jysk over 2.
700 butikker og 23.
000 medarbejdere i 52 lande.
I Tyskland og Østrig hedder butikkerne Dänisches Bettenlager.
Han efterlader sig sin kone, Kristine, sine to børn og fire børnebørn.
- Vi har i dag mistet vores far, mand og bedstefar, og Danmark har mistet en enestående købmand.
Han vil blive savnet af os alle, og når vi har sørget over vores store tab, vil vi fortsat gøre vores bedste for at videreføre hans imponerende livsværk, siger sønnen Jacob Brunsborg.
Overdrog til sin søn i juniJacob Brunsborg overtog i juni posten som bestyrelsesformand i Lars Larsen Group efter sin far.
Lars Larsen havde fremskreden leverkræft og valgte derfor at overdrage formandsposten til sin søn.
- Inden sin død var Lars Larsen med til at træffe beslutningen om at slå de to hidtidige dele af Jysk sammen til én organisation, siger administrerende direktør for Jysk, Jan Bøgh.
47-årige Jacob Brunsborg overtog i juni formandsposten i Jysk fra sin far, Lars Larsen.
(© JYSK)Om Jacob Brunsborg•Jacob Brunsborg er 47 år gammel og bor i Silkeborg.
Han har to børn, Christine og Christian.
•Jacob Brunsborg har flere direktørposter blandt andet i Ready Made og Årets Hotel og Brasserie Aps.
•Tidligere i år trak han sig fra direktørposten i Himmerland Golf & Spa, som Lars Larsen har været medejer af siden 1986.
•Jacob Brunsborg sidder i bestyrelsen for Letz Sushi Aps, som er en anden af Lars Larsens mange investeringer.
Den 2.
april i år klippede Lars Larsen selv snoren til Jysks første butik i Irland, som ifølge virksomheden selv var det sidste, større marked i Europa, som endnu ikke havde en af Lars Larsens butikker.
Lars Larsen nåede også at opleve 40-årsdagen for den virksomhed, han grundlagde i 1979.
- Den vigtige opgave vil jeg fortsat gå til med al min energi, så vi inden for få år står med et samlet og endnu stærkere Jysk, som helt i købmandens ånd kan sikre et godt tilbud til vores kunder i fremtiden, siger Jan Bøgh.
Lande med Jysk-butikker:Danmark, Norge, Sverige, Finland, Polen, Tjekkiet, Ungarn, Holland, Slovakiet, Tyskland, Østrig, Schweiz, Island, Canada, Grønland, Færøerne, Estland, Letland, Litauen, Ukraine, Kosovo, Bulgarien, Kasakhstan, Rumænien Frankrig, Det Forenede Kongerige, Slovenien, Nord Makedonien, Kroatien, Italien, Spanien, Bosnien-Hercegovina, Serbien, Indonesien, Armenien, Montenegro, Grækenland, Vietnam, Albanien, Malta, Portugal, Georgien, Belarus, Tadsjikistan, Moldova, Kuwait, Belgien, De Forenede Arabiske Emirater, Thailand, Irland, Cypern og Aserbajdsjan.
I Tyskland og Østrig går Jysk-butikkerne under navnet "Dänisches Bettenlager.
"Efterlader gigantisk virksomhedI april 1979 havde 'Dyne-Larsen' det første tilbud klar til danskerne, da dørene blev slået op til Jysk Sengetøjslagers butik på Silkeborgvej i Aarhus.
Siden er snoren klippet til et hav af Jysk-butikker, og imperiet breder sig i dag over 2.
700 butikker.
Det svarer til, at Lars Larsen har åbnet en ny butik hver femte dag i 40 år - fraregnet de butikker, der i mellemtiden er lukket.
Butikken på Silkeborgvej i Aarhus står der endnu.
Her køber aarhusianere stadig 'lidt billigere' ting til boligen.
I videoen nedenfor kan du se, hvordan det så ud i 1996, da Pengemagasinet var på besøg under en butiksåbning i Finland - og senere til kaffe hjemme hos Lars Larsen.
- Så må de venteDa TV Avisen første gang interviewede Lars Larsen i 1982 havde den jyske købmand allerede holdt åbningsfest med ekstra gode tilbud i 30 butikker i Danmark.
Varerne blev kørt ind i butikkerne på paller, og det eneste inventar, der blev investeret i, var en skranke og et kasseapparat.
- Her har vi for eksempel to ekspedienter.
Hvis der så er ti kunder, ja så må de altså vente, til det bliver deres tur, sagde Lars Larsen i sit første interview med TV Avisen i 1982.
Det var prisen for billige varer.
Blandt de fire rigesteOg det har været en god forretning at sælge gåsedunsdyner og møbler til millioner af mennesker verden over.
Lars Larsen blev anset for at være blandt de fire rigeste personer i Danmark med en formue på omkring 30 milliarder kroner.
Moderselskabet Jysk Holding leverede sidste år et milliardoverskud og havde en omsætning på 18 milliarder kroner.
Regner man omsætningen i Jysks tyske selskab, 'Dänisches Bettenlager', med, landede omsætningen sidste år på 26 milliarder kroner.
Lars Larsens øvrige investeringer genererede en omsætning på omkring fire milliarder kroner sidste år.
Allerede i 2016 sørgede Lars Larsen for, at der var styr på, hvem der skulle have en bid af kagen, når han ikke var her længere.
Og det er først og fremmest hans fire børnebørn, som - med store ejerandele i Jysk Holding - er blevet gjort til milliardærer.
Hver ejer børnebørnene mellem 15 og 20 procent af Jysk Holding, hvor egenkapitalen sidste år blev beregnet til 13,3 milliarder kroner.
Opdateret med video.
BLÅ BOG: Lars Larsen grundlagde Jysk•Navn: Lars Kristinus Larsen.
•Alder: 71 år.
•Fødested: Arnborg den 6.
august 1948.
•Søn af: Vera Larsen og Lars Kristinus Larsen.
•Nationalitet: Dansk.
•Bopæl: Silkeborg.
•Uddannelse:•1965-1969: Han tog en handelsskoleeksamen, samtidig med han blev udlært som ekspedient i Thisted.
•1956-1965: Hurup Kommuneskole.
•Karriere:•2019: Lars Larsen sygemelder sig i juni fra arbejdet som bestyrelsesformand i Jysk-koncernen.
•2001: Lars Larsen køber aktiemajoriteten i boligkæden Bolia.
Han er siden også blevet delejer af boligbutikkerne Ilva, Idémøbler og Sengespecialisten.
•1990: Han stifter rejsebureauet Larsen Rejser, der i 1998 blev solgt til det schweiziske Kuoni efter en periode med underskud.
•1979: Lars Larsen etablerer sin første Jysk Sengetøjslagerbutik i Aarhus.
I 1983 var det blevet til 48 butikker.
I dag kaldes kæden blot Jysk.
•1966: Han kommer i lære i butikken Magasin H&L i Thisted, hvor der blandt andet blev solgt dyner og sengetøj.
•Civilstand: Gift med Kristine Brunsborg.
Sammen har de børnene Jacob og Mette Brunsborg samt fire børnebørn.
•Andet:•I december 2018 blev det vurderet, at Lars Larsen havde en formue på omkring 35,1 milliard kroner.
Det gør ham til en af de rigeste i Danmark og blandt de ti danskere, der står på den seneste liste over verdens rigeste personer, som det amerikanske magasin Forbes udgiver årligt.
•Han er passioneret omkring golf og har blandt andet etableret golfturneringen Made In Denmark.
Han ejer Himmerland Golf & Spa Resort.
•I 2004 udgav han en selvbiografi med titlen "Go'daw jeg hedder Lars Larsen - Jeg har et godt tilbud".
•Kilder: Berlingske, Ritzau, Jysk, selvbiografien "Go'daw jeg hedder Lars Larsen - Jeg har et godt tilbud", Den Store Danske, Fyens.
FacebookTwitterKopier linkEmner:ILVA|Himmerland Golf & Spa Resort|Aarhus|Økonomi|Mette Brunsborg (erhvervsleder)




https://www.dr.dk/nyheder/udland/iransk-olietanker-forlader-gibraltar-trods-protester-fra-usa

UdlandIransk olietanker forlader Gibraltar trods protester fra USAEt iransk tankskib har søndag forladt havnen i Gibraltar.
USA forsøgte indtil det sidste at forhindre dette.
Olietanker Adrian Darya-1 har forladt Gibraltar.
Til USA's store fortrydelse.
19.
aug.
2019 kl.
01.
45Bemærk: artiklen er mere end 30 dage gammelLæs opEn iransk olietanker har sent søndag aften forladt havnen i Gibraltar efter at have været tilbageholdt i det britiske territorium siden begyndelsen af juli.
Det viser data over skibstrafikken i området.
På trods af protester fra det amerikanske justitsministerium besluttede højesteret i Gibraltar torsdag, at olieskibet skulle frigives.
Dagen efter udstedte USA en arrestordre på skibet, men den valgte Gibraltar ikke at efterkomme.
De amerikanske myndigheder har sat skibet i forbindelse med Irans Revolutionsgarde, som i USA er opfattet som en terrororganisation.
Derfor har USA krævet skibet tilbageholdt og lasten, der består af mere end to millioner tønder råolie, beslaglagt.
Olietankeren blev opbragt med hjælp fra britiske marinesoldater 4.
juli.
Det skete efter mistanke om, at skibet var på vej med råolie til Syrien i strid med EU's sanktioner.
Iran har afvist, at det er tilfældet og krævet skibet frigivet.
Søndag blev det iranske flag på olietankeren hejst, ligesom at skibet fik et nyt navn malet på skroget.
Således ændrede fartøjet navn fra "Grace 1" til "Adrian Darya-1".
/ritzau/ReutersFacebookTwitterKopier linkEmner:Gibraltar|USA|EU|Skibstrafik|Råolie (energikilde)




