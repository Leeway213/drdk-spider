https://www.dr.dk/sporten/atletik/europa-vinder-overlegent-match-mod-usa-en-lovende-start-nyt-koncept

AtletikEuropa vinder overlegent ’The Match’ mod USA: 'En lovende start for nyt koncept'Den samlede sejr til Europa var aldrig i fare, da de to kontinenter for første gang mødtes i atletikduellen, ’The Match’.
Af Anders Keld Messer10.
sep.
2019 kl.
23.
06Bemærk: artiklen er mere end 30 dage gammelLæs opDen europæiske atletikdelegation havde efter førstedagens 18 discipliner et forspring på 16 point ned til USA.
Et forspring som kun blev forøget gennem den sidste konkurrencedag i Minsk.
Det europæiske hold kunne tirsdag aften lade sig hylde som de første vindere af ’The Match’ mellem Europa og USA.
Det blev en knusende sejr til Europa på 724,5 point mod USA’s 601,5 point.
Mixstafetten satte et flot punktumI mixstafetten mellem to amerikanske og to europæiske hold, satte Amel Tuka fra Bosnien-Herzegovina et flot punktum på to interkontinentale atletikdage, da han spurtede en europæisk sejr hjem mod amerikanske Isaiah Harris og Brannon Kidder.
Tuka vandt finalen med otte hundrededele ned til andenpladsen.
Du kan se den imponerende afslutning i mixstafetten i klippet her.
Både USA og Europa fik overlegne sejre i 200-meterløbeneI kvindernes 200-meterløb var den amerikanske sejr aldrig i fare, da Brittany Brown sikrede sig førstepladsen i tiden 22 sekunder og 61 hundrededele.
Læs også:De europæiske stangspringere gør rent bord i MinskI mændenes 200-meterløb var det forventet, at forhåndsfavoritten Ramil Guliyev, der løb 19 sekunder og 86 hundrededele i fredags ved Diamond League i Bruxelles, skulle sikre Europa maksimale point.
Guliyev vandt sikkert med 50 hundrededele ned til nummer to, Eseosa Desalu fra Italien.
Du kan se både kvindernes og mændenes 200-meterløb i klippet her.
En succes, men der skal tænkes planlægningDe sidste to dage har over 300 atleter dystet i 37 discipliner.
Det er første gang, at Europa og USA dyster mod hinanden i atletik.
Alle discipliner er blevet kommenteret af DR Sportens atletikkommentatorer, Henrik Liniger og Christian Munk Pedersen.
Christian Munk Petersen var videre positiv efter afslutningen på konkurrencen, hvor især resultaterne i de tekniske discipliner havde imponeret.
- Man kan godt kalde det en succes.
Forinden var der flere, der var afventende, men resultaterne og rammerne har været gode og over forventning.
Startlisterne viser, at vi er tæt på et verdensmesterskab.
Det har derfor ikke passet så godt ind i nogle atleters planlægning, hvorfor flere har valgt det fra, siger Christian Munk og fortsætter.
- Der skal arbejdes på planlægningen og kigges på, hvor tit det skal afholdes, men ellers er der få ting, der skal justeres for at det kan blive en tilbagevendende ting – måske hvert andet år, hvis det passer ind i løbskalenderen.
En opfattelse, han deler med Henrik Liniger, der også kan se muligheder i konceptet.
- Det har været en lovende start for et nyt koncept, der dog stadig mangler lidt planlægning.
Der er også positive signaler i, at der kan videreudvikles på det efter første afholdelse.
Det har været to meget spændende dage i Minsk, uddyber han.
FacebookTwitterKopier linkEmner:USA|Minsk|Bosnien-Hercegovina|Bruxelles|Italien




https://www.dr.dk/sporten/fodbold/offensivt-festfyrvaerkeri-og-otte-maal-england-stopper-kosovos-imponerende-stime

FodboldOffensivt festfyrværkeri og otte mål: England stopper Kosovos imponerende stimeEngland slog Kosovo 5-3 i EM-kvalifikationen, og Cristiano Ronaldo scorede fire gange i sejr over Litauen.
England viste en skræmmende offensiv i EM-kvalifikationen og scorede fem gange mod Kosovo.
10.
sep.
2019 kl.
23.
17Bemærk: artiklen er mere end 30 dage gammelLæs opDer var målfest på St.
Mary's tirsdag aften, da England og Kosovo bragede sammen i EM-kvalifikationens gruppe A.
Hele otte mål, et brændt straffespark og adskillige chancer til begge hold var status, da England havde vundet 5-3.
Med sejren har England maksimumpoint på førstepladsen efter fire kampe, mens Tjekkiet følger efter med ni point, og Kosovo stadig har otte point.
Kosovo mødte ellers op med en imponerende statistik, da holdet inden tirsdagens opgør ikke havde tabt i de seneste 15 kampe.
Succesen så ud til at fortsætte, da Kosovo kom foran efter blot et minut efter en stor fejl i det engelske forsvar.
Englands første fire kampe i EM-kvalifikationen22.
marts – England-Tjekkiet 5-025.
marts – Montenegro-England 1-57.
september – England-Bulgarien 4-010.
september – England-Kosovo 5-3Her leverede Evertons Michael Keane en decideret fejlaflevering i forsvaret, og bolden endte for fødderne af Vedat Muriqi, der fandt Valon Berisha, som scorede til 1-0.
Efter otte minutter fik England et hjørnespark, og netop Keane fandt med en hovedstødsaflevering Raheem Sterling, der fra tæt hold headede England på 1-1.
Sterling satte tempo på efter 20 minutter og fandt Harry Kane, der tog et træk og fladt sparkede bolden i mål til 2-1 til England med sit 26.
mål i landsholdstrøjen.
MålfestSå gik det stærkt, for der skulle scores seks mål i alt i første halvleg.
Mergim Vojvoda stod for et underligt selvmål, da England kom foran 3-1, inden unge Jadon Sancho i sidste minut øgede til 4-1 og i tillægstiden igen scorede til 5-1.
Selvtilliden var dog ikke skudt helt ud af Kosovo, og fire minutter efter pausen afsluttede Berisha køligt og reducerede til 2-5.
I det 55.
minut udnyttede Muriqi et straffespark begået af Harry Maguire til at reducere yderligere til 3-5.
Så tillod Harry Kane sig at misbruge et straffespark, og Sterling hamrede bolden på træværket, og der var ikke flere mål i kampen.
Cristiano Ronaldo scorede fire gange i Portugals 5-1-sejr over Litauen.
I gruppe B vandt Portugal 5-1 ude over Litauen efter fire kasser af Cristiano Ronaldo.
Stjernespilleren bragte Portugal foran efter syv minutter på et straffespark.
Litauen udlignede i første halvleg, inden Ronaldo scorede tre gange, og William Carvalho sørgede for 5-1 i tillægstiden.
Dermed har Ronaldo scoret 93 mål for Portugal.
Frankrig slog hjemme Andorra 3-0 og har i gruppe H 15 point ligesom Tyrkiet.
Island tabte ude 2-4 mod Albanien og har 12 point på tredjepladsen.
/ritzau/FacebookTwitterKopier linkEmner:Cristiano Ronaldo (fodboldspiller)|England|Harry Kane (fodboldspiller)|Fodbold|Litauen




https://www.dr.dk/sporten/haandbold/kvindeligaen/ballade-om-timeoutknap-fortsaetter-koebenhavn-haandbold-anker

KvindeligaenBallade om timeoutknap fortsætter: København Håndbold anker karantæneClaus Mogensen fik to spilledages karantæne for ulovlig brug af timeoutknappen.
København Håndbolds cheftræner, Claus Mogensen.
10.
sep.
2019 kl.
21.
19Bemærk: artiklen er mere end 30 dage gammelLæs opKøbenhavn Håndbold anker den karantæne, som cheftræner Claus Mogensen fik af Disciplinærinstansen under Dansk Håndbold Forbund (DHF) for ulovlig brug af timeoutknappen.
Det skriver håndboldklubben i en pressemeddelelse, hvor administrerende direktør Janni Møller Thomsen uddyber beslutningen:- Vi appellerer, fordi vi mener, vi har en sag, og fordi vi mener, det er vigtigt, at denne dom ikke fremadrettet skal eller kan danne præcedens for domfældelse, siger hun.
- Vi så det som den eneste udvej for at få fat i bolden.
Claus Mogensen efter kampen mod Nykøbing FalsterForuden karantænen til cheftræneren blev København Håndbold idømt en bøde på 3.
000 kroner.
Dommen er anket til Danmarks Idrætsforbunds Appelinstans (DIF).
Mogensen udnyttede en ændring i timeoutreglen i ligakampen mod Nykøbing Falster i første spillerunde.
Før denne sæson har man indført en elektronisk timeoutknap, som afløser det gamle timeoutkort.
Derover har alle holdenes registrerede officials ret til at trykke på knappen.
Top fem i ligaen efter tre kampe1.
Team Esbjerg – 6 point2.
Herning-Ikast – 4 point3.
Viborg HK – 4 point4.
Odense Håndbold – 4 point5.
København Håndbold – 4 pointDa København Håndbold i slutsekunderne var bagud med 26-27 på Falster, trykkede holdets fysioterapeut på knappen, selv om Nykøbing havde bolden, og københavnerne i øvrigt havde brugt sine tre tilladte timeouter.
I kendelsen skriver Disciplinærinstansen, at Mogensen ifølge udtalelser fra dommere og observatører instruerede fysioterapeuten i at udløse knappen.
Dermed udviste Mogensen "særlig upassende usportslig adfærd", lød det i afgørelsen fra Disciplinærinstansen.
Claus Mogensen erkendte efterfølgende over for TV2 Sport, at han udnyttede et hul i reglerne.
- Vi så det som den eneste udvej for at få fat i bolden, sagde han.
I første omgang får anken ikke sportslig betydning for København Håndbold.
Klubben har nemlig fået at vide af DIF, at Claus Mogensens karantæne ikke suspenderes på grund af anken.
Med andre ord kommer han til at afsone sin anden af to karantænedage i fredagens kamp mod EH Aalborg.
/ritzau/FacebookTwitterKopier linkEmner:Danmarks Idrætsforbund|København Håndbold|Nykøbing Falster|Håndbold|Falster




https://www.dr.dk/nyheder/udland/vestager-faar-magt-over-alt-fra-rumfart-til-roeverkoeb

Af DR’s EU-korrespondentOle RyborgUdlandVestager får magt over alt fra rumfart til røverkøbEU-kommissæren skal bringe Europa sikkert videre i en digital tidsalder, som er midt i en rivende udvikling.
Vestager har en gigantisk opgave foran sig med sit nye næstformandskab for digital omstilling.
10.
sep.
2019 kl.
22.
02Bemærk: artiklen er mere end 30 dage gammelLæs opSkal forskere have adgang til oplysningerne i vores elektroniske journaler, når de skal udvikle nye behandlingsmetoder for sygdomme?
Og hvor meget skal vi egentlig tillade, at virksomheder ved om os, når først vi har besøgt deres hjemmeside med vores mobil?
Verden er for længst blevet digital, og hvis man ser på de seneste årtiers udvikling fra halvfemsernes Nokia-mobiltelefoner til dagens smartphones, kan alle se, at det område, hvor verden i dag er mest dynamisk, er på den digitale udvikling.
Mens teknologien udvikler sig med raketfart, har både lovgivere og myndigheder utroligt svært ved at følge med i den teknologiske udvikling.
Digitale virksomheder som Google, Facebook og Microsoft er vokset sig så store og magtfulde, at lande i dag står nærmest magtløse over for dem.
Både når de forsøger at regulere, hvad giganterne eksempelvis må gøre med de data, de har indsamlet om os.
Men også når det gælder forsøg på at få virksomhederne til at betale skat der, hvor de tjener deres penge.
Gigantisk opgave i venteVerden af i dag er digital.
Men overalt i verden kæmper lovgivere og myndigheder med de samme udfordringer: Hvordan skal de regulere den nye digitale verden?
I EU er der fra den 1.
november én person, som skal stå i spidsen for det arbejde.
Danmarks EU-kommissær, Margrethe Vestager.
Hvis alt går efter planen, får Margrethe Vestager den 1.
november både en ny titel som næstformand i Europa-Kommissionen med ansvar for at lede arbejdet med at bringe EU-landene ind i den digitale æra – samtidig med, at Vestager fortsætter sit nuværende job som EU´s konkurrencekommissær.
Den kommende kommissionsformand, tyske Ursula von der Leyen, præsenterede sin nye kommission på et pressemøde i Bruxelles i dag.
Den digitale arbejdsopgave, som venter den danske EU-kommissær, er gigantisk.
I et brev til Margrethe Vestager beskriver den kommende formand for Europa-Kommissionen, Ursula von der Leyen, hvilke digitale opgaver det er, hun ønsker, at danskeren skal lede i de kommende fem år:Der skal udarbejdes en ny langsigtet fremtidsstrategi for europæisk industri.
Altså en strategi for, hvad europæiske industrivirksomheder skal vi leve af i fremtiden.
Her vil der blandt andet være fokus på investeringer i forskning og innovation.
Hvordan kan den europæiske industri udvikles, sådan at der også er industriarbejdspladser i Europa fremover?
Som et led i det arbejde besluttede EU-landene tidligere i år, at der blandt andet skal etableres en fond med knap 70 milliarder kroner, som skal bruges til digital udvikling.
Margrethe Vestager skal også lede indsatsen med at få etableret et bedre samarbejde mellem civile virksomheder, forsvarsindustrien og rumindustrien.
Det gælder alt fra droner til satellitter og kommunikation, hvor Europa på nogle områder halter efter, og hvor europæisk industri skal udvikles.
Plan inden 100 dageMargrethe Vestager skal også lede arbejdet med at få lavet en ny strategi, som skal sikre, at der kommer ordentlige vilkår for små og mellemstore virksomheder i Europa.
Det skal ifølge Ursula von der Leyen være lettere at starte en virksomhed, og der skal ryddes ud i bureaukrati og hindringer, som gør det svært for netop de mindre virksomheder.
Så skal Margrethe Vestager – inden for de første 100 dage – lede arbejdet med at få lavet en fælles europæisk tilgang til håndteringen af kunstig intelligens.
Her er spørgsmålet, hvordan kunstig intelligens kan udnyttes, uden at EU-landene går på kompromis med europæiske værdier.
og uden at det får menneskelige og etiske komplikationer.
Vestager skal lede arbejdet omkring, hvordan kunstig intelligens kan og skal udnyttes i EU - som for eksempel ansigtsgenkendelse som ses på billedet her.
Inden for det område skal man også se på, hvordan det er muligt at dele og udnytte store mængder data, som ikke er personrelaterede.
Derudover skal den danske kommissær lede arbejdet med at lave en ny Digital Services Act.
I dag har man nogle såkaldte e-commerce-regler, der eksempelvis regulerer al handel på nettet.
De regler er utidssvarende, og derfor skal der skal laves ny EU-regulering af den økonomiske aktivitet, som foregår online.
Altså alt fra nethandel til mobilepay, og det er et ret omfattende og omsiggribende regelværk.
Endelig skal Vestager også lede arbejdet med at se, om der kan findes konsensus om at indføre en digital skat for på den måde at sikre et mere fair skattesystem.
Ikke alene om jobbetArbejdsopgaverne på det digitale område er enorme.
Men heldigvis for den danske EU-kommissær er det ikke opgaver, hun skal løse alene – oveni hendes nuværende arbejde som konkurrencekommissær.
En række andre EU-kommissærer skal lave en stor del af rugbrødsarbejdet med at få gjort EU-landene parate til den fremtidige digitale æra.
EU-kommissærer med ansvar for områder som forskning og innovation, det indre marked, retskommissæren samt flere andre skal spille hver sin rolle i arbejdet.
Franske Sylvie Goulard bliver en af de kommissærer, Vestager skal arbejde tæt sammen med.
Og det bliver de enkelte fagkommissærer, som skal stå for det praktiske arbejde med at udarbejde konkrete lovforslag.
Margrethe Vestagers rolle bliver at stå i spidsen for processen, lede arbejdet med de forskellige kommissærer og sørge for, at der er en samlet strategi for, hvor EU-lovgivningen på det digitale område er på vej hen - og sørge for at kommissærerne arbejder sammen, og at de leverer.
I Henning Christophersens fodsporDet europæiske samarbejde har i sine godt 60 år lange levetid haft forskellige, store udfordringer, der har præget de forskellige årtier.
Fra starten af samarbejdet handlede det om at sikre fred i Europa samt blandt andet at sikre fødevaresikkerheden.
Der skulle være mad nok til alle.
Da Danmark i firserne første gang fik en person på posten som næstformand i Europa-Kommissionen i form af Venstres Henning Christophersen, stod det europæiske samarbejde over for andre udfordringer.
Der var store begrænsninger på den frie konkurrence i Europa.
Alle lande havde tusindvis af tekniske handelshindringer, og som et led i konkurrencen lavede landene i Europa devalueringer af deres valutaer for at opnå konkurrencefordele.
Situationen førte til det, man kaldte eurosclerose: dårlig økonomisk vækst og høj arbejdsløshed.
Løsningen blev etableringen af det indre marked med fri konkurrence mellem landene.
Og det indre marked blev efterfølgende fulgt op med etableringen af den fælles mønt, euroen.
Central i det arbejde var Henning Christophersen.
Andre udfordringer i dagI dag er både det indre marked og den fælles mønt blevet en selvfølge.
Og fremtidsudfordringerne for EU-samarbejdet er nogle helt andre.
Den nye EU-kommission har defineret to udfordringer, som står over alle andre.
Den ene udfordring er klimaet og den grønne omstilling.
Ansvaret for at løse det har den kommende kommissionsformand overdraget til den hollandske næstformand i Kommissionen, Frans Timmermans.
Frans Timmermans har en stor opgave foran sig, når han skal stå i spiden for Europas grønne omstilling.
Den anden store udfordring er at få EU-landene sikkert ind i den digitale æra på en sådan måde, at europæiske virksomheder kan konkurrere med både kinesiske og amerikanske, når det gælder digital udvikling.
Og sådan, at vi som borgere både kan føle os trygge ved den måde, vores data behandles på, og samtidig nyde godt af alle de fordele, som den digitale verden giver os.
Ansvaret for det ligger hos Margrethe Vestager.
Dermed får hun ansvaret for alt det digitale – fra udviklingen af den europæiske rumfart til at sikre, at der er regler som skal garantere, at når vi opdager et røverkøb på nettet, så er det faktisk et røverkøb og ikke et røveri.
Og alt det skal Vestager fremover ordne – oveni at passe det arbejde, hun har haft de seneste fem år.
FacebookTwitterKopier linkEmner:EU-forhold|Margrethe Vestager (politiker)|Erhverv|Venstre|Holland




https://www.dr.dk/nyheder/indland/44-aarig-kineser-og-hans-taske-udloeste-falsk-alarm-i-aarhus-lufthavn

Indland44-årig kineser - og hans taske - udløste falsk alarm i Aarhus LufthavnPassager med mistænkelig taske blev løsladt igen efter grundige undersøgelser.
Politiet har afsluttet sagen og frigivet lufthavnen.
(© (C) DR Nyheder)Af Stine Delfs10.
sep.
2019 kl.
22.
12Bemærk: artiklen er mere end 30 dage gammelLæs opEn 44-årig kinesisk statsborger blev tirsdag eftermiddag anholdt af Østjyllands Politi i Aarhus Lufthavn.
Politiet vurderede, at manden - og hans taske - udgjorde en 'sikkerhedstrussel'.
Det fik politiet til at evakuere og afspærre lufthavnen.
Flytrafikken blev indstillet i flere timer og først genoptaget tirsdag aften.
- Den kinesiske mand blev anholdt, fordi vi havde brug for at sikre hans tilstedeværelse i forbindelse med undersøgelsen af tasken, siger Michael Kjeldgaard, politiinspektør ved Østjyllands Politi.
Personalet i lufthavnens sikkerhedskontrol havde fundet mistænkelige genstande i kineserens taske.
De mistænkelige genstande viste sig at være forskellige former for værktøj - alle lovlige genstande.
At politiet tog sagen meget alvorligt, kan man ikke være i tvivl om.
140 mennesker blev evakueret fra Aarhus Lufthavn, et allerede landet fly fra København blev sendt retur, og bombeeksperter med specialtrænede hunde blev tilkaldt.
Selvom han ikke specifikt kan udtale sig om, hvilken sikkerhedsrisiko den anholdte mand var mistænkt for, understreger han, at politiet så med alvor på situationen.
- I denne her slags situationer kan der være forskellige indikationer, hvor der kan være tale om en sikkerhedsmæssig risiko for lufthavnen – og i den slags situationer tager man selvfølgelig ikke nogen chancer, siger Michael Kjeldgaard.
To timer mellem fund og evakueringMichael Kjeldgaard er politiinspektør ved Østjyllands Politi.
(© (C) DR Nyheder)Politiinspektøren ved Østjyllands Politi siger, at der var tale om flere mistænkelige forhold, men at især den anholdtes taske vakte deres interesse.
- Vi fik eksperthjælp fra EOD - vores sprængstofseksperter - National Kriminalteknisk Center og sprængstofhunde - og så har vi været tilstede derude med eksperter i sikkerhed, siger han.
Det mistænkelige forhold blev anmeldt klokken 13.
30, men der skulle gå to timer, før politiet valgte at evakuere lufthavnen.
- Sikkerhedssituation udviklede sig over tid, imens vi var i lufthavnen.
Klokken 15.
30 blev der besluttet, at vi var nødt til at evakuere lufthavnen og vente på, at forsvarets bombeeksperter ville komme og kigge nærmere på tasken, siger Michael Kjeldgaard.
Grunden til mistanke er hemmeligPolitiet vil ikke fortælle, hvorfor den kinesiske statsborgers taske blev anset som mistænkelig.
- Der er forskellige sikkerhedsprocedurer ude i lufthavnen, der gør, at denne her person og taske lige pludselig blev interessant.
Det viste sig dog at være falsk alarm - politiet fandt ikke noget i tasken, som var farligt.
- Vi er selvfølgelig kede af, at vi måtte lukke lufthavnen i en relativt længere periode, og vi håber på borgernes forståelse, for det er altså vigtigt, at sikkerheden i lufthavnen er helt i top, siger Østjyllands Politiinspektør.
FacebookTwitterKopier linkEmner:Lufthavne|Aarhus Lufthavn|Østjyllands Politi|Politi|København




https://www.dr.dk/nyheder/udland/efter-hidsig-debat-og-tillidsafstemning-italiens-nye-regering-er-pa-plads

UdlandEfter hidsig debat og tillidsafstemning: Italiens nye regering er på pladsBegge kamre i parlamentet har nu sagt ja til koalition med Femstjernebevægelsen og Demokratisk Parti.
10.
sep.
2019 kl.
19.
51Bemærk: artiklen er mere end 30 dage gammelLæs opMed 169 stemmer for og 133 imod sig har Italiens nye regering tirsdag aften vundet en tillidsafstemning i Senatet.
Dermed kan ministrene formelt indsættes og regeringen komme i gang med sit arbejde.
Koalitionen består af de to tidligere ærkerivaler Femstjernebevægelsen og centrum-venstrepartiet Demokratisk Parti.
Partierne har et lille flertal i Senatet, så det var på forhånd ventet, at regeringskoalitionen ville vinde tirsdagens afstemning.
Salvini: ForræderiDet skete ikke uden en hidsig debat først, hvor højrefløjen beskyldte premierminister Giuseppe Conte for at have forrådt vælgerne.
- Premierminister Conte, jeg misunder dig ikke.
Du fik din post gennem forræderi, lød det fra tidligere indenrigsminister Matteo Salvini.
- Jeg har ingen magt, men jeg har min værdighed og det italienske folks kærlighed, sagde Salvini, der er leder af partiet Lega.
Det var ham, der udløste den krise, som nu har givet Italien sin anden regering på blot 15 måneder.
Lang næse til LegaSalvini har ifølge meningsmålingerne suget vælgere til sig.
Blandt andet på grund af en politik, der sigter mod at holde migranter ude af Italien.
Han ville høste gevinsten ved at sprænge regeringen og få et nyvalg.
Men der kom ikke noget nyvalg.
I stedet blev en ny regering - uden Lega - taget i ed i torsdags.
Hvis premierminister Conte havde tabt tirsdagens tillidsafstemning, ville han have været tvunget til at træde tilbage.
Afstemningen kommer dagen efter, at regeringen slap helskindet gennem en lignende afstemning i parlamentets underhus.
Her fik de en mere komfortabel opbakning på 343 stemmer for og 263 imod.
/ritzau/ReutersFacebookTwitterKopier link




https://www.dr.dk/nyheder/indland/nye-tal-100-veteraner-lever-som-hjemloese-i-danmark

IndlandNye tal: 100 veteraner lever som hjemløse i DanmarkEt stigende antal tidligere soldater, der har været i krig for Danmark, lever som hjemløse.
Af Jakob Skaaning10.
sep.
2019 kl.
20.
31 | opdateret 11.
sep.
2019 kl.
17.
28Bemærk: artiklen er mere end 30 dage gammelLæs opRETTET DEN 11/9/2019 KL.
17:27: I denne artikel optrådte tidligere et interview med en kilde, der fortalte om at være hjemløs og identificerede sig som veteren.
Efterfølgende er vedkommendes historie blevet draget i tvivl, og Forsvarets Veterancenter fortæller i dag, at vedkommende har haft kontakt til Forsvaret, men ikke har veteranstatus og dermed ikke har været udsendt til internationale missioner.
DR trækker derfor interviewet tilbage og beklager.
Ifølge den seneste hjemløsetælling fra Det Nationale Forsknings- og Analysecenter for Velfærd, Vive, er der 100 veteraner fra Danmarks internationale missioner, der i dag lever som hjemløse.
Det er 30 flere, end da Vive foretog den seneste hjemløsetælling i 2017.
- En gruppe, der i stigende grad dukker op, er de her veteraner, som har været i krigstjeneste i udlandet.
Nogle af dem har ptsd, og det kan være med til at gøre, at man mister grebet om tilværelsen og ender i en hjemløshedssituation, siger Lars Benjaminsen, der er seniorforsker hos Vive.
Socialminister Astrid Krag (S) mener ikke, at systemet fungerer godt nok, når 100 veteraner lever som hjemløse i Danmark.
- En veteran, der vender hjem og bliver hjemløs, er også en falliterklæring for vores samfund, for der burde være sat ind langt tidligere for at holde sammen på familien, for at hjælpe med de psykiske problemer, der måtte være med hjem i kraft af det, man har oplevet som udsendt for Danmark, siger ministeren.
FacebookTwitterKopier linkEmner:Socialdemokraterne|Socialforhold|Soldater|Jylland|København




https://www.dr.dk/sporten/atletik/de-europaeiske-stangspringere-goer-rent-bord-i-minsk

AtletikDe europæiske stangspringere gør rent bord i MinskDet europæiske hold sikrede sig maksimumpoint i stangspringsduellen mod USA.
Af Anders Keld Messer10.
sep.
2019 kl.
20.
29Bemærk: artiklen er mere end 30 dage gammelLæs opFinalen mellem de to kontinenter i stangspring endte med at blive en ren europæisk duel.
Det amerikanske hold fik en katastrofal start på finalen, hvor Carson Waters og Scott Houston ikke klarede åbningshøjden på 5,35 meter.
En højde som tre ud af de fire europæere havde fravalgt, for at spare på deres otte forsøg til senere i konkurrencen.
De to resterende amerikanere måtte tage til takke med sjette- og femtepladsen.
FAKTA Europa mod USAAfholdes i Minsk i Hviderusland.
Det er første gang, at Europa og USA dyster mod hinanden i atletik.
Deltagelse af over 300 atleter i 37 discipliner.
Vinderen er den med flest point.
Der gives ni point for en førsteplads, syv til en andenplads, seks til en tredjeplads og så frem deles.
Kc Lightfoot klarede åbningshøjden, men efter tre forsøg måtte han give fortabt på 5,55 meter.
Cole Walsh blev bedste amerikaner med 5,65 meter – efter forsøg på 5,75 og 5,80 meter.
Et symbol på den europæiske dominansAftenens helt store vinder blev den 19-årige Armand Duplantis, der sidste år tryllebandt hele Europa, da han vandt guld ved EM i Berlin med et spring på 6,05 meter.
Den svenske stjerne kunne i aften springe 5,85 meter – og dermed sikre ni point til det europæiske hold.
Andenpladsen gik til polske Piotr Lisek med 5,80 meter, tredjepladsen til polske Pawel Wojciechowski på 5,75 meter og fjerdepladsen til græske Konstadinos Filippidis med sit spring på 5,75 meter.
Der er for alvor lagt i kakkelovnen til verdensmesterskabet i Doha, der finder sted fra den 27.
september til den 6.
oktober.
FacebookTwitterKopier linkEmner:Armand Duplantis (atlet)|DR3|Atletik|Berlin|Doha




https://www.dr.dk/sporten/fodbold/frankrig/fodboldchef-er-traet-af-kampafbrydelser-vil-have-bloedere-linje-omkring

FrankrigFodboldchef er træt af kampafbrydelser: Vil have blødere linje omkring homofobiFransk fodboldpræsident bokser videre med sportsminister i sag om homofobi ved franske fodboldkampe.
Noel Le Graet mener, at man skal have en blødere linje over for homofobi.
10.
sep.
2019 kl.
20.
02Bemærk: artiklen er mere end 30 dage gammelLæs opFlere kampe i den bedste franske fodboldrække er i denne sæson blevet stoppet på grund af homofobiske tilråb eller bannere fra tilskuerpladserne.
Det fik forleden præsidenten for Frankrigs Fodboldforbund (FFF), Noel Le Graet, til at opfordre til en blødere linje over for homofobi i forbindelse med kampene.
- Jeg synes, vi stopper for mange kampe.
Det gør nogle ministre glade, men det generer mig.
Fodbold kan ikke blive taget som gidsel af vulgaritet, sagde Le Graet ifølge AFP i et interview med avisen Ouest-France.
Tirsdag bed fodboldpræsidenten så fra sig igen, da han ifølge AFP sagde til mediet France Info, at han håber, at fodboldkampe i den kommende weekend i Frankrig ikke vil blive stoppet på grund af homofobiske tilråb.
Kan ikke sammenlignesIfølge AFP har Noel Le Graet forklaret de franske fodbolddommere, at de ikke skal fortsætte med at stoppe kampene på grund af homofobiske tilråb.
Le Graet pointerede også, at homofobi og eksempelvis racisme ifølge ham ikke kan sammenlignes.
- Den position, som Noel Le Graet har indtaget ved at gøre forskel på homofobi og racisme, er forkert.
Roxana Maracineanu, Frankrigs sportsminister- Jeg vil stoppe en kamp, hvis der opstår racistiske tilråb.
Jeg vil stoppe en kamp, hvis der er slagsmål, eller hvis der opstår en farlig situation på tilskuerpladserne.
- Men racisme og homofobi er ikke det samme, siger Noel Le Graet.
Udtalelsen fik tirsdag med det samme Frankrigs sportsminister, Roxana Maracineanu, til at reagere, efter at parterne også tidligere har været ret uenige i sagen.
- Den position, som Noel Le Graet har indtaget ved at gøre forskel på homofobi og racisme, er forkert, siger Maracineanu ifølge AFP.
Forslaget om at stoppe kampe kommer oprindelig fra sportsminister og ligestillingsminister Marlene Schiappa.
Læs også:I weekenden planter superligaklubberne et regnbuefrø, men husker de at vande det resten af året?
Noel Le Graet har tidligere udtalt, at politikerne blot udnytter situationen med homofobi i forbindelse med de franske fodboldkampe, så de på tv kan fremstå godt i offentligheden.
/ritzau/FacebookTwitterKopier linkEmner:Frankrig|Homoseksualitet|Fodbold|Ligebehandling|Ligestillings- og Kirkeministeriet




https://www.dr.dk/nyheder/indland/medier-jihadister-indblandet-i-formodet-millionsvindel-mod-statskassen

MomsrytterneSe temaIndlandMedier: Jihadister indblandet i formodet millionsvindel mod statskassenUdbytte kan være gået til terrorfinansiering, vurderer eksperter.
En række personer med forbindelse til al-Qaeda eller Islamisk Stat er involveret i et netværk her i Danmark, som mistænkes for omfattende økonomisk svindel.
10.
sep.
2019 kl.
20.
46Bemærk: artiklen er mere end 30 dage gammelLæs opEn gruppe syrienkrigere, jihadister og terrordømte har de seneste år været involveret i en række store sager om momssvindel for et stort millionbeløb.
Det viser en omfattende gennemgang af retsdokumenter og konkurser, som Dagbladet Information har foretaget sammen med Jyllands-Postens erhvervsmedie Finans.
I alt 14 forretningsmænd har haft centrale roller i et netværk, der tilsammen har oparbejdet en gæld til den danske statskasse på over 800 millioner kroner i ubetalt moms og skat.
Dertil kommer en ukendt gæld i millionklassen til henholdsvis den svenske og tyske stat.
To af mændene er jihadister med forbindelse til henholdsvis al-Qaeda og Islamisk Stat.
Der er tale om det samme netværk, som DR tilbage i 2017 afslørede i dokumentaren 'Terroristen der fik frit lejde'.
Læs også:Efter DR-afsløring: EU vil slå ned på momssvindel og terrorfinansieringSyrienkrigere indsat som stråmændDe virksomheder, som de to jihadister personligt har spillet en aktiv rolle i, er gået konkurs med mindst 97 millioner kroner i moms- og skattegæld og en gæld på mere end 66 millioner kroner til private kreditorer.
Det viser en gennemgang af kuratorredegørelser.
Derudover har en række syrienkrigere været indsat som stråmænd i firmaer, der er blevet anvendt til den formodede svindel.
Der er ingen konkrete beviser for pengeoverførsler til terrorgrupper.
Men eksperter frygter, at der kan være gået penge fra den formodede svindel til terrorfinansiering.
- Det er dobbelt alvorligt, hvis der både bliver svindlet, og pengene så også bliver brugt til at undergrave vores samfund, siger Lars Krull til Finans.
Han er ekspert i hvidvask og seniorrådgiver ved Aalborg Universitet.
Søik: Vi tager svindlen alvorligtProfessor Tom Kirchmaier forsker i økonomisk kriminalitet ved CBS og London School of Economics.
Han undrer sig over, at myndighederne ikke har grebet ind.
- Hvis man skal stoppe jihadisterne, skal man stoppe deres finansiering.
Det starter for eksempel med at stoppe svindlen, siger han til Finans.
Politiinspektør Thomas Anderskov Riis skriver, at bagmandspolitiet, SØIK, tager alle sager om momssvindel og mulig terrorfinansiering alvorligtSØIK ønsker dog ikke at kommentere frygten for, at de forsvundne millioner er gået til terror.
SØIK ønsker heller ikke at svare på, hvorfor bagmandspolitiet i flere af sagerne først greb ind, efter at pengene var forsvundet.
/ritzau/FacebookTwitterKopier linkEmner:Bagmandspolitiet|Islamisk Stat|Lars Krull (forsker)|Terrorisme|Jylland




https://www.dr.dk/nyheder/penge/digitalt-indkoeb-af-dagligvarer-paa-vej-til-oeer-uden-bro

PengeDigitalt indkøb af dagligvarer på vej til øer uden broNettos nye onlinesupermarked leverer fremover basisvarer til småøer som Christiansø, Orø eller Strynø.
Christiansø er 500 meter lang og 300 meter bred.
Fra 2020 kan øboerne bestille dagligvarer på nettet.
Af Jesper Knudsen10.
sep.
2019 kl.
20.
19Bemærk: artiklen er mere end 30 dage gammelLæs opDet digitale salg af dagligvarer er i konstant vækst.
I dag kom Netto til med sit nye onlinesupermarked med navnet Fillop.
Men der er pletter på landkortet, hvor det hidtil ikke har været muligt at bestille dagligvarer som pasta, ris og drikkevarer med musen.
Dem tilbyder Netto nu at levere til.
Danmarks største dagligvarekæde har nemlig forlovet sig med PostNord, når det handler om at bringe dagligvarer ud til forbrugerne og kan dermed levere over alt, hvor PostNord kommer.
- Borgere bosiddende i landets yderområder og rundt om i det danske øhav har behov for at få hylderne fyldt op med basisvarer.
Alle løber tør for toiletpapir og havregryn.
Så uanset hvor i kongeriget man har adresse, skal man ikke snydes for muligheden for at få leveret sine basisvarer lige til døren, lyder det fra Jacob Krogsgaard Nielsen, kommunikationskonsulent i Salling Group.
Med den nye aftale bliver det muligt at få fyldt køkkenskabene op på langt de fleste danske småøer.
PostNord oplyser, at der ”leveres til alle øer med over ti indbyggere på den måde, de er vant til”.
Og ifølge Netto er der ingen prismæssig forskel for kunderne, så længe det er indenfor landets grænser.
Kun basisvarerDet er dog i første omgang kun såkaldte basisvarer, Netto leverer til hoveddøren.
Det er for eksempel toiletpapir, ris og tandpasta.
Ferskvarer som kød, grøntsager og mælkeprodukter kan fortsat kun købes i butikken.
Et blik udover øen Anholt, der ligger i Kattegat.
I dag lanceres Fillop i en beta-version, som udvalgte danskere vil få mulighed for at prøve af.
Og fra starten af næste år kan alle forbrugere være med.
Salling Group, som ejer Netto, forventer at nå ud med varer til 50.
000 danskere det første år.
Nemlig.
com er størstNettos nye digitale supermarked skal konkurrere med især Coop.
dk og Nemlig.
com, som gennem de seneste år har satset hårdt på at opbygge online forretninger for dagligvarer.
Den største leverandør af digitale dagligvarer i Danmark er Nemlig.
com, der omsætter for 1,6 milliarder kroner.
Alligevel leverer virksomheden i dag kun til to ud af tre danske husstande, forklarer kommerciel direktør Mikkel Pilemand.
- Vi leverer til det meste af Sjælland, Fyn og så Aarhus og omegn samt Trekantsområdet, siger han.
Til gengæld er der foreløbig ingen levering på Lolland-Falster, Bornholm og Nordvestsjælland.
Han forudser dog, at flere steder i landet fremover kan komme med.
- Man kan sagtens forestille sig, at vi kommer bredere ud i landet.
Men når vi gør det, skal der være kunder nok.
Fordi vi gerne vil levere en ordentlig service.
Dagligvarer er noget, man har brug for fra dag til dag, siger han.
Nemlig.
com leverer modsat Nettos Fillop ferskvarer som kød, mælk og grøntsager, der har brug for at komme på køl.
Derfor er daglig levering nødvendigt, mener han.
Coop – ud i næsten hver en flækkeCoop.
dk Mad er navnet på Coops digitale dagligvarebutik.
Og det har det været de sidste fire år.
Langt de fleste varer leveres til døren i næsten hver en flække i Danmark, lyder det fra informationsdirektør i Coop Jens Juul Nielsen.
Der er dog undtagelser:- Vi leverer på Bornholm, men vi kommer ikke til de øvrige ikke-brofaste øer.
Generelt kommer vi ikke, hvor det kræver en færge, siger han.
Det kan dog komme, lyder vurderingen.
- Der er ikke konkrete planer, men det ligger nok i kortene, at vi prøver at få onlinehandel bredt ud – kombineret med distribution fra den lokale butik.
Det har vi allerede over 20 steder i landet, hvor man kan vælge at få varerne leveret fra sin lokale butik, siger Jens Juul Nielsen.
Læs også:Netto vil også være supermarked på nettetDagligvaresalg på nettet udgør i dag to procent af det samlede dagligvaresalg i Danmark.
FacebookTwitterKopier linkEmner:Jens Juul Nielsen (erhvervsleder)|Nemlig.
com|Supermarkeder|Forbrug|Bornholm




https://www.dr.dk/nyheder/regionale/fyn/ghettofrygt-giver-skrappe-krav-vaernepligtig-og-butikschef-kan-ikke-faa-almen

FynGhettofrygt giver skrappe krav: Værnepligtig og butikschef kan ikke få almen bolig Danskere med fast job og ren straffeattest kan få nej til en almen bolig i et ghettoområde.
Tanja Christoffersen, der arbejder som social- og sundhedsassistent, og Jesper Klindt Schwaner, der er butikschef, fik afslag på en bolig i ghettoområdet Korsløkkeparken.
Af Tore Bønke Jeppesen, Anne Mette Dam Thrane og Jonatan Grau Møller10.
sep.
2019 kl.
21.
39Bemærk: artiklen er mere end 30 dage gammelLæs opSelv om du har både fast job og ren straffeattest, risikerer du at blive afvist, hvis du søger en lejlighed i nogle af landets ghettoområder.
I Odense og København stiller boligforeninger og kommuner nu krav til indkomst og uddannelsesniveau hos ansøgere, der gerne vil bo i områder, der har risiko for at blive en ghetto eller lige frem en hård ghetto.
Hvis det sker, kan boligforeningerne nemlig blive nødt til at rive op mod 60 procent af boligerne ned.
Også andre steder i landet arbejdes der på at indføre hårdere krav.
I for eksempel Høje Taastrup og Holbæk træder skærpede krav i kraft ved årsskiftet.
Kravene betyder, at danskere i job og med ren straffeattest kan blive afvist, fordi de tjener for lidt eller kun har afsluttet grundskolen.
Eksemplerne får nu boligminister Kaare Dybvad Bek (S) til at igangsætte en undersøgelse af ghettokriteriernes konsekvenser for den almene boligudlejning.
Afvist for bruttoløn på 14.
500 kronerI sommer blev 23-årige Magnus Kjerulff, der er værnepligtig, sammen med 22-årige Kirstine-Matilde Kjerulff, der er medicinstuderende, afvist til en lejlighed i Riisingparken i Odense, der er på ghettolisten.
Årsagen var, at han med en bruttoindtægt på cirka 14.
500 kroner om måneden tjener for lidt.
Magnus Kjerulff og Kirstine-Matilde Kjerulff blev afvist til en lejlighed i Riisingparken i Odense.
Årsagen var, at han med en bruttoindtægt på cirka 14.
500 kroner om måneden tjener for lidt.
- Det virker helt åndssvagt, at man tager udgangspunkt i værnepligten, som er, hvad den er.
Jeg regner med at skulle videre på konstabelskole sidst på året, og så stiger min løn.
Men selv hvis det ikke var tilfældet, ville det da netop være en familie som os, der skulle ind i sådan et område, siger Magnus Kjerulff.
Det er de samme overordnede kriterier, der afgør, om et udsat boligområde står på ghettolisten, uanset hvor i landet det er.
Men det er lokalt, at boligforeningerne sammen med kommunerne laver aftaler om, hvordan de vil forsøge at undgå ghettostemplet.
Har et område stået på ghettolisten i fire år, bliver det en hård ghetto.
Kriterier for hårde ghettoerSammen med Odense Kommune har tre odenseanske boligforeninger aftalt en række krav til ansøgere i to ghettoområder, der bliver hårde ghettoer i henholdsvis 2020 og 2021.
Det betyder, at man ryger bag i køen, hvis voksne i husstanden blandt andet ikke har en uddannelse over grundskoleniveau og ikke tjener mindst 16.
833 kroner om måneden før skat.
For Kirstine-Matilde og Magnus Kjerulff har det betydet, at de nu søger en dyrere bolig uden om boligforeningerne, når de flytter fra Helsingør til Odense, og det ærgrer dem.
- Jeg tænker ikke, det her var hensigten.
Ideen er vel, at man gerne ville have flere forskellige mennesker ind og også nogle med et højere uddannelsesniveau.
Så vi er på vej et sted hen, hvor vi kunne være attraktive at få ind i sådan et område, siger Kirstine-Matilde Kjerulff.
Kravene til ansøgere gælder for hver person i husstanden, og derfor hjalp det ikke det unge par, at de med Kirstine-Matilde Kjerulffs SU og SU-lån faktisk tjener nok sammenlagt.
Jeg føler mig uretfærdigt behandlet.
Vi er ordentlige mennesker og kunne bidrage til et fællesskab derude.
Det burde man have med i overvejelserneJesper Klindt Schwaner, boligansøger, OdenseAfvist på grund af svingende lønindkomstSamme udgangspunkt havde 29-årige Tanja Christoffersen, der er social- og sundhedsassistent, og 27-årige Jesper Klindt Schwaner, der er butikschef, da de fik afslag på en bolig i ghettoområdet Korsløkkeparken.
Jesper Klindt Schwaners løn kan variere, og i de tre måneder, som blev lagt til grund for deres ansøgning, havde han kun tjent cirka 14.
500 kroner om måneden.
Derfor fik de afslag, selv om Tanja Christoffersen tjener mere end minimumskravet.
- Jeg føler mig uretfærdigt behandlet.
Vi er ordentlige mennesker og kunne bidrage til et fællesskab derude.
Det burde man have med i overvejelserne, siger Jesper Klindt Schwaner.
Social- og sundhedsassistent Tanja Christoffersen og butikschef Jesper Klindt Schwaner fik afslag på en bolig i ghettoområdet Korsløkkeparken.
Parret mener, at de burde have været vurderet mere individuelt, fordi de med deres baggrund kunne have været en gevinst for området.
I stedet har de lejet et hus i Ringe, syd for Odense.
- Det er ikke optimaltHos Fyns Almennyttige Boligselskab, der måtte afvise de to par i Odense, er man ked af situationen.
Men ifølge kundechef Eva Jørgensen er det nødvendigt, fordi konsekvenserne er store, hvis det ikke lykkes at få områderne af ghettolisten og dermed undgå den hårde ghettoliste.
- Det er ikke min oplevelse, at det er meningen, vi skal sortere den type mennesker fra.
Det er par, der er velfungerende og en del af samfundet, så det er ikke optimalt, siger hun.
Det sker ifølge hende en til to gange om ugen, at velfungerende ansøgere afvises på grund af for lav indkomst eller uddannelse.
For Korsløkkeparken, der vil ramme den hårde ghettoliste i 2021, hvis ikke den tages af ghettolisten forinden, er konsekvenserne ved at blive hård ghetto særligt problematiske, da boligerne netop er blevet renoveret for 1,5 milliarder kroner.
Derfor er det heller ikke muligt at give dispensation.
- Vi skal sørge for, at vi ikke får to nye hårde ghettoer.
Det kan ramme alle de andre beboere, så vi skal sørge for at fylde op med så mange som muligt, der er på den rigtige side af de ghettokriterier, Folketinget har vedtaget, siger Eva Jørgensen.
Krav til indkomst og uddannelseI Hovedstadsområdet trådte en aftale mellem boligforeningernes sammenslutning, BL, og Københavns Kommune i kraft i juli, som betyder, at krav til indkomst og uddannelse gælder i en række boligområder, udsatte områder, ghettoområder og hårde ghettoer.
For få uger siden blev 30-årige Ditte Henssel Nissen afvist til en bolig i området Tagensbo i Nordvest, selv om hun har fast fuldtidsarbejde som dagplejer.
Området er i risiko for at blive udpeget som udsat område.
I København gælder indkomstkravet et år bagud, og fordi hun i løbet af året havde været ledig i nogle få måneder, levede hun ikke op til indkomstkravet, der på månedsbasis er 19.
556 kroner, selv om hun for længst var i job igen og tjener mere end indkomstkravet.
Den grundlæggende hensigt er at få flere i beskæftigelse og uddannelse.
Bent Madsen, direktør for boligselskabernes sammenslutning BL – Danmarks Almene Boliger- Jeg synes, det er enormt uretfærdigt, at de her skærpede kriterier rammer mig, der har fast arbejde.
Det overrasker mig, og jeg finder det en smule komisk, fordi jeg ser mig selv som en, der er meget langt fra noget, der har med en ghetto at gøre, siger hun og fortsætter:- Jeg kan i hvert fald konkludere, at det rammer ret skævt.
Jeg tænker, at jeg ville passe godt ind.
Jeg har styr på tingene og kan betale min husleje.
Jeg er rolig og stabil og vil gerne komme mine naboer ved.
Afslaget betyder, at hun må blive i sin andelsbolig og vente med at flytte til noget større.
Hun mener, at man politisk bør se på, om ghettoreglerne virker efter hensigten.
GhettolistenGhettolisten offentliggøres hvert år den 1.
december.
Boligområder, der har stået på ghettolisten fire år i træk, karakteriseres som 'hårde ghettoer'.
For en hård ghetto skal der inden for seks måneder udarbejdes en udviklingsplan, der beskriver, hvordan andelen af almene familieboliger i området nedbringes til højst 40 procent inden 2030.
29 boligområder er på den seneste ghettoliste.
Nødvendige kravChristian Høgsbro, der er direktør for AAB København, og som måtte afvise Ditte Henssel Nissen, beklager, at det har været nødvendigt.
- Det har jeg det rigtig skidt med, for det er præcis den slags beboere, der er i arbejde og klarer sig selv, jeg gerne vil have ind i vores boligområder.
Hele grundlaget for at undgå ghettodannelser er at tiltrække ressourcestærke mennesker, siger han.
Han mener, at ghettokriterierne gør mere skade end gavn, og at politikerne må genoverveje dem.
Bent Madsen, direktør for boligselskabernes sammenslutning BL – Danmarks Almene Boliger, der har været med til at lave aftalen i København, mener heller ikke, at lovgivningen lever op til hensigten.
- Den er at få flere i beskæftigelse og uddannelse.
Set i det lys, er det jo et paradoks, at man afviser familier, der både er i beskæftigelse og under uddannelse, siger han.
Boligminister Kaare Dybvad Bek (S) har ikke ønsket at stille op til interview, men skriver i et skriftligt svar til DR, at der skal være redskaber til at skabe blandede boligområder, men at de almene boliger også skal være tilgængelige for målgruppen med lave indkomster.
"Derfor vil jeg iværksætte en undersøgelse af brugen af udlejningsreglerne.
Det skal undersøges, hvilke konsekvenser udlejningsreglerne har for muligheden for at få en almen bolig, og om reglerne anvendes i for stort omfang.
Hvis det er tilfældet, må vi se på, om reglerne kan målrettes endnu mere," skriver han.
FacebookTwitterKopier linkEmner:Bolig|Kaare Dybvad (politiker)|Socialforhold|København|Odense




https://www.dr.dk/sporten/fodbold/landsholdet/fra-skurk-til-helt-ob-keeper-piller-straffe-i-vigtig-u21-landsholdssejr

LandsholdetFra skurk til helt: OB-keeper piller straffe i vigtig U21-landsholdssejrUnge Andreas Skov Olsen scorede begge mål, da Danmark indledte EM-kvalifikationen.
Danmarks målmand Oliver Christensen reddede et straffespark i kampens sidste minut i overtiden af EM-kval-kampen mellem Danmark og Rumænien.
10.
sep.
2019 kl.
20.
44Bemærk: artiklen er mere end 30 dage gammelLæs opAngriberen Andreas Skov Olsen og målmand Oliver Christensen fik hertil aften hovedrollerne for det danske U21-landshold i fodbold.
Her sled danskerne en smal 2-1-sejr i land mod Rumænien, da Danmark indledte EM-kvalifikationen med en kamp, der endte ganske nervepirrende.
Andreas Skov Olsen scorede begge de danske mål i Aalborg, og foran 2-0 lignede det ti minutter før tid en sikker dansk sejr over Rumænien, der havde Esbjergs Arian Petre med fra start.
Danmark-keeper Oliver Christensen så ti minutter før tid lidt skidt ud, da Rumænien reducerede, og i tillægstiden begik han så et straffespark, som han endte med at redde efterfølgende.
Stillingen i gruppen1.
Finland – 2 kampe, 4 point2.
Ukraine – 2 kampe, 3 point3.
Danmark – 1 kamp, 3 point4.
Nordirland – 2 kampe, 2 point5.
Malta – 2 kampe, 1 point5.
Rumænien – 1 kamp, 0 pointDanmarks nye spanske landstræner, Albert Capellas, kunne dermed til sidst glæde sig over tre point i sin første betydende kamp som dansk U21-landstræner.
Capellas debuterede fredag med en testkamp, der sluttede 0-0 mod Ungarn i Aalborg, men i dag var der anderledes meget på spil, da et nyt dansk landshold indledte jagten på EM i 2021 i Ungarn og Slovenien.
Profilerne Andreas Skov Olsen fra Bologna og Borussia Dortmunds Jacob Bruun Larsen skilte sig ud, og Andreas Skov Olsen slog hurtigt til.
Efter tre minutter drejede han ind i banen og lagde køligt bolden i mål til 1-0 til Danmark.
Jacob Bruun Larsen trykkede af fra distancen efter et kvarter, men den rumænske keeper reddede.
Andreas Skov Olsen blev dobbelt målscorer i den danske 2-1-sejr over Rumænien.
Carlo Holse kunne have gjort det til 2-0 med en flad afslutning kort før den halve time efter et dansk pres.
2-0 blev det i stedet i det 55.
minut, da danskerne erobrede bolden efter en rumænsk fejlaflevering.
Jacob Bruun Larsen strøg afsted og fandt Andreas Skov Olsen, der sikkert sparkede bolden i mål og blev dobbelt dansk målscorer.
Ti minutter før tid afsluttede Rumæniens Florinel Coman så med et langskud, som snød Oliver Christensen i det danske mål.
Reduceringen til 1-2 gjorde afslutningen intens, og da Oliver Christensen fældede George Ganea, så det sort ud, men OB-målmanden reddede det hele efterfølgende.
Danmark spiller i gruppe 8, som toppes af Finland med fire point for to kampe.
Ukraine har tre point for to kampe, mens Danmark for en enkelt kamp også har tre point på tredjepladsen.
/ritzau/FacebookTwitterKopier linkEmner:Jacob Bruun Larsen (fodboldspiller)|Rumænien|Fodbold|Odense Boldklub|Aalborg




https://www.dr.dk/nyheder/udland/her-er-de-kommissaerer-du-skal-holde-oeje-med-som-ikke-er-vestager

UdlandHer er de kommissærer, du skal holde øje med (som ikke er Vestager)Europa-Kommissionen står over for en række politiske kampe i de kommende år.
Det var en storsmilende Ursula von der Leyen, der i dag præsenterede sit kommissærhold.
Hvis de bliver godkendt, kan de gå i gang med arbejdet 1.
november i år.
Af Per Bang Thomsen og Ole Ryborg10.
sep.
2019 kl.
21.
01Bemærk: artiklen er mere end 30 dage gammelLæs opDet er ikke kun den radikale Margrethe Vestager, der i dag har fået at vide, hvad hun skal lave i den nye Europa-Kommission.
25 andre europæiske politikere har også fået plads på det nye kommissærhold, der bliver ledet af den kommende kommissionsformand, Ursula von der Leyen.
Her er et overblik over nogle af de kommissærer, som kan få stor betydning for udviklingen i EU i de kommende år:Læs også:Vestager efter ny dobbeltrolle i Europa-Kommissionen: 'Lige nu spiller det'1Frans Timmermans, klimakommissærFrans Timmermans bliver ligesom Margrethe Vestager (R) ledende næstformand i den nye kommission.
Det er ikke kun i Danmark, at kampen mod klimaforandringerne har stor, politisk bevågenhed.
Sådan bliver kommissionen godkendtAlle de nye kommissærer skal nu igennem høringer i Europa-Parlamentet.
Først når parlamentarikerne har sagt god for hele holdet, kan det træde til.
Og det er ikke unormalt, at en eller flere må skiftes ud undervejs.
Herefter skal EU's stats- og regeringschefer sige god forholdet.
Det har det også i EU, hvor den kommende kommissionsformand, Ursula von der Leyen, har placeret klimakampen øverst på sin politiske to do-liste.
Her bliver det den hollandske socialdemokrat Frans Timmermans, der som klimakommissær får til opgave at levere den store klimaplan – den såkaldte ’European Green Deal’ – som hun har lovet at komme med inden for bare 100 dage.
Og det bliver ikke nogen nem opgave, for aftalen kommer til at berøre mange forskellige politikområder, heriblandt miljø, energi, forskning og industri.
Og der er mange aktører, der skal tages i ed, før Europa kan blive verdens første klimaneutrale kontinent, som er målet.
2Vera Jourova, ansvarlig for værdier og gennemsigtighedVera Jourova er i dag justitskommissær i den nuværende kommission.
Det bliver tjekken Vera Jourova, der fremover skal føre hammeren over for de medlemslande, der ikke overholder de grundlæggende retsstatsprincipper og demokratiske spilleregler.
I de seneste år er Polen, Ungarn og Rumænien flere gange blevet kritiseret for blandt andet at indskrænke ytringsfriheden, blande sig i dommernes uafhængighed og blåstemple korruption.
Hun kommer til at arbejde tæt sammen med belgieren Didier Reynders, der bliver kommissær for retlige anliggender.
Han får til opgave at udforme et lovforslag, hvor man kan smække pengekassen i for de medlemslande, der ikke overholder de fælles regler.
I dag er det kun muligt at fratage dem stemmeretten.
3Maros Sefcovic, ansvarlig for interinstitutionelle forbindelser og fremsynMaros Sefcovic har været medlem af Europa-Kommissionen siden 2009 og er i dag næstformand med ansvar for energiunionen.
Det skal være mindre bøvlet at være borger eller virksomhedsejer i EU.
Det mener Ursula von der Leyen, der vil bekæmpe bureaukratiet i unionen.
Hun vil have, at den nye Europa-Kommission skal følge det såkaldte ”én ind, én ud”-princip.
Det betyder kort og godt, at hver gang, der bliver fremlagt en ny lov, skal der fjernes en gammel en.
Det bliver den slovakiske Maros Sefcovics opgave at føre den ambition i livet.
4Johannes Hahn, kommissær for budget og administrationØstrigske Johannes Hahn, der er en del af den kristenkonservative EPP-familie, er i dag EU's kommissær for europæiske naboskabspolitik og udvidelsesforhandlinger.
Inden for det kommende år skal der findes enighed om EU’s kommende syvårsbudget.
Og det er bestemt ikke nogen nem opgave at få 27 lande til at blive enige om, hvordan regningen skal betales – og hvor stor den overhovedet skal være.
Det bliver østrigeren Johannes Hahn, der skal sidde for bordenden i de forhandlinger.
Han får også til opgave at finde ud af, om Danmark igen kan få en milliardrabat på kontingentet, som var tilfældet ved de seneste budgetforhandlinger.
5Margaritis Schinas, ansvarlig for beskyttelse af europæisk levevisDen konservative Margaritis Schinas (EPP) har førhen været talsmand for Europa-Kommissionen.
En af de helt store udfordringer for den nuværende kommission har været at håndtere de mange tusinde flygtninge og migranter, der i de seneste år er kommet hertil fra blandt andet Mellemøsten og Afrika.
Et af de lande, der er blevet påvirket mest af flygtningestrømmene, er Grækenland.
Nu får den græske Margaritis Schinas til opgave at håndtere de folk, der er kommet hertil.
6Phil Hogan, handelskommissærDen nuværende landbrugskommissær, irske Phil Hogan (EPP), får også lov til at fortsætte i den næste kommission.
Det bliver irske Phil Hogan, som skal stå i allerforreste geled, når der fremover skal udkæmpes handelskrige med lande som USA eller Kina.
Han bliver EU’s nye handelskommissær, og derfor bliver det også hans opgave at forhandle en frihandelsaftale på plads med briterne, når de forlader EU-samarbejdet.
7Paolo Gentiloni, økonomikommissærItaliens næste EU-kommissær bliver Paolo Gentiloni, hvis parti er en del af den socialdemokratiske S&D-familie Det vakte stor opsigt, da Europa-Kommissionen sidste år afviste at godkende den italienske regerings finanslovsudspil.
Ifølge kommissionen, der skal blåstemple alle EU-landenes finanslove, var det i strid med de fælles budgetregler, at italienerne blandt andet ville nedsætte pensionsalderen og øge det statslige underskud, og derfor krævede de ændringer.
Nu bliver det fremover en italiener, nemlig den tidligere premierminister Paolo Gentiloni, der som ny økonomikommissær skal stå i spidsen for at godkende de fremtidige finanslove.
Heriblandt de italienske.
8Sylvie Goulard, kommissær for det indre markedSylvie Goulard får ligesom Margrethe Vestager flere roller i den nye Europa-Kommission.
Franske Sylvie Goulard får en dobbeltrolle i den nye kommission.
Udover at blive kommissær for det indre marked får hun også ansvaret for det nye generaldirektorat for forsvarsindustri og rumfart.
Her skal hun blandt andet stå for at udbygge og styrke det europæiske forsvarssamarbejde.
Et emne, som løbende har skabt stor debat.
9Virginijus Sinkevicius, kommissær for miljø og havVirginijus Sinkevicius (til venstre) står til at blive den yngste kommissær.
Det bliver den kun 28-årige Virginijus Sinkevicius fra Lituaen, som får ansvaret for at beskytte EU’s miljø og hav.
Udover miljø, som også bliver en vigtig brik i kampen mod klimaforandringerne, har der i den seneste kommissionsperiode været stort fokus på havmiljøet.
Både fordi man har prøvet at undgå overfiskning, men også fordi man gerne vil den plastikforurening, som præger verdens have, til livs.
Tidligere på året vedtog man fra EU’s side at forbyde ti af de mest benyttede engangsplastikprodukter.
Men det er ikke nok, mener flere miljøorganisationer, og derfor får Virginijus Sinkevicius til opgave at stå i spisen for den videre kamp.
10Nicolas Schmit, beskæftigelseskommissærDet har ikke været muligt at finde et billede af Nicolas Schmit, der kan få stor betydning for den danske arbejdsmarkedsmodel.
Den kommende kommissionsformand har lovet, at hun vil indføre en minimumsløn i hele EU.
Det er ikke noget, der huer arbejdsmarkedets parter i Danmark.
Her er der nemlig tradition for, at politikerne blander sig helt uden om lønniveauer, og derfor har Ursula von der Leyens ønske vakt bekymring.
Det bliver Nicolas Schmit fra Luxembourg, der får til opgave at føre det lønløfte ud i livet.
Og her bliver det spændende at se, hvor meget han tager hensyn til den danske model.
11Ylva Johansson, kommissær for indre anliggenderSverige stiller med den hidtidige beskæftigelsesminister, socialdemokraten Ylva Johansson (S&D).
Danmark har siden 2016 haft lov af Europa-Kommissionen til at have midlertidig grænsekontrol ved den dansk-tyske grænse.
Det er egentlig i strid med Schengen-reglerne, og den nuværende forlængelse udløber den 12.
november – det vil sige mindre end to uger efter, at den nye kommission er trådt til.
Her bliver det svenske Ylva Johansson, der som kommissær for indre anliggender skal tage stilling til, om vi eventuelt må få lov til at forlænge den endnu engang.
Sverige har selv fået lov til at indføre midlertidig grænsekontrol.
Spørgsmålet er, om Ylva Johanssons nu forhenværende regeringskollegaer vil ansøge endnu engang.
FacebookTwitterKopier linkEmner:Økonomisk politik|Italien|Ursula von der Leyen (politiker)|Klimaændringer|Afrika




https://www.dr.dk/nyheder/regionale/oestjylland/faglige-oplaeg-slaar-moedregrupperne-baby-trives-bedre-naar-baade-mor

ØstjyllandFaglige oplæg slår mødregrupperne: Baby trives bedre, når både mor og far deltager i gruppetilbudIsær unge og forældre med korte uddannelser vurderer, at deres barn trives bedre, viser foreløbig undersøgelse.
Lasse Loft Sørensen er en af de nye fædre, som deltager i Familieiværksætterne.
Af Kristian Pedersen, Mikkel Vithner og Sarah Friis Elkjær10.
sep.
2019 kl.
19.
30Bemærk: artiklen er mere end 30 dage gammelLæs opKaffesnakken, erfaringsudveksling og de langtidshævede boller i mødregrupperne er i 20 kommuner røget af bordet til fordel for eller suppleret med oplæg fra fagpersoner.
Det sker gennem Familieiværksætterne, som er et gratis gruppetilbud til førstegangsforældre, hvor både mor og far deltager i praktiske oplæg med sundhedsplejersken, men også alt fra tandlæger og fysioterapeuter til bankrådgivere og advokater hjælper med at klæde de nye forældre på.
Det giver nemlig bedre trivsel for børnene, når både mor og far deltager i de alternative forældregrupper, som førstegangsforældre bliver tilbudt gennem forløbet.
Det viser den første analyse af forløbet, fortæller Tea Trillingsgaard, der er lektor på Psykologisk Institut ved Aarhus Universitet.
- Vores indledende analyser tyder på, at de forældre, der har brugt Familieiværksætterne, vurderer deres barns trivsel mere positivt end de forældre, der fik det almindelige tilbud om fødsels- og forældreforberedelse, forklarer hun.
Analysen har dog ikke vist nogen effekt på forældrenes egen trivsel eller oplevelse af mestring som forældre, men de vurderer barnets trivsel mere positivt.
Sådan foregår møderneHoldene er sammensat efter terminsdato.
To møder ligger før fødslen, og ti møder ligger efter fødslen.
Alle møder foregår på adresser i Aarhus Kommune.
Møderne er cirka en gang om måneden.
Tidsrummet for møderne er altid kl.
16.
30–18.
30.
Ugedagen er så vidt muligt altid den samme, enten mandag, tirsdag, onsdag eller torsdag.
Du bliver tilbudt at deltage i en mødregruppe, selvom du er med i Familieiværksætterne.
Kilde: Aarhus KommuneOmkring 3.
500 nybagte forældre i Aarhus Kommune har deltaget i undersøgelsen, der også indikerer, at især yngre forældre og forældre med kortere uddannelse har bedre gavn af Familieiværksætterne end ældre forældre og forældre med længere uddannelser.
Forældrepar oplever færre bekymringerSofie Arnetoft og Lasse Loft Sørensen blev forældre til Max-Emil for otte uger siden, og Familieiværksætter-forløbet giver dem en ro i den nye rolle som forældre.
- Hvis der sker et eller andet, så har man måske hørt om det hos Familieiværksætterne i stedet for, at det er noget, som man skal til at læse op på.
Man har derfor ikke bekymringen, men man er lidt mere forberedt på, hvad der nu kommer til at ske, siger Lasse Loft Sørensen.
Analysen skal fagfællebedømmes, inden den kan blive udgivet.
Forskerne fra Aarhus Universitet skal følge de omkring 3.
500 forældre og deres børn, til børnene når skolealderen.
I Aarhus Kommune er Familieiværksætterne så populært, at de må afvise familier fra at deltage.
Her tilbydes blandt andre Familieiværksætterne•Faxe Kommune•Furesø Kommune•Gribskov Kommune•Horsens Kommune•Hvidovre Kommune•Hillerød Kommune•Holstebro Kommune•Hørsholm Kommune•Mariagerfjord Kommune•Odense Kommune•Randers Kommune•Skanderborg Kommune•Struer Kommune•Vesthimmerland Kommune•Viborg Kommune•Aarhus KommuneKilde: FamilieiværksætterneFacebookTwitterKopier linkEmner:Aarhus Kommune|Jylland|Horsens Kommune|Lokalpolitik|Uddannelse




https://www.dr.dk/nyheder/viden/teknologi/27-aar-opfinder-og-dobbelt-prisvinder-simon-vil-stoppe-landbrugets

Teknologi27 år, opfinder og dobbelt prisvinder: Simon vil stoppe landbrugets forurening fra rummetSimon modtog i går ESA's bæredygtighedspris på en konference i Berlin© Lars SkaaningAf Lasse Birk Nielsen10.
sep.
2019 kl.
19.
41Læs opHvert år udleder det danske landbrug mange tusinde ton ammoniak.
Det kommer især fra grisestalde og gylle-dampe på markerne.
Ammoniakken er ikke i sig selv noget skidt.
Den er nemlig et vigtigt næringsstof for planterne på marken.
Problemet er, landbruget udleder for meget af den til skade for både naturområder og menneskers sundhed.
Derfor skal det danske udslip af ammoniak ifølge et EU-mål falde med 24 procent i 2020 i forhold til år 2005.
Men de sidste tre år er det steget.
For den enkelte landmand er det vanskeligt at vurdere, hvor - og hvornår - han udleder for meget ammoniak.
Det er en stor ære at modtage den her pris.
Men det allervigtigste for mig er, at mine idéer kommer ud, hvor de kan bruges.
Simon Vilms Pedersen, Ph.
d.
-studerendeMen nu kan der være hjælp at hente fra en så uventet kant, som en 27-årig ph.
d.
-studerende og nogle af de omkring 2.
000 satellitter, der flyver omkring ude i rummet.
For 27-årige Simon Vilms Pedersen er kommet på en idé, som kan bruges til at give de enkelte landmænd præcise informationer om, hvornår og hvor meget gylle de skal sprede for at mindske udslippet ammoniak.
For sin opfindelse modtager han nu ESA's bæredygtighedspris ’Space for Sustainability’.
Prisen uddeles en gang om året til en ung forsker under 30 år, som har en idé, der kan kombinere rumforskning med bæredygtighed.
- Det er en stor ære at modtage den her pris.
Men det allervigtigste for mig er, at mine idéer kommer ud, hvor de kan bruges, siger han.
Både forsker og idémandDet er ikke første gang, at Simon får en vild idé, som viser sig at have hold i virkeligheden.
Selv kalder han sig et gadekryds mellem en forsker og en iværksætter.
Hans idéer opstår aldrig i laboratoriet, men næsten altid hjemme i lænestolen under dæmpet belysning og med en kop kaffe i hånden.
Sådan var det også med den idé, som i går gav den unge forsker den bæredygtighedsprisen.
Simon Vilms Pedersen sad netop i sin lænestol og hørte høj musik, da det slog det ham: Kan vi bruge de satellitter, der allerede er i kredsløb om Jorden, til at måle landmænds ammoniakudledning?
- Jeg tænkte: Vi har alle de her satellitter.
Hvorfor bruger vi ikke al den data, vi har, til at finjustere modellerne for ammoniakudledning, fortæller han.
© SDU- Syddansk UniversitetDet har Simon opfundetSimons idé gør det muligt at måle fordampningen af ammoniak fra blandt andet marker mere præcist, end man kan i dag.
Metoden gør brug af det måleudstyr, der sidder i de satellitter, der allerede er i kredsløb om Jorden i dag.
En metode kaldet ‘entropi minimering’ gør det muligt at kende forskel mellem ammoniakdampe og andre gasser, som satellitten er i stand til at måle.
Det kan for eksempel være metan.
Metoden kan gøres endnu mere præcis ved at kombinere data fra flere satellitter og bruge kunstig intelligens til at analysere dem.
Kilde: Simon Vilms PedersenHar altid villet skabe nogetEn af de andre gange, Simon har fået en god idé, var da han skrev sit speciale som kemiingeniør.
Her udviklede han en matematisk model, der kan hjælpe folk i vietnamesiske bjerglandsbyer med at producere biogas, der bruges som brændstof, mere effektivt.
For blandt andet det arbejde, modtog han en anden prestigefyldt pris, nemlig EliteForsk-rejsestipendiatet.
Mens selvom Simon allerede i en ung alder har modtaget priser for sin forskning, lå det ikke nødvendigvis i kortene, at han skulle være forsker.
- Jeg kommer ikke fra et forsker-hjem, og der er ingen af mine forældre, der har gået på universitetet.
Det kom bare lidt hen ad vejen, siger han.
Men noget fulgte med hjemmefra.
Da Simon var barn, vidste han nemlig, at han ville have sit eget firma, og at han ligesom faren - som er entreprenør - ville leve af at få idéer og skabe nye ting.
Han vidste bare ikke dengang, hvad det præcis skulle være.
Interessen for ammoniak opstod tilfældigtDer er langt fra produktion af bioethanol i Vietnam til ammoniakudledning fra danske marker.
For at forstå, hvor Simons interesse for ammoniakudledning opstod, skal vi tilbage til begyndelsen af Simons uddannelse.
Her mødte han to professorer, der arbejdede på et projekt, hvor de målte netop udledningen af ammoniak.
© ScanpixAmmoniak er natur-svineriLandbruget står for 97% af al ammoniakudledning i Danmark.
Udslippet kommer fra gylletanke, svinestalde og afdampning fra gylle på markerne.
Ammoniak giver næring til planter, men for meget ammoniak er ødelæggende for sarte naturområder.
I danske farvande er for store udledninger ammoniak - og andre kvælstoffer - ofte medvirkende til iltsvind og forhøjet algeproduktion.
Siden 2013 er udledningen af ammoniak ifølge Nationalt Center for Miljø og Energi steget i Danmark.
Det går stik mod et EU-mål om at reducere udslippet af ammoniak med 24 procent i 2020 i forhold til 2005.
Stigningen er sket på trods forbedringer i landbruget i form af eksempelvis overdækkede gylletanke og forbedrede emissionsmodeller.
Den skyldes blandt andet, at landbruget med Landbrugspakken fra 2015 fik lov til at gøde mere.
Kilde: Miljøstyrelsen & Nationalt Center for Miljø og EnergiOg på den måde opstod, lidt tilfældigt, Simons interesse for ammoniakudledning fra landbruget.
Projektet bestod af, at han og de to professorer skulle stå ude på en mark på Fyn og måle udledningen i små vindtunneller, der var placeret på marken.
For at kunne måle udledningen præcist i tunnellerne, krævede det at vindhastigheden var den samme i tunnelen, som udenfor på marken.
Hvilket ikke var tilfældet.
Så allerede der udviklede Simon, sammen med de to professorer, det der skulle blive til den første opfindelse.
Et system, der kunne kontrollere hastigheden.
Har bare gjort det han synes var spændendeSimon modtog i går prisen fra ESA på en stor konference i Berlin.
Selvom han er begejstret for at få en pris, handler hans entreprenørskab og vilde ideer ikke om prestige.
- Det vigtige for mig er, at ideerne får mulighed for at sprede sig.
Og samtidig at jeg får et forskernetværk inden for feltet, siger han.
Når Simon vender hjem fra Berlin, skal han have afsluttet sin ph.
d.
Hvad fremtiden derefter byder på, er han stadig ikke afklaret omkring.
Det kommer - som så meget andet i hans karriere - til at afhænge mest af, hvad han finder interessant.
For det er interessen, der skal drive det hele.
Det er det råd, Simon har til andre, der gerne vil forskervejen.
- Man skal tage nogle chancer, selvom det kan virke endnu mere skræmmende at fejle i noget, man er god til, siger han.
FacebookTwitterKopier linkEmner:European Space Agency|Videnskab|Berlin|Landbrug|EU




https://www.dr.dk/nyheder/udland/kvindelig-iransk-fodboldfan-doed-efter-have-sat-ild-til-sig-selv

UdlandKvindelig iransk fodboldfan død efter at have sat ild til sig selvRisikerede fængsel for at snige sig ind på fodboldstadion forklædt som mand.
Fifa lægger pres på Iran.
Iranske fans protesterer med banneret 'Let Iranian women enter their stadiums (giv iranske kvinder adgang til deres stadioner, red) i forbindelse med en venskabskamp i Stockholm mellem Iran og Sverige i 2015.
Af Jens Andersen10.
sep.
2019 kl.
18.
21Bemærk: artiklen er mere end 30 dage gammelLæs opEn grotesk sag har fået en tragisk afslutning i iransk fodbold.
Den 29-årige kvindelige fodboldfan Saha Khodayari har mistet livet, efter hun som reaktion på en mulig dom for at snige sig ind på et fodboldstadion satte ild til sig selv.
Khodayari døde mandag på et hospital i landets hovedstad, Teheran, hvor hun har ligget i respirator med forbrændinger på det mest af kroppen i lidt over en uge.
Det skriver nyhedsbureauet AP.
Den 2.
september satte Sahar Khodayari ild til sig selv foran en retsbygning, efter hun var blevet informeret om, at hun stod til op mod seks måneders fængsel for at snige sig ind til en fodboldkamp forklædt som mand.
I Iran er der adgang forbudt for kvinder ved fodboldkampe, hvilket Sahar Khodayari i marts forsøgte at omgå ved angiveligt at klæde sig ud som mand og snige sig ind på Azadi Stadion i Teheran for at se favoritholdet Esteghal spille mod Al Ain fra De Forenede Arabiske Emirater.
Så langt nåede Khodayari dog aldrig, da hun blev stoppet af politiet og arresteret.
Iranske kvinder udnyttede i stor stil muligheden for at deres landshold i aktion ved VM i Rusland 2018.
I hjemlandet har de ikke adgang til fodboldstadioner.
Sahar Khodayari led ifølge hendes søster af en personlighedsforstyrrelse, mens Sahar Khodayaris far har fortalt til iranske medier, at Saha Khodayari stoppede med at tage sin medicin for et år siden.
Kvinder har før haft adgangDet internationale fodboldforbund, Fifa, har forsøgt at presse Iran til at løfte forbuddet mod kvinder på landets fodboldstadioner, hvilket styret undtagelsesvist har indvilget i.
Tilbage i november sidste år fik de iranske kvinder eksempelvis adgang til finalen i den asiatiske Champions League-finale.
Kvinder og mænd sad dog i separate afsnit.
Finalen blev spillet på samme stadion, som Sahar Khodayari forsøgte at snige sig ind på få måneder senere.
- Hvad der er sket for Sahar Khodayai er hjerteskærende og udstiller det iranske styres skrækkelige foragt for kvinders rettigheder i landet, lyder det fra Amnesty Internationals direktør i Mellemøsten og Nordafrika, Philip Luther.
- Hendes eneste forbrydelse var, at hun var kvinde i et land, hvor kvinder bliver udsat for en diskrimination, der er forankret lovgivningen, og som kommer til udtryk på værst tænkelig måde i alle aspekter af kvindernes liv, selv i sport.
Kvinder har været forment adgang til fodboldstadioner i Iran siden Den Islamiske Revolution i 1979.
Fifa har udtrykt ønske om, at forbuddet skal løftes inden Irans VM-kvalifikationskamp mod Cambodia den 10.
oktober.
FacebookTwitterKopier linkEmner:FIFA|Fodbold|Iran|Teheran|Kriminalitet




https://www.dr.dk/nyheder/regionale/bornholm/finn-bor-i-et-mobildoedt-omraade-skal-foerst-loebe-hjem-til

BornholmFinn bor i et mobildødt område: Skal først løbe hjem til fastnettelefonen, hvis han skal ringe 1-1-2Der er stadig store huller i mobildækningen mange steder trods både fastboende og turister.
Finn Bruun Jensen kan ikke bare gå udenfor og ringe.
Hans mobil har ingen dækning.
Og der er heller ikke udsigt til, at han får det foreløbig.
 DR)Af Jens Ørberg, Sofie Ejdrup Larsen og Lis Eilsøe10.
sep.
2019 kl.
18.
08 | opdateret 12.
sep.
2019 kl.
08.
52Bemærk: artiklen er mere end 30 dage gammelLæs opSelvom der både er fastboende og rigtig mange cykelturister langs den bornholmske kyst mellem Hasle og Hammershus, er strækningen helt uden mobildækning.
Man kan ikke engang ringe 1-1-2 til alarmcentralen.
Og Bornholm er ikke alene om at have store døde mobilhuller.
Det oplever man stadig mange steder i de tyndt befolkede områder i Danmark, og der er ikke udsigt til, at det bliver bedre.
Finn Bruun Jensen har flere gange oplevet alvorlige cyklistuheld med både lejrskoleelever og udenlandske turister, hvor der har været behov for ambulance.
- Det seneste uheld oplevede vi for tre uger siden, hvor en tysk kvinde væltede på cykel.
Vi var heldigvis hjemme og kunne ringe efter en ambulance inde fra vores hus.
Men det kan være svært at finde nogen hjemme tæt på uheldet - og vi kan heller ikke stå ved siden af og yde hjælp, indtil ambulancen kommer, siger Finn Bruun Jensen.
Derhjemme kan han ringe op via fastnettelefonen eller en wifi-forbindelse.
Både Teglkås og Gines Minde ligger på en af Bornholms helt store cykelruter, hvor der både er mange turister og lejrskoleelever.
Alligevel er der ingen mobilforbindelse, så når der sker uheld, er cyklisterne afhængig af de fastboende med wifi eller fastnettelefon.
 DR)Bornholms Regionskommune har været i kontakt med både TDC og Telia for at få dem til at sætte master op i blandt andet Teglkås og Helligpeder, men har endnu ikke fået noget ud af det.
- Det er alene et spørgsmål om økonomi, mener Claus Munk, der er centerchef for regional udvikling, it og sekretariat i Bornholms Regionskommune.
Det er alene et spørgsmål om økonomi.
Claus Munk, it-chef, Bornholms Regionskommune- Teleselskaberne skal bruge nogle millioner kroner på at sætte udstyr op, og de mener ikke, at der mellem Hasle og Hammershus er tilstrækkeligt med husstande og turistattraktioner til, at det kan betale sig for dem, siger han.
TDC oplyser, at de løbende forbedrer mobildækningen i blandt andet de tyndt befolkede områder på Bornholm.
- Konkret i forhold til strækningen mellem Hasle og Hammeren arbejder TDC på nye antennepositioner, der ville kunne forbedre mobildækningen på strækningen, oplyser TDCs pressechef Peter Glüsing.
Han sætter dog ikke dato på forbedringerne, men tilføjer, at TDC frem mod udgangen af 2020 vil opgradere mobilnetværket på både Bornholm og andre tyndt befolkede områder i forbindelse etableringen af et landsdækkende 5G-netværk.
Folketinget holder øjeDen statslige it- og bredbåndspulje skulle egentlig sikre, at teleselskaberne også sætter master op der, hvor kundegrundlaget er lille, men der er flere knaster i den aftale.
Det siger folketingsmedlem Peter Juel-Jensen (V), som indtil valget var formand for Folketingets Udvalg for Landdistrikter og Øer og dermed har været med til at sikre puljen.
- Vi hører desværre indimellem fra teleselskaberne, at kommuner kræver så høj leje af arealer eller bygninger til teleudstyr, at teleselskaberne siger nej tak.
Derfor er det et tveægget sværd, hvor de må tale sammen og finde et kompromis, siger han.
Claus Munk fra Bornholms Regionskommune afviser, at Bornholm hører til blandt de kommuner, der forlanger en høj pris for leje af jord eller bygninger.
Peter Juel-Jensen lover, at Folketinget og Landdistriktsudvalget stadig vil holde øje med området.
- Vi skal have de sorte pletter væk.
Vi har sat penge af til at lave en bedre dækning - teleselskaberne og kommunerne må så finde ud af det, siger Peter Juel-Jensen.
FacebookTwitterKopier linkEmner:Peter Juel Jensen (politiker)|Telebranchen|Venstre|Bornholm|TDC




https://www.dr.dk/nyheder/kultur/boeger/malte-droppede-new-york-efter-vandretur-paa-fyn-den-tur-aabnede-min-verden

Med andres ordSe temaBøgerMalte droppede New York efter vandretur på Fyn: 'Den tur åbnede min verden'Malte Tellerup troede, at han skulle have en international karriere som akademiker.
© Betina GarciaAf Michelle From Hoxer og Foto: Betina Garcia10.
sep.
2019 kl.
18.
30Læs opTo unge brødre drager ud på en vandretur for at finde deres rødder – og undervejs lærer de både noget om dem selv og om det sted, de kommer fra.
Det lyder som et klassisk eventyr.
Det var det næsten også; turen endte i hvert fald med at inspirere den ene af brødrene til at skrive en roman om oplevelsen.
- Vi havde et behov for at komme af med en rastløs energi og bare gå på eventyr, fortæller Malte Tellerup, som er den ene af de to brødre, der i 2014 satte sig for at gå fra deres fars hus i Søfælde på Sydvestfyn til landsbyen Tellerup længere mod øst, hvor morens side af familien stammer fra.
- Af at gå den her tur og forholde mig til mit fynske ophav fik jeg en følelse af, at jeg havde fået forskubbet nogle værdier og mit blik på, hvor der var spændende, og hvad der var eventyr.
Han skrev efterfølgende sin debutroman 'Markløs' om turen.
Den udkom i 2017 og fortæller historien om, hvordan de to brødre spontant får den ide at drage ud på tur uden nogen nærmere rute eller plan.
Undervejs taler de om deres barndom, forældrenes skilsmisse, bedsteforældrene og om det fynske landskab.
- Vi havde ikke planlagt, hvad der ville ske.
Men der opstod en særlig intimitet og kedsomhed mellem mig og min lillebror - også i den måde, vi mødte landskabet på.
Og dét satte gang i nogle tanker om, hvor meget jeg var formet af det landskab, og hvor fremmed jeg samtidig følte mig over for det, fortæller Malte Tellerup.
I løbet af turen begyndte han at tage noter, som senere blev til bogen.
Ville videre og have det vildtUmiddelbart efter den tre dage lange gåtur flyttede Malte Tellerup, som på det tidspunkt læste litteraturvidenskab på Københavns Universitet, til New York for at studere et semester.
Bøgernes DanmarkskortHvordan ser Danmark ud i bøgernes verden?
Det spørgsmål har vi stillet en række danske forfattere, som skriver om vidt forskellige steder i landet - fra Herning til Avedøre.
Du kan også tilføje dine yndlingscitater på 'Bøgernes Danmarkskort', som DR har udviklet i samarbejde med Bibliotekerne.
Læs også:Fra 'dum ghettodreng' til forfatter.
Aydins far begik et drab, som ændrede sønnens livSarah frygtede reaktionerne på sin debut: 'Må man godt skrive om Herning på den måde?
'Han forestillede sig, at det kunne være starten på den internationale, akademiske karriere, han dengang drømte om.
København og Berlin, hvor han havde været en del, var ikke spændende nok.
Der skulle være 'højere til loftet'.
- Jeg var låst i et storbyfikseret ambitionsniveau, og den der gåtur overrumplede mig i høj grad, siger Malte Tellerup, som efter sit semester i New York droppede udlandsdrømmen og vendte hjem til Danmark.
Kort tid efter flyttede han med sin kæreste ind på et nedlagt landbrug i Vestjylland.
Men som teenager var han virkelig frustreret over at bo på Fyn, hvor han følte, der var 'kedeligt, småt og stillestående':- Jeg ville gerne videre og have det vildt.
De første seks år af sit liv boede Malte Tellerup med sine forældre og lillebror i Elmelund, i et bindingsværkshus fra 1600-tallet.
Tog pludselig sin opvækst alvorligtMalte Tellerups forældre blev skilt, da han var seks år gammel.
Sammen med sin lillebror voksede han primært op hos deres mor, men begge forældre flyttede en del - og derfor har de boet en del forskellige steder, både i små fynske landsbyer og forstæder til Svendborg og Odense.
- Min rastløshed har nok farvet meget af min ungdom, og den gjorde mig også skeptisk, næsten hadsk, overfor den selvtilfredshed, der ligger i den fynske ide om skønhed, som er et velholdt, stråtækt hus med nykalkede vægge, et opmalet bindingsværk, stokroser i gårdspladsen - muligvis havudsigt, siger han.
Irritationen over den fynske skønhed ændrede sig dog på det vestfynske eventyr med lillebroren.
De tanker, han havde gjort sig på turen, blev ved med at rumstere i hovedet på Malte Tellerup, mens han var i New York.
- Det har været en rørende, men også en krævende oplevelse at skrive om sin nærmeste familie og at indgå i dialog med dem om det.
Min far brød sammen og var dybt ulykkelig over at læse manuskriptet.
Men så sad vi hjemme ved ham en hel dag, læste det og gennemgik det, som han syntes var hårdt eller usandt - og det var også ekstremt givende.
Da han igen var tilbage i Danmark, begyndte han at arbejde videre med sine noter herfra.
Her opdagede han, at han havde fået et andet perspektiv på flere ting:- Det var som om, turen åbnede verden på en helt anden måde.
Noget af det, som den åbnede, var, at der er ekstremt meget værdi forbundet med min opvækst og med at forholde mig til min familie, til landskabet, det sprog og den dialekt, som jeg havde med derfra - og tage det alvorligt på en helt anden måde, end jeg havde turdet gøre før.
'Der sker vildt meget i den mest intetsigende grøftekant'Da Malte Tellerup gik i gang med at skrive sin første bog, begyndte han at læse op på planter og botanik for at forstå, hvad det egentlig var, han havde set i den fynske natur.
Det var også en stor øjenåbner.
Han indså, at jo mere man ved om sine omgivelser, jo tydeligere kan man se og forstå, hvad der sker.
Og som forfatter var det særligt brugbart for ham at træne sin sanselighed og udvide sit sprog for, hvad naturen indeholder.
I Tellerup kender de godt til den unge forfatter.
Her er det et ægtepar fra en af landsbyens få gårde, som er stoppet op for at hilse på.
- Jeg fandt ud af, at der sker jo helt vildt meget i den mest intetsigende grøftekant.
Det var også sindssygt inspirerende i forhold til mit rastløse teenage-selv, som ikke syntes, der skete en skid på Fyn, siger han.
Der er ingen landmænd i Malte Tellerups nærmeste familie.
Hvis der havde været det, og han som teenager havde haft mulighed for at tage del i arbejdet, havde han måske tidligere fået et andet syn på naturen, vurderer han:- Når jeg ser på mig selv anno 2019, så har jeg en vis svaghed for fysisk arbejde, der er lokalt forankret eller meget tæt på naturen.
Jeg har blandt andet arbejdet som skovarbejder i Vestjylland.
At bruge landet og jorden og have et formål med det kunne måske have afmonteret mit store behov for at flygte fra det.
- Og det tror jeg ikke, jeg er den eneste, der kan have brug for at fatte.
Derfor var det også fedt at skrive en bog om det og dele det med nogle andre.
- Efter tre år i Vestjylland og en tur tilbage til København kan jeg godt mærke, at vi måske godt kunne flytte til Fyn.
Indtil nu har jeg virkelig været kritisk over for ideen om at flytte hjem.
Også fordi jeg er bange for at stagnere - og på en måde forbinder jeg nok hjem med stagnation.
Malte Tellerup•Født i 1989•Uddannet cand.
mag.
i litteraturvidenskab.
•Debuterede i 2017 som forfatter med 'Markløs'•Han skriver lige nu på en bog, der foregår i Vestjylland.
FacebookTwitterKopier linkEmner:Fyn|New York|Københavns Universitet|Litteratur|Sprog




https://www.dr.dk/nyheder/regionale/oestjylland/zander-har-autisme-og-gaar-i-klasse-med-12-boern-uden-diagnose-en

ØstjyllandZander har autisme og går i klasse med 12 børn uden diagnose: 'En kæmpe forandring'I skoleforløbet Nest går fem elever med autisme sammen med 12 elever uden diagnose med stor succes, viser evaluering.
Zander er en af de elever, som har autisme.
Han er glad for klassen og har læst at være mere fleksibel, når der kommer forandringer i hverdagen.
Af Tinna Viskum og Sarah Friis Elkjær10.
sep.
2019 kl.
20.
10Bemærk: artiklen er mere end 30 dage gammelLæs opAutisme-diagnose eller ej, så trives eleverne i det særlige skoleprogram Nest på Katrinebjergskolen i Aarhus.
Det viser en evaluering af projektet, der nu har kørt i tre år.
I Nest-klasserne går fire elever med autisme sammen med 12 elever uden diagnose, og i klassen er der fokus på ro og en meget struktureret tilgang til skoledagen.
Det særlige er, at alle børn undervises ud fra de autistiske børns behov.
Zander Kofoed Pedersen fra 3.
B er en af de elever, der har autisme, og han er glad for klassen.
- Der er mange venner, og hvis man har brug for hjælp, så kan man spørge dem, siger han.
Nest-programmet er udviklet på New York University og tilpasset til dansk skolekultur og pædagogik i et samarbejde mellem Pædagogisk-Psykologisk Rådgivning Aarhus, Katrinebjergskolen og New York University.
Det er første gang, at skoleprogrammet testes af uden for USA.
Forsøget i Aarhus er det første af sin slags i Danmark, og man har derfor fulgt børnene tæt.
Oplev, hvordan klassen bliver undervist, og hør Rasmus fortælle, hvorfor han er glad for klassen, selv om han ikke har en autisme-diagnose:Zander kan ikke tænke sig at gå på en anden skole end Katrinebjergskolen, hvor han er tryg.
- Jeg vil gerne blive her, fordi ellers kommer det hele til at være anderledes.
Kantinen, fagene, skolen, mine venner, rummene.
Jeg kommer ikke til at være vant til det.
Zander er en dreng, der har brug for faste rammer, fortæller mor Elise Marie Pedersen Dahlstrøm.
Hun synes, at Nest-klassen har været det helt rette for Zander.
- Han er så glad for at gå i skole, og det har han i øvrigt altid været.
Fra han startede i 0.
klasse, har det aldrig været sådan, at han ikke ville i skole eller har været ked af at være her, så det har været en succes, siger hun.
Gammeldags værdierEn skolehverdag med ro, regelmæssighed og struktur er nemlig god for alle børn og ikke kun børn, der har en autisme-diagnose.
Det viser en ny evaluering af Nest på Katrinebjergskolen, hvor alle elever i dén grad trives med at blive undervist efter specialpædagogiske principper.
Lene Tanggaard er professor i pædagogisk psykologi ved Aalborg Universitet, og hun har været med til at evaluere projektet.
- Det, der virker i Nest, er en lille smule gammeldags.
Det er tydelige voksne, anerkendelse og en stor portion kærlighed i virkeligheden, som også skaber forudsætningerne for trivsel, og dermed at børnene lærer mest muligt.
Bedre til at være fleksibelSelv om Nest-klassens principper netop handler om at gøre hverdagen forudsigelig og køre efter en bestemt plan, så synes Elise Marie Pedersen Dahlstrøm, at hendes søn efter tre år i klassen er blevet bedre til at være fleksibel.
- Han har haft en tendens til at være lidt ængstelig og have brug for virkelig meget forberedelse, og det oplever jeg slet ikke, at han har i samme grad længere.
Vi kan også afvige derhjemme fra noget, vi har planlagt, uden at det har de store konsekvenser og det samme på skolen.
Han formår at være fleksibel, og det er en kæmpe forandring.
Læs også:Zanders klasse vender inklusionen på hovedet: Sådan er hans skoledagHvis Zander ikke gik i Nest-klassen, skulle han have gået i en specialklasse.
Hans mor oplever det som en fordel for Zander, at han nu går i en klasse med både udfordrede og mindre udfordrede elever.
- Han har begge dele at spejle sig i, og det har de andre børn også.
De kan kigge på Zander og se, at han også har noget at byde ind med.
Det er gensidighed, som man måske ikke har i samme grad i en specialklasse.
Resultaterne af evalueringen af Nest er i dag emnet på en konference på Aarhus Rådhus, hvor det blandt andet skal diskuteres, om systemet kan udbredes.
59 kommuner har allerede besøgt Aarhus Kommune for at søge inspiration fra det unikke skoleprogram.
Eleverne i Nest-klasserne•Nest-klasserne er sammensat af distriktsskolebørn og børn med autisme.
•Alle børn har bopæl i Aarhus Kommune.
•Børnene med autisme er vurderet til at være normalt begavede.
De har udfordringer inden for tre områder: socialt samspil, forestillingsevne og kommunikation.
•Nest tager højde for børnenes udfordringer gennem hele skoledagen.
Det gælder både i undervisningen og i SFO.
•Det er PPR Aarhus Kommune, som vurderer og visiterer børn med autisme til Nest-klasserne.
•Kilde: Aarhus KommuneFacebookTwitterKopier linkEmner:Uddannelse|Aarhus Kommune|Katrinebjergskolen|Psykiske lidelser|Aarhus




https://www.dr.dk/nyheder/udland/netanyahu-vil-annektere-mere-af-vestbredden

UdlandNetanyahu vil annektere mere af VestbreddenAnnekteringen skal finde sted efter USA's præsentation af en ny fredsplan.
Benjamin Netanyahu har en plan.
Han vil annektere alle jødiske bosættelser på Vestbredden.
10.
sep.
2019 kl.
18.
39Bemærk: artiklen er mere end 30 dage gammelLæs opIsraels premierminister, Benjamin Netanyahu, siger, at han vil begynde at annektere dele af Jordandalen på Vestbredden, hvis han bliver genvalgt.
Det skriver nyhedsbureauerne AFP og AP.
- Der er et sted, hvor vi kan indføre israelsk suverænitet umiddelbart efter valget, siger Netanyahu i en tale på israelsk tv.
Det vil gælde Jordandalen og den nordlige del af Det Døde Hav, tilføjer han.
Han gentager et løfte om at annektere alle jødiske bosættelser på Vestbredden, men siger, at det ikke kommer til at ske, før den kommende amerikanske fredsplan for Mellemøsten præsenteres.
Historisk mulighedDenne plan er "en historisk mulighed for at indføre israelsk suverænitet over bosættelser i Judæa og Samarra", siger Netanyahu med brug af de bibelske navne for den sydlige og nordlige del af Vestbredden.
Læs også:18-årig israelsk soldat dræbt på Vestbredden 100 meter fra bosættelseHan tilføjer, at han vil vente, til planen præsenteres, inden han tager dette skridt.
Men han siger, at Israel kan annektere Jordandalen omgående.
Det skriver det tyske nyhedsbureau dpa.
Der er nyvalg i Israel om en uge, efter at det ikke lykkedes for Netanyahu at danne en ny regering efter valget i april.
Israel har tidligere understreget vigtigheden af Jordandalen, der løber på den østlige side af Vestbredden.
Området er afgørende for Israels sikkerhed, har regeringen tidligere sagt.
/ritzau/FacebookTwitterKopier linkEmner:Benjamin Netanyahu (politiker)|Vestbredden|Israel|Mellemøsten|USA




https://www.dr.dk/nyheder/indland/quiz-hvad-maa-du-naar-du-koerer-bil

SnapbilisterneSe temaIndlandQUIZ Hvad må du, når du kører bil?
Fra i dag koster det et klip i kørekortet, hvis du bruger en håndholdt mobil, mens du kører.
Af Mark Lindved Norup10.
sep.
2019 kl.
17.
33Bemærk: artiklen er mere end 30 dage gammelLæs opI dag træder nye regler i kraft i forhold til brug af mobiltelefon, tablet og lignende udstyr i trafikken.
Træder man ved siden af, kan det blive en ganske dyr omgang, så bliv klogere på de nye regler i quizzen herunder.
FacebookTwitterKopier link




https://www.dr.dk/nyheder/udland/trump-fyrer-sin-nationale-sikkerhedsraadgiver

UdlandTrump fyrer sin nationale sikkerhedsrådgiverJeg er dybt uenig i mange af hans forslag, lyder det fra den amerikanske præsident.
John Bolton var præsidentens tredje nationale sikkerhedsrådgiver.
Af Cecilie Rosenkvist Dam10.
sep.
2019 kl.
18.
04Bemærk: artiklen er mere end 30 dage gammelLæs opDen amerikanske præsident Donald Trump har fyret sin nationale sikkerhedsrådgiver.
- Jeg har informeret John Bolton i går aftes om, at der ikke længere er brug for hans ydelser i Det Hvide Hus.
Det skriver han på Twitter.
Her skriver han også, at han er 'dybt uenig' i mange af hans forslag, og derfor bad han om den - nu tidligere - nationale sikkerhedsrådgiver John Boltons opsigelse, som han også har modtaget i dag.
En ny national sikkerhedsrådgiver vil blive udpeget i næste uge, oplyser Trump.
- Jeg tilbød at trække mig i går aftes, og præsident Trump sagde, "lad os snakke om det i morgen", skriver Bolton på Twitter.
Stephanie Grisham, pressemedarbejder for Det Hvide Hus, skulle have udtalt, at præsidenten ikke kunne lide hans politik, og at de var uenige, skriver BBC.
Uenige om TalebanAngiveligt drejede uenighederne sig blandt andet om, at Trump havde inviteret den militante gruppe Taleban over til fredsforhandlinger.
Mødet blev aflyst, efter at Taleban tog skylden for et angreb i den afghanske hovedstad, Kabul, hvor en amerikansk soldat blandt 11 andre blev dræbt.
Bolton skulle have været imod invitationen i første omgang, som han mente ville danne en "forfærdelig præcedens", skriver det britiske medie.
John Bolton er den tredje i rækken af nationale sikkerhedsrådgivere under Trump-administrationen.
Tidligere har Michael Flynn og H.
R.
McMaster besiddet posten.
Keith Kellogg var i en meget kort periode fungerende national sikkerhedsrådgiver.
Rådgiverens opgaver tæller blandt andet at assistere og rådgive præsidenten om den nationale sikkerhed og udenrigsanliggender.
Det er blot fem dage siden, Bolton mødtes med Carla Sands, USA's ambassadør i Danmark, for at tale Arktis, handel og bedre økonomiske forbindelser til Grønland.
FacebookTwitterKopier linkEmner:Carla Sands (diplomat)|Donald Trump (politiker)|Twitter|Afghanistan|Krige og væbnede konflikter




https://www.dr.dk/sporten/oevrig/anne-cecilie-droppede-selvkritikken-da-hun-blev-mor-hvordan-skal-min-datter-se-op-til

Øvrig sportAnne Cecilie droppede selvkritikken, da hun blev mor: Hvordan skal min datter se op til mig, hvis jeg taler grimt om mig selv?
Håndboldspilleren  Anne Cecilie la Cour blev bedre til at anerkende sig selv, da hun blev mor.
Af Helena Melin og Maria Eriksen Volthers10.
sep.
2019 kl.
17.
49Læs opDet er den 27.
maj 2018.
Anne Cecilie la Cour spiller DM-finale med sit hold, København Håndbold.
Denne kamp er den tredje og afgørende.
Det er nu, det gælder.
Elitemødrene88 procent af de danske kvinder bliver mødre.
En del af dem er eliteatleter, som er vant til et liv, hvor alt er planlagt til mindste detalje.
DR Sporten har talt med tre nuværende eller tidligere eliteatleter, som er blevet mødre.
Hvilke tanker har de gjort sig om graviditet, moderskab og karriere?
Det er kun lidt over syv måneder siden, at datteren Ellinor kom til verden, men Anne Cecilie la Cour har været i gang på håndboldboldbanen i fem måneder.
Og det går godt.
Bedre end forventet.
Hun har kunnet træne stort set gennem hele graviditeten, hendes fødsel forløb nemt, og genoptræningen er også gået over forventning.
Hun er mere fokuseret, når hun er til træning, og hun er blevet bedre til at lægge de negative ting væk, når de opstår, for hun ved, at når hun træder ud af hallen, er hun nogens mor igen.
Men på banen er intensiteten den samme, viljen til at vinde er den samme.
Når hun træder ud af hallen og cykler hjem til sin kæreste og sin datter, bliver håndbold igen sekundært.
Selvkritikken på retræteInden Anne Cecilie la Cour blev mor, var hun sin egen værste kritiker.
Kunne blive sur, selvom holdet havde vundet, men hun havde spillet en dårlig kamp.
Kunne græde, hvis hendes afslutninger ikke gik i nettet.
Kunne blive ked af det over en dårlig træning.
Slog sig selv i hovedet igen og igen, hvis det ikke gik, som det skulle.
Og når det gik godt, kunne det altid blive lidt bedre.
Når hun havde scoret fem mål, burde hun havde scoret seks.
Det var svært for hende at klappe sig selv på skulderen og sige til sig selv, at det var godt gået, det, hun havde gjort.
Men det har ændret sig.
Hun har fået et nyt perspektiv.
- Man har gennemført en graviditet, man har født, man har en datter, der har det godt, man er kommet hurtigt tilbage på banen, og alt er gået godt, og kroppen har klaret det hele.
Jeg har sagt til mig selv, at nu bliver jeg nødt til at anerkende, at jeg faktisk har gjort det her.
Det er jo ikke en selvfølge, at man kan træne gennem hele graviditeten.
At man kan være disciplineret nok til det, siger hun.
Anne Cecilie la Cour fik debut for landsholdet i 2014.
- Min datter er en lille pige, der ser op til mig, og hvordan skal hun se op til mig, hvis jeg går og taler grimt om mig selv?
Hvorfor skal hun så elske mig?
Jeg vil ikke have, at hun skal være lige så selvkritisk, som jeg har været.
Anne Cecilie la Cour synes ikke, at man kan sige, at det har givet hende mere selvtillid at blive mor.
Men det har givet hende en anden ro.
Hun hviler mere i sig selv, stoler mere på sig selv, og hun har større tiltro til, at det, hun gør, er godt nok.
Både på og uden for banen.
- Jeg er blevet bedre til at tænke, at det er fint nok, hvis jeg brænder to skud.
Så skal jeg bare videre.
Jeg kan fandme klare at passe og opdrage et barn.
Så kan jeg også klare det her, siger hun.
Et helt konkret billedeDet var hele tiden været planen, at Anne Cecilie la Cour skulle tilbage på håndboldbanen så hurtigt som muligt efter fødslen af datteren den 16.
oktober 2017.
Det var et fælles projekt, en ambition, som hun og kæresten delte.
Omkring to måneder efter fødslen var hun tilbage på træningsbanen, og et par uger efter spillede hun den første kamp.
Selvom kroppen var lidt rusten, gik det godt.
Anne Cecilie la Cour25 årHar spillet i Viborg HK, Silkeborg-Voel KFUM og nu København Håndbold33 landskampeBor i København med sin forlovede og datteren Ellinor fra oktober 2017Venter sin anden datter til decemberHun havde også gjort sit hjemmearbejde op til.
Kastet med en tung bold derhjemme for at holde skulderen i gang.
Løbet ture og lavet øvelser, så hendes tilbagevenden kunne forløbe så let som muligt.
Men det var også hårdt.
Nogle gange, specielt i begyndelsen, gjorde det næsten fysisk ondt af forlade datteren for at tage til træning.
Når det skete, mindede hun og kæresten hinanden om det, de havde aftalt, allerede inden Ellinor kom til verden.
De havde skabt et fælles billede af deres mål.
Et helt konkret billede af Anne Cecilie på håndboldbanen, mens kæresten og datteren hepper på hende fra sidelinjen.
Det var målet.
Det var det, de kæmpede for.
Når træningen var hård, når kroppen gjorde ondt, når holdet havde tabt en kamp, var det det, hun mindede sig selv om.
Billedet.
Det var derfor, de gjorde det.
Det, de havde kæmpet forDet er den 27.
maj 2018.
Anne Cecilie la Cour og holdkammeraterne i København Håndbold har lige slået Odense Håndbold 26-25 i den tredje og afgørende finale.
De er danmarksmestre.
Ude på sidelinjen, næsten nede ved hjørnet, står hendes kæreste, Mads, med deres syv måneder gamle datter i armene.
Anne Cecilie selv står inde på banen med sin guldmedalje om halsen.
Det er et stort øjeblik.
Noget, de har arbejdet frem mod stort set lige siden, de fandt ud af, at de skulle være forældre.
Dengang det blev et erklæret mål for dem at forene Anne Cecilies håndboldliv med et familieliv.
- Det var det, vi havde kæmpet så hårdt for.
Jeg var nået til et sted, hvor jeg kunne præstere på mit topniveau, fordi jeg var kommet så hurtigt tilbage.
Jeg havde virkelig været disciplineret med min træning, så jeg kunne stå lige præcis i den kamp og være med til at vinde guld.
Vi gjorde det sgu.
- Det er svært at sige om sig selv, at man er stolt af noget, man selv har gjort, men det her er jeg stolt af.
Det var vores drøm, at jeg kunne spille og kigge ud på sidelinjen, og så ville de være der.
Og det var de, siger hun.
FacebookTwitterKopier linkEmner:Anne Cecilie la Cour (håndboldspiller)|København Håndbold|Håndbold|Graviditet og fødsel|Odense




https://www.dr.dk/nyheder/regionale/fyn/de-danske-landmaend-kan-foerste-gang-forsikre-sig-mod-vandvittigt-vejr

FynDe danske landmænd kan for første gang forsikre sig mod van(d)vittigt vejr Tørkesommeren sidste år kostede de danske landmænd over seks milliarder kroner.
Landmand Jørgen Frydenlund er glad for, at han nu kan forsikre sine marker.
Sidste år mistede han 30-50 procent af sine afgrøder på grund af den meget varme sommer.
Af Mikkel Leimand og Sine Skott10.
sep.
2019 kl.
17.
10Bemærk: artiklen er mere end 30 dage gammelLæs op- Pludselig kom den.
Og så slår jeg selvfølgelig til.
Sådan lyder det fra Jørgen Frydenlund, efter den første vejrforsikring til landmænd er kommet på markedet.
Den 61-årige landmand fra Morud husker tilbage på alt for meget regn i 2001 og alt for lidt regn i 2018.
- Jeg har prøvet det ikke at kunne høste.
Det var tyndt.
Det var ikke godt, siger han og fortsætter:- Det er, derfor det er rart at have sådan en forsikring.
Den dækker jo næsten alt, hvad vi kan tænke på af naturkatastrofer.
Dét dækker forsikringenForsikringen dækker skader forårsaget af tørke, regn, frost, hagl, storm, vilde dyr og insekter.
Den dækker marker, hvor der er korn eller raps.
Landmændene har 20 procent i selvrisiko.
Det vil sige, hvis de mister 80 procent af deres afgrøder, så dækker de selv 20 procent, og forsikringen betaler erstatning for 60 procent.
Flere landmænd går konkurs, når vejret bliver ekstremtFlere forsikringsselskaber har arbejdet på at lave en forsikring i flere år, men først nu er den første lanceret af Topdanmark.
- Vi har set, at klimaet er blevet mere ekstremt i Danmark.
Det sidste årti har det ramt landmændene.
Det kan være afgørende for, om de har en stabil drift eller må gå konkurs, forklarer direktør Peter Hermann.
Forsikringen har været længe ventet i SEGES, der er en del af brancheorganisationen Landbrug og Fødevarer.
- Det er meget positivt, at der kommer den her produktinnovation, mener Klaus Kaiser, der er erhvervsøkonomisk chef i SEGES.
Halvdelen af alle landmænd har dårlig økonomi efter den tørre sommer sidste år.
Tørken gjorde, at Ole Walther i Agedrup kun fik produceret en tredjedel af, hvad han plejede.
De danske landmænd har i flere år efterspurgt sådan en forsikring, så man kan undre sig over, hvorfor den ikke er kommet noget før, mener Klaus Kaiser.
- Man har faktisk tilsvarende forsikringsordninger i USA og andre steder.
Men det er en type risici, som er meget svær at prissætte, erkender han.
EfterspørgselMellem 800 og 900 landmænd har bedt om tilbud på forsikringen.
De ejer tilsammen et landbrugsareal på cirka 220.
000 hektar.
Det svarer til 11 procent af det danske korn-landbrugsareal.
Kilde: TopdanmarkTopdanmark har prissat forsikringen, så det koster landmændene 145 kroner per hektar for kornafgrøder, 290 kroner per hektar for raps og en selvrisiko på 20 procent.
Faglig stolthed knækkerPå de nordfynske marker er Jørgen Frydenlund godt tilfreds med en forsikring på omkring 3.
000 kroner om året:- Det er småpenge i forhold til, hvad vi kan risikere.
Vi kender som sagt ikke vejret.
Det er en lunefuld fætter, siger han.
Men er det ustabile vejr ikke bare et vilkår som landmand?
- Det ved vi godt.
Men det er godt for sikkerheden.
Hvorfor forsikrer vi vores hus mod brand?
Det er ikke, fordi det skal brænde.
For landmændene er det ikke kun det økonomiske tab, som gør ondt, når vejret viser sig fra sin mest ekstreme side:- Det er den faglige stolthed, der knækker, hvis vi ikke får vores afgrøder.
Når vi høster, er det jo vores eksamen.
Hvis vejret ikke er med os, så kniber det, forklarer Jørgen Frydenlund.
Hvis landmændene vil have forsikring for de afgrøder, de sår til vinter, skal de forsikre sig senest 1.
oktober - ellers er de nødt til at vente til næste år.
Historien blev til i P1 Public Service, hvor lyttere og eksperter hjælper med at finde løsninger på danske problemer og udfordringer.
Få hele historien her.
FacebookTwitterKopier linkEmner:Landbrug|Forsikringsselskaber|SEGES|Topdanmark|Fyn




https://www.dr.dk/nyheder/indland/bombealarm-afblaest-i-aarhus-lufthavn

IndlandBombealarm afblæst i Aarhus LufthavnLufthavnen er nu genåbnet, og flytrafikken er genoptaget.
Aarhus Lufthavn blev tirsdag eftermiddag evakueret, fordi politiet havde fundet en mistænkelig genstand.
(© (C) DR Nyheder)Af Stine Delfs10.
sep.
2019 kl.
16.
28 | opdateret 10.
sep.
2019 kl.
20.
13Bemærk: artiklen er mere end 30 dage gammelLæs opPolitiet har omkring klokken 20 tirsdag aften færdiggjort deres undersøgelse i Aarhus Lufthavn og ophæver nu afspærringen.
Peer Kristensen, som er direktør i Aarhus Lufthavn, fortæller til DR Nyheder, at lufthavnen igen er åben, og at flytrafikken så småt genoptages.
- Vi er igang med at gøre lufthavnen klar.
Det vil sige, at vi kommer til at tage imod de fly, som nu er på vej mod Aarhus fra Oslo og København - og ellers håber vi på normaldrift fra i morgen tidlig, siger han.
Peer Kristensen er direktør i Aarhus Lufthavn, og han siger, at lufthavnen nu er genåbnet.
(© (C) DR Nyheder)Han fortæller desuden, at lufthavnsmedarbejderne vil arbejde på højtryk hele natten for at få det hele tilbage til normalen.
- Vi har kaldt ekstra medarbejdere ind, og vi kommer til at arbejde igennem hele aftenen og natten.
De passagerer, som ikke kom afsted i løbet af eftermiddagen og aftenen, er vi klar til at tage imod fra i morgen tidlig, siger lufthavnsdirektøren.
Falsk alarm lammede flytrafikkenFlytrafikken har stået stille hele eftermiddagen, siden der blev fundet en mistænkelig genstand i lufthavnen.
Ifølge DR Nyheders reporter på stedet blev der klokken 13.
30 fundet en taske med mistænkelige genstande.
Undersøgelserne førte derefter til en evakuering af 120 passagerer og 20 medarbejdere omkring klokken 15.
30.
De evakuerede blev ført hen til en bygning tæt på lufthavnen, men fik efter klokken 18 tirsdag aften lov til at forlade stedet.
Politiet bad folk om at holde sig væk fra området, imens de arbejdede, og ammunitionsrydningstjenesten rykkede ud.
Et fly med 70 passagerer fra Københavns Lufthavn var netop landet, da Aarhus Lufthavn blev evakueret.
Det resulterede i, at flyet blev stående på landingsbanen i længere tid og derefter sendt tilbage til København.
Under evakueringen beordrede politiet en flok taxachauffører ud af deres biler, fordi de holdt parkeret lige ude foran lufthavnen.
Chaufførerne var derfor nødsaget til at vente i flere timer på, at afspærringerne blev ophævet, så de kunne vende tilbage til taxaerne.
Flere udrykningskøretøjer er tilstede ved Aarhus Lufthavn tirsdag eftermiddag.
(© (C) DR Nyheder) Flere udrykningskøretøjer er tilstede ved Aarhus Lufthavn tirsdag eftermiddag.
Flere udrykningskøretøjer er tilstede ved Aarhus Lufthavn tirsdag eftermiddag.
1 / 3Flere udrykningskøretøjer er tilstede ved Aarhus Lufthavn tirsdag eftermiddag.
(© (C) DR Nyheder)1 / 3Flere udrykningskøretøjer er tilstede ved Aarhus Lufthavn tirsdag eftermiddag.
2 / 3Flere udrykningskøretøjer er tilstede ved Aarhus Lufthavn tirsdag eftermiddag.
3 / 3FacebookTwitterKopier linkEmner:Lufthavne|Aarhus Lufthavn|Flytrafik|København|Kastrup




https://www.dr.dk/nyheder/udland/vestager-efter-ny-dobbeltrolle-i-europa-kommissionen-lige-nu-spiller-det

UdlandVestager efter ny dobbeltrolle i Europa-Kommissionen: 'Lige nu spiller det'Den danske EU-kommissær er bevidst om, at hun har meget at lære om sit nye ansvarsområde.
Den danske EU-kommissær, Margrethe Vestager, skal blandt andet sørge for, at EU inden for 100 dage får en lovgivning om kunstig intelligens.
Af Per Bang Thomsen - Bruxelles10.
sep.
2019 kl.
17.
32Bemærk: artiklen er mere end 30 dage gammelLæs opDer bliver nok at se til for Margrethe Vestager i de kommende fem år.
I dag præsenterede den kommende formand for Europa-Kommissionen, tyskeren Ursula von der Leyen, sit nye kommissærhold.
Og her får den radikale politiker lidt af en nøglerolle.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Udover at beholde sin nuværende post som EU’s konkurrencekommissær, hvor hun løbende har lagt arm med techgiganter som Google og Amazon, bliver hun også en af de tre ledende næstformænd i den nye kommission.
Her får Margrethe Vestager det overordnede ansvar for at sikre, at EU-landene er rustede til den digitale tidsalder og alle de nye udfordringer, der automatisk følger med.
- Jeg løber stadigvæk om morgenen.
Det tror jeg er krævet, konstaterer Margrethe Vestager nøgternt.
'Lige nu spiller det'Hun er dog glad for, at hun ikke behøver at pakke sit nuværende kommissærkontor ned, når den nuværende kommission stopper ved udgangen af oktober.
- Det er ikke mere end seks måneder siden, at jeg sagde, at jeg gerne ville være konkurrencekommissær igen.
Der sagde folk: "Nej, nej.
Det spiller ikke".
Men lige nu spiller det.
Derudover er hun med egne ord "super, super ydmyg” over sine nye opgave med at fremtidssikre EU på det digitale område.
Ifølge Ursula von der Leyen er der blandt andet brug for at ruste det indre marked til den digitale tidsalder, forbedre cybersikkerheden samt sikre, at kunstig intelligens og big data blive udnyttet bedst muligt.
- Nye teknologier må ikke føre til nye værdier, understreger den kommende kommissionsformand i sit velkomstbrev til sin nye næstformand.
Ursula von der Leyen præsenterede i dag sit nye kommissærhold.
Det træder efter planen til den 1.
november.
Vil have flad, dansk strukturDerudover vil den nye Europa-Kommission inden for de første 100 dage fremsætte et lovforslag, der skal sikre, at der bliver taget hånd om de menneskelige og etiske konsekvenser ved kunstig intelligens.
Det står på Vestagers arbejdsprogramDer skal udarbejdes en langsigtet fremtidsstrategi for den europæiske industri.
Der skal etableres et bedre samarbejde mellem civile virksomheder, forsvarsindustrien og rumindustrien.
Der skal udarbejdes en ny strategi, som skal sikre, at vilkårene for små og mellemstore virksomheder i Europa.
Der skal inden for de første 100 dage udarbejdes en fælles europæisk tilgang til håndteringen af kunstig intelligens.
Der skal udarbejdes en ny Digital Services Act, så reglerne for eksempelvis e-handel bliver mere tidssvarende.
Margrethe Vestager erkender selv, at der er ”tusinde og to ting, jeg ikke ved, om den samlede, digitale opgave".
Derfor skal hun have et samarbejde op at stå med sine nye kommissærkollegaer, der efter planen går i gang med arbejdet den 1.
november i år.
- Det, det kan blive en barriere for samarbejdet, er hierarkier og komplicerede måder, vi skal rapportere til hinanden på.
Jeg tror, at vejen frem er sådan en almindelig, dansk tilgang med et lavt hierarki og forventninger til, at folk faktisk gerne vil, siger Margrethe Vestager.
Magten over privatlivet skal tilbageNår hun ser på det digitale område, er der flere udfordringer forude.
Her er kommissær-holdetFrans Timmermans (Holland) bliver ledende næstformand og ansvarlig for "klima".
Valdis Dombrovskis (Letland) bliver ledende næstformand.
Johannes Hahn (Østrig) bliver ansvarlig for "budget og administration".
Didier Reynders (Belgien) bliver ansvarlig for "retlige anliggender" (herunder retsstatsprincippet).
Mariya Gabriel (Bulgarien) bliver ansvarlig for "innovation og unge".
Stella Kyriakides (Cypern) bliver ansvarlig for "sundhed".
Kadri Simson (Estland) bliver ansvarlig for "energi".
Jutta Urpilainen (Finland) bliver ansvarlig for for "internationale partnerskaber".
Sylvie Goulard (Frankrig) bliver ansvarlig for det indre marked.
László Trócsányi (Ungarn) bliver ansvarlig for "naboskabspolitik og udvidelse".
Phil Hogan (Irland) bliver ansvarlig for "handel".
Paolo Gentiloni (Italien) bliver ansvarlig for "økonomi".
Virginijus Sinkevicius (Litauen) bliver ansvarlig for "miljø og hav".
Nicolas Schmit (Luxembourg) bliver ansvarlig for "beskæftigelse".
Helena Dalli (Malta) bliver ansvarlig for "ligestilling".
Janusz Wojciechowski (Polen) bliver ansvarlig for "landbrug".
Elisa Ferreira (Portugal) bliver ansvarlig for "samhørighed og reformer".
Rovana Plumb (Rumænien) bliver ansvarlig for "transport".
Janez Lenarcic (Slovenien) bliver ansvarlig for "krisestyring".
Ylva Johansson (Sverige) bliver ansvarlig for "indre anliggender".
Josep Borrell (Spanien) bliver EU's udenrigschef og næstformand.
Vera Jourová (Tjekkiet) får ansvaret for "værdier og gennemsigtighed".
Margaritis Schinas (Grækenland) for ansvaret for "beskyttelse af vores europæiske levevis".
Maros Sefcovic (Slovakiet) får ansvaret for "interinstitutionelle forbindelser og fremsyn"Dubravka Suica (Kroatien) får ansvaret for "demokrati og demografi.
"Margrethe Vestager (Danmark) bliver ledende næstformand med ansvar for det digitale EU samt konkurrencekommissær.
Heriblandt hvordan de europæiske borgere får mere kontrol over de digitale spor, de efterlader, når de eksempelvis downloader spil eller køber ting i netbutikker.
- Det er noget værd for de virksomheder, der henter vores data.
De får en betaling i, at vi får lov til at spille eller tracke et eller andet.
Jeg tror, det er vigtigt for os at finde ud af, hvad vi selv kan bruge det til.
Hvordan bliver vi selv dem, der har magten over vores privatliv, og hvad vi vil dele eller ej, siger Margrethe Vestager.
Hun peger samtidig på, at alle virksomheder står over for en helt grundlæggende digital omvæltning, hvis de vil overleve på sigt.
- I dag har vi to typer af virksomheder: Der er dem, der er digitale, og dem, der er ved at blive digitale.
De virksomheder, der ikke er i en af de to kategorier, kommer vi måske ikke til at høre ret meget fra, understreger hun.
Godt med konkurrence fra Kina og USAMargrethe Vestager afviser, at Europa halter efter lande Kina og USA, når det kommer til at skabe nye digitale produkter og virksomheder.
- Det er en velbevaret hemmelighed, at det går overraskende godt.
Der er et super spændende startup-miljø i Paris, Berlin og omkring København.
Og det er som om, at folk ikke er klar over, at der er utrolig mange begavede og opfindsomme mennesker her.
Kunsten er at sørge for, at det bliver til noget, og at Google og andre ikke tager på giga shoppingtur herover og køber alle de spændende ideer med hjem, siger Margrethe Vestager.
Hun erkender, at der kan være sikkerhedspolitiske ting i, at udenlandske techvirksomheder sælger produkter på det europæiske marked.
Men hun mener ikke, at der er brug for en mere europæisk orienteret industripolitik på det digitale område.
- Det har tjent os godt.
Når vi handler med andre, er det ikke på grund af naivitet, men fordi det tjener os godt, siger hun og fortsætter:- Når Google er stor, er det, fordi europæere godt kan lide deres produkter.
De synes, det er godt at have en Gmail, og de kan godt lide at google ting.
Jeg tror mere, man skal se det i det lys.
Det er konkurrence, der gør, at man bliver bedre.
Man skal ikke lukke den ude.
Det kan tværtimod have det modsatte resultat.
Fire detaljer om den nye Europa-Kommission:Kommissærernes politiske familier i Europa:Sådan er kønsbalancen i den nye kommission:Så mange gengangere er der:Så mange har erfaring fra Europa-Parlamentet:FacebookTwitterKopier linkEmner:Europa-Kommissionen|Europa-Parlamentet|Margrethe Vestager (politiker)|EU-forhold|Kina




https://www.dr.dk/nyheder/politik/eu-kogebog-og-lamme-stamtavler-her-er-venstres-nye-naestformandskandidat

Krise i VenstreSe temaPolitikEU-kogebog og lamme-stamtavler: Her er Venstres nye næstformandskandidatFra gården til Borgen.
Vi kigger nærmere på, hvem Ellen Trane Nørby er, og hvad hun står for.
- Vores stramme udlændingepolitik står ved magt.
Men jeg må også bare sige, at den er nødt til at gå på to ben.
Vi har også behov for, at dygtige medarbejdere kan komme ind i Danmark og være med til at skabe vækst, for ellers flytter arbejdspladserne ud af Danmark, siger hun til DR Syd.
Af Daniel Myrup Pedersen10.
sep.
2019 kl.
15.
52Bemærk: artiklen er mere end 30 dage gammelLæs opMed 14 års erfaring i dansk politik vil Ellen Trane Nørby stille op som Venstres næstformand.
Det er seneste skridt i en karriere, der tæller flere ministerposter og et europæisk sind.
Hun stiller op imod Inger Støjberg i et kampvalg, der skal afgøres 21.
september.
Læs også:Kampvalg: Ellen Trane Nørby stiller op som næstformand for VenstreMen lad os dykke i arkiverne og blive lidt klogere på politikeren og personen, der for 39 år siden blev født som datter af en Venstre-borgmester på en gård ved Herning.
Opvæksten på gården var med til at danne hende som person og gav hende en tæt forbindelse til dyr og landbrugsdanmark.
Herunder kan du høre en anekdote fra hendes barndom, da hun gæstede Adam Price i køkkenet.
- Jeg voksede op på en gård, hvor vi havde rigtig mange får.
Så vi spiste meget lam.
Og når vi spiste, dem vidste jeg, hvad vi spiste.
Om det var Rip, Rap, Rup eller Rufus.
Det var min opgave at føre liste over, hvad de hed.
Hvilke øremærker de havde, og hvad de hed - og stamtavler på dem, sagde hun dengang i 'Price Inviterer'.
Europa i fokusHendes tid i politik startede i 1995, hvor hun blev medlem af Venstre og Venstres Ungdom, men hendes horisont har altid været bredt længere ud end Danmarks grænser.
Derfor stillede hun op til Europa-Parlamentet i 2004 med mantraet “miljø, frihandel og udviklingen af et videnbaseret samfund i Europa,” som hun sagde til Information.
Ellen Trane Nørby er ikke nervøs for at kalde sig selv føderalist og har skrevet en kogebog med opskrifter, der kendetegner enkelte europæiske lande.
'Smag på Europa - med honning og chili', hedder den.
Blå bogEllen Trane NørbyFødt 1.
februar 1980 i Herning, opvokset i Nørre Nissum, VestjyllandCand.
mag.
i kunsthistorie, Københavns Universitet, fra 1998 til 2005Folketingsmedlem for Venstre i Sønderjyllands Amtskreds, 2005 – 2007Folketingsmedlem for Venstre i Sydjyllands Storkreds fra 2007.
Tidligere ordførerskaber: kultur, medier, social, ligestilling og politiskMinisterposter: børne,- undervisnings,- og ligestillingsminister og sundhedsministerI dag børne- og undervisningsordførerKilde: ft.
dkMen over 24.
000 stemmer ved EU-parlamentsvalget var ikke nok til et mandat, så trøstepræmien blev næstformandsposten i Den Danske Europabevægelse og formandsposten i Venstres Europaudvalg.
Senere blev det europæiske fokus blev skiftet ud med et forsøg på at komme i Folketinget, og det lykkedes Ellen Trane Nørby efter to fintælinger at få 8.
594 personlige stemmer i Sønderjyllands Amtskreds.
Blot 72 stemmer mere end modstanderen, Peter Hansen- Jeg blev da lidt nervøs, da der også tirsdag aften skulle tælles om i Rødding.
Hvad nu?
Tænkte jeg.
Jeg må indrømme, at det har været en sten i skoen, sagde hun lettet dengang til JydskeVestkysten.
Stillede flere hundrede spørgsmål til ministerHun er blevet beskrevet som en “driftsikker” politiker, men man skal ikke søge længe på internettet, før en sag om spørgelyst kommer frem.
Da Museet for Religiøs Kunst i Lemvig fik afslag på 800.
000 kroners kunststøtte, valgte Ellen Trane Nørby at stille intet mindre end 696 spørgsmål til daværende kulturminister, Uffe Elbæk.
Det problematiske i sagen var, at hendes mor sad i bestyrelsen for museet, og efter at have forsvaret sig selv med, at hun havde interesseret sig for museet i tiden inden moderens indtræden i bestyrelsen, erkendte hun over for BT, at det ikke var den fulde sandhed:- Jeg er blevet opmærksom på, at min mor har været frivillig i bestyrelsen på museet i længere tid, end jeg var klar over.
Det er min fejl, sagde hun dengang i 2012.
Hun blev kritiseret af Socialdemokratiet for at chikanere Kulturministeriet, og hun blev genstand for latterliggørelse på de sociale medier.
Her bombarderede Facebook-brugere hendes profil med deres egne spørgsmål såsom: "kan en tyk person have tynd mave?
" og "hvornår vinder OB superligaen?
".
Blev minister efter barselInden møgsagen, hvor der lød beskyldninger om inhabilitet, blev hun i 2011 udnævnt som politisk ordfører for Venstre.
En vigtig post for ethvert parti, da man skal føre ordet for et partis generelle politik.
- Det er den politiske diskussion, vi trænger til at få tilbage, sagde hun som noget af det første, da hun afløste Peter Christensen.
Og når hun taler om at få den politiske diskussion tilbage, så er det, fordi Venstre var i stormvejr, og særligt formand Lars Løkke Rasmussen, der var indblandet i en af sine bilagssager.
Partiet betalte nemlig i 2011 for en privat ferierejse til Mallorca til formandens hustru og søn.
Se videoen herover, hvor hun taler om at have nødvendig opbakning, inden hun stiller op som politisk ordfører.
Netop det at have opbakning kan være årsagen til, at hun først melder sit kandidatur til næstformandsposten nu.
Derudover blev Birthe Rønn Hornbech (V) fyret som integrationsminister efter en sag om fejlbehandling af statsløse op gennem 00'erne, og Ellen Trane Nørby skulle oven på de sager repræsentere en ny start i Venstre.
Her gjaldt det for hende om at skabe job, få balance i økonomien og angribe oppositionen for at ville finansiere sine løfter med lån i udlandet, lød det dengang.
Efter tre år som politsk ordfører ville hun i 2014 endnu engang afsted til Bruxelles, men til trods for at være spidskandidat trak hun sit kandidatur til Europa-Parlamentet grundet graviditet.
Da hun vendte tilbage fra barsel, var det med nøgler til en ministerbil for første gang.
Hun blev børne,- undervisnings,- og ligestillingsminister i regeringen bestående udelukkende af Venstre.
Den regering levede i under et år, inden Konservative og Liberal Alliance blev inviteret inden for, og i den regering satte hun sig på posten som sundhedsminister.
Ville lukke regionerneSom sundhedsminister i trekløver-regeringen spillede hun en aktiv rolle i udformningen af udspillet til en sundhedsreform, der blev fremlagt i januar i år, og hvor planerne om at nedlægge regionerne blev bragt i spil.
Det førte til en del kritik fra Venstres bagland - særligt personificeret af formand for Danske Regioner og regionsrådsformand i Syddanmark Stephanie Lose (V).
Derfor bliver det formentlig et af de spørgsmål, som vil præge Venstres bagland, når de på det ekstraordinære landsmøde 21.
september skal vælge, hvem partiets formand og næstformand skal være.
I 2018 var Ellen Trane Nørby som sundhedsminister på besøg i Aalborg Lufthavn for at være med til præsentationen af Danmarks nye akuthelikopter.
 Som sundhedsminister var Ellen Trane Nørby klar til at tage en snak om hamp og medicinsk cannabis.
Her i 2017 besøger hun en hampmark på Djursland.
 I 2016 måtte Ellen Trane Nørby overdrage undervisningsministeriet til Merete Riisager (LA) og ligestillingsministeriet til Karen Ellemann (V).
 Som politisk ordfører skulle hun blandt andet forsvare Venstres nu tidligere formand, Lars Løkke Rasmussen, da han kom i stormvejr for ikke at ville fremlægge sine rejsebilag som formand for organisationen GGGI.
Billedet er fra Folketingssalen i 2013.
 Det europæiske samarbejde har i mange år fyldt meget for Ellen Trane Nørby.
Her er hun i samtale med Stine Bosse under lanceringen af netværket 'Kvinder for Europa' i 2012.
 Ellen Trane Nørby som kandidat til Europa-Parlamentet i 2004 på Venstres EU-landsmøde.
1 / 6I 2018 var Ellen Trane Nørby som sundhedsminister på besøg i Aalborg Lufthavn for at være med til præsentationen af Danmarks nye akuthelikopter.
1 / 6Som sundhedsminister var Ellen Trane Nørby klar til at tage en snak om hamp og medicinsk cannabis.
Her i 2017 besøger hun en hampmark på Djursland.
2 / 6I 2016 måtte Ellen Trane Nørby overdrage undervisningsministeriet til Merete Riisager (LA) og ligestillingsministeriet til Karen Ellemann (V).
3 / 6Som politisk ordfører skulle hun blandt andet forsvare Venstres nu tidligere formand, Lars Løkke Rasmussen, da han kom i stormvejr for ikke at ville fremlægge sine rejsebilag som formand for organisationen GGGI.
Billedet er fra Folketingssalen i 2013.
4 / 6Det europæiske samarbejde har i mange år fyldt meget for Ellen Trane Nørby.
Her er hun i samtale med Stine Bosse under lanceringen af netværket 'Kvinder for Europa' i 2012.
5 / 6Ellen Trane Nørby som kandidat til Europa-Parlamentet i 2004 på Venstres EU-landsmøde.
6 / 6Selv mener Ellen Trane Nørby dog fortsat, at reformen var god, selvom modtagelsen kunne have været bedre.
- Jeg anerkender fuldt ud, at jeg har fået nogle ridser i lakken nogle steder i vores bagland på baggrund af sundhedsreformen, siger hun i dag.
- Jeg står fuldstændig på mål for den sundhedsreform, vi lagde frem, fortsatte hun over for pressen, hvor hun officielt afslørede, at hun nu stiller op mod Inger Støjberg i kampvalget om, hvem der skal være Venstres nye næstformand.
I forhold til spørgsmålet om, hvorfor hun er en stærkere kandidat end Inger Støjberg, siger hun:- Jeg mener, at jeg med min forankring i det jyske bagland, og med den erfaring jeg har – både som minister og 15 år i Folketinget, men også på en lang række tillidsposter gennem tiden i vores parti - har det netværk, der skal til.
Og fortsætter:- Jeg tror, at det, som Venstre har brug for nu, er en mere samlende profil.
Jeg tror, jeg har de evner, der skal til for at samle partiet.
Se hendes svar på, hvorfor hun stiller op som næstformand i videoen herover.
FacebookTwitterKopier linkEmner:Lars Løkke Rasmussen (politiker)|Stephanie Lose (politiker)|Museer|Valg og folkeafstemninger|Bruxelles




https://www.dr.dk/nyheder/politik/kampvalg-i-venstre-fire-omraader-der-adskiller-inger-stoejberg-og-ellen-trane-noerby

Krise i VenstreSe temaPolitikKampvalg i Venstre: Fire områder, der adskiller Inger Støjberg og Ellen Trane NørbyDet er to tunge navne i Venstres folketingsgruppe, der nu kæmper om næstformandsposten.
 Ritzau Scanpix)Af Thomas Klose Jensen10.
sep.
2019 kl.
17.
52Bemærk: artiklen er mere end 30 dage gammelLæs opSet udefra kan de to næstformandskandidater i Venstre - Inger Støjberg og Ellen Trane Nørby - synes ens.
De er begge kvinder, har deres rødder i det jyske, er gået i brechen for Venstre som politisk ordfører og har siddet med tunge ministerposter.
Men der er dog klare forskelle på de kandidater, der frem mod partiets ekstraordinære landsmøde den 21.
september skal kæmpe for de 850 delegeredes stemmer.
Forskellene kommer særligt til udtryk på fire områder, vurderer DR's politiske korrespondent, Christine Cordsen.
1Politisk udgangspunktArkivbillede af Inger Støjberg (t.
v.
) og Ellen Trane Nørby (t.
h.
) under en spørgetime i Folketinget i 2014.
Venstre har som et stort folkeparti altid rummet flere strømninger.
I en periode talte man om højskole-Venstre og handelsskole-Venstre.
I de seneste år, hvor udlændinge- og værdipolitikken har været et af de vigtigste politikområder, har det i højere grad været det klassisk liberale over for det mere nationalkonservative.
- Når det gælder de to næstformandskandidater, kan man sige, at Ellen Trane Nørby har sit udgangspunkt i det klassisk liberale, mens Inger Støjberg i højere grad repræsenterer en mere nationalkonservativ linje, siger Christine Cordsen2Udlændinge- og værdipolitikAsylcenter i Sandholmlejren.
Inger Støjberg er kendt som fortaler for en stram udlændingepolitik og for at kunne sætte sindene i kog med sine udtalelser og kagefejring af asylstramninger.
Hvor Inger Støjberg har været en markant debattør på udlændingepolitikken med skarpe udmeldinger, er Ellen Trane Nørby et eksempel på en anden fløj i partiet.
- I udlændingepolitikken og i værdipolitikken tilhører de to hver sin fløj i Venstre.
Det kommer især til udtryk i den mere symbolske del af værdipolitikken som for eksempel burkaforbuddet.
Her var Inger Støjberg varm fortaler, mens Ellen Trane Nørby med et liberalt udgangspunkt var mere skeptisk, siger Christine Cordsen.
- Konflikterne handler sjældent om den konkrete politik, men mere om tonen i debatten.
Som når Inger Støjberg har fejret udlændingestramninger med kage og stolt fremvist, at hun har en af Jyllands-Postens Muhammed-tegninger som bagskærm på sin IPad3EUEU-flag ved Frederiksberg Rådhus under europaparlaments- valget søndag den 26.
maj 2019.
I 2014 blev Ellen Trane Nørby kørt i stilling som Venstres spidskandidat til europaparlamentsvalget, men hun endte med at trække sit kandidatur, fordi hun var gravid.
Det var ikke første gang, at europæisk politik trak i hende.
Også i 2004 - før hun blev medlem af Folketinget - stillede hun op som kandidat for Venstre til Europa-Parlamentet.
Modsat Ellen Trane Nørby er EU-politikken ikke et område, som Inger Støjberg har beskæftiget sig ret meget med.
- Der er ingen tvivl om, at de står på hver sin fløj i EU-politikken.
Ellen Trane Nørby hører til de mest EU-begejstrede i Venstre, mens Inger Støjberg hører til de mest EU-skeptiske.
Men det er ikke det område, Støjberg har markeret sig mest på, siger Christine Cordsen.
4PersonlighedEllen Trane Nørby passerer Inger Støjberg på vej til Venstres gruppemøde på Christiansborg tirsdag den 10.
september 2019.
Jakob Ellemann-Jensen - den indtil videre eneste kandidat til formandsposten i Venstre - har beskrevet Inger Støjberg som et stærkt bud som næstformand, fordi de to til sammen kunne favne bredt.
Inger Støjberg personificerer nemlig en strømning i Venstre, "som er vigtig at lytte til", som han forklarede det.
På den anden side har Bertel Haarder åbent meldt ud, at Ellen Trane Nørby får hans stemme, fordi hun i hans øjne er én, der samler og ikke én, der splitter.
De to beskrivelser er ifølge Christine Cordsen ikke helt forkerte.
- Inger Støjberg er en politiker, som skiller vandene.
Mange i Venstre – og blandt Venstre-vælgerne - elsker hende i en grad, så nogle ligefrem taler om, at hun har en menighed, siger Christine Cordsen.
- Men omvendt er der også folk i Venstre, som er voldsomt imod hende, og som ikke bryder sig om hendes linje i udlændinge- og værdipolitikken og hendes bramfrie stil.
Ellen Trane Nørby er ikke en politiker, der på samme måde deler folk for eller imod hende.
FacebookTwitterKopier linkEmner:Bertel Haarder (politiker)|Christine Cordsen (journalist)|Venstre|Udlændingepolitik|Jylland




https://www.dr.dk/nyheder/regionale/syd/mikkel-og-emma-maa-saelge-droemmehuset-bor-78-meter-fra-kommende-elledninger

Syd- og SønderjyllandMikkel og Emma må sælge drømmehuset: Bor 78 meter fra kommende elledningerParret bor ligesom cirka 380 andre boligejere så tæt på det 170 kilometer lange højspændingsnet, at de skal have erstatning.
© DR SydAf Kasper Heide Lund, Bo Bechsgaard, Robin Patrick Stampe Seierby (VIDEO) og Signe Heiredal (grafik)10.
sep.
2019 kl.
16.
22Læs opMikkel og Emma Hermansen må vinke farvel til deres drømmehus.
Det er virkeligheden for parret fra Endrup ved Esbjerg, efter planen for den kommende 400 kilovolt-højspændingsforbindelse fra Holstebro til grænsen i dag blev offentliggjort af Energinet.
Sammen med godt 380 andre vestjyder er Mikkel og Emma Hermansen berettigede til erstatning, fordi deres nedlagte landbrug ligger inden for 280 meter af det elnet, som skal opføres.
- Jeg er utrolig bitter.
Jeg har det ikke særlig godt med det.
Det var her, jeg gerne ville blive gammel og have mine børn til at vokse op.
Så det er ikke fedt, siger en tydeligt berørt Emma Hermansen.
- Det er så unikt, det sted vi har fundet.
Jeg tænker bare, at vi ikke får det samme igen.
Det er det, som gør ondt på mig.
Fakta om ledningerne170 kilometer 400 kV-elledninger skal lægges fra Holstebro Kommune til den dansk-tyske grænse.
26 kilometer - 15 procent af ruten - lægger Energinet op til at lægge som kabler.
Resten af ruten (145 kilometer) skal føres via elmaster i luften.
De nye elmaster er 35 meter høje.
Samtidig vil regeringen grave hele 150-kV-elledningsnettet i Syd- og Vestjylland ned.
I dag er der 324 kilometer med elmaster i Syd- og Vestjylland - fremover bliver det mere end halveret til 145 kilometer.
Kort over højspændingsforbindelsen mellem Endrup og grænsen kan ses her.
Kort over forbindelsen mellem Idomlund og Endrup kan ses her.
Kilde: Energi-, forsynings- og klimaministerietRet til at få købstilbudAlle borgere, hvis bolig ligger nærmere end 80 meter fra de kommende elnet i luften, vil få et købstilbud i stedet for erstatning af det statslige selskab Energinet, som står bag opførelsen.
Det gælder også parret fra Endrup, da deres hus ligger mellem 77 og 78 meter fra en af de kommende højspændingsledninger.
Det er et tilbud, som ægteparret kommer til at takke ja til, selvom det kun er halvandet år siden, de flyttede ind på det nedlagte landbrug ved Endrup.
- Jeg er træt af, at vi har fundet drømmestedet, som bliver taget fra os, uden vi har haft en indflydelse.
Hvis nu man var gået konkurs eller andre ting, hvor man selv havde været årsagen, så havde jeg bedre kunnet acceptere det, siger Mikkel Hermansen.
Da han sammen med sin hustru for knap to år siden skrev under på købsaftalen til huset, gjorde de det i lykkelig uvidenhed om, at der blot få måneder efter ville blive fremlagt planer om at bygge et elnet i nærheden af deres grund.
Billede af Mikkel og Emma Hermansens grund med en illustration af, hvor højspændingsledningerne kommer til at være i forhold til deres hus.
Den tætteste ledning er cirka 78 meter væk.
(© Energinet.
dk)Dagens nyhed ændrer nu på deres drøm, men den lille familie glæder sig alligevel over, at strømledningerne bliver opført så tæt på deres hus, at de har krav på at få et købstilbud, fortæller Mikkel Hermansen.
- Jeg er helt vildt lettet over, at det er inden for 80 meter.
Havde de været 110 meter fra huset, havde vi bare været stavnsbundet resten af vores dage.
Nu kan vi komme videre og starte på en frisk – måske bygge et nyt hus og få nogle andre drømme.
Vi må jo rejse os og komme videre.
Mikkel og Emma Hermansen er ligesom de andre berørte borgere blevet inviteret til dialogmøder af Energinet, som afholdes fra 18.
september til og med den 24.
september.
- Jeg tænker, vi tager med og hører, hvad der bliver sagt, men vores udgangspunkt er noget andet end de fleste andres, som kommer for at få en erstatning, siger Emma Hermansen.
Parret har ligesom alle andre, der får et købstilbud fra Energinet, et år fra luftledningen er sat i drift til at takke ja til tilbuddet.
Se Mikkel Hermansen vise, hvor tæt højspændingsledningerne kommer på deres hus:Længe ventet oversigtKlokken ni i dag offentliggjorde Energinet et kort over sit forslag til, hvor den kommende 400 kilovolt-højspændingsforbindelse skal gå.
Her kan du se et kort over, hvor 400-kV-nettet skal være på master over jorden, og hvor det skal graves ned i jorden.
Her kan du se et kort over, hvor 400-kV-nettet skal være på master over jorden, og hvor det skal graves ned i jorden.
Den 170 kilometer lange forbindelse fra Idomlund ved Holstebro over Endrup nær Esbjerg til den dansk-tyske grænse har været grund til stor diskussion i Vestjylland - ikke mindst hvorfor hele nettet ikke bare kan graves ned i jorden.
Det er kun 15 procent af ruten - 26 kilometer - som efter planen graves ned i jorden, mens resten af ledningerne skal placeres på 35 meter høje master.
Uforsvarligt med kabler i jorden, lyder forklaringenIfølge Energinet vil det blive både meget dyrt og meget usikkert at grave store dele af luftledningerne ned i jorden.
Op mod 4,8 milliarder kroner dyrere vil det blive sammenlignet med at føre elkablerne i luften, lyder vurderingen.
Viking LinkElledningen på vestkysten er en del af stort europæisk elnetværk.
Søkabel skal fra 2022 lede strøm fra det europæiske fastland til de britiske øer.
Den i alt cirka 770 kilometer lange forbindelse - døbt Viking Link - skal forankres ved Vejen i Sydvestjylland.
Den kommende 400 kV-ledning er en del af Viking Link.
Derudover mener Energinet også, at det hverken er teknisk eller forsyningsmæssigt forsvarligt at grave mere end 25 kilometer af ruten ned i jorden.
Derfor skal de resterende 145 kilometer være luftledninger på 500 master.
I alt har 1.
900 borgerne på forhånd fået brev fra Energinet.
Der er tre kategorier af breve - ét omhandler information til de nærmest berørte, et andet er til de borgere, der bor i det oprindelige projektområde, men som ikke får forbindelsen så tæt på, at de kan få en erstatning.
Det tredje er til de sønderjyske lodsejere tæt ved grænsen.
Sidstnævnte må vente på at få svar på, hvordan de bliver berørt, da Energinet fortsat er i dialog med tyske TenneT om, hvor ledningen skal krydse grænsen.
FacebookTwitterKopier linkEmner:Energinet|Esbjerg|Holstebro|Bolig|Elsektoren




https://www.dr.dk/nyheder/indland/guide-saadan-sikrer-du-dig-bag-rattet

SnapbilisterneSe temaIndlandGuide: Sådan sikrer du dig bag rattet Det er langt fra kun mobilen, der distraherer os, når vi kører bil.
Fra i dag straffes mobil-fifleri i bilen med et klip i kortet  Af Anne Øllgaard10.
sep.
2019 kl.
15.
16Bemærk: artiklen er mere end 30 dage gammelLæs opFra i dag koster det et klip i kørekortet, hvis du bliver taget i at sidde med telefonen hånden i din bil.
Men selvom fifleri med den håndholdte mobil, ifølge Rådet for Sikker Trafik, er den synd, langt flest begår bag rattet, er der masser af andre distraheringer, der måske virker mere uskyldige, men som ikke desto mindre er ligeså farlige for dig og dine medtrafikanter.
En undersøgelse fra DTU Transport viser, at vi i gennemsnit foretager os distraherende ting 30 procent af den tid, vi kører bil.
Læs også:Nu koster håndholdt mobil i bilen et klip i kørekortetDen fysiske og den psykiske uopmærksomhedDet er også det, som adskillige interview-undersøgelser lavet for Rådet for Sikker Trafik viser, fortæller seniorprojektleder Lisbeth Sahl.
Hun deler uopmærksomheden bag rattet op i to: Der er den fysiske – hvor bilisten roder med papirer eller leder efter ting i handskerummet, og derfor ikke har blikket rettet mod vejen.
Og så er der den mentale uopmærksomhed.
- Mange har nok prøvet at køre en lang tur, og pludselig slår det dem, at de slet ikke kan huske de sidste mange kilometer, de har kørt.
De har med andre ord siddet i deres egne tanker og været mentalt uopmærksomme, forklarer Lisbeth Sahl.
Så farligt er det at være uopmærksom bag rattet:Nummerindtastning på håndholdt mobil: Risikoen for uheld stiger 12 gange.
Læse/skrive (også på en iPad): Risikoen for uheld stiger ca.
10 gange.
Række ud efter genstande i bilen: Risikoen for uheld stiger ca.
9 gange.
Sms: Risikoen for uheld stiger ca.
6 gange.
Række ud efter telefon: Risikoen for uheld stiger ca.
5 gange.
Justering af klimaanlæg: Risikoen for uheld bliver cirka fordoblet.
Samtale (i håndholdt telefon): Risikoen for uheld bliver cirka fordoblet.
Indstille radio: Risikoen for uheld bliver cirka fordoblet.
Spise/drikke: Risikoen for uheld bliver cirka fordoblet.
(kilde: DTU Transport, 2016)At man ikke skal rode med mobilen, papirer på passagersædet eller række ud efter Mars-baren i handskerummet, mens man kører bil, giver nok sig selv for de fleste billister.
Men den mentale uopmærksomhed kan komme snigende og er derfor sværere at styre, forklarer Lisbeth Sahl.
- Det er også et problem, som vi i kampagner prøver at gøre bilisterne opmærksomme på: Er du træt, skal du føre en kompliceret samtale i dit håndfri sæt, eller har du mange ting i hovedet, så hold ind til siden og tag en pause, skriv tingene ned eller få overstået samtalen.
For når du er optaget af en masse ting i dit hoved, så tager det også fokus væk fra trafikken.
Uopmærksomhed er en dræberUanset hvorfor eller hvordan, du er uopmærksom i trafikken, er det farligt, understreger Lisbeth Sahl.
Og der skal ganske lidt til, før det kan gå helt galt.
- Faktisk er der uopmærksomhed involveret i omkring hver tredje dødsulykke i trafikken.
Nogle undersøgelser taler om helt op til halvdelen af dødsulykkerne.
Så uopmærksomhed er et kæmpe problem i trafikken, lyder det fra Lisbeth Sahl.
Derfor er Rådet for Sikker Trafiks motto da også, at man skal køre bil, når man kører bil.
Er du stadig i tvivl, så er der råd at hente her:•Forbered turen, FØR du kører: Indstil din GPS, få klaret din telefonsamtale eller send din sms, snap og så videre, FØR du kører.
Så du kan koncentrere dig om kørslen.
•Bliver du søvnig bag rattet eller distraheret af tankemylder, så hold ind til siden og tag en pause, inden du kører videre igen.
•Læg mobilen helt væk, så du ikke kan se eller hører den – så risikerer du ikke, den tager din opmærksomhed, når der kommer et opkald, eller når der tikker en sms ind.
•Selv om din mobil for eksempel er monteret i en holder, så er det også risikabelt at sidde og taste løs på mobilen/skærmen.
I færdselsloven er der en paragraf, som betyder, at politiet til hver en tid kan vurdere din kørsel og straffe dig for den, hvis du er til fare eller gene for andre.
Så selv om din mobil er fastmonteret, så er det ikke carte blanche til at taste løs på skærmen: Du kan stadig blive straffet for uopmærksom kørsel, hvis du for eksempel slingrer eller kommer over midterstriberne, lyder det fra Lisbeth Sahl.
FacebookTwitterKopier linkEmner:Rådet for Sikker Trafik|Mars Inc.
|Trafik|Biltrafik|Færdselsforseelser




https://www.dr.dk/nyheder/regionale/sjaelland/region-sjaelland-vil-loese-laegemangel-med-egne-klinikker

SjællandRegion Sjælland vil løse lægemangel med egne klinikkerRegionsklinikker giver kun mere kamp om de samme læger, lyder kritikken fra PLO.
Det var på et møde i Akut- og Sundhedshuset i Kalundborg mandag, at sundhedsminister Magnus Heunicke (S) gav Region Sjælland et endeligt ja til ønsket om dispensation fra sundhedsloven.
 DR)Af Anne Kathrine Stengaard og Mathilde Nordenlund10.
sep.
2019 kl.
15.
28Bemærk: artiklen er mere end 30 dage gammelLæs opMange steder på Sjælland, Lolland og Falster er det svært at få unge læger til at tage over, når de praktiserende læger går på pension.
Derfor vokser manglen på læger, men fremover kan Region Sjælland oprette regionalt drevne lægeklinikker syv steder i regionen, hvis der ikke kan skaffes praktiserende læger nok.
Vi har brug for at have alle muligheder i spil for at sikre en læge til alle borgere i Region Sjælland.
Heino Knudsen (S), regionsrådsformand i Region SjællandSundheds- og ældreminister Magnus Heunicke (S) har nu givet regionen dispensation fra sundhedsloven, der giver dem lov til at oprette og selv drive lægeklinikker - såkaldte regionsklinikker - uden først at sende dem i udbud hos private aktører.
- Vi kan se, at hvis vi ikke gør noget, vil hver ottende borger i Region Sjælland stå uden en praktiserende læge, siger ministeren.
- Så det gør vi her ved at give regionen mulighed for at lave klinikker tæt på borgeren de steder, hvor der mangler læger.
Tilladelsen er til en forsøgsordning, der løber over seks år, og gælder kommunerne i Slagelse, Vordingborg, Kalundborg, Holbæk, Guldborgsund og Lolland.
Både Region Nordjylland og Region Midtjylland har tidligere fået dispensation til lignende forsøgsordninger med regionsklinikker, og det betyder rigtig meget, at Region Sjælland nu også får muligheden.
Det mener regionsrådsformand Heino Knudsen (S).
Fakta: privatpraktiserende læger, regionsklinikker og udbudsklinikkerDen klassiske privatpraktiserende læge i Danmark (en PLO-læge) køber et ydernummer af regionen, der giver ret til at drive en almen praksis.
Lægen er selvstændig erhvervsdrivende og står selv for at ansætte sit personale.
Udbudsklinikker kan låne et ydernummer af regionen, hvis ingen praktiserende læger ønsker at købe ydernummeret og åbne en praksis.
I så fald gennemfører regionen et udbud, og indgår kontrakt med en privat leverandør om drift af klinikken i en midlertidig periode, fx fire år.
Herefter ansætter de læger og personale i klinikken.
Hvis der i forbindelse med et udbud ikke kommer bud, eller der kun kommer for dyre bud, kan regionen oprette en regionsklinik.
Her har regionen selv ansvar for at skaffe lægeressourcer og drive klinikken.
Med dispensationen fra sundhedsloven, som flere regioner har fået, har de mulighed for at oprette regionsklinikker i udvalgte kommuner, hvis der mangler læger, uden at skulle sende klinikkerne i udbud hos private leverandører først.
Kilde: Sundhedsloven, Region Sjælland, Danske Regioner.
- Især fordi vi har brug for at have alle muligheder i spil for at sikre en læge til alle borgere i Region Sjælland.
Men også fordi vi på regionsklinikker bedre kan prøve nye digitale løsninger af eller løsninger med at involvere andre faggrupper - for eksempel psykologer i lægeklinikkerne, siger han.
Løser ikke problemet med lægemangelIfølge de praktiserende lægers organisation, PLO, bliver lægemanglen ikke løst ved at Region Sjælland får mulighed for at oprette regionsklinikker i en række byer.
- Den her løsning putter ikke flere læger på markedet.
Det giver bare en kamp om de samme kollegaer, som der er for få af, siger formand for PLO i Region Sjælland Ulrik Hesislev.
Det er Sundhedsminister Magnus Heunicke enig i.
Men han understreger, at det er nødvendigt at gøre noget både på kort og lang sigt.
- I regionsaftalen i sidste uge satte vi gang i at uddanne 100 flere læger i almen medicin.
Men det er den langsigtede løsning, og derfor kan forsøget her gøre noget på kort sigt, siger han.
Magnus Heunicke mener, at regionsklinikkerne vil have nemmere ved at tiltrække læger end de private lægepraksisser.
Den her løsning putter ikke flere læger på markedet.
Den giver bare en kamp om de samme kollegaer, som der er for få af.
Ulrik Hesislev, formand for PLO-Sjælland- Der er en del primært nyuddannede læger som siger, at de ikke har mod på at starte en praksis op, men de vil gerne arbejde med lægegerningen, og der kan vi med de her klinikker komme med en mulighed for at tiltrække læger, som vi ikke har kunnet før, siger han.
Ifølge Ulrik Hesislev burde regeringen i stedet fokusere på at finde løsninger i samarbejde med de praktiserende læger.
- Jeg synes, der er et paradoks i, at man fra regeringens side siger, at man gerne vil have de praktiserende læger til at løse opgaven, men når det kommer til stykket, går man bagom og laver regionsklinikker som løsningen på det, siger han.
FacebookTwitterKopier linkEmner:Heino Knudsen (politiker)|Læger|Magnus Heunicke (politiker)|Region Sjælland|Sjælland




https://www.dr.dk/nyheder/indland/minister-unge-hjemloese-skal-have-langt-tidligere-hjaelp

IndlandMinister: Unge hjemløse skal have langt tidligere hjælpSocial- og indenrigsministeren vil gribe ind, så snart en ung bliver sofasurfer.
Social - og indenrigsminister Astrid Krag (S) ønsker en ny tilgang til bekæmpelse af hjemløshed, der anerkender, at der er meget stor forskel på de hjemløse.
Af Jakob Skaaning og Mette Skov-Jensen10.
sep.
2019 kl.
14.
13Bemærk: artiklen er mere end 30 dage gammelLæs opEn målrettet indsats mod unge hjemløse ser ud til at virke.
For efter en årrække med et stigende antal hjemløse i aldersgruppen 18 til 24 år, er der nu sket et fald på 20 procent siden 2017.
Det viser den seneste tælling af hjemløse, som Det Nationale Forsknings- og Analysecenter for Velfærd, VIVE, har lavet.
Faldet glæder social- og indenrigsminister Astrid Krag (S), der dog samtidigt kalder det bekymrende, at den samlede gruppe af hjemløse ikke er blevet tilsvarende mindre.
Det skyldes en stigning i antallet af ældre hjemløse.
- Når vi ser udviklingen i de her tal, viser det mig, at vi er nødt til at gå til hjemløseproblematikken på en anden måde, siger Astrid Krag.
Hver eneste gang en ung ender som hjemløs, er det en falliterklæring for vores velfærdssamfund.
Astrid Krag, social- og indenrigsministerMinisteren ønsker blandt andet en forskelligartet indsats alt efter, om den hjemløse er ung eller gammel.
- Der er meget stor forskel på at være en ældre hjemløs med stor kompleksitet af problemer og et hårdt liv med mange svigt gennem vældig mange år.
Og så være den unge, der skal hjælpes tilbage i et ungdomsliv og på vej mod uddannelse, job, kæreste og venner.
- Når vi gør som i dag, lykkes vi ikke lige godt med begge, siger Astrid Krag.
Konkret ønsker ministeren, at det sociale system skal være i stand til at samle den unge op, allerede når han eller hun begynder at sove på sofaer hos venner og bekendte.
- Så vi får hjulpet dem, når de bliver sofasurfere eller før det, når det begynder at gå skævt, de dropper ud af uddannelse, eller misbrug presser sig på.
Hver eneste gang en ung ender som hjemløs, er det en falliterklæring for vores velfærdssamfund.
For det betyder, at der er en ung, som er faldet igennem maskerne i sikkerhedsnettet, der burde have grebet dem, siger Astrid KragFlere hjemløse uden for de største byerSom noget nyt viser VIVE-rapporten 'Hjemløshed i Danmark 2019', også, at antallet af hjemløse uden for de største byer vokser.
Blandt andet er der landkommuner, der ikke tidligere har haft hjemløse, som nu oplever folk, der bor på gaden.
- Jeg tager den geografiske forskel meget alvorlig.
Mens det er lykkedes for os med en indsats over for de unge i de største byer, er det skredet for os i resten af landet.
Det er vi nødt til at tage alvorligt, siger Astrid Krag.
Hun er klar til fra centralt hold at støtte de kommuner, der ikke tidligere har haft hjemløse eller ret mange.
For ifølge ministeren handler det ikke kun om, at de mangler en bolig.
- For mange er der tale om psykiske problemer, misbrug og dyb gæld.
Mange forskellige faktorer, som ender med at skubbe en udsat borger på gaden.
Skal vi lykkes med at hjælpe dem bedre, er vi nødt til at sæte ind over en bred kam, siger Astrid Krag.
FacebookTwitterKopier linkEmner:Socialdemokraterne|Socialforhold|Astrid Krag (politiker)|Uddannelse




https://www.dr.dk/sporten/fodbold/superliga/bendtner-savnede-skarpheden-i-uofficiel-debut

SuperligaBendtner savnede skarpheden i uofficiel debutNicklas Bendtner startede inde for FCK i en kamp mod Brøndby i reserveholdsligaen.
Nicklas Bendtner i kamp med Brøndbys Johan Larsson under tirsdagens reserveholdskamp.
10.
sep.
2019 kl.
15.
19Bemærk: artiklen er mere end 30 dage gammelLæs opNicklas Bendtner gik tirsdag målløs fra banen på Avedøre Stadion, da han fik sin uofficielle debut for FC København i en kamp mod Brøndby i reserveholdsligaen.
Nicklas Bendtner startede inde og fik 45 minutter på grønsværen, før han blev skiftet ud.
I første halvleg markerede angriberen sig med flere uskarpe afslutninger og afspil, og lige før pausen måtte han se Brøndby-målmand Michael Tørnæs diske op med en god redning på et hovedstød, som angriberen burde have scoret på.
Bendtner blev hentet til FCK lige før transfervinduets lukning for en god uge siden.
Nicklas Bendtner var i startopstillingen for FC København, der tirsdag mødte Brøndbys reserver i Avedøre.
 Der var ikke meget reservehold over FC København, som mødte op med et stærkt hold.
 Nicklas Bendtner kom til flere gode muligheder undervejs i de 45 minutter, angriberen fik på banen.
 Ind ville bolden dog ikke.
 FC København vandt kampen 2-0.
1 / 5Nicklas Bendtner var i startopstillingen for FC København, der tirsdag mødte Brøndbys reserver i Avedøre.
1 / 5Der var ikke meget reservehold over FC København, som mødte op med et stærkt hold.
2 / 5Nicklas Bendtner kom til flere gode muligheder undervejs i de 45 minutter, angriberen fik på banen.
3 / 5Ind ville bolden dog ikke.
4 / 5FC København vandt kampen 2-0.
5 / 5Den tidligere Arsenal- og Juventus-spiller var senest i aktion for Rosenborg 28.
april i et 0-3-nederlag til Molde.
I FCK's startopstilling optrådte også blandt andre Andreas Bjelland, Pep Biel, Rasmus Falk, Jens Stage og Viktor Fischer.
For Brøndby var netop tiltrådte Andreas Maxsø og Johan Larsson i aktion fra start sammen med Sigurd Rosted i det centrale forsvar.
Også Hany Mukhtar og den lejede angriber Samuel Mraz var blandt de udvalgte.
Kampen skulle være afviklet på FCK's anlæg, men derfra måtte den flyttes på grund af regn.
Det betød, at kampen stadig var lukket for tilskuere, men nu også for pressen.
- Det er en sikkerhedsmæssig beslutning.
Hvis vi ikke holdt kampen lukket for medier, ville det ret hurtigt være klart, hvor den eventuelt skulle spilles, og så kan vi ikke længere garantere for sikkerheden, forklarede FC Københavns pressechef, Jes Mortensen, tidligere tirsdag.
Kampen kunne dog blandt andet følges via appen "Brøndby Indefra".
FCK vandt opgøret med 2-0.
/ritzau/FacebookTwitterKopier linkEmner:Andreas Bjelland (fodboldspiller)|FC København|Hany Mukhtar (fodboldspiller)|Brøndby|Fodbold




https://www.dr.dk/nyheder/politik/ellemann-et-luksusproblem-have-dybt-kvalificerede-kandidater

Krise i VenstreSe temaPolitikEllemann: Et luksusproblem at have to dybt kvalificerede kandidaterJakob Ellemann-Jensen vil også kunne samarbejde med Ellen Trane Nørby, siger han.
Af Anders Byskov Svendsen10.
sep.
2019 kl.
12.
05Bemærk: artiklen er mere end 30 dage gammelLæs opJakob Ellemann-Jensen er indtil videre den eneste, der har meldt sig som kandidat til formandsposten i Venstre.
Men der bliver kampvalg om posten som næstformand, efter både Inger Støjberg og Ellen Trane Nørby har meldt sig som kandidater.
Og selv om Ellemann-Jensen talte varmt om Støjberg, da hun meldte sig på banen i sidste uge, ser han også positivt på Ellen Trane Nørby.
- Jeg er glad for, at Ellen stiller op til næstformandsposten i Venstre.
Jeg er sikker på, at hun vil være en aldeles glimrende og fremragende næstformand.
Det er en lukus at være i et parti, hvor vi kan stille flere superkvalificerde kandidater, siger Jakob Ellemann-Jensen.
Da han trådte frem som formandskandidat, bragte han selv Inger Støjberg i spil som en mulighed som næstformand.
Det skete blandt andet med argumentet om, at de to til sammen favner bredt.
Nu gør han sig umage med at slå fast, at han og Ellen Trane Nørby også vil være et godt makkerpar.
- Jeg er sikker på, at uanset hvem der bliver valgt, vil jeg, hvis jeg bliver valgt som formand, være i stand til at samarbejde med den person.
- Jeg tror også, at Ellen Trane Nørby og jeg vil kunne supplere hinanden godt.
Det er et luksusproblem at have to dybt kvalificerede kandidater at vælge mellem.
Det er jeg rigtig godt tilfreds med, siger Jakob Ellemann-Jensen.
Han afviser at svare på, hvem af de to han vil stemme på til det ekstraordinære landsmøde den 21.
september.
Støjberg: Ellemann og jeg er et godt makkerparInger Støjberg holder fast i, at hun sammen med Jakob Ellemann-Jensen er det rette makkerpar i front for Venstre.
- Det handler om at få samlet Venstre.
Det er ikke nogen hemmelighed, at vi har været gennem en vanskelig periode.
Det er vigtigt nu at få en ledelse, hvor man kan se bredden i partiet, og hvor alle føler sig repræsenteret.
- Jeg har helt fra begyndelsen sagt, at Jakob Ellemann og jeg vil være et godt makkerpar.
Vi favner den bredde, der er i partiet, siger Inger Støjberg.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Jakob Ellemann-Jensen (politiker)|Venstre




https://www.dr.dk/nyheder/udland/osteuropaeiske-lande-ramt-af-svinepest

UdlandØsteuropæiske lande ramt af svinepestEn række EU-lande har oplevet udbrud af svinepest.
Særligt Rumænien og Bulgarien er hårdt ramte.
Bulgarien og Rumænien har måttet aflive hundredtusindvis af svin på grund af udbrud af svinepest.
10.
sep.
2019 kl.
10.
53Bemærk: artiklen er mere end 30 dage gammelLæs opBulgarien og Rumænien oplever store udfordringer med udbrud af afrikansk svinepest.
Hundredtusindvis af svin er blevet aflivet, og dermed er næsten 10 procent af de to EU-landes svineindustri ødelagt.
Derudover har Italien, Letland, Litauen, Polen, Serbien, Ukraine og for første gang også Serbien registreret udbryd af svinefeberen i år.
- Vi er bange, siger Mary-Eugenia Pana, der er leder af Rumæniens organisation for svinebønder.
- Vi ved, at det vil fortsætte et stykke tid.
Ingen gør noget, og vi er et skridt bag sygdommen, tilføjer lederen.
Afrikansk svinepest er farlig for svin og vildsvin, men den er ikke farlig for mennesker.
Ingen modgift eller vaccineDer findes endnu ikke nogen modgift eller vaccine.
Den eneste kendte metode til at stoppe spredningen er at aflive de inficerede dyr og skærme dem.
Rumænien er det land, der har oplevet absolut flest udbrud blandt landets svinebestande.
Siden sygdommen brød ud i 2017, er flere end 1200 udbrud registreret, viser tal fra EU-Kommissionen.
- Vi burde i det mindste redde de største farme.
Den nuværende situation er en katastrofe, siger Mary-Eugenia Pana.
Eksperter frygter spredningEksperter frygter, at sygdommen, der blev opdaget første gang i 2007 i Georgien og Rusland, spredes yderligere blandt svin og vildsvin.
Ifølge Nikolay Valkanov fra tænketanken InteliAgro har bulgarske myndigheder handlet for sent, da sygdommen kom fra Rumænien over Donau-floden i 2018.
- Nu begynder regeringen at tage nogle skridt i den rigtige retning, men selvfølgelig vil det ikke være muligt at stoppe sygdommen.
Jeg forventer, at den vil være der i mange år, siger han.
/ritzau/AFPFacebookTwitterKopier linkEmner:Europa-Kommissionen|Rumænien|EU|Bulgarien|EU-forhold




https://www.dr.dk/nyheder/regionale/hovedstadsomraadet/brug-og-smid-vaek-kulturen-har-faaet-en-modspiller

KøbenhavnBrug og smid væk-kulturen har fået en modspiller: Reparationscaféer hitterFormand for Repair Café Danmark mener, at vi skal blive meget bedre til at reparere fremfor at smide ud.
Det er ikke meget, der skal til for at få en fladskærm til at fungere igen.
Her er det Christen Monberg, der giver et tv et længere liv.
(© dr)Af Josephine Nue10.
sep.
2019 kl.
11.
31Bemærk: artiklen er mere end 30 dage gammelLæs opDu kender det måske.
Din to år gamle blender har givet op, og det nemmeste er at smide den til storskrald og købe en ny på tilbud.
Men før du gør det, kan du spare klimaet og din pengepung en smule ved at besøge en af de 16 reparationscaféer, der de seneste år er blomstret frem.
For vores brug og smid væk-kultur er ved at få en modspiller - det er nemlig blevet hipt at få repareret sine sager.
Særligt omkring hovedstaden åbner flere caféer - blandt andet i Allerød, Gladsaxe og Brøndby.
Ofte er det blot en lille bitte dims til halvanden krone, der skal til for at kunne fikse noget.
Stig Bomholdt, formand Repair Café DanmarkEt andet sted, hvor man kan få repareret sine ødelagte sager, er hos Repair Café Gentofte.
Her kommer cirka 50 besøgende i løbet af de tre timer caféen holder åbent en gang om måneden.
Det er lidt af hvert, folk medbringer til reparationscaféen.
Alt fra en elstøvsuger til en fladskærm får ekstra liv.
Formanden for Repair Café Danmark, Stig Bomholdt, er glad for den store interesse:- Ofte er det blot en lille bitte dims til halvanden krone, der skal til for at kunne fikse noget, og så giver det da mere mening, at få det repareret, så vi kan spare kloden nogle ressourcer og pungen nogle penge, siger han.
Folk skal også selv reparereEt af målene med Repair Café Danmark er at åbne folks øjne for, at ting sagtens kan repareres og få et længere liv.
Det er dog ikke alt, som caféerne vil reparere, siger Stig Bomholdt:- Vi reparerer ikke cykler eller lægger bukser op, det er ting man kan få ordnet hos en cykelsmed eller en skrædder.
Vi vil redde de ting og sager, som folk ellers havde smidt ud.
Til gengæld vil de gerne hjælpe folk til selv at blive bedre til at reparere.
- Det med at reparere er gået tabt, folk ved ikke længere, hvordan de skal sætte en ny lynlås i eller skifte ledningen på deres lampe, det vil vi gerne lære dem, så vi kan spare lidt affald, siger han og fortsætter spørgende:- Jeg synes ikke, at vi har råd til at lade være med at begynde at reparere mere.
Hvorfor ikke få noget kvalitet i stedet for og spare kloden en masse ressourcer?
Det giver altid god mening at reparereI den grønne tænketank Concito er man begejstrede over lysten til at reparere.
Programleder ved Concito Michael Minter mener, at en større lyst til at vedligeholde og reparere vores ting og sager kan have en god effekt på vores forbrugsvaner.
Dermed kan det være med til at sænke mængden af vores udledning af klimagasser.
- Det er altid godt at reparere, noget batter selvfølgelig mere end andet, men bare det at forsøge at give sine ting en længere levetid har en effekt, siger han.
Selvom det nogle gange er de små ting, der bliver taget med til reparationscafeerne, så mener Michael Minter stadig, at det har en effekt.
Og så kan det også sætte hjernen i gang med at tænke mere klima og genbrugsvenligt.
- Det kan måske have en afsmittende effekt, så man beholder køkkenet et år længere eller overvejer lidt nærmere, om man har behov for det her nye tv, siger han.
FacebookTwitterKopier linkEmner:Caféer og barer|Concito|Allerød|Brøndby|Gentofte




https://www.dr.dk/sporten/fodbold/succeskriteriet-er-klart-ny-u21-landstraener-em-billetten-skal-i-hus

FodboldSucceskriteriet er klart for ny U21-landstræner: EM-billetten skal i husSelvom Danmarks nye U21-landstræner er relativ uerfaren som cheftræner, er forventningerne til ham klare.
Danmarks U21-cheftræner Albert Capellas har en fortid som træner i Brøndby IF.
Af Martin Leer Scharnberg10.
sep.
2019 kl.
15.
37Bemærk: artiklen er mere end 30 dage gammelLæs opNår det danske U21-landshold i aften indleder EM-kvalifikationen mod Rumænien, er det med en relativ ubeskrevet skikkelse som holdets cheftræner.
Albert Capellas Herms51 årNationalitet: SpanskTidligere job:2018-19: Chongqing Dangai Lifan (assistent).
2017-18: Borussia Dortmund (assistent).
2016-17: Maccabi Tel Aviv (assistent).
2016: Brøndby (U17-træner).
2014-15: Brøndby (assistent).
2010-14: Vitesse (assistent).
2004-10: Barcelona (ungdomskoordinator).
1999-03: Barcelona B (assistent).
1991-99: Gavà (assistent).
I juni blev spanske Albert Capellas præsenteret som ny U21-landstræner, og han blev dermed den første udlænding i historien til at bestride den post.
Jobbet er samtidig hans blot andet cheftrænerjob i karrieren.
Albert Capellas har mange år på cv’et som assistenttræner i blandt andet Borussia Dortmund, Vitesse og FC Barcelona B, men hans hidtil eneste andet cheftrænerjob var for Brøndbys U17-hold i 2016.
Albert Capellas’ relativ lille cheftræner-erfaring og det faktum, at det er første gang, at U21-landsholdets cheftræner er udenlandsk, var dog ikke en bekymring for talentudviklingschef i DBU Flemming Berg, som har været med til at ansatte Albert Capellas.
- Hans erfaring har ikke været en bekymring.
Tværtimod.
Albert er en træner, der har internationalt snit, som passer rigtig godt ind i vores ulandsholds system og spillestil.
Vi arbejder med den helhedstanke med boldbesiddende spil og højt pres hele vejen fra U15 til U21, og her er Alberts kompetencer et fremragende match i forhold til det spillemæssige og med resten af vores trænergruppe, siger Flemming Berg.
Ikke uden udfordringerAt Albert Capellas er den første udenlandske U21-landstræner, og at de unge danske talenter nu skal vænne sig til at tale engelsk i stedet for dansk til taktikmøderne, er ifølge Flemming Berg helt uproblematisk i forhold til talentudviklingsarbejdet.
- Spillerne skal alligevel vænne sig til det.
Ni af 22 spillere spiller i forvejen i udlandet, og om et år eller to vil endnu flere af dem gøre det.
Det er et vilkår, hvis man vil begå sig på det niveau, at træningen foregår på engelsk.
Det gør den også i de fleste superligaklubber i dag, siger Flemming Berg.
I aften venter den første betydende kamp for U21-landsholdet med Albert Capellas som cheftræner.
Helt uden udfordringer er skiftet til en udenlandsk landstræner dog ikke, erkender Flemming Berg.
Samtidig med cheftrænerudnævnelsen af Albert Capellas har DBU derfor også ansat tidligere Viborg FF-træner Steffen Højer som fuldansat assistenttræner.
- I forhold til hele setuppet omkring holdet var det vigtigt for os at få en assistenttræner, der har kendskabet til spillerne, klubberne og kulturen.
Det er et trænerteam, og derfor var det vigtigt at få en dansktalende assistenttræner på fuldtid, fordi vi valgte at gå efter en udenlandsk cheftræner.
Det er Steffen, der står for den daglige kontakt med spillernes klubber, siger Flemming Berg.
Succeskriteriet er EM-kvalifikationSelvom trænerkonstellationen på det danske U21-landshold er ny, er de sportslige ambitioner de samme som før.
Albert Capellas har ansvaret for at kvalificere det næste kuld af talenter til EM-slutrunden om to år.
I første omgang har han og Steffen Højer fået en kontrakt, der løber til sommeren 2021.
Men aftalen kan opsiges i december 2020, hvis Danmark ikke kvalificerer sig til U21-EM i 2021.
- Målsætningen er helt sikkert kvalifikation til EM.
Der er ingen tvivl om, at det bliver svært, for vi er i gruppe med stærke U21-generationer fra Rumænien og Ukraine.
Men i og med at vi er førsteseedede, er vores målsætning at kvalificere os for fjerde gang i træk, det skal der ikke herske tvivl om, siger Flemming Berg.
Ud over Rumænien og Ukraine er Danmark i gruppe med Finland, Nordirland og Malta.
Kun gruppevinderen er garanteret en plads til EM 2021.
Andenpladsen i gruppen skal ud i playoff-kampe.
FacebookTwitterKopier linkEmner:Fodbold|DBU|FC Barcelona|Rumænien|Albert Capellas (fodboldtræner)




https://www.dr.dk/musik/mads-langer-skrev-sang-om-marinas-kamp-blive-gravid-jeg-er-blaest-helt-bagover-lige-nu

SangskriverSe temaMusikMads Langer skrev sang om Marinas kamp for at blive gravid: 'Jeg er blæst helt bagover lige nu'31-årige Marina kæmpede med ufrivillig barnløshed i mange år.
Nu har hun fået en sang om den hårde tid.
Mads Langer, der forleden gæstede 'Sangskriver' på P3, er lige nu aktuel med singlen 'Eyes Closed'.
Af Christian Ellegaard10.
sep.
2019 kl.
11.
06Bemærk: artiklen er mere end 30 dage gammelLæs opNogle bliver gravide på et øjeblik, mens det for andre kan være en lang og sej kamp at sætte et barn i verden.
Marina Staun og hendes mand hørte til i sidste kategori.
Parret kæmpede i mange år med at blive gravide og måtte igennem en hård omgang fertilitetsbehandling, inden miraklet endelig skete.
I dag er 31-årige Marina Staun mor til en søn på kun fem uger, men selvom kampen endte lykkeligt, så sidder de følelser, som hun måtte gå igennem i kampen for at få sin drøm om et barn opfyldt, stadig i hende.
Derfor skrev hun ind til P3-programmet 'Sangskriver' med ønsket om en sang, der kunne sætte fokus på barnløshed og det tabu, hun føler, der kan være omkring det at have svært ved at få børn.
- At være barnløs er utroligt hårdt (.
.
.
) Det kunne være dejligt med en sang, der handler om det smukkeste i verden, men som for rigtig mange er en af livets hårdeste kampe, skrev Marina Staun blandt andet i sit brev til 'Sangskriver'.
'Sangskriver' på P3'Sangskriver' sendes hver lørdag på P3 fra kl.
10-12.
Hver gang skal vært Jonas Gülstorff skrive en spritny sang på to timer, baseret på en lytterhistorie, sammen med en musikalsk gæst.
Lyt til tidligere programmer her.
Andres babylykke gav 'et stik i hjertet'Hendes ønske blev opfyldt, da programmets vært, Jonas Gülstorff, i selskab med sanger og sangskriver Mads Langer tog opgaven på sig i lørdagens udgave af 'Sangskriver'.
De satte sig for på blot to timer at skrive en sang, der tog udgangspunkt i Marina Stauns oplevelser med ufrivillig barnløshed.
Jeg kunne godt sige 'tillykke', men bagefter stortudede jeg og tænkte: 'Hvorfor kan jeg ikke?
'.
Marina Staun, P3-lytter- De følelser, man går rundt med, er næsten værre end selve behandlingen.
Det, at andre får børn, gør jo ikke vores chance mindre, men jeg blev vildt misundelig, hver gang nogle venner postede et scanningsbillede på Facebook eller nogen i familien ringede og fortalte, de var gravide, fortalte Marina Staun i programmet.
- Jeg kunne godt sige 'tillykke', men bagefter stortudede jeg og tænkte: 'Hvorfor kan jeg ikke?
'.
Normalt glædes man, når andre har det godt, men lige dér var det et stik i hjertet.
Mads Langer kreerede i selskab med vært Jonas Gülstorff (tv.
) en sang til lytteren Marina i lørdagens udgave af 'Sangskriver'.
Netop situationen, hvor andre bliver gravide, mens man selv kæmper videre, blev omdrejningpunktet for sangen 'Alle andres lykke', som Mads Langer og Jonas Gülstorff fik skrevet i programmet.
- Vi havde jo kun to timer til at skrive sangen, så jeg prøvede at tage fat i den følelse i Marinas fortælling, der resonerede mest hos mig, fortæller Mads Langer og fortsætter:- Barnløshed er desværre noget, som mange kæmper med, og det er fedt at være med til at sætte ord på nogle ting og følelser omkring det emne - men det var også vigtigt for mig at prøve at skrive om en universel følelse og ikke kun helt konkret om barnløshed og fertilitetsbehandling, så sangen også kan leve hos dem, der ikke nødvendigvis kæmper med netop den slags problemer, siger han.
Hør Mads Langer synge 'Alle andres lykke' og få Marina Stauns reaktion på nummeret her:Mads Langer synger 'Alle andres lykke' i 'Sangskriver' på P3Har fået beskeder fra flere radiolyttereSelvom Mads Langer ikke lægger skjul på, at det langt fra er nogen let opgave at skrive en sang på blot to timer, så kom han og Jonas Gülstorff alligevel sikkert i havn at dømme ud fra Marina Stauns reaktion, da hun hørte sangen for første gang.
Det kan godt være lidt hårdt at se på alle andres lykke hele tiden, så jeg tror, det kan give et pusterum til nogen, der står i en svær situation, ligesom vi gjorde.
Marina Staun, P3-lytter- Den var virkelig rammende, og der var nogle gode ord, der lige ramte plet.
Jeg er virkelig, virkelig imponeret.
Jeg er blæst helt bagover lige nu, lød den umiddelbare reaktion fra Marina Staun i programmet.
Læs også:Tårerne trillede i direkte radio: Popstjerne skrev rørende sang til Lasses ekskoneHun tror og håber, at sangen kan være en støtte for andre, der gennemgår det samme, som hun og manden Jakob tidligere har været igennem.
- Det kan godt være lidt hårdt at se på alle andres lykke hele tiden, så jeg tror, det kan give et pusterum til nogen, der står i en svær situation, ligesom vi gjorde.
35-årige Mads Langer debuterede i 2005 med nummeret 'Breaking News' og har siden udgivet i alt fem album.
Mads Langer fortæller, at han efter programmet har fået mange positive tilbagemeldinger og beskeder fra folk, der lyttede med i radioen.
- Jeg fik en besked fra en mand, der sad på hospitalet sammen med sin kone og gik igennem præcis samme process, som Marina og hendes mand havde været igennem.
Han skrev, at den virkelig ramte ned i hans egne følelser.
Det er jo helt fantastisk, fortæller Mads Langer, der også selv er pænt tilfreds med nummeret.
Læs også:Tommy mistede sin 9-årige datter - nu har hun fået sin egen sang- Jeg er faktisk blevet rigtig glad for den og synes, det er en ret heltstøbt sang, så jeg kan sagtens foresille mig, at det er et nummer, jeg også kommer til at spille i fremtiden, siger han.
Du høre hele udsendelsen med Mads Langer i 'Sangskriver' her:Læs teksten til 'Alle andres lykke' her:Jeg drømmer om at miste digJeg løber på en snoet vejOg tiden går i ståFarverne flyder sammen i en tone af gråDu snakker om tålmodighedAt alting lander på et stedHvor længslen den er glemtDet larmer i mit hoved - det her sku være nemtOg natten den er stilleDet hamrer i mit brystJeg ved, jeg burde glemme alt om tro, håb ogAlle andres lykke, jeg mærker ingentingEt bjerg jeg ikke kan flytte - et ar med utallige stingJeg vender mig om og løber væk fra høflighedens forstillede ansigt og alle de stirrende øjneMin hoved er fyldt med listerJeg lister lydløst ind til digDrømmer du om migJeg har et spørgsmål - jeg frygter et nejOg natten den er stilleDet hamrer i mit brystJeg ved, jeg burde glemme alt om tro, håb ogOg natten den er stilleDet hamrer i mit brystJeg ved, jeg burde glemme alt om tro, håb ogAlle andres lykke, jeg mærker ingentingEt bjerg jeg ikke kan flytte - et utallige 15 stingNu blæser jeg et stykke på høflighedens forstillede ansigt og alle de stirrende øjneFacebookTwitterKopier linkEmner:Mads Langer (musiker)|Barnløshed|Graviditet og fødsel|Facebook|Hospitaler




https://www.dr.dk/sporten/fodbold/championsleague/fck-udfordrer-europaeiske-storklubber-ved-topmoede

Champions LeagueFCK udfordrer europæiske storklubber ved topmødeFCK er kommet med et forslag, der skal gøre det nemmere for klubber i mellemstore og mindre ligaer at bane sig vej til Champions League.
Andrea Agnellis forslag om en Champions League-model fik mandag modspil af FCK.
10.
sep.
2019 kl.
12.
51Bemærk: artiklen er mere end 30 dage gammelLæs opDen fremtidige model for de europæiske klubturneringer - særligt Champions League - er på dagsordenen i disse dage i Geneve.
Her er sammenslutningen af europæiske klubber, ECA, samlet.
Juventus-præsident Andrea Agnelli, der også er formand for ECA, står i spidsen for et forslag, der favoriserer de største klubber.
Det sker ved at gøre dem til faste deltagere i Champions League uanset præstationen i den hjemlige liga.
Modellen gør det umådelig svært for klubber i mellemstore og mindre ligaer at bane sig vej til den lukrative turnering, og det har fået FC København til at reagere med et modforslag.
FCK med modforslagIfølge FCK's udspil skal man kvalificere sig gennem resultaterne i den nationale liga.
Samtidig skal den enkelte klubs europæiske resultater gennem ti år tælle med.
Med det system ville FCK være gået direkte til playoffrunden om en plads i Champions League-gruppespillet i denne sæson.
Klubben har i en årrække nærmest har været fast inventar i et af de europæiske gruppespil.
Det skriver Ekstra Bladet, der var til stede ved generalforsamlingen i den schweiziske by mandag.
Senest FCK var i Champions League-gruppespillet var i 2016, hvor de var i gruppe G med Leicester City, FC Porto og Club Brugge.
Ifølge avisen mødte FCK's udspil general opbakning, og Daniel Rommedahl, der er chef for klubbens internationale arbejde, var tilfreds med forløbet.
Han fornemmede, at man har meget tilfælles med klubberne i Holland, Belgien, Østrig og Tjekkiet, siger han til Ekstra Bladet.
– Det, jeg hører fra mine kolleger, harmonerer meget godt med det, vi selv har været ude at sige.
Vi skal beskytte vores nationale ligaer.
Men selvfølgelig vil vi også gerne spille mere i Europa og tjene flere penge, men der skal være balance mellem os og de store klubber.
– Jeg tror, at flere og flere vil nå frem til, at vores forslag skal være en del af den fremtidige debat, siger Daniel Rommedahl, der tirsdag blev valgt ind i ECA's bestyrelse.
Storklubber favoriseresIfølge AP lægger FCK's model op til, at 20 af de største klubber går direkte i Champions Leagues gruppespil, mens der stadig skal være 12 pladser på spil i kvalifikationen.
Agnellis forslag favoriserer de største klubber endnu mere.
Det lægger op til op- og nedrykning mellem Champions League og Europa League, og at 24 klubber fortsætter i Champions League i den efterfølgende sæson.
Ifølge Ekstra Bladet vil der således blot være fire pladser at spille om for mesterholdene fra de mindre nationer, og forslaget mødte ifølge avisen så stor modstand, at projektet ligner en død sild.
Den nuværende model for de europæiske turneringer kører frem til 2024.
/ritzau/FacebookTwitterKopier linkEmner:Ekstra Bladet|FC København|Fodbold|Schweiz|Belgien




https://www.dr.dk/sporten/atletik/tre-ting-du-skal-pege-atletikkikkerten-i-retning-af-naar-vinderen-mellem-europa-og

AtletikTre ting, du skal pege atletikkikkerten i retning af, når vinderen mellem Europa og USA skal findesDR Sportens atletikkommentator fremhæver tre højdepunkter, når vinderen mellem Europa og USA skal findes.
Stangspringeren Armand Duplantis og resten af den europæiske atletikdelegation kæmper tirsdag aften for at vinde første udgave af 'The Match' mod USA.
Af Emil Halkier10.
sep.
2019 kl.
12.
22Bemærk: artiklen er mere end 30 dage gammelLæs opEn føring er en føring.
Men det forspring, den europæiske atletikdelegation opbyggede til USA på førstedagen ved 'The Match', er krympet i vask henover natten.
'The Match', som foregår i Minsk, er en direkte dyst mellem atleter fra Europa og USA.
Fire atleter fra hvert kontinent stiller til op i hver disciplin, og herefter gives der point alt efter placeringen, og til sidst gøres det samlede regnskab op.
To diskvalificerede amerikanske 3.
000 meter forhindringsløbere, to protester og to voteringer senere fører Europa nu 328-312 og ikke 331-304, som det ellers lignede, da lommeregneren rumsterede efter mandagens første 18 discipliner.
Der er dog ingen grund til flakkende europæiske blikke og nervøse trækninger, mener DR Sportens atletikkommentator, Christian Munk Petersen.
- Der skal ske noget helt vildt, hvis ikke Europa skal vinde.
Der er nemlig godt med brændsel på Europas atletikmotor, når det tirsdag skal afgøres, hvem af dem og USA, som skal vinde første udgave ’The Match’.
Herunder har vi samlet tre ting, som er værd at pege kikkerten i retning af, når DR3 fra klokken 17.
50 sender direkte fra det olympiske stadion i Minsk.
Berlin, august 2018.
Dengang 18-årige Armand Duplantis bliver europamester i stangspring, da svenskeren forcerer 6,05 meter.
Europamester som 18-årig.
Svenske Armand Duplantis tog et stangspring direkte ind i verdenseliten, da han i 2018 vandt guld ved EM i Berlin med et spring på 6,05 meter.
Duplantis har tidligere i år også været oppe og kysse 6 meter-mærket, og han er blandt de atleter, Christian Munk Petersen glæder sig allermest til at se i aften.
- Det er virkelig et spændende navn og et kæmpetalent.
Han slog allerede igennem, da han vandt EM sidste år, og han bliver meget interessant at følge de kommende år, siger DR Sportens atletikkommentator.
Generelt ligger europæerne lunt i svinget, når de skal dyste mod USA i stangspring.
- Der er også Piotr Lisek fra Polen, som har sprunget 6,02 meter i denne sæson.
Springer man over seks meter, er man helt oppe i toppen af poppen.
Mændenes stangspring begynder klokken 18.
03.
Amerikanerne kan få bøllebank Tyske Johannes Vetter blev i 2017 verdensmester i spydkast med et kast på 89,89 meter.
 Tysk jubel i Rio.
I 2016 vandt Thomas Röhler guld med OL.
1 / 2Tyske Johannes Vetter blev i 2017 verdensmester i spydkast med et kast på 89,89 meter.
1 / 2Tysk jubel i Rio.
I 2016 vandt Thomas Röhler guld med OL.
2 / 2Hvis der er én disciplin, hvor USA skal passe på, de ikke får sig et rap over nallerne, er det i spydkast.
Det kan især en tysk duo bestående af Johannes Vetter og Thomas Röhler blive hovedarkitekterne bag.
- De er henholdsvis nummer to og tre på alletiders verdensrangliste.
Det er kun tjekkiske Jan Zelezny, som har kastet længere (98,48 meter, red.
).
Så spydkastskonkurrencen kan godt blive vild, siger Christian Munk Petersen.
Johannes Vetter blev verdensmester i 2017, mens Thomas Röhler nuppede guld ved OL for tre år siden.
Læg dertil, at Europa også stiller med Magnus Kirt fra Estland, som er eneste mand i det felt, som har kastet over 90 meter i 2019.
- Amerikanerne kan virkelig få bøllebank.
Det er en af de discipliner, som er virkelig godt besat, siger DR Sportens atletikkommentator.
Mændenes spydkast begynder klokken 20.
10.
Nyt europæisk islæt på 200 meteren I 2017 blev Ramil Guliyev den første europæer siden Kenteris Konstantinos i 2001 til at vinde VM-guld på 200 meter-distancen.
 Ramil Guliyev vandt også EM året efter sin triumf ved verdensmesterskabet.
1 / 2I 2017 blev Ramil Guliyev den første europæer siden Kenteris Konstantinos i 2001 til at vinde VM-guld på 200 meter-distancen.
1 / 2Ramil Guliyev vandt også EM året efter sin triumf ved verdensmesterskabet.
2 / 2De korte sprintdistancer har historisk set været voldsomt domineret af USA og Jamaica.
I 2017 skete der imidlertid noget ret unikt, da tyrkiske Ramil Guliyev vandt VM-guld på 200 meter-distancen.
Guliyev var blot anden europæer nogensinde til at vinde verdensmesterskabet i 200 meter, og med ham til start i Minsk skal USA kridte løbeskoene.
- Ramil Guliyev løb 19,86 så sent som i fredags ved Diamond League i Bruxelles.
Han er i super form, og han er forholdsvis klar favorit til at vinde, siger Christian Munk Petersen.
Baseret på indeværende sæson er amerikanske Rodney Rowe den tyrkiske fartmaskines nærmeste konkurrent.
Rowe satte tilbage i maj ny personlig rekord i tiden 20,12 sekunder.
Mændenes 200 meter begynder klokken 20.
00.
Du kan følges hele aftenens atletikduel mellem Europa og USA direkte på DR3 fra klokken 17.
50.
FacebookTwitterKopier linkEmner:Armand Duplantis (atlet)|USA|DR3|Atletik|Minsk




https://www.dr.dk/nyheder/udland/hongkong-leder-advarer-usa-mod-blande-sig

Protester i HongkongSe temaUdlandHongkong-leder advarer USA mod at blande sigDemonstranter i Hongkong har opfordret USA til at støtte deres mål om mere demokrati i Hongkong.
Søndag samledes demonstranter foran USA's konsulat i Hongkong.
De appellerede til USA for at få hjælp i deres kamp for mere demokrati.
)10.
sep.
2019 kl.
10.
04Bemærk: artiklen er mere end 30 dage gammelLæs opDen kriseramte leder i Hongkong, Carrie Lam, advarer USA mod at blande sig i hendes regerings håndtering af de omfattende protester i regionen.
Udmeldingen kommer efter, at demonstranter søndag samledes foran det amerikanske konsulat i Hongkong.
De appellerede til USA for at få hjælp i deres kamp for at få mere demokrati i den semiautonome del af Kina.
Demonstranterne opfordrer Kongressen til at udvise officiel støtte til den prodemokratiske protestbevægelse igennem en mulig amerikansk lov.
Vil true 'gensidige fordele'Men Carrie Lam siger, at enhver ændring i landets økonomiske forhold til USA vil true "gensidige fordele".
- Det er ekstremt uhensigtsmæssigt for ethvert land at blande sig i Hongkongs anliggender, siger hun.
- Jeg håber, at der ikke vil være flere borgere i Hongkong, der aktivt rækker ud efter USA og opfordrer til at få loven igennem, tilføjer Carrie Lam.
Det amerikanske lovforslag vil også kræve, at USA hvert år undersøger, at menneskerettigheder og demokratiske rettigheder i Hongkong ikke svækkes.
Svækkes de, skal USA straffe Kina ved at ændre på de særligt gunstige handelsvilkår, som USA har med Hongkong.
En del af Hongkong siden 1997Lovforslaget blev introduceret i 2017 af republikanerne Chris Smith og Marco Rubio i Kongressen.
Det nyder opbakning fra begge sider.
Siden 1997 har Hongkong været en del af Kina under devisen "et land, to systemer".
De omfattende prodemokratiske protester har stået på i over tre måneder.
Demonstrationerne blev udløst af et lovforslag, der skulle gøre det nemmere at udlevere borgere i Hongkong til retsforfølgelse i Kina.
Det blev officielt droppet i sidste uge.
Den amerikanske præsident Donald Trump har tidligere opfordret til en fredelig løsning på protesterne og sagt, at det er op til Kina at håndtere situationen.
Kina har tidligere beskyldt USA for at bakke op om protesterne, men det har amerikanerne afvist.
/ritzau/AFPFacebookTwitterKopier linkEmner:Donald Trump (politiker)|Hong Kong|Marco Rubio (politiker)|USA|Kina




https://www.dr.dk/nyheder/udland/vestager-skal-staa-i-spidsen-det-digitale-europa

UdlandVestager skal stå i spidsen for det digitale EuropaDen radikale politiker fastholder posten som konkurrencekommissær i den nye Europa-Kommission, hvor hun også bliver ledende næstformand.
Den radikale Margrethe Vestager får travlt i den nye Europa-Kommission.
Af Per Bang Thomsen - Bruxelles10.
sep.
2019 kl.
12.
16 | opdateret 10.
sep.
2019 kl.
12.
47Bemærk: artiklen er mere end 30 dage gammelLæs opHvordan sikrer man, at Europa er gearet til alle de omvæltninger, som hele den digitale udvikling bringer med sig i disse år?
Det er et af de spørgsmål, Margrethe Vestager skal forsøge at besvare i de kommende fem år.
Den radikale politiker får nemlig det overordende ansvar for det digitale område i den nye Europa-Kommission, hvor hun også bliver ledende næstformand.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Det har den kommende kommissionsformand, tyske Ursula von der Leyen, netop annonceret på et pressemøde i Bruxelles, hvor hele den nye kommission er blevet præsenteret.
- Digitalisering har en enorm betydning for vores måde at arbejde, leve på og kommunikere på, siger Ursula von der Leyen og tilføjer, at Europa på nogle områder har en række efterslæb, der skal indhentes.
- Vi er nødt til at ruste vores indre marked til den digitale tidsalder, vi må udnytte kunstig intelligens og big data bedst muligt, vi er nødt til at forbedre cybersikkerheden, og vi er nødt til at arbejde hårdt for vores teknologiske suverænitet.
Derudover fortsætter Margrethe Vestager på posten som konkurrencekommissær i den nye kommission.
En post, hun har haft i de seneste fem år.
Udover Margrethe Vestager får den nye kommission to andre ledende næstformænd.
Det er henholdsvis hollænderen Frans Timmermans, der får det overordnede ansvar for den grønne omstilling i EU, samt Valdis Dombrovskis fra Letland, som skal sikre en mere social retfærdig økonomi i samarbejdet.
- Jeg er glad og ydmyg over den opgave, der ligger foran mig.
Jeg ser frem til at arbejde sammen med både nye og velkendte kolleager i von der Leyens kommission, skriver Margrethe Vestager på Twittter.
Fokus på den digitale tidsalderDet er Europa-Kommissionen, der har til opgave at fremsætte nye love og sikre, at medlemslandene overholder de eksisterende, og den er en af de mest magtfulde institutioner i EU.
De nye kommission kommer til at bestå af 27 politikere – en fra hvert medlemsland på nær Storbritannien, der efter planen skal forlade EU-samarbejdet den 31.
oktober – og den træder formelt set til den 1.
november i år.
Sammen skal de 27 kommissærer være med til at forme den politiske udvikling for EU i de næste fem år.
Læs også:I dag får Vestager nyt job: Bliv klædt på til EU's nye kommissærholdHele det digitale område er allerede noget, som er på EU’s politiske radar.
Og Ursula von der Leyen har allerede udpeget netop den digitale udvikling som et af sine fokusområder.
Inden for de første 100 dage vil Europa-Kommissionen blandt andet fremsætte et lovforslag, der skal sikre, at der på europæisk plan bliver taget hånd om de menneskelige og etiske konsekvenser, som udviklingen af kunstig intelligens fører med sig.
Her vil hun også se på, hvordan man kan bruge big data – det vil sige al den digitale information, der bliver indsamlet om os – til at skabe vækst.
Ursula von der Leyen præsenterede det nye kommissærhold tirsdag klokken 12.
00.
Den kommende kommissionsformand mener, at holdet kan skabe "en mere ambitiøs union".
Høring på vejFør Margrethe Vestager kan indtage den nye post, skal hun først igennem en høring i Europa-Parlamentet.
Europaparlamentarikerne skal nemlig godkende hele det nye kommissærhold, og det er ikke usædvanligt, at der er en eller flere af kommissærkandidaterne, som bliver udskiftet undervejs.
Herefter skal EU’s stats- og regeringschefer også sige god for holdet, inden de kan træde til.
Her er de øvrige nye kommissærer:•Johannes Hahn (Østrig) bliver ansvarlig for "Budget og Administration".
•Didier Reynders (Belgien) bliver ansvarlig for "Retlige Anliggender" (herunder retsstatsprincippet).
•Mariya Gabriel (Bulgarien) bliver ansvarlig for "Innovation og Unge".
•Stella Kyriakides (Cypern) bliver ansvarlig for "Sundhed".
•Kadri Simson (Estland) bliver ansvarlig for "Energi".
•Jutta Urpilainen (Finland) bliver ansvarlig for for "Internationale partnerskaber".
•Sylvie Goulard (Frankrig) bliver ansvarlig for det indre marked.
•László Trócsányi (Ungarn) bliver ansvarlig for "Naboskabspolitik og Udvidelse".
•Phil Hogan (Irland) bliver ansvarlig for "Handel".
•Paolo Gentiloni (Italien) bliver ansvarlig for "Økonomi".
•Virginijus Sinkevicius (Litauen) bliver ansvarlig for "Miljø og Hav".
•Nicolas Schmit (Luxembourg) bliver ansvarlig for "Beskæftigelse".
•Helena Dalli (Malta) bliver ansvarlig for "Ligestilling".
•Janusz Wojciechowski (Polen) bliver ansvarlig for "Landbrug".
•Elisa Ferreira (Portugal) bliver ansvarlig for "Samhørighed og Reformer".
•Rovana Plumb (Rumænien) bliver ansvarlig for "Transport".
•Janez Lenarcic (Slovenien) bliver ansvarlig for "Krisestyring".
•Ylva Johansson (Sverige) bliver ansvarlig for "Indre Anliggender".
•Josep Borrell (Spanien) bliver EU's udenrigschef og næstformand.
•Věra Jourová (Tjekkiet) får ansvaret for "Værdier og gennemsigtighed".
•Margaritis Schinas (Grækenland) for ansvaret for Beskyttelse af vores europæiske levevis.
•Maroš Šefčovič (Slovakiet) får ansvaret for "Interinstitutionelle forbindelser og fremsyn"•Dubravka Šuica (Kroatien) får ansvaret for "Demokrati og demografi.
"FacebookTwitterKopier linkEmner:Italien|Twitter|Finland|Frankrig|Grækenland




https://www.dr.dk/nyheder/regionale/trekanten/kaempe-kunstvaerk-kan-ende-i-skraldespanden-hvem-vil-have-william-soyas

TrekantområdetKæmpe kunstværk kan ende i skraldespanden: Hvem vil have William Soyas lysskulptur?
En kæmpe lysskulptur er blevet noget af en hovedpine i Kolding.
Hvad skal der ske med William Soyas kunstværk, spørger Kolding Kommune sig selv.
Arkivfoto: Statens KunstfondAf Annette Jespersen og Rasmus Dyrberg Hansen10.
sep.
2019 kl.
13.
10Bemærk: artiklen er mere end 30 dage gammelLæs opI 1975 fik Kolding Kommune en gave, som man de seneste 11 år ikke har haft meget glæde af.
En lysskulptur af den afdøde danske kunstner William Soya blev nemlig skænket Kolding, og det skulle hænge på det gamle bibliotek i Jernbanegade.
Men i 2006 flyttede biblioteket, og kunstværket flyttede ikke med.
I stedet flyttede det et par år senere på depot, og der har det så ligget i de seneste 11 år.
Det er Kunstfondens vurdering, at der er tale om et bevaringsværdigt værk.
Søren Taaning, formand, Statens Kunstfonds Legatudvalg for BilledkunstDer er tale om et meget stort kunstværk bestående af 49 firkantede stålrør med størrelsen 60x60 centimeter i varierende dybde.
Værket vejer omkring et ton, og det kan derfor ikke bare sættes op hvor som helst.
Men nu bliver det måske smidt ud, for der er ingen, der vil have det, siger formanden for kulturudvalget i Kolding, Jesper Elkjær fra Radikale Venstre.
- Vi har faktisk forsøgt at spørge virksomheder og institutioner, om de kunne være interesserede, men prisen spiller ind for de fleste, siger han.
Koster penge at sætte i standMed prisen mener han ikke, at Kolding Kommune kræver penge for at skille sig af med værket.
Faktisk kan man få det ganske gratis.
Problemet er bare, at det ifølge Konserveringscentret i Vejle vil koste omkring 300.
000 kroner at få værket sat i stand.
- Så der er flere faktorer, der spiller ind, og det kan ende med den beklagelige situation, at vi må bortskaffe de, siger Jesper Elkjær.
Faktisk har fem virksomheder tidligere sagt ja til at modtage værket, men prisen for istandsættelsen har hver gang sat en stopper for aftalen.
William Soyas værk, som det så ud på biblioteket i 70'erne.
Arkivfoto: Statens Kunstfond.
- William Soya er ikke noget, man bare smider ud, så jeg synes, det er relevant at spørge, om det ikke kunne gøre gavn et andet sted, siger udvalgsformand Jesper Elkjær.
Derfor var kunstværket på udvalgets dagsorden mandag.
Forvaltningen havde nemlig foreslået, at man kunne kontakte Lyngby-Tårbæk Kommune, hvor William Soya boede i en periode, for at høre, om de vil overtage værket, og det er det, der kommer til at ske nu.
En kunstfaglig bedømmelseI Billedkunstnernes Forbund håber jurist og sekretariatsleder Klaus Pedersen, at en eventuel beslutning om at skrotte værket bliver fagligt funderet.
- Det sker jo af og til, og det kan også være okay, at der er noget, der ikke er værd at samle på.
Jeg kan ikke udtale mig om, hvorvidt det her værk er væsentlig kulturarv, men jeg synes, man skal spørge nogle kunstfaglige eksperter, så man får en kunstfaglig bedømmelse af det.
For man skal gøre sig nogle overvejelser om kulturarven i værket, inden man bare smider det ud, siger Klaus Pedersen, der understreger, at han ikke kender det konkrete værk.
Og der er noget, der tyder på, at Statens Kunstfond er enige.
Statens Kunstfond har været med til at finansiere værket i sin tid, men egentlig har Kolding Kommune fået lov til at bestemme værkets fremtid.
Værket vejer cirka et ton.
Arkivfoto: Statens Kunstfond.
Men ifølge Søren Taaning, der er formand for Statens Kunstfonds Legatudvalget for Billedkunst, er lysskulpturen værd at kaste nogle kræfter i.
'Soyas værk er lavet helt specifikt til det gamle bibliotek i Kolding, og det kræver meget af det rum, det skal være i.
Derfor er det forståeligt, at det er svært at finde en ny placering.
Det er Kunstfondens vurdering, at der er tale om et bevaringsværdigt værk.
Derfor vil vi i Statens Kunstfonds Legatudvalg for Billedkunst drøfte, om vi kan hjælpe med at finde en fremtidig placering - gerne i samarbejde med kommunen og kunstnerens arvinger', skriver han i en mail til DR.
William Soya blev født i 1927 og døde i 1994.
FacebookTwitterKopier linkEmner:Billedkunst|Statens Kunstfond|Lyngby-Taarbæk Kommune|Kolding|Jesper Elkjær (politiker)




https://www.dr.dk/nyheder/politik/ellen-trane-noerby-udfordrer-stoejberg-venstre-har-brug-en-samlende-profil

Krise i VenstreSe temaPolitikEllen Trane Nørby udfordrer Støjberg: 'Venstre har brug for en samlende profil'Venstres stramme udlændingepolitik står ved magt, men den skal stå på to ben, mener Ellen Trane Nørby.
Af Anders Byskov Svendsen10.
sep.
2019 kl.
10.
48Bemærk: artiklen er mere end 30 dage gammelLæs opDe er begge vokset op i Venstres jyske kerneland og har begge en fortid som politisk ordfører og minister for Venstre.
Men selv om der er mange ligheder mellem Ellen Trane Nørby og Inger Støjberg, bliver de set som to forskellige profiler i kampen om at blive Venstres nye næstformand.
Inger Støjberg har en kontant facon i udlændingepolitikken, som ikke alle i Venstres bagland er lige vilde med.
I et interview med DR Syd siger Ellen Trane Nørby selv, at hendes force er, at hun kan samle partiet.
- Jeg tror, at det, som Venstre har brug for nu, er en mere samlende profil.
Jeg tror, jeg har de evner, der skal til for at samle partiet.
- Det har vi i den grad brug for efter nogle uger, hvor vi næsten har slået os selv halvt ihjel og brugt mere tid på at diskutere internt og i korridorerne, end vi har brugt på tale om, hvad vi kan gøre for at gøre Danmark til et stærkere samfund.
Hvorfor er du bedre til at samlet partiet?
- Jeg mener, at jeg med min forankring i det jyske bagland, og med den erfaring jeg har – både som minister og 15 år i Folketinget, men også på en lang række tillidsposter gennem tiden i vores parti - har det netværk, der skal til,siger hun til DR Syd.
Fakta om Ellen Trane NørbyFødt 1.
februar 1980 i Herning, opvokset i Nørre Nissum.
Medlem af Folketinget siden 13.
november 2007.
Politisk ordfører, 2011–2014.
Minister for børn, undervisning og ligestilling, 28.
juni 2015 – 28.
november 2016.
Sundhedsminister, 28.
november 2016 – 27.
juni 2019.
Uddannelse:Cand.
mag.
i kunsthistorie, Københavns Universitet, 1998–2005.
Sidefag i samfundsfag, Københavns Universitet, 1999–2001.
Gymnasium, Lemvig, 1995–1998.
Folkeskole, Nørre Nissum, 1985–1995.
Kilde: Folketinget.
Har trykket på de samme knapperEllen Trane Nørby mener ikke, at der i substansen er den store forskel på, hvad hun og Støjberg står for i udlændingepolitikken.
- Inger er blevet ansigtet på vores stramme udlændingepolitik, men det er en politik, vi har ført som et kollektiv.
Jeg har trykket på lige så mange knapper i folketingssalen, som Inger har.
Og hvis vi andre ikke havde trykket på knapperne, så var det ikke blevet vedtaget.
- Derfor står vores stramme udlændingepolitik ved magt.
Men jeg må også bare sige, at den er nødt til at gå på to ben.
Vi har også behov for, at dygtige medarbejdere kan komme ind i Danmark og være med til at skabe vækst, for ellers flytter arbejdspladserne ud af Danmark, siger hun til DR Syd.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Venstre|Udlændingepolitik|Folketinget




https://www.dr.dk/nyheder/udland/brexit-grinebidere-britisk-politik-er-en-guldgrube-af-jokes

BrexitSe temaBrexitBrexit for grinebidere: Britisk politik er en guldgrube af jokes Selv noget så alvorligt som briternes fremtid i EU kan der laves sjov med.
En dame har lavet en sjov hat, der skal fremme budskabet om at stoppe brexit.
Af Malthe Sommerand10.
sep.
2019 kl.
21.
01Bemærk: artiklen er mere end 30 dage gammelLæs opDet er alvorlige tider i britisk og europæisk politik.
Parlamentet er blevet suspenderet.
Formanden for Underhuset og en række medlemmer af regeringen har trukket sig.
Premierminister Boris Johnson har forgæves prøvet at udskrive valg to gange.
Og det er bare den seneste uge.
Læs mere:Er du også stået af brexit?
Det betyder Johnsons nederlag i natMen alligevel lever den gode, britiske humor i medierne og i særdeleshed på internettet.
I denne - indrømmet - noget alternative gennemgang af den seneste tid i britisk politik bruges ikke uforståelige eksperter og et højt lixtal.
I stedet ser vi på de ekstremt mange og ekstremt morsomme karikaturer, billeder, memes og giffer, som internettet har i overflod.
Og vi begynder med manden, der har været genstand for flertallet af morsomheder.
Rigtigt gættet:Jacob Rees MoggJacob Rees Mogg lænede sig måske lige lovligt langt tilbage under en debat i Underhuset den 3.
september.
Parlamentsmedlemmet for det konservative parti og leder af Underhuset tog sig en slapper forleden under en debat, og det er der kommet meget sjov ud af.
Her ses han fra en anden vinkel:Folk, der er ferme til Photoshop, har naturligvis også indsat hans afslappede facon andre steder end på bænken i parlamentet.
Blandt andet på grænsen til Nordirland for at illustrere "backstop"-problematikken og på en fiktiv graf, der viser udviklingen i opbakningen til regeringen.
Den engelske selvforståelseAnti-brexit-demonstranter er blevet hverdag foran parlamentet i London.
Her er det et billede fra i nat, hvor parlamentsmedlemmer- ne blev suspenderet.
Da 17,4 millioner eller 51,89 procent af de britiske vælgere i 2016 stemte for at forlade EU, var der ikke mange, der havde forestillet sig, at man tre år senere stadig ikke rigtig var kommet videre.
Brexit var ikke noget tag-selv bord eller en "a la carte-menu" af gode aftaler:Det har selvsagt været et slag for selvtilliden, at hele verden synes at grine ad briterne.
Men igen tager de det med ophøjet selvironi.
For eksempel denne tegning, der skal illustrere et no deal-brexit.
Der bliver også lavet sjov med, hvordan både de, der vil forlade EU, og de, der vil blive i EU, begge mener at vide, hvad der er bedst for Storbritannien.
Her illustreret med den engelske løve, der skal "brøle igen," som brexit-forkæmperen Nigel Farage har lovet:Politik og parlamentetLabour-leder Jeremy Corbyn ved gårsdagens debat i Underhuset Også de to store partier, de konservative og Labour, og deres respektive brexit-strategier bliver gjort til grin:- Meld dig ind (i Labour, red.
) og hjælp os med at holde Boris (Johnson, red.
) i No10 (premierministerboligen, red.
), lyder teksten på karikaturen, der er en henvisning til, at Labour syner tilfredse med, at det er Boris Johnson, der lige nu får kritik for sin håndtering af brexit.
En i dag aktuel karikatur er denne af formanden for Underhuset eller speaker of the House, John Bercow, der er kendt for at kræve "ORDEEER" eller orden på dansk.
I denne tegning er hans opråb imidlertid "out of order" - altså i stykker:I går aftes gjorde John Bercow det klart, at han træder tilbage senest den 31.
oktober.
Det konservative parlamentsmedlem Ben Bradley har gjort sig morsom på Labours bekostning, fordi han mener, at partiets vej til brexit er ekstremt ulogisk.
Endnu sjovere er det, at hvis man løber gennem kommentarerne under opslaget, er mange uenige med hans udlægning af den simple, konservative politik.
Og vi dvæler lige ved det konservative parti, for i forbindelse med en afstemning i Underhuset stemte 21 parlamentsmedlemmer imod regeringens linje.
De blev derefter ekspederet ud af den konservative gruppe i parlamentet, og det selvom Boris Johnson flere gange stemte imod partilinjen, før han blev premierminister.
Dertil forlod en tidligere minister partiet til fordel for de liberale demokrater.
De sammenlagt 22 desertører bliver her sammenlignet med oprørerne fra en Star Wars-film.
Det er der kommet denne kreative plakat ud af:Boris JohnsonPremierminister Boris Johnson ser slukøret til, mens hans forslag om nyvalg blev nedstemt for anden gang på en uge.
Den britiske premierminister, Boris Johnson, har naturligvis også været genstand for satire på nettet og i pressen.
Her er et udpluk i ikke-videre-prioriteret rækkefølge.
Vi starter med en illustration af, at brexit måske kom lidt bag på premierministeren:Johnson har den seneste uge lidt nederlag i seks afstemninger i parlamentet.
Han har slet og ret haft problemer med at få sine pointer igennem i parlamentet:Her ses premierministeren i en interviewsituation med en BBC-reporter.
Og det kan jo være nok så intimiderende, men han ser virkelig presset ud:Det sjove ligger imidlertid i teksten.
- Prøv at hør her, hvorfor giver vi det ikke en måned mere, og så ser vi, hvordan du har det, fortæller reporteren ifølge den kreative deletekst.
Forleden var Johnson i Irland for at mødes med den irske leder Leo Varadkar.
De diskuterede, hvordan Irland og Storbritanniens forhold kan blive ved med at være godt - også efter brexit.
Men nogle har ment, at Varadkar fremstod en kende mere saglig end Johnson:Og vi slutter denne gennemgang af brexit-sjov med en tegning, hvis indhold blev endeligt effektueret i nat.
Det er denne:Boris Johnson sidder på ryggen af dronningen og bærer det britiske parlament afsted i en retning, han udstikker.
Det er en reference til, hvordan Johnson har sendt parlamentet hjem fra i går til den 14.
oktober.
Den beslutning trådte endeligt i kraft i nat og er godkendt af dronningen.
Brexit-kalenderen•11.
september: Boris Johnson skal stille foran Underhusets Liaison-komité, der består af samtlige udvalgsformænd.
Her skal han svare på spørgsmål om brexit, socialpolitik og klimaændringer.
•14.
september – 2.
oktober: Partierne holder deres årlige kongresser.
•14.
oktober: Den nye parlamentsperiode skydes i gang med en tale fra dronningen.
•17 og 18.
oktober: EU-topmøde i Det Europæiske Råd.
•19.
oktober: Hvis der ikke er vedtaget en aftale om udtrædelse inden denne dato, er Johnson lovmæssigt forpligtet til at bede EU om at udsætte datoen for udtrædelse.
•31.
oktober: Storbritannien forlader EU.
FacebookTwitterKopier linkEmner:Boris Johnson (politiker)|EU|Storbritannien|Twitter|EU-forhold




https://www.dr.dk/nyheder/indland/slut-med-biler-amalienborg-slotsplads-skal-sikres-mod-terror

IndlandSlut med biler: Amalienborg Slotsplads skal sikres mod terrorBiler skal ikke længere kunne køre ind på Amalienborg Slotsplads.
De fire indgange blokeres med pullerter.
Amalienborg slotsplads skal sikres mod terror.
.
 10.
sep.
2019 kl.
07.
52Bemærk: artiklen er mere end 30 dage gammelLæs opAmalienborg Slotsplads skal lukkes af for biler, så det kun er muligt for gående og cyklister at komme ind på pladsen.
Slots- og Kulturstyrelsen oplyser, at et vigtigt formål med sikringen er at øge beskyttelsen, når større folkemængder er samlet på pladsen.
- Pladsen bliver mere sikker at færdes på.
- Det gælder ved store begivenheder i kongehuset, for eksempel dronningens fødselsdag, men også til hverdag, siger slotsgartner i styrelsen, adjungeret professor Palle Kristoffersen.
- På gode sommerdage, og når der er mange krydstogtskibe i havnen, er der utrolig mange mennesker på slotspladsen.
Især omkring Livgardens vagtskifte klokken 12, siger han.
Bronzebetrukne pullerterSikringen består af bronzebetrukne såkaldte pullerter af en højde på en meter og tyve centimeter.
De placeres ved de fire indgange til pladsen.
13 hvert sted, hvoraf nogle kan sænkes, så chauffører med varer til den kongelige familie eller andre med nødvendige ærinder kan komme ind og ud.
Sikringen kommer, efter at lastbiler og andre køretøjer flere gange er blevet brugt ved angreb i udlandet.
I 2016 døde 86 mennesker, efter en lastbil på Bastilledagen kørte ind på Promenade des Anglais i Nice.
I London, Berlin, Stockholm og Barcelona har gerningsmænd også benyttet køretøjer.
Midlertidige sikringerHerhjemme har det flere steder på anbefaling af Politiets Efterretningstjeneste (PET) ført til midlertidige sikringer med blandt andet betonblokke.
Sådanne har hidtil begrænset en del af tilkørslen til Amalienborg Slotsplads.
Men nu gøres sikringen permanent og fuldstændig.
Det vil, ud over at sikre pladsen, få den til at fremstå mere harmonisk, siger Palle Kristoffersen, der er ansvarlig for arbejdet.
- De midlertidige betonblokke kommer væk.
60 vejskilte omkring indkørselsvejene pilles ned.
Og brobelægningen bliver fuldendt helt ud til pullertanlægget, siger han.
- Der er ingen tvivl om, at alle, der kommer på pladsen, vil opleve, at den bliver æstetisk flottere.
85 granitkuglerTidligere i år blev der etableret en permanent terrorsikring ved Christiansborg.
Den består blandt andet af 85 granitkugler skabt af GHB Landskabsarkitekter.
Det er samme tegnestue, der har samarbejdet med Slots- og Kulturstyrelsen om arbejdet på Amalienborg.
Det ventes at være færdigt i begyndelsen af 2020.
Og dermed inden dronningen fylder 80 år den 16.
april.
/ritzau/FacebookTwitterKopier linkEmner:Slots- og Kulturstyrelsen|Politiets Efterretningstjeneste|Royalt|Nice|Frankrig




https://www.dr.dk/nyheder/penge/netto-vil-ogsa-vaere-supermarked-pa-nettet

PengeNetto vil også være supermarked på nettetMed den digitale platform Fillop kaster Netto sig ind i kampen om forbrugernes internetindkøb.
Netto lancerer tirsdag tjenesten Fillop, som kombinerer fast levering af basisvarer til døren med ferskvaresalg i butikken.
(Arkivfoto) 10.
sep.
2019 kl.
08.
52Bemærk: artiklen er mere end 30 dage gammelLæs opDet skal være slut med at løbe tør for toiletpapir eller slæbe tunge æsker vaskepulver hjem fra supermarkedet.
Det mener Netto, der nu lancerer den digitale abonnementsservice Fillop.
- Fillop handler om at spare tid på det kedelige og nødvendige, så det er en leveringsservice af basisdagligvarer, som giver tid til at handle de friske varer i butikken.
- Basisvarerne leveres i et fast interval, som du selv kan justere alt efter behov, siger Martin Hasgard Olesen, som er kommerciel direktør i Netto Danmark.
Tirsdag bliver Fillop lanceret i en betaversion, som danskere over hele landet kan tilmelde sig.
Der bliver ifølge Martin Hasgard Olesen lukket et par tusind ind til at begynde med, og det er først til mølle-princippet.
Forventer 50.
000 forbrugere inden for et årNetto forventer 50.
000 forbrugere på platformen inden for et år, og det burde ikke være noget problem, for Fillop rammer et hul i markedet, mener den kommercielle direktør.
At slippe for besværet med basisvarer og samtidig have muligheden for selv at udvælge kød og grøntsager i supermarkedets kølediske er nemlig et ønske, som kunderne ifølge Martin Hasgard Olesen udtrykker.
- Forbrugerne mener, der er nogle barrierer for onlinehandel i dag, som handler om planlægning, pris og særligt at kunne vælge de friske varer selv.
- Man vil selv kunne vælge fedtmarmoreringen på bøffen eller størrelsen på blomkål.
Vil helst se og vurdere varerneOgså en undersøgelse fra Norstat for Dansk Erhverv fra 2017 viste, at 64 procent af de adspurgte, som ikke har handlet dagligvarer online inden for de seneste to måneder, har valgt det fra, fordi de gerne vil se og vurdere varerne først.
At flytte salget af basisvarer over på en digital platform giver samtidig mere plads til ferskvarer i de fysiske butikker.
- Der er ingen grund til, at de varer, som man skal bruge hver uge, er stablet fra gulv til loft i butikken, når man kan få det leveret hjemme.
- Til gengæld er der mere plads til et bredere udvalg af ferskvarer, så vi kan have mere frugt, grønt og flere måltidsløsninger, siger Martin Hasgard Olesen.
Tjenesten åbner for alle forbrugere senest i begyndelsen af 2020.
/ritzau/FacebookTwitterKopier linkEmner:Forbrug|Supermarkeder|Fødevarer|Netto|Dansk Erhverv




https://www.dr.dk/nyheder/udland/en-er-dod-og-mange-kvaestet-i-tysk-hospitalsbrand

UdlandEn er død og mange kvæstet i tysk hospitalsbrandEn person er død, mens syv andre er i livsfare, efter en brand på et hospital i Düsseldorf natten til tirsdag.
10.
sep.
2019 kl.
06.
05Bemærk: artiklen er mere end 30 dage gammelLæs opEn person er død, og adskillige andre er kvæstet, i en hospitalsbrand i Düsseldorf i Tyskland natten til tirsdag.
Af de kvæstede har syv personer pådraget sig livstruende skader, mens fire er kommet alvorligt til skade.
Det fortæller en talsmand for brandvæsenet tidligt tirsdag morgen.
Yderligere 61 personer er blevet udsat for røgforgiftning som følge af branden på Marien Hospital Düsseldorf.
Op mod 100 personer får lægehjælpIfølge myndighederne på stedet har op mod 100 personer modtaget lægehjælp.
Tidligt tirsdag morgen er branden slukket.
Brandmyndighederne kender endnu ikke årsagen til branden.
Det er også stadig uvist, om den person, der er død, var en patient på stedet.
Branden brød ud på en patientstue, hvor liget af den døde blev fundet.
/ritzau/dpaFacebookTwitterKopier linkEmner:Tyskland|Brande|Ulykker




https://www.dr.dk/nyheder/politik/ellen-trane-noerbys-stoetter-begynder-melde-sig

Krise i VenstreSe temaPolitikEllen Trane Nørbys støtter begynder at melde sigEU-politikeren Asger Christensen og folketingsmedlem Jan E.
Jørgensen støtter Ellen Trane Nørby som næstformand for Venstre.
Ellen Trane Nørby melder sig nu som modkandidat til Inger Støjberg i kampen om at blive næstformand i Venstre.
Af Anders Byskov Svendsen10.
sep.
2019 kl.
08.
33Bemærk: artiklen er mere end 30 dage gammelLæs opDe første Venstre-folk, som bakker op om Ellen Trane Nørby som ny næstformand for partiet, begynder nu at melde sig.
Asger Christensen sidder i Europa-Parlamentet for Venstre.
Han står bag Ellen Trane Nørby.
- Ellen har en meget stor politisk erfaring.
Og med hendes menneskelige baggrund og syn, synes jeg, hun er en oplagt kandidat.
Hun vil kunne favne bredt i hele baglandet.
Det er dejligt, hun vil stille sig til rådighed til sådan en post, siger Asger Christensen.
Ellen Trane Nørby er den anden kandidat, der melder sig til posten.
Dermed skal der være kampvalg, når Venstre 21.
september holder ekstraordinært landsmøde i Herning.
Inger Støjberg meldte sig i sidste uge som den første kandidat.
Fakta om Ellen Trane NørbyFødt 1.
februar 1980 i Herning, opvokset i Nørre Nissum.
Medlem af Folketinget siden 13.
november 2007.
Politisk ordfører, 2011–2014.
Minister for børn, undervisning og ligestilling, 28.
juni 2015 – 28.
november 2016.
Sundhedsminister, 28.
november 2016 – 27.
juni 2019.
Uddannelse:Cand.
mag.
i kunsthistorie, Københavns Universitet, 1998–2005.
Sidefag i samfundsfag, Københavns Universitet, 1999–2001.
Gymnasium, Lemvig, 1995–1998.
Folkeskole, Nørre Nissum, 1985–1995.
Kilde: Folketinget.
Anstrengt forhold til StøjbergFolketingsmedlem Jan E.
Jørgensen foretrækker også Ellen Trane Nørby frem for Inger Støjberg.
- Det er ikke for på nogen måde at nedgøre Ingers kvaliteter.
Hun har været en dygtig ordfører og minister, men jeg mener, at Ellen er en bredere facetteret politiker og ligger tættere på den politiske linje, som Jakob Ellemann-Jensen (V) og jeg selv står for, siger han til Berlingske.
Byrådsmedlem Philip Tietje fra Aabenraa Kommune melder også klart ud.
For ham vil Ellen Trane Nørby være den rigtige næstformand for Venstre.
Jeg har haft et lidt anstrengt forhold til den retorik, som Inger Støjberg har haft på udlændingeområdet.
Philip Tietje- Jeg kender Ellen som en dygtig og saglig politiker, som arbejder for at samlet partiet.
Hun har mange års erfaring i toppolitik, og jeg tror på, hun er den helt rigtige til posten som næstformand.
Hvorfor er hun en bedre kandidat end Inger Støjberg?
- Jeg har haft et lidt anstrengt forhold til den retorik, som Inger Støjberg har haft på udlændingeområdet.
Det tror jeg, vi er en del Venstre-folk, der har haft.
Så kombinationen af Støjberg og Jakob Ellemann kan gå hen og give splittelse i stedet for en samling.
Så jeg tror, Ellen er bedre til at udfylde pladsen som næstformand, siger Philip Tietje.
FacebookTwitterKopier linkEmner:Ellen Trane Nørby (politiker)|Inger Støjberg (politiker)|Venstre|EU-forhold|Herning




https://www.dr.dk/nyheder/politik/hastebehandler-lovforslag-bremse-rasmus-paludan

PolitikHastebehandler lovforslag for at bremse Rasmus PaludanNye regler for vælgererklæringer hastes gennem Folketinget for at stoppe Stram Kurs.
Rasmus Paludan sad i folketingssalen under partilederrunden efter valget.
Han vil gerne have sin faste gang i salen.
Af Anders Byskov Svendsen10.
sep.
2019 kl.
05.
59 | opdateret 10.
sep.
2019 kl.
06.
42Bemærk: artiklen er mere end 30 dage gammelLæs opSelv om Folketinget endnu ikke er åbnet efter sommerferien, skal politikerne mødes både i dag og på torsdag.
Social- og indenrigsminister Astrid Krag (S) har nemlig bedt om at få hastebehandlet et lovforslag om vælgererklæringer.
Årsagen til, at der brug for at arbejde hurtigt, fremgår klart af et brev, som Krag har sendt til Folketingets formand Henrik Dam Kristensen (S); Rasmus Paludan og Stram Kurs skal stoppes.
- Det er mit ønske, at lovforslaget kan træde i kraft senest den 23.
september 2019.
Da forventes Valgnævnet at godkende Stram Kurs’ partinavn, og partiet vil derefter kunne påbegynde en ny indsamling af vælgererklæringer, skriver ministeren i brevet.
Sagens stridspunkt er de vælgererklæringer, som et parti skal indsamle for kunne stille op til Folketinget.
Det lykkedes som bekendt Paludan at få de nødvendige underskrifter, så hans parti stod på stemmesedlen ved valget den 5.
juni.
Han brugte dog en finte, som det viste sig, at der ikke var nogle sanktioner mod.
Ifølge reglerne skal en vælgererklæring bekræftes efter syv dage, før den er gyldig.
Men det var muligt at skrive under med det samme med NemID.
Det udnyttede både Stram Kurs og partiet Klaus Riskær Pedersen.
For reglerne indeholder ingen sanktioner ved at bryde fristen på de syv dage.
Derfor måtte Indenrigsministeriet godkende de vælgererklæringer, der kom gennem systemet, og give Stram Kurs og Klaus Riskær mulighed for at stille op til valget.
Der er allerede lavet en aftale om en ny portal for vælgererklæringer, der skal sætte en stopper for finten.
Den træder efter planen i kraft i 2020.
Men Astrid Krag vil altså indføre sanktioner for at overtræde de nuværende regler med det samme.
Det nye forslag indebærer, at Valgnævnet får mulighed for at stoppe et partis indsamling af vælgererklæringer, hvis reglerne ikke bliver fulgt.
Ifølge reglerne skal Stram Kurs igen i gang med at samle underskrifter for at kunne stille op til det næste valg.
Det skriver Astrid KragI brevet fra Astrid Krag til Henrik Dam Kristensen står der:"Det er mit ønske, at lovforslaget kan træde i kraft senest den 23.
september 2019.
Da forventes Valgnævnet at godkende Stram Kurs’ partinavn, og partiet vil derefter kunne påbegynde en ny indsamling af vælgererklæringer.
Det er derfor centralt, at der fra dette tidspunkt kan gribes ind over for partier, der omgår reglerne, i lyset af dette partis hidtidige praksis med indsamling af vælgererklæringer i strid med reglerne forud for dets opstillingsberettigelse.
"Paludan: Ikke vores problemLeder af Stram Kurs, Rasmus Paludan, mener, at Astrid Krag går efter ham af politiske årsager.
Han hæfter sig ved, at Indenrigsministeriet godkendte Stram Kurs.
Derfor mener han ikke, partiet har gjort noget forkert.
- Hun ønsker at bruge lovgivningen til at ændre i den afgørelse, der allerede er truffet af Indenrigsministeriet, og det er ikke tilladt.
Når hun specifikt nævner Stram Kurs, afslører hun, at hun bare ønsker at ændre den afgørelse, som Indenrigsministeriet har truffet.
Det er fordi, hun ikke kan lide os af politiske grunde.
Men misbrugte I ikke reglerne?
- Jeg synes ikke, man misbruger reglerne, hvis man bruger reglerne mest hensigtsmæssigt i forhold til at nå ens mål.
Når Indenrigsministeriet gentagne gange har sagt, at der ikke er nogen konsekvens ved at gøre det på den måde, som vi gør det på, jamen, så må den måde jo være i ordenUdnyttede I ikke, at der ikke er nogen konsekvens for at overtræde reglerne?
- Det kan være et problem, at Folketinget er så dumme, at de vedtager regler, hvor der ikke er nogen konsekvens ved at gøre det på en anden måde.
Men det kan ikke være vores problem.
Vi synes, det er tåbeligt, at man skal vente syv dage på at bekræfte sin vælgererklæring.
Vi synes, det er mest demokratisk at give sin vælgererklæring med det samme, siger Rasmus Paludan.
Indsamling af vælgererklæringerPartier, der ønsker at stille op til folketingsvalg, skal for tiden indsamle 20.
182 vælgererklæringer.
Til Europa-Parlamentsvalg skal et parti indsamle 70.
635 vælgererklæringer.
Den 22.
marts 2019 indgik alle Folketingets daværende partier en forligsaftale om at udvikle en ny portal til indsamling af vælgererklæringer.
Indtil den er på plads, skal vælgererklæringerne indsamles i det digitale system vælgererklæring.
dk, der er en hjemmeside for partier og vælgere.
Kilde: Social- og indenrigsministeriet.
S: Hullet skal lukkesSocial- og indenrigsordfører for Socialdemokratiet Camilla Fabricius siger, at det ikke er en jagt på Stram Kurs.
De er blot nævnt, fordi det er dem, der tidligere har brugt hullet og igen vil forsøge at at stille op.
Klaus Riskær Pedersen har opgivet sine planer om at komme i Folketinget.
- Det er et hul i lovgivningen nu.
Og lige om lidt er der nogen, der igen har mulighed for at søge om at få deres navn godkendt.
Og det har været Folketingets intention, at vi gerne vil have det her igennem hurtigst muligt.
Går man direkte efter Stram Kurs med den her hastebehandling?
- Man går direkte efter at få lukket hullet om manglende sanktioner.
Hvis man har partier, som bevidst gerne vil igennem de huller, som den her lovgivning desværre har, så går vi efter at få lukket det hul.
Det synes jeg ikke, der er noget odiøst i det, siger hun.
I en skriftlig kommentar afviser Astrid Krag også, at forslaget er målrettet Stram Kurs.
"Lovforslaget er udformet generelt og indfører sanktioner for alle, der snyder med vælgererklæringer.
Det er ikke regler, som er indrettet til kun at gælde for Stram Kurs.
Men når det har hastet med at få lovforslaget på plads, skyldes det bl.
a.
, at Stram Kurs tidligere har udnyttet hullet i reglerne, og at partiet nu gerne vil indsamle vælgererklæringer igen.
Hvis Stram Kurs overholder reglerne, behøver de slet ikke at bekymre sig.
Men hvis Stram Kurs ikke overholder reglerne, skal vi selvfølgelig kunne gribe ind over for det.
Og der gælder præcis det samme for alle andre partier.
" skriver hun.
Opdateret med citat fra Astrid Krag.
FacebookTwitterKopier linkEmner:Camilla Fabricius (politiker)|Folketinget|Henrik Dam Kristensen (politiker)|Socialdemokraterne|Valg og folkeafstemninger




https://www.dr.dk/nyheder/vejret/midtvejsstatus-paa-vaadt-doegn-her-faar-du-brug-regntoej-og-gummistoevler

VejretMidtvejsstatus på vådt døgn: Her får du brug for regntøj og gummistøvlerDMI holder fast i varsel om kraftig regn i dag.
Efteråret er kommet til Danmark og de fleste egne er i fuld gang med et 24 timer langt regnskyl.
Af Anne Øllgaard10.
sep.
2019 kl.
07.
39Bemærk: artiklen er mere end 30 dage gammelLæs opDe fleste vil her til morgen vågne op til lyden af regn, der trommer mod ruden.
Vi er nemlig kun nået halvvejs i et kæmpe 24-timers regnskyl, og derfor vil store dele af Danmark gå en våd dag i møde.
- Regnvejret er allerede i fuld gang og slipper først i aften, lyder meldingen fra vagtchef ved Danmarks Meteorologiske Institut Henning Gisselø.
Læs også:24 timers regn: En lille måneds nedbør forventes det næste døgnDet lange regnskyl vil især ramme Nordjylland, Djursland, Sjælland og Bornholm, inden lavtrykket bevæger sig videre mod nordøst.
Her gælder DMI's varsel om kraftig regn og torden, der blev sendt ud i aftes, stadig.
Stilner snart af i sydvestVagtchef Henning Gisselø forventer, at der mange steder kan falde 15 til 30 millimeter regn i løbet af dagen.
Regnen vil falde over det meste af dagen, og DMI regner derfor ikke med, at der vil komme skybrud, der kategoriseres ved 15 millimeter på en halv time eller derunder.
Det er dog ikke hele Danmark, der må forberede sig på en regnfuld tirsdag.
I de sydvestlige egne omkring Esbjerg kan man nemlig snart se frem til tørvejr, når regnvejret i løbet af morgenen vil rykke mod øst.
FacebookTwitterKopier linkEmner:Danmarks Meteorologiske Institut|Vejret|Jylland|Bornholm|Esbjerg




https://www.dr.dk/nyheder/udland/i-dag-faar-vestager-nyt-job-bliv-klaedt-paa-til-eus-nye-kommissaerhold

UdlandI dag får Vestager nyt job: Bliv klædt på til EU's nye kommissærholdKlokken 12.
00 bliver den nye Europa-Kommission præsenteret.
Her kan du få overblikket over, hvad kommissærerne laver.
Af Per Bang Thomsen - Bruxelles10.
sep.
2019 kl.
07.
00Bemærk: artiklen er mere end 30 dage gammelLæs opHvad skal Margrethe Vestager lave i de næste fem år?
Og hvad med hollandske Frans Timmermans, svenske Ylva Johansson, franske Sylvie Goulard og alle de andre EU-kommissærkandidater?
Det får de svar på senere i dag, når den kommende formand for Europa-Kommissionen, Ursula von der Leyen, offentliggør, hvem der får ansvaret for de forskellige politikområder i den nye kommission.
I de seneste fem år har Margrethe Vestager stået i spidsen for konkurrencepolitikken i EU.
Og selvom der lige nu florerer en masse rygter i Bruxelles om, at den radikale politiker kommer til at stå i spidsen for det digitale område, bliver det først officielt meldt ud klokken 12.
00.
Men hvad laver en kommissær egentlig, hvordan bliver de udvalgt, og hvor betydningsfulde er de?
Få overblikket her:1Hvad laver en EU-kommissær?
Her ses den nuværende kommissionsformand, Jean-Claude Juncker, med sin efterfølger, Ursula von der Leyen.
Det er hende, der har haft til opgave at sammensætte det nye kommissionshold.
En kommissær er et medlem af Europa-Kommissionen, som er et af EU’s mest magtfulde og centrale organer.
Det er kommissionen, der blandt andet fremsætter nye EU-lovforslag, udarbejder budgetter og holder øje med, at medlemslandene overholder reglerne.
Og bortset fra kommissionsformanden, der skal styre tropperne og lægge den overordnede politiske linje, har hver kommissær ansvaret for hvert sit politikområde.
Læs også:EU’s liberale stiller krav til von der Leyen: Vestager og Timmermans skal være på præcis samme niveauDet kan være alt fra klima og energi til konkurrence og det indre marked, og kommissærerne sidder for fem år ad gangen.
Og det kræver en vis pondus – både politisk og personligt – at gøre sin indflydelse gældende, siger venstrepolitikeren Mariann Fischer Boel, der var EU’s landbrugskommissær fra 2004 til 2010.
- Der er ingen børnebilletter i det spil.
Man skal være temmelig robust og flittig.
Derudover skal man være god til at skabe kontakter og netværk, siger hun.
2Hvem beslutter, hvem der skal have kommissærposterne?
Det er statsminister Mette Frederiksen (S), der har sagt god for, at Margrethe Vestager (R) kan forblive Danmarks EU-kommissær i de kommende fem år.
Det er en længere proces, som involverer alle grene af EU-systemet.
Hvert EU-land har et sæde i Europa-Kommissionen, og det er regeringerne i de enkelte medlemslande, der indstiller en politiker til posten.
Det sker i en tæt dialog med den nyvalgte kommissionsformand, som efterfølgende skal fordele de forskellige politikområder.
Der er mange faktorer - heriblandt politisk tilhørsforhold og personlige kompetencer - der skal tages hensyn til.
Og hvis et medlemsland ønsker et bestemt politikområde, gælder det om at lobbye formanden og stille med den rigtige kandidat.
Formanden kan også presse medlemslandene til at udnævne en bestemt profil som kommissær.
Østrigske Johannes Hahn, der er en del af den kristenkonservative EPP-familie, er i dag EU's kommissær for europæiske naboskabspolitik og udvidelsesforhandlinger.
Den østrigske regering har valgt at give ham fem år mere som kommissær.
 Den liberale belgier Didier Reynders, hvis parti er med i den liberale Renew Europe-gruppe i Europa-Parlamentet, er Belgiens kommissærkandidat.
Han har haft flere ministerposter, heriblandt som udenrigsminister, i sit hjemland.
 Bulgarske Mariya Gabriel (EPP), der i dag er kommissær for den digitale økonomi og det digitale samfund, får lov til at fortsætte som EU-kommissær.
 Tjekkiske Vera Jourova (Renew Europe), der i dag er EU-kommissær for blandt andet retlige anliggender og ligestilling, får også lov til at blive en del af den nye Europa-Kommission.
 Finlands hidtidige finansminister, Jutta Urpilainen, er blevet indstillet til at blive Finlands nye EU-kommissær.
Hun kommer fra Finlands socialdemokratiske parti, som hun tidligere har været leder af, og hun er en del af S&D-familien i Europa.
 Franske Sylvie Goulard (Renew Europe) er sit lands bud på en ny EU-kommissær.
Her ses hun med den kommende kommissionsformand, tyske Ursula von der Leyen, der kommer fra den kristenkonservative EPP-familie.
 Grækenlands kandidat er den konservative Margaritis Schinas (EPP), som førhen har været talsmand for Europa-Kommissionen.
 Laszlo Trocsanyi er blevet indstillet til kommissionen af den ungarske Fidesz-regering.
 Den nuværende landbrugskommissær, irske Phil Hogan (EPP), får også lov til at fortsætte i den næste kommission.
Her ses han sammen med danske Margrethe Vestager, der i dag er konkurrencekommissær.
 Italiens næste EU-kommissær bliver Paolo Gentiloni, hvis parti er en del af den socialdemokratiske S&D-familie.
Han har tidligere været Italiens premierminister.
 Letland har valgt at indstille Valdis Dombrovskis (EPP), som i dag er næstformand i Europa-Kommissionen, til den nye kommission.
 Litauens kommissærbud hedder Virginijus Sinkevicius (tv).
Han er 28 år og er i dag sit lands økonomiminister.
 Frans Timmermans (S&D) er Hollands kommissærbud.
Han står ligesom Margrethe Vestager til at blive højest rangerende næstformand i den nye kommission.
Frans Timmermans er i dag medlem af kommissionen, hvor han er første næstformand - en rolle, han beholder i den nye.
 Polen har indstillet Janusz Czeslaw Wojciechowski, hvis parti er med i den EU-skeptiske ECR-gruppe, til den nye kommission.
 Maros Sefcovic (S&D) er Slovakiets kommissærbud.
Han har været medlem af Europa-Kommissionen siden 2009 og er i dag næstformand med ansvar for energiunionen.
 Spaniens hidtidige udenrigsminister, Josep Borrell (S&D), skal være EU's næste udenrigschef.
 Sverige stiller med den hidtidige beskæftigelsesminister, socialdemokraten Ylva Johansson (S&D).
 Den danske regering har valgt, at den radikale Margrethe Vestager, som er en del af Renew Europe, skal få lov til at fortsætte i Bruxelles i fem år endnu.
 Derudover stiller Cypern med Stella Kyriakides (EPP), Kroatien med Dubravka Suica (EPP), Estland med Kadri Simson (Renew Europe), Luxembourg med Nicolas Schmit (S&D), Malta med Helena Dalli (S&D), Portugal med Elisa Ferreira (S&D) og Rumænien med Rovana Plumb (S&D).
Det har dog ikke været muligt at finde billeder af dem.
 Da Storbritannien efter planen skal forlade EU den 31.
oktober i år - det vil sige dagen inden den nye kommission træder til - har de valgt ikke at stille med en kandidat.
1 / 20Østrigske Johannes Hahn, der er en del af den kristenkonservative EPP-familie, er i dag EU's kommissær for europæiske naboskabspolitik og udvidelsesforhandlinger.
Den østrigske regering har valgt at give ham fem år mere som kommissær.
1 / 20Den liberale belgier Didier Reynders, hvis parti er med i den liberale Renew Europe-gruppe i Europa-Parlamentet, er Belgiens kommissærkandidat.
Han har haft flere ministerposter, heriblandt som udenrigsminister, i sit hjemland.
2 / 20Bulgarske Mariya Gabriel (EPP), der i dag er kommissær for den digitale økonomi og det digitale samfund, får lov til at fortsætte som EU-kommissær.
3 / 20Tjekkiske Vera Jourova (Renew Europe), der i dag er EU-kommissær for blandt andet retlige anliggender og ligestilling, får også lov til at blive en del af den nye Europa-Kommission.
4 / 20Finlands hidtidige finansminister, Jutta Urpilainen, er blevet indstillet til at blive Finlands nye EU-kommissær.
Hun kommer fra Finlands socialdemokratiske parti, som hun tidligere har været leder af, og hun er en del af S&D-familien i Europa.
5 / 20Franske Sylvie Goulard (Renew Europe) er sit lands bud på en ny EU-kommissær.
Her ses hun med den kommende kommissionsformand, tyske Ursula von der Leyen, der kommer fra den kristenkonservative EPP-familie.
6 / 20Grækenlands kandidat er den konservative Margaritis Schinas (EPP), som førhen har været talsmand for Europa-Kommissionen.
7 / 20Laszlo Trocsanyi er blevet indstillet til kommissionen af den ungarske Fidesz-regering.
8 / 20Den nuværende landbrugskommissær, irske Phil Hogan (EPP), får også lov til at fortsætte i den næste kommission.
Her ses han sammen med danske Margrethe Vestager, der i dag er konkurrencekommissær.
9 / 20Italiens næste EU-kommissær bliver Paolo Gentiloni, hvis parti er en del af den socialdemokratiske S&D-familie.
Han har tidligere været Italiens premierminister.
10 / 20Letland har valgt at indstille Valdis Dombrovskis (EPP), som i dag er næstformand i Europa-Kommissionen, til den nye kommission.
11 / 20Litauens kommissærbud hedder Virginijus Sinkevicius (tv).
Han er 28 år og er i dag sit lands økonomiminister.
12 / 20Frans Timmermans (S&D) er Hollands kommissærbud.
Han står ligesom Margrethe Vestager til at blive højest rangerende næstformand i den nye kommission.
Frans Timmermans er i dag medlem af kommissionen, hvor han er første næstformand - en rolle, han beholder i den nye.
13 / 20Polen har indstillet Janusz Czeslaw Wojciechowski, hvis parti er med i den EU-skeptiske ECR-gruppe, til den nye kommission.
14 / 20Maros Sefcovic (S&D) er Slovakiets kommissærbud.
Han har været medlem af Europa-Kommissionen siden 2009 og er i dag næstformand med ansvar for energiunionen.
15 / 20Spaniens hidtidige udenrigsminister, Josep Borrell (S&D), skal være EU's næste udenrigschef.
16 / 20Sverige stiller med den hidtidige beskæftigelsesminister, socialdemokraten Ylva Johansson (S&D).
17 / 20Den danske regering har valgt, at den radikale Margrethe Vestager, som er en del af Renew Europe, skal få lov til at fortsætte i Bruxelles i fem år endnu.
18 / 20Derudover stiller Cypern med Stella Kyriakides (EPP), Kroatien med Dubravka Suica (EPP), Estland med Kadri Simson (Renew Europe), Luxembourg med Nicolas Schmit (S&D), Malta med Helena Dalli (S&D), Portugal med Elisa Ferreira (S&D) og Rumænien med Rovana Plumb (S&D).
Det har dog ikke været muligt at finde billeder af dem.
19 / 20Da Storbritannien efter planen skal forlade EU den 31.
oktober i år - det vil sige dagen inden den nye kommission træder til - har de valgt ikke at stille med en kandidat.
20 / 20Når den kabale er lagt, skal kommissærerne udspørges af europaparlamentarikerne.
Det sker i høringer i Europa-Parlamentet, hvor kommissærerne hver især skal udlægge deres politiske visioner og svare på spørgsmål fra parlamentarikerne.
Det kan være om alt fra deres fortid og politiske baggrund til personlige forhold og økonomiske interesser.
Europa-Parlamentet skal efterfølgende godkende den samlede kommission.
Og det er ikke usædvanligt, at en eller flere kommissærer må skiftes ud undervejs, hvis der er modstand blandt parlamentarikerne.
Når Europa-Parlamentet har stemt for den nye kommission, skal EU’s stats- og regeringschefer så også sige god for det nye hold.
Først der kan de gå i gang med arbejdet.
Det sker den 1.
november i år.
3Hvordan arbejder Europa-Kommissionen?
Mariann Fischer Boel (V) havde blandt andet ansvaret for EU's landbrugsstøtte, da hun var landbrugskommissær.
Europa-Kommissionen er et kollegium, hvor beslutningerne bliver truffet i fællesskab.
Derfor skal der enten være enighed blandt kommissærerne eller flertal for en beslutning, før den kan blive ført ud i livet.
Men der er forskel på politikområderne, og der er kommissærposter, som er tungere end andre.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- Det er lidt som i en dansk regering, hvor der er forskel på at være finans- og kirkeminister, siger Derek Beach, der er professor på Institut for Statskundskab ved Aarhus Universitet og ekspert i EU.
Læs også:Ole Ryborg: Vi ved endnu ikke, hvor magtfuld Vestager bliverDa Europa-Kommissionen er et kollegium, har alle kommissærerne dog mulighed for at blande sig i hinandens områder.
Her handler det om at få at opbygget et stærkt hold af medarbejdere med en masse forskellige kompetencer, der kan påvirke de andre kollegaer i det daglige arbejde.
- Jeg blandede mig en hel del i handelsområdet, da det påvirkede landbruget, samt sundhedsområdet af personlig interesse.
Men man skal vælge sine slagsmål med omhu.
Og man bliver træt, hvis man har en mening om alt, siger Mariann Fischer Boel.
Men gode, personlige relationer også er vigtige, understreger den forhenværende landbrugskommissær.
- Hvis man har gode relationer til de andre kommissærer, kan man godt liste ind på en kollegas kontor med en sag, man gerne vil have personen til at kigge på ekstra gang.
Det gør man, uden at det er formaliseret på nogen måde.
4Bliver Margrethe Vestager så Danmarks stemme i Europa-Kommissionen?
I Bruxelles lyder rygtet, at Margrethe Vestager fremover skal have ansvaret for det digitale område.
Både og.
Selvom Margrethe Vestager er den danske kommissær, er Europa-Kommissionen politisk uafhængig.
Derfor er medlemmerne kommissærer for alle EU-borgerne og ikke blot deres landsfæller.
Derfor kan Margrethe Vestager heller ikke tage Danmarks parti i sager, hvor danske interesser er kommet i klemme.
- Hvis man sidder som kommissær og forsvarer den danske stol, mister man indflydelse.
Og jeg følte mig ikke som Danmarks stemme i kommissionen, siger Mariann Fischer Boel og tilføjer, at nationalitet ikke betød det store, da hun var kommissær.
- Ellers kan man godt føle sig som en underhund, når man kommer fra et lille land som Danmark.
Ifølge Derek Beach er det dog ikke unormalt, at en kommissær kan tage sager op, der kan gå hen og blive et særligt problem for hjemlandet.
- Men kommissærerne er ret dygtige til at tænke på det europæiske, siger han.
FacebookTwitterKopier linkEmner:EU|Europa-Kommissionen|Margrethe Vestager (politiker)|EU-forhold|Bruxelles




https://www.dr.dk/nyheder/udland/den-tyske-bilindustri-er-i-krise-tidsaanden-kalder-paa-en-groennere-bmw-ikke-en

Af DR’s Tyskland-korrespondentMichael ReiterUdlandDen tyske bilindustri er i krise: Tidsånden kalder på en grønnere BMW - ikke en hurtigereI dag afholdes en af verdens største bilmesser i Frankfurt.
Men i år er alt anderledes.
Volkswagens elektriske bil ID3.
10.
sep.
2019 kl.
08.
35Bemærk: artiklen er mere end 30 dage gammelLæs opInternationale Automobil-Ausstellung (IAA) i Frankfurt er en af verdens største og vigtigste bilmesser.
Store tyske producenter som Volkswagen, BMW og Mercedes er på hjemmebane.
Og de plejer at blæse publikum bagover på gigantiske messestande, hvor forbrændingsmotorerne drøner, og tårnhøje LED-skærme, bragende højttalere og letpåklædte fotomodeller lovpriser hastighed og hestekræfter.
Men i år er alt anderledes.
Bilproducenterne stande er skrumpet drastisk.
Branchen har skruet ned for det bombastiske show, som den ellers fyrede op mod en halv milliard kroner af på.
En række fremtrædende, udenlandske producenter – blandt andre Toyota, Peugeot og Rolls Royce – har ligefrem meldt afbud til messen.
Til gengæld ventes der store protester fra miljøorganisationer og klimaforkæmpere, heriblandt ”Fridays for Future”.
Den tyske bilindustri i talAnsatte i den tyske bilindustri: 833.
937Ansatte hos leverandører: 311.
000Tysk bilindustris omsætning 2018: 426,2 milliarder euroTyske leverandørers omsætning 2018: 81,5 milliarder euroVirksomheder i den tyske bilindustri: 956Kilde: StatistaIAA 2019 tegner med andre ord til at blive en skygge af sig selv – og et billede på en bilindustri i en dyb og eksistentiel krise.
Medvinden er væk, medarbejderne rygerBMW og Daimler har for nyligt meldt ud til deres aktionærer, at de har store huller i ordrebøgerne, og at de i den kommende tid kommer til at tjene langt færre penge end forventet.
Bosch, den nok vigtigste leverandør til bilindustrien, planlægger omfattende fyringer, fordi den anser krisen i industrien for at være mere end et bump på vejen.
- Medvinden er væk.
Vi går ud fra, at produktionen af biler kommer til at stagnere i de kommende år, siger direktør Volkmar Denner til avisen Süddeutsche Zeitung.
Mercedes-Benz Vision Urbanetic-bil under forberedelserne af årets IAA i Frankfurt.
Schaeffler, der blandt andet producerer komponenter til koblinger og gear, oplever en tilbagegang i ordrer, der gør, at man sidste uge indførte ”Kurzarbeit” – en reduktion af arbejdstid og løn – for sine medarbejdere.
ZF Friedrichshafen, der blandt andet producerer transmissioner, nedjusterer budgettet.
Det samme gør Continental, der blandt andet laver bremsesystemer.
De overvejer endda at lukke en af sine fabrikker.
Den tyske leverandør Leoni, som laver elektriske komponenter, var i 2.
kvartal ramt af finansielle tab på 44 millioner euro.
Året før havde de en gevinst på 41 millioner.
Mann+Hummel, der laver topstykker, vil fyre 1.
200 medarbejdere.
En mellemstor leverandør har måttet dreje nøglen om: Weber Automotive, der leverer motorblokke til Mercedes og topstykker til BMW.
Afdækkede biler op til IAA.
Tysklands bilindustri har med andre ord ingen grund til at fejre sig selv med et festfyrværkeri af en bilmesse i Frankfurt.
Tværtimod er der voldsomme tømmermænd nærmest hele vejen rundt i branchen.
Det gik ellers lige så godt.
Eksportmarkederne svigterDe tyske bilproducenter havde holdt tungen lige i munden i finanskrisen og havde ikke taget nævneværdig skade af den.
I årene efter pegede pilen opad, og producenterne var gode til at bilde sig selv ind, at det ville den nok blive ved med.
Trods alt leverede de et fuldfedt ”Made in Germany” kvalitetsprodukt, som hele verden elskede, og som ingen kunne konkurrere med.
Ordrebøgerne gav dem ret: fra 2010 til 2017 fulgte det ene rekordår efter det andet.
Det fik mange producenter til at opstille optimistiske vækstprognoser og udvide kapaciteterne.
Men så vendte pilen alligevel.
Sammenligner man eksporten af tyske biler i årets første seks måneder med den samme periode i 2018, er der sket et fald på over 15 procent.
Faldet skyldes ikke mindst, at tyskernes vigtigste eksportmarkeder svigter.
I USA stagnerer efterspørgslen på tyske biler.
I Europa er den aftagende.
I Kina rasler den ned.
Uroen omkring Brexit spiller en rolle, og det samme gør handelskrigen mellem USA og Kina.
Men den faldende eksport er også selvforskyldt.
Det konkluderer konsulentfirmaet Roland Berger og den amerikanske investeringsbank Lazard i en ny undersøgelse.
De gode år fra 2010 til 2017 har ifølge økonomerne gjort bilproducenter og deres leverandører træge og dovne.
Mange af dem har stillet sig tilfredse med, at gesjæften kørte fint her og nu.
En Smart EQ fortwo ved det internationale Frankfurt motorshow.
"Alt er elektrisk, nu!
" lyder sloganet.
- På den baggrund forsømte mange virksomheder at løse deres strukturelle svagheder og ruste sig til fremtiden, fastslår undersøgelsen fra Roland Berger og Lazard.
Virksomhederne har for eksempel ikke været lydhøre nok overfor voksende offentlige debatter om bæredygtighed og en voksende interesse for elbiler og selvkørende biler.
Og de har ikke taget det alvorligt nok, når konkurrerende bilproducenter i for eksempel USA og Kina satsede meget stærkere på e-mobility, end tyskerne selv gjorde.
Dielselskandalen spøger stadigDen såkaldte ”Dieselskandale”, der involverede anbringelsen af snydesoftware i tyske biler, er et betegnende eksempel på den selvtilfredshed – arrogance, kunne man fristes til at sige - der har præget den tyske bilindustri, og som nu lader den sakke bagud i forhold til konkurrenterne.
Da skandalen ramte, og det viste sig, at millioner af dieselbiler slet ikke var så miljøvenlige, som producenterne – frem for alt Volkswagen - havde lovet i de glittede salgsbrochurer, ramte det kunderne hårdt.
Verdens største leverandørerBosch (Tyskland)Continental (Tyskland)Denso (Japan)Magna (Canada/Østrig)ZF Friedrichshafen (Tyskland)Ikke alene faldt deres ofte nyerhvervede dieselbiler drastisk i værdi.
I Tyskland kunne mange desuden se frem til nye miljøzoner i storbyer, de snart ikke længere måtte køre i – fordi udstødningen fra deres biler pludselig viste sig at overskride grænseværdierne.
I USA fik kunderne store erstatninger som følge af skandalen.
I Tyskland og Danmark blev de spist af med en softwareopdatering.
Fra nu af gik mange kunder i en stor bue om dieselbiler.
På få år er nyregistreringen af dem faldet markant – i Tyskland og Danmark fra 50 til godt 30 procent.
Men i stedet for at se skandalen som et wake up call, insisterede tyske bilproducenter stædigt på, at dieselmotoren havde en fremtid.
Ifølge insidere i branchen, som DR Nyheder har talt med, holdt producenterne deres nervøse leverandører hen med løfter om, at skandalen snart ville lægge sig, og at kunderne så igen ville købe diesel.
Det skete bare ikke.
- Ingen tror længere på, at diesel har en fremtid, fastslog professor Ferdinand Dudenhöffer, en af Tysklands mest anerkendte bileksperter, i 2017 til det tyske medie Der Spiegel.
Klimaneutralitet skal skabe fremgangDa den sene erkendelse ramte den tyske bilindustri, fik producenterne travlt med at springe på e-mobility-vognen.
De blev yderligere motiveret af strengere politiske krav til CO2-begrænsning.
Fra 2021 pålægges producenter bøder, hvis deres nye biler i snit udstøder mere end 95 gram CO2 pr.
kilometer.
BMW ligger aktuelt på et snit på 128 gram.
Daimler ligger på 134 gram.
Den mest effektive måde at komme under grænseværdierne er at forcere salget af elbiler massivt.
I december sidste år forkyndte direktøren for Volkswagen, Herbert Diess, således, at 40 procent af koncernens biler skal køre på strøm, når vi når år 2030.
I år 2050 vil koncernen være 100 procent klimaneutral, både produktionen og hvad angår flåden af biler.
Direktør for Volkswagen Ralf Brandstaetter står her ved prototypen for mærkets elektriske bilmodel ID.
3.
Det første store skridt bliver taget i disse dage på bilmessen i Frankfurt, hvor Volkswagen præsenterer sin store satsning ID3, der er en elbil til de brede masser, som skal revolutionere markedet på samme måde, som Folkevognsboblen gjorde det i 1960'erne, og som VW Golf gjorde i 1980'erne.
Andre tyske bilproducenter kommer efterhånden også op i gear.
Således vil den tyske bilindustri i de kommende tre år investere, hvad der svarer til 446 milliarder kroner i e-mobility og digitalisering, herunder selvkørende biler.
Om tre år vil man gerne kunne tilbyde kunderne over hundrede tyskproducerede elbiler.
Det ville være en tredobling.
Omstilling vil koste mange jobsDen tyske bilindustri står lige nu overfor den største omvæltning i sin historie.
Det er en omvæltning, der især vil påvirke leverandørerne.
De er i forvejen presset af den faldende eksport.
Nu skal de oven i følge med omstillingen til e-mobility, så godt de kan.
For bilproducenterne er skrumpende markeder og faldende salg ensbetydende med større prispres og lavere overskud.
Samtidig koster det dyrt at investere i e-mobility.
Det betyder, at producenterne forsøger at sænke deres omkostninger, for eksempel ved at forlange lavere priser af leverandørerne, som i forvejen sælger færre dele, når producenterne sælger færre biler.
Og når bilproducenter satser kraftigt på e-mobility, har det andre og ofte helt umiddelbare indvirkninger på leverandørerne.
"Klar til at oplade".
Bilproducenterne forsøger at hale efter den klimaorienterede omstilling.
For eksempel blev det for nyligt besluttet, at Volkswagens fabrik i Zwickau i det østlige Tyskland fremover kun skal producere elbiler.
Det betyder, at fyrre leverandører i omegnen hurtigt skal rette ind efter udviklingen.
Nu er der planer om at opføre fire nye fabrikker, der skal levere nye dele til VW-værket.
En række komponenter, som i dag findes i biler med forbrændingsmotorer, kommer ikke længere til at indgå i kommende generationer af elbiler.
Der er simpelthen ikke brug for dem.
Og der er heller ikke brug for en række komplicerede arbejdsprocesser, som er forbundet med hidtidige typer biler.
- Hvor vi har ti medarbejdere til at arbejde på et dieselindsprøjtningssystem, kan vi nøjes med tre til et benzinsystem og kun én til et eldrevet fartøj, forklarer Volkmar Denner fra Bosch.
Omstillingen fra forbrændingsmotorer til e-mobility kommer med andre ord til at koste mange job.
Fejringer i fremtiden?
I en analyse vurderer det ansete Fraunhofer-Institut, at godt 75.
000 ansatte i den tyske bilindustri kan forvente at se en fyreseddel frem mod år 2030.
På det tidspunkt vil godt hver fjerde bil, der ruller af samlebåndet, være en elbil.
Og selvfølgelig rummer omstillingen til e-mobility også chancer for de leverandører, der producerer dele til fremtidens biler.
For eksempel virksomheden Gestamp i byen Bielefeld, der producerer de bokse, som skal rumme batterierne i kommende generationer af elbiler – fra blandt andre Volkswagen, Daimler og BMW.
Ordrerne strømmer ind, og Gestamps omsætning vokser med omkring 17 procent om året.
Hos batteriproducenten Akasol i Darmstadt er der også store forventninger til e-mobility.
Virksomheden forventer at kunne tredoble sin omsætning, når blandt andre Daimler begynder at aftage batterier.
Der er meget på spil for den tyske bilindustri – og for Tyskland.
For bilproducenterne og deres leverandører udgør selve fundamentet i landets økonomi.
Nu er det med at have tungen lige i munden.
Så bliver der måske igen noget at fejre på kommende års bilmesser i Frankfurt.
FacebookTwitterKopier linkEmner:Biler|Bilindustri|Tyskland|Frankfurt|Mercedes




https://www.dr.dk/nyheder/regionale/syd/hoejspaendt-ventetid-er-ovre-her-skal-500-elmaster-staa-i-vestjylland

Syd- og SønderjyllandHøjspændt ventetid er ovre: Her skal 500 elmaster stå i Vestjylland700 vestjyder bliver berørt af de mange højspændingsmaster, som skal trække strøm fra Idomlund ved Holstebro til den dansk-tyske grænse.
Ifølge Energinet kommer de nye højspændingsledninger til at se sådan ud.
(© Energinet)Af Kasper Heide Lund, Susanne Kristine Terman Pedersen, Monica Jørgensen og Signe Heiredal (grafik)10.
sep.
2019 kl.
09.
00Bemærk: artiklen er mere end 30 dage gammelLæs opBorgere fra Idomlund ved Holstebro til den dansk-tyske grænse i Sønderjylland har ventet i spænding på, hvor 170 kilometer højspændingsledninger skal stå.
I realiteten har bekymringen drejet sig om, hvor ledningerne skal graves ned i jorden, og hvor de 500 højspændingsmaster, som skal føre 145 kilometer af elnettet i Vestjylland, skal stå.
15 procent af ruten - 26 kilometer - skal graves ned i jorden, mens resten af ledningerne skal placeres på 35 meter høje master.
Klokken 9 offentliggjorde Energinet, som står bag elnettet, et kort over sit forslag til, hvor den kommende 400 kilovolt-højspændingsforbindelse skal gå - det kan du se nedenfor.
Her kan du se et kort over, hvor 400-kV-nettet skal være på master over jorden, og hvor det skal graves ned i jorden.
Her kan du se et kort over, hvor 400-kV-nettet skal være på master over jorden, og hvor det skal graves ned i jorden.
På forhånd havde 700 vestjyder fået besked fra Energinet om, at de ville blive direkte berørt af den nye forbindelse.
Omkring 380 af boligejerne bor så tæt på den kommende 400 kV-højspændingsforbindelse fra Idomlund i nord til den dansk-tyske grænse, at de står til at få en erstatning.
Fakta om ledningerne170 kilometer 400 kV-elledninger skal lægges fra Holstebro Kommune til den dansk-tyske grænse.
26 kilometer - 15 procent af ruten - lægger Energinet op til at lægge som kabler.
Resten af ruten (145 kilometer) skal føres via elmaster i luften.
De nye elmaster er 35 meter høje.
Samtidig vil regeringen grave hele 150-kV-elledningsnettet i Syd- og Vestjylland ned.
I dag er der 324 kilometer med elmaster i Syd- og Vestjylland - fremover bliver det mere end halveret til 145 kilometer.
Kort over højspændingsforbindelsen mellem Endrup og grænsen kan ses her.
Kort over forbindelsen mellem Idomlund og Endrup kan ses her.
Kilde: Energi-, forsynings- og klimaministeriet- Vi har kigget meget på, hvor folk bor.
Vi har forsøgt at få luftledninger så langt væk som muligt fra både byer, landsbyer og enkelte boliger på landet, siger Christian Jensen, der er projektleder hos Energinet.
Hvis man bor inden for 280 meter af en de kommende master, er man berettiget til en erstatning, mens borgere der har en af de 400 kilovolts-luftledninger nærmere end 80 meter fra sin bolig, vil modtage et købstilbud fra Energinet i stedet for at få udbetalt erstatning.
Der er planlagt otte dialogmøder for de berørte lodsejere på den 170 kilometer lange strækning.
Møderne finder sted fra 18.
september til og med den 24.
september.
Her håber Christian Jensen at få en masse god feedback fra borgerne.
- Vi tror ikke på, at vi kan finde noget ideelt, for der er altid nogen som kommer i klemme og får ledningen tæt på.
Så ideelt er det jo ikke.
Det er også derfor, at vi gerne vil høre, hvad folk siger til det forslag, vi kommer med.
- Er der nogle justeringer vi kan lave, så folk bliver mindre påvirket af det?
Det input vil vi meget gerne have, siger han.
I alt har 1900 borgerne på forhånd fået brev fra Energinet.
Der er tre kategorier af breve - ét omhandler information til de nærmest berørte, et andet er til de borgere, der bor i det oprindelige projektområde, men som ikke får forbindelsen så tæt på, at de kan få en erstatning.
Det tredje er til de sønderjyske lodsejere tæt ved grænsen.
Sidstnævnte må vente på at få svar på, hvordan de bliver berørt, da Energinet fortsat er i dialog med tyske TenneT om, hvor ledningen skal krydse grænsen.
Hvorfor kan ledninger ikke graves ned?
Ifølge Energinet vil det blive både meget dyrt og meget usikkert at grave store dele af luftledningerne ned i jorden.
Op mod 4,8 milliarder kroner dyrere vil det blive end at føre elkablerne i luften, lyder vurderingen.
Derudover mener Energinet også, at det hverken er teknisk eller forsyningsmæssigt forsvarligt at grave mere end 25 kilometer af ruten ned i jorden.
Men de gamle kabler med 150 kV i kan altså godt graves ned.
Ifølge Klima-, Energi- og Forsyningsministeriet koster arbejdet 1,4 milliarder kroner, som skal betales over elregningen.
Når kabellægningen af de gamle elkabler er færdig, vil der være 900 husstande inden for 500 meter af en luftledning.
I dag ligger der 8.
000 husstande inden for 500 meter, oplyser ministeriet.
Hvorfor egentlig en ny ledning?
Elledningen langs Vestkysten er et led i et stort europæisk elnetværk.
Et rekordlangt søkabel skal fra 2022 kunne lede strøm fra det europæiske fastland og cirka 630 kilometer over Nordsøens bund til de britiske øer.
Den i alt cirka 770 kilometer lange forbindelse, som er døbt Viking Link, skal forankres ved Vejen i det sydvestlige Jylland.
For at føre strømmen videre besluttede de danske energimyndigheder at opsætte den 400 kV-ledning.
FacebookTwitterKopier linkEmner:Energi-, Forsynings- og Klimaministeriet|Energinet|Jylland|Elsektoren|Holstebro




https://www.dr.dk/nyheder/udland/nordkorea-foretager-nye-affyringer-af-projektiler

Topmøde mellem Trump og KimSe temaUdlandNordkorea foretager nye affyringer af projektilerIfølge Sydkoreas militær har Nordkorea affyret to uidentificerede projektiler i retning af Det Japanske Hav.
En mand følger med i en sydkoreansk nyhedsudsendelse på en skærm nærved en jernbanestation i Seoul, samtidig med nyheden om nye nordkoreanske testaffyringer.
10.
sep.
2019 kl.
01.
33Bemærk: artiklen er mere end 30 dage gammelLæs opNordkorea har tirsdag foretaget to affyringer af "uidentificerede projektiler" i retning af Det Japanske Hav.
Det oplyser Sydkoreas militær ifølge det sydkoreanske nyhedsbureau Yonhap.
Militæret giver ingen yderligere detaljer om eksempelvis våbentype eller projektilernes flyvehøjde og tilbagelagte distance.
- Vores militær overvåger situationen i tilfælde af yderligere affyringer og fastholder dets beredskab, skriver Sydkoreas forsvarskommando i en meddelelse.
Affyringerne finder sted, få timer efter at det kommunistiske styre tilbød at genoptage samtaler om sit atomprogram med USA i slutningen af september.
Forudsætningen for samtalerne er, at den amerikanske regering kommer til forhandlingsbordet med "nye acceptable forslag", skriver nyhedsbureauet AP.
I slutningen af august affyrede nordkoreanerne to kortrækkende ballistiske missiler fra landets østkyst.
De fløj omkring 380 kilometer i en maksimal højde af 97 kilometer, før de styrtede ned i Det Japanske Hav.
/ritzau/FacebookTwitterKopier linkEmner:Nordkorea|Sydkorea|USA|Militær|Militærudstyr




https://www.dr.dk/nyheder/indland/nu-koster-handholdt-mobil-i-bilen-et-klip-i-korekortet

SnapbilisterneSe temaIndlandNu koster håndholdt mobil i bilen et klip i kørekortetSidste år blev 22.
500 personer sigtet for at bruge håndholdt mobil i trafikken.
Tirsdag skærpes straffen.
Tirsdag skærpes sanktionen for at bruge mobiltelefon håndholdt i trafikken, så forseelsen udover en bøde koster et klip i kørekortet.
(Arkivfoto).
10.
sep.
2019 kl.
06.
16 | opdateret 10.
sep.
2019 kl.
14.
16Bemærk: artiklen er mere end 30 dage gammelLæs opNu skal du tænke dig ekstra grundigt om, før du besvarer et opkald på mobiltelefonen, mens du sidder bag rattet.
Tirsdag skærpes sanktionen for at bruge håndholdt mobiltelefon under kørslen.
Hidtil har det kostet en bøde på 1500 kroner og en afgift på 500 kroner til Offerfonden.
Sådan bruger du udstyr lovligt under kørslenFor at det er lovligt at bruge mobiltelefon, GPS, tablet og lignende udstyr under kørslen kræver det:- at du betjener udstyret uden fysisk berøring af dets egne knapper eller display.
Du må altså gerne kigge på det, bruge stemmestyring, betjene eftermonterede knapper/display på for eksempel køretøjets instrumentbræt eller bruge headset.
- at mobiltelefon/GPS/tablet mv.
er anbragt i en holder, der er fastgjort i/på køretøjet.
Hvis udstyret er anbragt i en fastgjort holder, må du altså gerne trykke på knapperne.
Kilde: Rådet for Sikker TrafikMen fra tirsdag følger der et klip i kørekortet med.
Og det vil have en afskrækkende effekt, forventer Rådet for Sikker Trafik.
- Et klip i kørekortet er et godt forebyggende redskab, siger chefkonsulent Pernille Ehlers.
Hvor en bøde er ude af verden, når den er betalt, så har klippet i kortet ifølge chefkonsulenten en virkning fremadrettet:- Det gode ved et klip i kørekortet er, at det ikke bare virker bagudrettet.
Det virker også forebyggende.
- Du ved, at tredje gang falder hammeren, og der siger al erfaring, at så tænker folk sig om en ekstra gang, siger hun.
Tre klip på tre år udløser frakendelseTre klip inden for tre år medfører en betinget frakendelse af førerretten og en indkaldelse til en orienterende køreprøve.
Køreprøven skal bestås inden for en fastsat tid, ellers mister man førerretten.
Det tyder på, at der er noget at komme efter.
Alene sidste år rejste politiet ifølge tv2.
dk sigtelse mod knap 22.
500 personer for brug af håndholdt mobil i trafikken.
Forbud gælder også tablet, gps'er og computere34 procent af danskerne indrømmer i en undersøgelse lavet af Kantar Gallup for Rådet for Sikker Trafik, at de nogle gange kommer til at bruge deres mobiltelefon håndholdt.
Det er i øvrigt ikke kun mobiltelefonen, der ikke må bruges håndholdt under kørslen.
Forbuddet omfatter også håndholdt brug af tablets, gps'er, computere og smartwatches.
For at bruge håndholdt udstyr lovligt kræves det, at man bruger det uden fysisk berøring af dets egne knapper eller display.
/ritzau/Opdatering: Artiklen er opdateret med faktaboks, og derudover er det præciseret i sidste linje, at det er håndholdt udstyr, som ikke må betjenes ved fysisk berøring under kørslen.
FacebookTwitterKopier linkEmner:Rådet for Sikker Trafik|Færdselsforseelser|Offerfonden|TNS Gallup|Forbrugerelektronik




https://www.dr.dk/nyheder/udland/med-51-dage-til-brexit-bliver-parlamentet-suspenderet-skam-dig

BrexitSe temaBrexitMed 51 dage til brexit bliver parlamentet suspenderet: 'Skam dig'Nattens debat i Underhuset var præget af mundhuggeri og højlydte tilråb.
Af Robin Patrick Stampe Seierby (VIDEO) og Malthe Sommerand10.
sep.
2019 kl.
10.
02Bemærk: artiklen er mere end 30 dage gammelLæs opDet gik ikke stille for sig, da medlemmerne af det britiske Underhus forlod parlamentsbygningen sent i nat:- Skam dig, lød beskeden til premierminister Boris Johnson.
Hvorfor bliver parlamentet suspenderet?
Det er egentlig en teknikalitet, som betyder, at premierministeren opløser parlamentet og hjemsender det mellem to samlinger, inden en ny samling begynder.
Tiden mellem de to samlinger bruges på at skrive nyt regeringsprogram.
Det bemærkelsesværdige er timingen og længden.
Boris Johnson har valgt at suspendere parlamentet i fem uger - kun få uger inden brexit den 31.
oktober.
Her er en liste med syv ting, du skal vide suspenderingen af parlamentet.
Medlemmerne af parlamentet er blevet suspenderet i fem uger af Johnson, der har udbedt sig tid til at skrive et nyt regeringsprogram.
Det er der i og for sig ikke noget kuriøst ved.
Det har andre premierministre også gjort.
Men timingen lader meget tilbage at ønske, forstår man på oppositionen og nogle medlemmer af Johnsons eget, konservative parti.
Slut med 'order'Tingene spidser til for briterne.
Den nuværende deadline for udtrædelse er sat til 31.
oktober.
Men en lov, som den britiske monark endeligt underskrev i går, har bestemt, at Boris Johnson skal søge EU om udsættelse allerede den 19.
oktober, hvis ikke han inden da præsenterer parlamentet for en gangbar aftale.
Derfor var mange parlamentsmedlemmer da også særdeles utilfredse med at blive suspenderet netop nu.
Også formanden for Underhuset eller 'speaker of the house' John Bercow fandt timingen særdeles uhensigtsmæssig.
En tårevældet John Bercow takker, mens han bliver tilhjuplet af medlemmerne af parlamentet.
Han oplyste i går, at han senest 31.
oktober træder tilbage.
Han var notorisk kendt for sin høje stemmeføring, og for hvordan han altid kunne dæmpe gemytterne i Underhuset ved at bræge "order".
Brexit-kalenderen•Her er en række af de datoer, du bør være opmærksom på i relation til brexit:•• 11.
september: Boris Johnson skal stille foran Underhusets Liaison-komité, der består af samtlige udvalgsformænd.
Her skal han svare på spørgsmål om brexit, socialpolitik og klimaændringer.
•14.
september – 2.
oktober: Partierne holder deres årlige kongresser.
•14.
oktober: Den nye parlamentsperiode skydes i gang med en tale fra dronningen.
•17 og 18.
oktober: EU-topmøde i Det Europæiske Råd.
•19.
oktober: Hvis der ikke er vedtaget en aftale om udtrædelse inden denne dato, er Johnson lovmæssigt forpligtet til at bede EU om at udsætte datoen for udtrædelse.
•31.
oktober: Storbritannien forlader EU, hvis der er indgået en aftale.
FacebookTwitterKopier linkEmner:Boris Johnson (politiker)|Storbritannien|EU|Det Europæiske Råd|EU-forhold




https://www.dr.dk/nyheder/udland/er-du-ogsaa-forvirret-over-brexit-det-betyder-johnsons-nederlag-i-nat

BrexitSe temaBrexitEr du også forvirret over brexit?
Det betyder Johnsons nederlag i natFå overblikket over den seneste uges afstemninger i parlamentet og status på brexit.
Anti-brexit demonstrationer foran det britiske parlament i nat.
Af Malthe Sommerand10.
sep.
2019 kl.
08.
18Bemærk: artiklen er mere end 30 dage gammelLæs opI Storbritannien var der i aftes og i nat for gud ved hvilken gang drama for alle pengene i parlamentet.
Og det er efterhånden mere reglen end undtagelsen.
Siden premierminister Boris Johnson blev taget i ed, har han tabt ikke færre end seks afstemninger i parlamentet.
Og efterhånden ligner det mere og mere, at parlamentet har taget styrringen med brexit-processen.
I nat tabte Boris Johnson for anden gang en afstemning om at udskrive valg.
DR Nyheder forsøger at svare på en række centrale spørgsmål om, hvad der nu skal ske i Storbritannien:Hvad skete der lige i går og i nat?
Dette er et stilbillede fra livedækningen af nattens debat.
Her går medlemmer af parlamentet ud for sidste gang længe.
De er nu suspenderet indtil den 14.
oktober.
Først og fremmest er parlamentet nu suspenderet.
Det betyder, at der ikke er samlinger og debatter indtil 14.
oktober.
Men de gik så at sige ud med et brag.
Da det stod klart, at suspenderingen af parlamentet officielt trådte i kraft, bar flere medlemmer skilte med påskriften "bragt til tavshed", ligesom flere råbte "skam dig" til regeringspartiets medlemmer.
Desuden afviste parlamentet for anden gang at udskrive et nyvalg.
Selv om regeringens beslutningsforslag fik støtte fra 293 og bare 46 stemte imod, så var der ikke opbakning fra de to tredjedele af Underhuset, som britisk valglov kræver.
Et stort antal parlamentsmedlemmer undlod nemlig at afgive deres stemme.
Parlamentsmedlemmerne stemte også om at offentliggøre dokumenter og meddelelser om suspenderingen af parlamentet og forberedelser til at udtræde af EU uden en aftale.
Det blev vedtaget med et flertal på 9 - 311 mod 302.
Og som om det ikke var nok, blev det kendgjort, at den karismatiske 'speaker of the house' eller formand for Underhuset, John Bercow, stopper ved udgangen af oktober.
Hvad nu, Boris?
Premierminister Boris Johnson i ministerbilen på vej hjem til Downing street 10 efter nattens debat i parlamentet.
Boris Johnson ligner en presset mand.
- Jeg vil ikke bede om en udsættelse.
Og vi forlader EU med udgangen af oktober med eller uden en aftale.
Befolkningen i det her land har fået nok.
Respekten for demokratiet bliver undermineret.
Derfor er det eneste rigtige at høre vores herrer, befolkningen, hvad den ønsker, sagde Boris Johnson, men blev som bekendt nedstemt.
Han har gentaget, at han ikke vil gå af som premierminister.
Han har gentaget, at han ikke vil søge EU om at forlænge fristen for udtrædelse.
Og han har gentaget, at han agter ikke at bryde loven.
Hvorfor bliver parlamentet suspenderet?
Det er en egentligt en teknikalitet, som betyder, at premierministeren opløser parlamentet og hjemsender det mellem to samlinger for så at begynde på en ny samling.
Tiden mellem de to samlinger bruges på at skrive nyt regeringsprogram.
Det bemærkelsesværdige er timingen og længden.
Boris Johnson har valgt at suspendere parlamentet i fem uger, kun få uger inden brexit 31.
oktober.
Her er en liste med syv ting, du skal vide suspenderingen af parlamentet.
Men Johnson kommer formentlig til at bryde ét af de tre løfter, forklarer DR Nyheders korrespondent i Storbritannien, Kim Bildsøe Lassen:- Han kan ikke overholde alle tre løfter samtidigt.
Men han har flere gange understreget, at han hellere vil ligge død i en grøftekant end at bede om udsættelse fra EU.
Men det er meget vanskeligt at se, at han kan levere en aftale, som et flertal af parlamentet vil være tilfredse med, siger han og fortsætter:- Han er nu retligt forpligtet til at søge om udsættelse, hvis der ikke er en aftale på plads inden 19.
oktober, ellers risikerer han en retssag.
Det er han, fordi parlamentet udenom regeringen har vedtaget en lov, der skal sikre, at Storbritannien ikke kan forlade EU uden en aftale.
Loven blev endeligt vedtaget og underskrevet af dronningen i går inden debatterne i Underhuset.
Så nu skal premierministeren bede EU om at udsætte brexit, hvis ikke han kan nå at få en aftale i hus inden 19.
oktober.
Det har parlamentet nemlig tvunget ham til.
Ugen der gik i kort form:Boris Johnson har den seneste uge været sendt til tælling mere end et par gange (arkivfoto).
Tirsdag den 3.
septemberDet britiske parlament var samlet efter sommerferien, og som det første punkt på dagsordenen var en afstemning, der tillod, at parlamentet overtog dagsordenen i Underhuset dagen efter.
Onsdag den 4.
septemberEt flertal i det britiske underhus stemte for at gå videre med et lovforslag, der skal forhindre, at Storbritannien forlader EU uden en skilsmisseaftale - det, man også kalder 'no deal-brexit'.
Umiddelbart efter nederlaget i denne afstemning forsøgte Boris Johnson for første gang at udskrive nyvalg, men det blev ikke stemt igennem af parlamentet.
Torsdag den 5.
septemberBoris Johnson gentog, at han ønskede et nyvalg og sagde, at han "hellere vil ligge død i en grøft end at bede EU om udsættelsen igen".
Fredag den 6.
septemberOverhuset godkendte det lovforslag, som skal forhindre regeringen i at trække Storbritannen ud af EU uden en aftale 31.
oktober.
Lørdag den 7.
septemberDen britiske minister for arbejde og pension, konservative Amber Rudd, trak sig.
Søndag den 8.
septemberFridagMandag den 9.
septemberUnderhuset afviste endnu engang Boris Johnsons anmodning om at udskrive nyvalg.
Det britiske parlament blev natten til i dag suspenderet efter et døgn med højspændt debat og afstemninger.
Hvad mener briterne?
Union Jack blafrer foran parlamentet i London (arkivfoto).
Hele debatten i Underhuset var natten til i dag præget af mundhuggeri og højlydte tilråb parlamentsmedlemmerne imellem.
Flere parlamentsmedlemmer mindede gentagne gange om, at de var ansvarlige for at levere det brexit, som et flertal af briterne i 2016 havde stemt for.
Læs også:Johnson suspenderer parlamentet og lover brexit ved deadlineDengang stemte 51,89 procent eller 17,4 millioner vælgere for at forlade EU.
Men, forklarer Kim Bildsøe Lassen, briterne er ligeså delte nu som dengang:- Der er så mange briter, der føler, at de hver dag vågner til større og større forvirring.
Der er mange, der bare ønsker, at farcen stopper, og at briterne melder sig ud, og der er mange, der håber, at hele processen går om.
Briterne er stort set ligeså delte, som de var under folkeafstemningen for tre år siden, siger han.
Brexit-kalenderen•Her er en række af de datoer, du bør være opmærksom på i relation til brexit:•11.
september: Boris Johnson skal stille foran Underhusets Liaison-komité, der består af samtlige udvalgsformænd.
Her skal han svare på spørgsmål om brexit, socialpolitik og klimaændringer.
•14.
september – 2.
oktober: Partierne holder deres årlige kongresser.
•14.
oktober: Den nye parlamentsperiode skydes i gang med en tale fra dronningen.
•17 og 18.
oktober: EU-topmøde i Det Europæiske Råd.
•19.
oktober: Hvis der ikke er vedtaget en aftale om udtrædelse inden denne dato, er Johnson lovmæssigt forpligtet til at bede EU om at udsætte datoen for udtrædelse.
•31.
oktober: Storbritannien forlader EU, hvis der er indgået en aftale.
FacebookTwitterKopier linkEmner:Boris Johnson (politiker)|EU|Storbritannien|EU-forhold|Det Europæiske Råd




https://www.dr.dk/nyheder/udland/johnson-suspenderer-parlamentet-og-lover-brexit-ved-deadline

BrexitSe temaBrexitJohnson suspenderer parlamentet og lover brexit ved deadlineBoris Johnson nægter fortsat at følge lov, der forhindrer brexit uden en skilsmisseaftale.
Premierminister Boris Johnson forlader parlamentet natten til i dag.
10.
sep.
2019 kl.
05.
36Bemærk: artiklen er mere end 30 dage gammelLæs opDet britiske parlament blev natten til i dag suspenderet efter et døgn med højspændt debat og afstemninger.
Først trådte den lov, som Underhuset har vedtaget uden om regeringen, der forpligter den til at bede om udsættelse af brexit uden en aftale, i kraft.
Dernæst afviste parlamentet at lade premierminister Boris Johnson udskrive nyvalg.
Dette førte til, at premierministeren igen nægtede at ville efterkomme ønsket om at bede om en udsættelse.
Sådan konkluderedes et dramatisk døgn i det britiske Underhus, hvor usikkerheden om brexit om muligt er større, end den var før, skriver nyhedsbureauet Reuters.
Debat præget af tilråbHele debatten i Underhuset var natten til tirsdag præget af mundhuggeri og højlydte tilråb parlamentsmedlemmerne imellem.
Da det stod klart, at suspenderingen af parlamentet officielt trådte i kraft, bar flere medlemmer skilte med påskriften "bragt til tavshed", ligesom flere råbte "skam dig" til regeringspartiets medlemmer.
Ifølge flere britiske medier, herunder The Guardian, er resultatet dog fortsat, at Johnson har mistet kontrollen med brexitprocessen.
Han er forfatningsmæssigt bundet til at bede om udsættelse, medmindre han kan lande en aftale med EU inden deadline 31.
oktober.
Parlamentet er suspenderet til 14.
oktober.
17.
oktober afholdes der EU-topmøde i Bruxelles, og her håber Boris Johnson, at han kan forhandle en aftale på plads.
- Regeringen vil fortsætte med at forhandle om en aftale, men samtidig forberede udtræden uden, lød det fra en stålsat premierminister efter nederlaget i afstemningen om nyvalg.
- Jeg deltager i topmødet 17.
oktober, og lige meget hvor meget dette parlament forsøger at binde mine hænder, så vil jeg stræbe efter at få en aftale, der er i nationens interesse.
- Denne regering vil ikke udsætte brexit længere, tilføjede en tydeligt irriteret Boris Johnson.
/ritzau/FacebookTwitterKopier linkEmner:Boris Johnson (politiker)|Storbritannien|EU|EU-forhold|The Guardian




https://www.dr.dk/nyheder/udland/underhuset-afviser-johnsons-onske-om-valg-inden-brexit

BrexitSe temaBrexitUnderhuset afviser Johnsons ønske om valg inden brexitStort antal parlamentsmedlemmer stemte blankt og nægtede Johnson de to tredjedeles flertal, der skulle til.
Boris Johnson får ikke sit ønske om nyvalg opfyldt.
10.
sep.
2019 kl.
01.
48Bemærk: artiklen er mere end 30 dage gammelLæs opDet lykkedes ikke den britiske premierminister, Boris Johnson, at få opbakning til at udskrive nyvalg i Storbritannien inden deadline for briternes udtræden af EU 31.
oktober.
Det står klart efter en afstemning i det britiske Underhus natten til tirsdag.
Selv om regeringens beslutningsforslag fik støtte fra 293 og bare 46 stemte imod, så var der ikke opbakning fra de to tredjedele af Underhusets 650 medlemmer, som britisk valglov kræver.
Et stort antal parlamentsmedlemmer undlod at afgive deres stemme ved afstemningen.
- Igen har oppositionen vist, at de tror, de ved bedre, lød det harmdirrende fra Boris Johnson efter afstemningen.
Forinden havde han kaldt særligt oppositionspartiet Labours modstand mod valgudskrivelsen for "en undergravelse af det britiske folks vilje".
Afviste af stemme for et nyvalgDet er anden gang, at Johnsons ønske om at udskrive nyvalg bliver afvist af parlamentet.
Forrige uge afviste Labour og de øvrige oppositionspartier at stemme for et nyvalg, da man ville sikre sig, at et lovforslag, der blokerer et britisk exit fra EU uden en skilsmisseaftale, ikke ville blive spoleret af regeringen.
Lovforslaget blev mandag eftermiddag underskrevet af den britiske monark, hvorefter Boris Johnson gentog sit ønske om et nyvalg.
- Det er den eneste måde, vi kan rense luften og komme ud af dødvandet, lød det fra premierministeren inden afstemningen.
Labours leder, Jeremy Corbyn, har afvist at stemme for et nyvalg, førend muligheden for britisk udtræden uden en skilsmisseaftale "er taget af bordet".
Med eller uden en aftaleBoris Johnson har erklæret, at han vil trække Storbritannien ud af EU senest 31.
oktober - med eller uden en aftale.
- Jeg er ikke rede til at risikere den katastrofe, et brexit uden skilsmisseaftale ville være for vores samfund, lød det fra Corbyn inden afstemningen, der var præget af højlydte tilråb mellem parlamentsmedlemmerne.
Til det svarede Boris Johnson:- Udsættelser og overspringshandlinger er blevet oppositionens kendetegn.
Hvis de vil have en ny udsættelse (af brexit, red.
), er den eneste ordentlige måde at gøre det på at gå til vælgerne.
Men det ønske blev altså afvist eftertrykkeligt.
/ritzau/FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|EU|EU-forhold




https://www.dr.dk/nyheder/udland/venstreskred-ved-norsk-lokalvalg-trods-socialdemokratisk-tilbagegang

UdlandVenstreskred ved norsk lokalvalg - trods socialdemokratisk tilbagegangNorske socialdemokrater og konservative går markant tilbage ved valg, mens grønne partier får storsejr.
Statsminister Erna Solberg har indkasseret et nederlag ved mandagens lokalvalg.
Her ses hun på vej til Høyres valgfest sent mandag aften.
10.
sep.
2019 kl.
05.
59Bemærk: artiklen er mere end 30 dage gammelLæs opNorges konservative regeringsparti, Høyre, og de norske socialdemokrater i Arbeiderpartiet har fået en begmand af vælgerne ved det norske lokalvalg mandag.
Det står klart efter den endelige stemmeoptælling tidligt tirsdag morgen.
Det skriver det norske nyhedsbureau NTB og tv-stationen NRK.
Værst ser det ud for Arbeiderpartiet, der går tilbage med over otte procentpoint.
Dermed får partiet bare 24,8 procent af stemmerne sammenlignet med næsten 33 procent ved lokalvalget for fire år siden.
Statsminister Erna Solbergs konservative parti står til lige over 20 procent af stemmerne - en tilbagegang på tre procentpoint.
Senterpartiet og De Grønne går fremDen store vinder ved valget bliver midterpartiet Senterpartiet, der går frem med knap seks procentpoint til 14,4 procent af stemmerne på landsplan.
Også Miljøpartiet De Grønne står til en overraskende storsejr.
Partiet er gået mærkbart frem i flere byer.
I hovedstaden Oslo har partiet fået 15,2 procent af stemmerne og er blevet det tredjestørste parti.
Erna Solberg var da også hurtigt ude at ønske de to partier tillykke med valgsejren.
- Miljøpartiet og Senterpartiet er de store vindere.
Det må vi være generøse nok til sige på en dag som denne, lød det fra statsministeren ved Høyres valgfest i Oslo mandag aften ifølge NTB.
Et skred til venstreIfølge de norske valgmyndigheder er lokalvalget - på trods af øretæven til Arbeiderpartiet - et skred til venstre.
Således går de røde partier i Norge samlet set frem og opnår næsten 56 procent af stemmerne.
Det betyder, at røde koalitioner har gode muligheder for at tage kontrollen i mange norske kommuner og fylker - det norske svar på amter.
Et faktum, der ifølge den konservative statsminister skuffer.
- Vi havde gerne set, at flere byer og bygder lå til at få blåt styre, lød det fra Erna Solberg.
Mandagens valgdeltagelse endte på 64,5 procent for kommunevalg og lige under 60 procent ved valg til de norske fylker.
/ritzau/FacebookTwitterKopier linkEmner:Erna Solberg (politiker)|Socialdemokraterne|Norge|Valg og folkeafstemninger|Oslo




