https://www.dr.dk/nyheder/udland/erklaeret-udryddet-i-2000-nu-er-filippinerne-ramt-af-polio

UdlandErklæret for udryddet i 2000: Nu er Filippinerne ramt af polioSygdom uden kur truer filippinske børn.
Myndigheder appellerer til forældre.
Ifølge verdenssundhedsorganisationen WHO er antallet af nye polio-tilfælde faldet med 99 procent siden 1988 som følge af en global indsats for at udrydde sygdommen.
19.
sep.
2019 kl.
23.
42Bemærk: artiklen er mere end 30 dage gammelLæs opDen yderst smitsomme sygdom polio er vendt tilbage til Filippinerne - 19 år efter at den i 2000 blev erklæret for udryddet.
Det oplyser verdenssundhedsorganisationen WHO torsdag.
Seneste tilfælde af polio i Filippinerne var i 1993.
Sundhedsminister Francisco Duque bekræftede torsdag udbruddet ved en pressekonference.
Det skete, efter at en treårig pige er testet positiv for polio i den sydlige del af Filippinerne.
Sygdommen blev også fundet i prøver taget i områder i den filippinske hovedstad, Manila, samt i byen Davao.
- Alle børn i Filippinerne risikerer livslang lammelse på grund af det her udbrud, lyder det på WHO's hjemmeside.
Minister: Beskyt nu jeres børnDer findes ikke nogen kur mod polio.
Sygdommen kan forårsage lammelse, men fører kun sjældent til dødsfald.
Den eneste måde at dæmme op for sygdommen er gennem vaccination.
Den filippinske regering forbereder sig nu på at skulle vaccinere børn på under fem år i områder, hvor der er stor risiko for smitte.
Sundhedsminister Duque opfordrer filippinske forældre til at lade deres børn vaccinere.
- Det er den eneste måde, vi kan stoppe polioudbruddet på og dermed beskytte jeres børn mod denne lammende sygdom, siger han.
Denguefeber hærger i forvejenFilippinerne er i øjeblikket også ramt af den alvorlige infektion denguefeber.
Flere end 1000 er døde af infektionen, der bliver båret af myg, i årets første otte måneder.
Det oplyste landets sundhedsministerium i sidste uge.
Knap 40 procent af de 1021 mennesker, der har mistet livet til infektionen, mellem 1.
januar og 24.
august, var børn i alderen fem til ni år.
Dødstallet er langt højere end de 622 dødsfald, der blev opgjort i samme periode sidste år, lød det fra ministeriet.
/ritzau/dpaFacebookTwitterKopier linkEmner:Sygdomme og lidelser|Filippinerne|WHO|Vaccinationer|Manila




https://www.dr.dk/nyheder/udland/amnesty-hongkongs-politi-udoever-vold-og-tortur-mod-tilbageholdte-demonstranter

Protester i HongkongSe temaUdlandAmnesty: Hongkongs politi udøver vold og tortur mod tilbageholdte demonstranterOver 1.
300 personer er blevet anholdt under sommerens protester.
Politiet anholder en demonstrant under protesterne i Hongkong den 28.
juli.
Af Josefine Hummelmose19.
sep.
2019 kl.
20.
57Bemærk: artiklen er mere end 30 dage gammelLæs opEn mand blev tilbageholdt af politiet under en stor demonstration i august i Hongkong.
Da han nægtede at svare på politiets spørgsmål, bankede de ham og truede ham med at brække hans hånd.
- Jeg mærkede, at mine ben blev slået med en meget hård genstand.
En af dem (politibetjentene, red.
) rullede mig rundt og satte sine knæ på mit bryst.
Jeg mærkede smerten i knoglerne og kunne ikke trække vejret.
Jeg prøvede at råbe, men kunne ikke.
Sådan lyder én af beretningerne fra 21 anholdte i Hongkong, som Amnesty har talt med i en ny undersøgelse.
Ifølge NGO'en blev manden indlagt på hospitalet i flere dage med indre blødninger og knoglebrud.
Demonstranter beskytter sig mod tåregas fra politiet den 15.
september.
Amnesty mener at have dokumenteret et "alarmerende" mønster i Hongkongs politystyrke, hvor de anvender hensynsløse og vilkårlige taktikker, når de arresterer demonstranter under protester samt beviser for tortur og mishandling under tilbageholdelsen.
En sommer med protesterDe seneste cirka fire måneder har der været store demonstrationer i Hongkong.
Hvorfor er der uro i Hongkong?
De seneste demonstrationer i Hongkong begyndte i foråret, da byens regering foreslog at ændre lovgivningen, så mistænkte kriminelle kunne udleveres til retsforfølgelse i Kina.
Hongkongs regeringschef Carrie Lam opgav at gennemføre lovforslaget i juli, men demonstrationerne fortsatte og har undertiden udviklet sig voldeligt.
Situationen har nu udviklet sig til en mere generel protest mod det kinesiske styres stigende indflydelse i Hongkong, som har haft særstatus, siden Storbritannien overgav territoriet til Kina i 1997.
De fleste af demonstrationerne er forløbet fredeligt, mens nogle er endt i sammenstød mellem demonstranter og politi.
Mere end 1.
300 mennesker er blevet anholdt i forbindelse med protesterne.
Demonstrationerne begyndte som en protest mod, at regeringen ville ændre en lov, men har udviklet sig til, at de også vil have de anholdte demonstranter løsladt og en uafhængig undersøgelse af den påståede politivold under demonstrationerne.
Demonstranter bærer et skilt, hvor der står "fem krav" til en demonstration i dag.
Også Amnesty kræver nu en uafhængig undersøgelse.
- Beviserne efterlader ingen plads til tvivl.
I en tilsyneladende tørst efter gengældelse har Hongkongs sikkerhedsstyrker engageret sig i et foruroligende mønster af hensynsløse og ulovlige handlinger mod mennesker under protesterne, siger Nicholas Bequelin, chef for Amnesty i Østasien.
Slået med staveNæsten alle de interviewede i undersøgelsen siger, at de blev banket med enten stave eller knytnæver - også selvom de ikke modsatte sig politiet.
En kvinde beskriver, hvordan hun blev slået bagfra, da hun forsøgte at flygte fra politiet.
Hun blev slået i jorden med politistave, og selv da hendes hænder var bundet sammen, blev de ved med at slå hende.
En anden fortæller, at han blev indhentet, da han løb fra sikkerhedsstyrker, som da slog ham med stave i nakken og på skulderen.
- Med det samme blev jeg slået i jorden.
Tre af dem pressede mit ansigt mod jorden, og lige efter sparkede de mig i ansigt, siger han.
Kampklædt politi rykker frem mod demonstranter under en af de mange protester, der har været den seneste tid i bystaten.
Ifølge hans journal fra hospitalet, som Amnesty har set, blev han kort efter behandlet for et brækket ribben og andre skader.
18 af de 21 anholdte, som Amnesty har talt med, fortæller, at de blev slået med politistave.
Brækkede knogler og revnede tænderAmnesty har fra den 5.
til den 12.
september interviewet 38 personer i forbindelse med undersøgelsen.
21 af dem er blevet anholdt af politiet under protester, resten er blandt andet advokater og læger, der har behandlet anholdte.
Derudover har de set videomateriale igennem fra de beskrevne begivenheder, fotografier og journaler fra hospitalerne.
De interviewede havde skader - herunder flere brud på en arm, en brækket knogle i ansigtet, en revnet tand og blødning fra et eller flere hovedsår, der krævede syninger.
En demonstrant blev bevidstløs under anholdelsen, mens en tilskuer råbte til politiet, at de skulle slappe af, viser en video, der er gennemgået af Amnesty.
18 af de interviewede blev indlagt på et hospital med skader efter anholdelsen.
En demonstrant kaster en molotovcocktail.
Politiet har haft god grund til at arrestere nogle af demonstranterne - blandt andet for at kaste mursten, flasker og molotovcocktails efter politiet, hærværk og i mindst et par tilfælde for overfald på politibetjente.
Men i forhold til international menneskerettighedslovgivning har politiet kun tilladelse til at bruge magt, hvor det er absolut nødvendigt, skriver Amnesty i en pressemeddelelse.
Vold og brugen af peberspray mod personer, der allerede var anholdt, er tortur eller mishandling ifølge Amnesty.
De arresterede personer, advokater, medicinsk personale og andre vidner til protesterne i undersøgelsen har alle sagt, at politiets voldsgrad er steget støt siden masseprotesterne begyndte i juni.
Det samme viser videomateriale, skriver Amnesty.
Undersøgelsen kommer efter, at en gruppe af FN-eksperter udtrykte bekymring over historier om politivold mod demonstranter.
FacebookTwitterKopier linkEmner:Hong Kong|Politi|Kriminalitet|Vold|Forenede Nationer




https://www.dr.dk/nyheder/udland/presset-justin-trudeau-efter-mere-blackfacing-undskyld-undskyld-undskyld

UdlandPresset Justin Trudeau efter mere 'blackfacing': Undskyld, undskyld, undskyldMindst tre gange i sin ungdom har regeringschefen sminket sig som en farvet person.
Canadas premierminister Justin Trudeau undskylder igen for "blackfacing" i sin ungdom.
Af Jakob Busk Olsen19.
sep.
2019 kl.
21.
49Bemærk: artiklen er mere end 30 dage gammelLæs opDet var en brødebetynget Justin Trudeau, som i dag mødte pressen i den canadiske by Winnipeg.
- Det, jeg gjorde, skadede dem.
Skadede mennesker, som ikke burde udsættes for intolerance og diskrimination på grund af deres identitet.
Det er noget, jeg fortryder dybt, sagde den canadiske premierminister.
I løbet af det seneste døgn har medier bragt billeder og video fra hele tre episoder i Trudeaus ungdom, hvor han er sminket som en farvet person.
Denne form for udklædning, der kaldes "blackfacing" og "brownfacing", er almindeligt anerkendt som et udtryk for racisme.
- At gøre din hud mørkere, uanset omstændighederne, er altid uacceptabelt på grund af blackfaces racistiske historie.
Det burde jeg have forstået dengang, og jeg skulle aldrig have gjort det, sagde Justin Trudeau, der befinder sig midt i en valgkamp før et parlamentsvalg 21.
oktober.
Det første billede af Justin Trudeau med farvet sminke blev bragt af nyhedsmagasinet Time.
Billedet er fra 2001.
Falmet superstjerneDen 47-årige Justin Trudeau har været lidt af en politisk superstjerne, som har været kendt i hele verden for sin politiske tiltag mod diskrimination og sit mantra om, at "mangfoldighed er vores styrke".
BlackfacingBegreberne blackfacing og brownfacing beskriver tilfælde, hvor en person bruger makeup for klæde sig ud som farvet.
Blackfacing bliver i dag bredt opfattet som racistisk.
Især i USA er mange offentlige personer kommet i problemer, efter de er blevet fanget i blackfacing.
Traditionen går nemlig tilbage til de såkaldte 'minstrel shows', som var dilettantkomedier, der begyndte i 1800-tallet, hvor hvide skuespillere malede sig i ansigtet og fremstillede afroamerikanere som dovne og dumme.
Men hans omdømme i Canada er blegnet en del i den seneste tid.
Trudeau har især været belastet af en rapport, der konkluderede, at premierministeren brød de etiske retningslinjer, da han forsøgte at udøve pres mod sin daværende justitsminister, Jody Wilson-Raybould, i en sag om et korruptionsanklaget ingeniør- og byggefirma.
Og der er kommet andre ridser i det flotte image.
For to år siden gjorde Justin Trudeau sig for eksempel uheldigt bemærket under et besøg i Indien.
Som gæst i det store lande iklædte han og familien sig traditionelle indiske gevandter, hvilket mange canadiere fandt pinligt.
FacebookTwitterKopier linkEmner:Justin Trudeau (politiker)|Canada|Ligebehandling|Valg og folkeafstemninger|Indien




https://www.dr.dk/nyheder/politik/df-aendrer-kurs-stotter-regeringens-klimamal-om-70-procents-reduktion

PolitikDF ændrer kurs: Støtter regeringens klimamål om 70 procents reduktionIfølge formand Kristian Thulesen Dahl skal venstrefløjen ikke diktere klimapolitik.
Kristian Thulesen Dahl på talerstolen  under Dansk Folkepartis årsmøde i Herning Kongrescenter i weekenden.
Nu melder han sig partiet klar til at bakke op om regeringens klimamål.
19.
sep.
2019 kl.
21.
44Bemærk: artiklen er mere end 30 dage gammelLæs op- Vi er parate til at skrive under på en klimalov, der definerer en målsætning i 2030 på de 70 procent.
Sådan skriver formand for Dansk Folkeparti Kristian Thulesen Dahl torsdag i sit ugebrev.
Dermed har partiet tilsyneladende ændret holdning i klimadebatten.
Før seneste folketingsvalg bakkede kun Enhedslisten, Alternativet, SF og De Radikale op om målsætningen om at reducere udledning af CO2 og andre drivhusgasser i Danmark med 70 procent i 2030.
Kaldte klimadebat for "hysteri"Under valgkampen mente Dansk Folkeparti, at debatten om klima var præget af "hysteri" og "overbudspolitik".
Nu er partiet tilsyneladende vendt på en tallerken.
- Det er ikke nogen let beslutning for os, for vi ved alle sammen, hvor svært det er at nå frem til de 70 procent, skriver Kristian Thulesen Dahl i sit ugebrev.
Samtidig appellerer formanden til andre partier i Folketinget til at følge trop og bakke op om de ambitiøse klimamål.
DF-melding vækker glæde i S- Med mange partier om bordet kan vi forhindre, at de ukloge beslutninger vinder indpas.
Hive Socialdemokratiet i en retning, hvor det ikke bliver Enhedslisten og Alternativet, der dikterer dansk klimapolitik, skriver han.
I Socialdemokratiet er man glad for, at Dansk Folkeparti nu er klar til at støtte målet om de 70 procent.
- Det er positivt, at Dansk Folkeparti, der for fire måneder siden talte om klimatosser, nu vil være med til at finde en vej hen til målet om 70 procents reduktion, siger partiets klimaordfører, Anne Paulin, til Jyllands-Posten.
/ritzau/FacebookTwitterKopier linkEmner:Kristian Thulesen Dahl (politiker)|Dansk Folkeparti|Enhedslisten|Miljøpolitik|Klimaændringer




https://www.dr.dk/nyheder/regionale/trekanten/jytte-blev-misbrugt-af-sin-far-og-soeger-kommunen-om-erstatning-33-aar

TrekantområdetJytte blev misbrugt af sin far og søger kommunen om erstatning 33 år senere: ’Jeg giver ikke op’Afskaffelsen af forældelsesfristen i sager om misbrug af børn har givet 53-årige Jytte Jensen nyt håb.
53-årige Jytte Jensen har sagsøgt Vejle Kommune for op mod 2,2 millioner kroner.
Hun mener ikke, at kommunen reagerede tilbage i 1980´erne, da de fik advarsler om, at hun blev seksuelt misbrugt af sin far.
Af Tanja Pinderup Hessner og Rasmus Dyrberg Hansen19.
sep.
2019 kl.
20.
55Bemærk: artiklen er mere end 30 dage gammelLæs op53-årige Jytte Jensen og hendes søster blev seksuelt misbrugt af deres far, da de var børn.
Overgrebene var hyppige, og i 1986 blev faren idømt to og et halvt års fængsel for sine forbrydelser.
I årene efter forsøgte Jytte Jensen at leve et så normalt børne- og ungdomsliv som muligt, og det var først i 2011, at hun for alvor betalte prisen for den psykiske bagage, hun har slæbt rundt med.
Hun fik diagnosen posttraumatisk stress syndrom og blev bevilliget førtidspension.
Samtidig begyndte hun at søge informationer om sin egen fortid.
Hun læste i journaler og søgte aktindsigt i sin egen sag.
Lægger sag an mod Vejle KommuneHer stod det klart for hende, at hun og hendes søster ifølge eget udsagn var blevet svigtet af Vejle Kommune.
- Min far blev dømt i 1986.
Jeg meldte ham for at have misbrugt mig seksuelt.
Det var voldtægter mod et barn, og det blev han dømt for.
Men det var først i 2011, jeg begyndte at tænke meget over, hvad der egentlig var sket, siger Jytte Jensen.
Ifølge hende fremgår det flere steder i sagens akter, at kommunen ikke handlede i starten af 1980'erne på trods af flere advarsler om, hvad der foregik i hjemmet.
Jytte Jensen var på et tidspunkt anbragt på et børnehjem.
Men trods børnehjemmets advarsler om, at der foregik overgreb i hjemmet, blev hun sendt tilbage til forældrene.
Hun har også fundet papirer fra flere kommuner, hvor familien har boet.
Ifølge Jytte Jensen står der klart og tydeligt, at de godt kendte til overgrebene.
På grund af en ny lov fra 2018 kan sager om misbrug af børn ikke længere blive forældede.
Derfor har Jytte Jensen nu fået mulighed for at lægge sag an mod Vejle Kommune, og det har hun valgt at gøre.
- Det er en sag om kommunens ansvar for ikke at have sikret Jytte Jensen mod de overgreb, der var i familien.
Grunden til, at der går så lang tid, er på grund af en større psykologisk udredning.
Der har været nogle forsvarsmekanismer i spil, hvor man prøver at fortrænge det og komme videre i livet, men senfølger er ikke unormalt i denne slags sager, siger Lars Sandager, der er Jytte Jensens advokat i sagen.
'Jeg har mistet både barndom og ungdom'Jytte Jensen kræver 2,2 millioner kroner af Vejle Kommune for tabt arbejdsfortjeneste og tort.
- Jeg har mistet både min barndom og min ungdom, fordi min far voldtog mig, siger Jytte Jensen.
I Vejle Kommune ønsker chefjurist Steen Jørgensen ikke at udtale sig, før retssagen er afgjort.
Retssagen startede i den her uge, og det har været hårdt at mindes overgrebene endnu engang, siger Jytte Jensen.
Jeg giver ikke op.
Nu har jeg sat mig for noget, og så kæmper jeg, til jeg ikke kan mere.
Jytte Jensen, offer for misbrug i barndommen- Det er ikke særlig sjovt, når man får hele sit barndomsliv og ungdomsliv rullet igennem igen.
Jeg havde ikke nogen familie.
Jeg havde nogle personer, der blev kaldt mor og far, og det udtryk har jeg meget svært ved at bruge i dag, siger Jytte Jensen.
Hun er fast besluttet på at få sat punktum i sagen.
- Jeg giver ikke op.
Nu har jeg sat mig for noget, og så kæmper jeg, til jeg ikke kan mere, siger hun.
Tom Skovgaard var den kriminalassistent, som tog imod Jytte Jensens anmeldelse, og senere anholdt faren.
- Selvom man igennem næsten 40 år har oplevet mange ting, så er der noget, der brænder sig fast.
Især når det har med børn at gøre.
Så kan man ikke bare børste det af sig, siger Tom Skovgaard.
Han forudser, at der vil komme flere erstatningssager.
Tom Skovgaard tog som kriminalassistent imod Jytte Jensens anmeldelse om overgrebene tilbage i 1980`erne.
Selv om det er så mange år siden, husker han stadig sagen.
- Især når det har med børn at gøre, så kan man ikke bare børste det af sig, siger han.
- Hvis den her sag bærer igennem, ligesom sagen med Godhavndrengene, så kommer der nogle erstatningssager.
Men det er jo også rimeligt i det samfund, vi har, siger Tom Skovgaard.
Men det er ikke erstatningssummen, der har den afgørende betydning.
Det er muligheden for at få anerkendelse, siger Jytte Jensens advokat Lars Sandager.
Faren har fået sin straf.
Men Jytte er stadig uforløst over for, hvorfor kommunen ikke gjorde noget.
Lars Sandager, advokat- Mit kendskab til Jytte er, at sagerne ikke er startet for at tjene penge på det.
Det er et udtryk for et ønske om, at man gerne vil have, at nogen er ansvarlige for det, man har været igennem.
Faren har fået sin straf, men Jytte er stadig uforløst over for, hvorfor kommunen ikke gjorde noget, siger han.
Børns vilkår: Mange ønsker at søge erstatningNu er spørgsmålet, om Vejle Kommune kan stilles til ansvar for, hvad der skete med Jytte Jensen for flere årtier siden.
Og svaret på det spørgsmål kan være afgørende for, om landets retssale får besøg af flere som Jytte Jensen, der har traumer fra barndommen.
Hos Børns Vilkår har man nemlig i flere år været bisidder for børn, unge og voksne, der ønsker at anlægge denne type erstatningssager mod kommunerne.
Siden 2012 har de haft kontakt med 381 mennesker, der mener at have været udsat for offentligt omsorgssvigt.
- Det er klart, at det her har været et område, som der ikke har været særlig meget juridisk praksis på, så hver eneste sag af den her slags giver os mere viden om, hvor de juridiske grænser for de her sager går, og det giver os bedre mulighed for at vejlede de mennesker, der søger hjælp hos os, siger Ingrid Hall, juridisk seniorkorrespondent.
Der ventes at falde dom i midten af oktober.
FacebookTwitterKopier linkEmner:Vejle Kommune|Retsvæsen|Børns Vilkår|Socialforhold|Kriminalitet




https://www.dr.dk/sporten/haandbold/kaos-og-frustration-kaempe-timeout-drama-sender-team-esbjerg-ud-af-pokalen

HåndboldKaos og frustration: Kæmpe timeout-drama sender Team Esbjerg ud af pokalenTeam Esbjerg-træner tog ulovlig timeout i slutsekunderne, og så gik Herning-Ikast videre i pokalturneringen.
Team Esbjergs træner Jesper Jensen kom i fokus i slutningen af pokalopgøret.
Af Arnela Muminovic19.
sep.
2019 kl.
21.
24Bemærk: artiklen er mere end 30 dage gammelLæs opHåndboldkvinderne fra Herning-Ikast bookede torsdag en plads i pokalturneringens Final 4-stævne under stor dramatik.
Det skete med en sejr på 26-25 ude over Team Esbjerg.
Kampen udviklede sig til et kaos i det sidste minut, da Esbjerg-træner Jesper Jensen ved stillingen 25-25 ville tage en timeout.
Læs også:Challenge-system kan blive fortid midt i håndboldsæsonenDer gik dog flere sekunder fra, at træneren slog i knappen til, at lyden kunne høres i hallen.
Den lille forsinkelse betød, at dommerne ikke gav ham lov til at gennemføre sin timeout.
Få sekunder senere trykkede Jesper Jensen igen på timeout-knappen for at give sine spillere de sidste instruktioner.
Jesper Jensen fik ikke lov til at tage sin timeout.
Esbjerg var på bolden, og med 14 sekunder tilbage ville træneren give sine spillere de bedste muligheder for at score kampens afgørende mål.
'Det er grotesk'Dommerne vurderede dog, at Jesper Jensen overtrådte reglerne om, at man blot må tage en enkelt timeout i de sidste fem minutter af kampene.
Derfor blev der dømt straffekast til Herning-Ikast.
- Det er den der forpulede grønne knap, som pludselig ikke virker.
Jeg hamrer min hånd ned på den og går ind på banen.
- Og den tid kan han nå at kigge ind på banen.
Det er grotesk.
Vi var favoritter, og så bliver det vendt rundt med et straffekast.
Det er trist og synd for pigerne.
De kæmpede flot, sagde Jesper Jensen til TV 2 Sport efter kampen.
Læs også:Ballade om timeoutknap fortsætter: København Håndbold anker karantæneDen mulighed udnyttede Helene Fauske til at sikre gæsterne fra Herning-Ikast sejren.
Jesper Jensen fortalte efter kampen, at han og klubben nedlagde protest med det samme omkring situationen - men at han ikke forventer, at der kommer noget ud af det.
TTH Holstebro tog sidste pladsSenere torsdag slog TTH Holstebro på udebane Aarhus United i en duel om den fjerde og sidste plads i pokalturneringens Final 4-stævne.
TTH Holstebro vandt 22-21, efter at vestjyderne havde været bagud med 9-12 ved pausen.
København og Odense sikrede sig de to første pladser tidligere på ugen, da de besejrede henholdsvis Nykøbing F.
Håndboldklub og Viborg HK.
/ritzau/FacebookTwitterKopier linkEmner:Team Esbjerg|TTH Holstebro|Herning|Ikast|Håndbold




https://www.dr.dk/sporten/fodbold/europaleague/trods-slemme-forskraekkelser-fck-slider-sig-til-europa-league-sejr

Europa LeagueTrods slemme forskrækkelser: FCK slider sig til Europa League-sejrPå en scoring af Michael Santos fik FCK fuldt udbytte i Europa League-premieren mod schweiziske FC Lugano.
Michael Santos scorede kampens eneste mål.
19.
sep.
2019 kl.
20.
44Bemærk: artiklen er mere end 30 dage gammelLæs opSpillet var langtfra perfekt, men det var resultatet til gengæld, da FC København åbnede gruppespillet i Europa League med en sejr på 1-0 hjemme mod schweiziske FC Lugano.
I en til tider noget uskøn affære blev Michael Santos matchvinder for Ståle Solbakkens FCK-tropper med et mål kort efter pausen.
Læs også:Bendtner mangler kamptræning inden EL-brag: 'Startplads er ikke aktuel'Bedømt på de første 45 minutter har Ståle Solbakken stadig ikke fået knækket koden til, hvordan han får sat en slagkraftig offensiv sammen efter skaderne til Jonas Wind og Dame N'Doye.
Pieros Sotiriou og Michael Santos leverede rigeligt med løbearbejde, men ingen af dem formåede i ret mange tilfælde at presse det schweiziske forsvar, som ellers var til at tale med.
Det var dog ikke kun de to angribere, som havde det svært.
Ufarlige FCKFCK dominerede spillet i den første halve time, men ud over et udmærket hovedstød af Sotiriou og et flot hug på stolpen af Pierre Bengtsson var københavnerne tandløse i og omkring Luganos felt.
Karl-Johan Johnsson i FCK-målet havde heller ikke meget at se til, hvor schweizerne indledningsvist kun i få tilfælde sværmede omkring hans målfelt.
Der skulle arbejdes for sejren.
Her er det FCK's Rasmus Falk i nærkamp.
 Nicklas Bendtner måtte se hele kampen fra bænken.
 Michael Santos blev matchvinder - her tiljubles han af Viktor Fischer.
1 / 3Der skulle arbejdes for sejren.
Her er det FCK's Rasmus Falk i nærkamp.
1 / 3Nicklas Bendtner måtte se hele kampen fra bænken.
2 / 3Michael Santos blev matchvinder - her tiljubles han af Viktor Fischer.
3 / 3I det sidste kvarter inden pausen kom gæsterne mere med i spillet - godt hjulpet af flere uprovokerede afleveringsfejl fra FCK'erne.
Det blev også til et par afslutninger fra gæsterne, men Bengtssons stolpeskud forblev første halvlegs højdepunkt i en noget tam affære.
De gjaldende FCK-fans råbte imidlertid ikke forgæves på tribunerne.
Tidligt i anden halvleg kom det mål, som kunne bringe lidt ro ind hos hjemmeholdet.
Santos skaber glædeEn af banens bedste, Pierre Bengtsson, tog et godt ryk mod baglinjen, og med et skarpt indlæg ramte han fremadstormende Michael Santos i panden.
Upresset og uden besvær headede han føringsmålet i kassen.
Målet fik ikke Lugano til at krybe ud af den kompakte formation med fokus på omstillinger, og FCK havde rigeligt med boldbesiddelse.
Læs også:Bendtner overvejede karrierestop: 'Penge betød mere end fodbold'Efter 63 minutter fik Rasmus Falk en stor chance i feltet, men han afsluttede dårligt, og bolden gik langt over.
Det forløsende 2-0-mål kom ikke, og godt et kvarter før tid fik FCK en slem forskrækkelse, da Lugano fik bolden i nettet, men de danske mestre blev reddet af en offside-kendelse.
Få minutter senere var FCK dog ekstremt tæt på 2-0, da en Lugano-forsvarer sparkede bolden på undersiden af egen overligger, men schweizerne klarede frisag.
Læs også:FCK udfordrer europæiske storklubber ved topmødeDer faldt ikke yderligere scoringer, selv om gæsterne slutteligt fik etableret et pres omkring FCK-feltet.
Det danske hold slap helskindet fra en lidet overbevisende præstation og kan sætte tre point ind på kontoen.
/ritzau/FacebookTwitterKopier linkEmner:Dame N'Doye (fodboldspiller)|FC København|Ståle Solbakken (fodboldtræner)|Europa League|Fodbold




https://www.dr.dk/nyheder/penge/vil-nets-saenke-gebyrerne-efter-lovindgreb-forbrugerraadet-regner-med-paabud

PengeVil Nets sænke gebyrerne efter lovindgreb?
Forbrugerrådet regner med påbudLov giver myndigheder ret til at slå ned på gebyrer.
Det er sket én gang på ti år.
Et påbud fra Konkurrence- og Forbrugerstyrelsen endte i 2013 at Nets sænkede gebyret for kortbetaling ved nethandler.
Af Signe Mai Vilsbøll19.
sep.
2019 kl.
20.
56Bemærk: artiklen er mere end 30 dage gammelLæs opKritikken er haglet ned over Nets, der ifølge politikere, boligselskaber og velgørende organisationer kræver "urimeligt høje gebyrer", hver gang danskere anvender Betalingsservice til at donere penge og betale husleje.
Striden om Nets' gebyrerRed Barnet og Børns Vilkår kritiserede i juni Nets for udnytte sit monopol til at tage alt for høje gebyrer fra de velgørende organisationer, når de modtager donationer gennem Nets' tjeneste Betalingsservice.
De fire største danske børneorganisationer, Børns Vilkår, Red Barnet, Unicef og Mødrehjælpen, sender efterfølgende et brev til erhvervsminister Simon Kollerup (S), som kvitterer med et møde.
Samme dag som ministerens møde melder Nets ud, at man er klar til sænke gebyret fra 4,32 kroner til under tre kroner for cirka 140 velgørende organisationer.
Men det er ikke godt nok, lyder svaret fra de velgørende organisationer, og erhvervsministeren vil have undersøgt muligheden for et lovindgreb.
Kilder: Ritzau, DRDet udløste i dag en bred politisk aftale, der i fremtiden gør det muligt for myndighederne at gribe ind, hvis de mener, at banker og betalingsvirksomheder tager sig for godt betalt.
Spørgsmålet er bare, om det så også vil føre til, at gebyret for at bruge Betalingsservice kommer til at koste mindre end de mindst fire kroner og 32 øre, det koster i dag?
Økonom Ida Marie Moesby fra interesseorganisationen Forbrugerrådet Tænk regner med det.
Dagens lovindgreb er også Forbrugerrådet Tænks bedste forslag til en løsning, der kan sikre rimelighed i gebyrerne.
Men der er ingen egentlig garanti for, at hverken banker, virksomheder som Nets, eller Betalingsservice-forretningens kommende ejer, MasterCard, sænker beløbet for en betaling.
- Meget tyder på, at priserne på gebyrer har ligget over, hvad der er rimeligt, når man ser på konkurrencesituatuonen.
Vi forventer, at der kommer et påbud til Nets, men det er ikke til at sige, hvad der sker.
Det bliver spændende at følge, siger Ida Marie Moesby.
Udvidelse af paragraf 122Med den nye aftale skal Konkurrence- og Forbrugerstyrelsen undersøge betalingsmarkedet for at finde ud af, om der er behov for at slå ned.
Helt konkret udvides betalingslovens paragraf 122 fra nytår, så forskellige former for betalingsservices også er omfattet.
Indtil videre har det nemlig kun været en lov, der regulerer gebyromkostningerne på kortbetalinger.
Hvad er paragraf 122?
Betalingslovens § 122 er en gebyrregulering, der er til for at sikre mod urimeligt høje gebyrer på kortbetalinger.
Den lyder:§ 122.
Ved fastsættelse af gebyr m.
v.
i forbindelse med gennemførelse af betalingstransaktioner med et betalingsinstrument må der ikke anvendes urimelige priser og avancer.
Ved urimelige priser og avancer forstås priser og avancer, der er højere, end hvad der ville være tilfældet under virksom konkurrence.
- Hvad enten, man er forbruger eller organisation, er vores ønske, at man ikke betaler for høje gebyrer.
Derfor er vi enige om at ændre paragraf 122 i betalingsloven, så direkte debiteringsløsninger også er omfattet af loven, sagde erhvervsminister Simon Kollerup (S).
Ministeren gjorde det på et pressemøde klart, at der ikke var politisk vilje til at fastsætte gebyrer for betalingsløsninger i kroner og ører.
Samtidig anerkendte han, at ingen ved, hvorvidt en undersøgelse og nye beføjelser rokker ved størrelsen af gebyrer.
- Der er ingen af os, der kan foregribe konklusionerne af undersøgelsen.
Med de tal, som styrelsen har fremlagt, er det dog styrelsens vurdering, at der er tale om en monopollignende tilstand på det danske marked, svarede erhvervsminister Simon Kollerup.
Ét påbud de sidste ti årI løbet af de sidste ti år, hvor det har været muligt for Konkurrence- og Forbrugerstyrelsen at skride til handling i tilfælde af, at kortbetalinger er behæftet med for høje gebyrer, er det kun sket én gang, at der er givet påbud for denne type af gebyrer.
Dengang hed loven betalingstjenesteloven, beføjelserne lå under paragraf 79 og Foreningen for Dansk Internethandel (FDIH) havde klaget over de daværende dankortgebyrer, der blev krævet ved internethandler.
Afgørelsen endte i 2013 med en besked til Nets om, at Dankortgebyret skulle nedsættes.
Hvis nye spillere går ind på et markedet, hvor der er regulering og påbud, tror jeg, de vil være påpasselige med at sætte gebyrerne urimeligt højt.
Ida Marie Moesby, økonom, Forbrugerrådet TænkNedsættelsen af Dankortgebyret gav i 2014 styrelsen anledning til igen at undersøge, om påbuddet blev efterlevet.
Her var konklusionen, at gebyret, som på det tidspunkt lød på 1,20 kroner, var rimelig.
Når der ikke har været andre påbud, mener Ida Marie Moesby, det kan være tegn på, hvor godt loven faktisk virker.
Ifølge hende har gebyrerne på kortbetalinger ligget lavt lige siden, og påbuddet kan have haft en afskrækkende effekt.
- Hvis nye spillere går ind på et markedet, hvor der er regulering og påbud, tror jeg, de vil være påpasselige med at sætte gebyrerne urimeligt højt, vurderer hun.
Nets venter på undersøgelseDR Nyheder har efter lovindgrebet spurgt Nets, om virksomheden planlægger at sænke gebyrerne for de danskere, der bruger Betalingsservice, men Nets har ingen kommentarer til om de "overvejer eventuelle prisændringer".
Tidligere i dag understregede betalingsgiganten, at man håber på en "grundig og redelig" undersøgelse fra Konkurrence- og Forbrugerstyrelsen, som inddrager data for de seneste års udvikling på det globale marked.
Bankernes interesseorganisation Finans Danmark har ingen kommentarer til lovindgrebet, og Konkurrence- og Forbrugerstyrelsen har ikke haft mulighed for at svare på, hvorfor der kun har været behov for et enkelt påbud med brug af paragraf 122 (tidligere paragraf 79, red.
) de sidste ti år.
FacebookTwitterKopier linkEmner:Konkurrence- og Forbrugerstyrelsen|Nets|Simon Kollerup (politiker)|Forbrug|Erhverv




https://www.dr.dk/sporten/formel1/dansk-racertalent-gennemfoerer-hemmelig-formel-1-test-drengedroem-gaaet-i-opfyldelse

Formel1Dansk racertalent gennemfører hemmelig Formel 1-test: 'Drengedrøm gået i opfyldelse'Christian Lundgaard kørte 449 kilometer i en Renault-racer på Hungaroring i Ungarn.
Det er jo det, jeg har drømt om, siden jeg startede med at køre gokart, siger den unge talent.
19.
sep.
2019 kl.
19.
58Bemærk: artiklen er mere end 30 dage gammelLæs opDen talentfulde racerkører Christian Lundgaard stiler mod en karriere i Formel 1, og torsdag fik den 18-årige dansker en lille smagsprøve på livet i motorsportens fineste klasse.
Lundgaard sad bag rattet i en af Renaults Formel 1-racere i en hemmeligholdt test på Hungaroring-banen i Ungarn.
Læs også:Dansk racertalents 2019-sæson ligger fast: Ét skridt nærmere Formel 1- Det er jo en drengedrøm, der er gået i opfyldelse.
Det er jo det, jeg har drømt om, siden jeg startede med at køre gokart, siger Christian Lundgaard i en pressemeddelelse fra Lundgaard Racing.
Det danske stortalent kører til daglig i Formel 3 og er tilknyttet Renault-teamets udviklingsprogram Renault Sport Academy.
Han kørte i alt 449 kilometer i torsdagens test.
- Jeg havde selvfølgelig forventet mig noget vildt, men det var meget vildere, end jeg havde forestillet mig.
Læs også:Talentet - Familien Lundgaards Kamp | DRTV- Jeg satte gode omgangstider allerede fra start, og feedback fra teamet er, at de er meget tilfredse og positive.
Så det har helt igennem været en fed oplevelse, lyder det fra Christian Lundgaard.
Hans næste opgave bliver sæsonens sidste Formel 3-afdeling, der køres i Sotji i Rusland 27.
-29.
september.
/ritzau/FacebookTwitterKopier link




https://www.dr.dk/nyheder/indland/facebook-og-instagram-vil-blokere-opslag-med-mirakuloese-slankekure-og

IndlandFacebook og Instagram vil blokere opslag med 'mirakuløse' slankekure og skønhedskirurgiDe sociale medier vil især gribe ind over for influencer-markedsføring, siger talsmand.
Instagram og Facebook vil skærpe indsatsen over for vildledende markedsføring af skønhedsprodukter og behandlinger.
Af Lars Lindevall19.
sep.
2019 kl.
20.
02Bemærk: artiklen er mere end 30 dage gammelLæs opBrugerne på Instagram og Facebook bliver hver dag eksponeret for en massiv mængde markedsføring, hvoraf en stor del handler om krop og skønhed.
For bloggere og influencere er det big business at reklamere for produkter og virksomheder.
Men nu skal der ikke længere være frit spil til at omtale alverdens produkter, kure og behandlinger, der er for gode til at være sande.
Vi kan ikke løse et fundamentalt problem - at man er letpåvirkelig i ungdomsårene - men vi kan godt ændre på, hvordan vores platform spiller ind på det.
Peter Mønster, kommunikationschef for Facebook i DanmarkFacebook, der ejer Instagram, vil indføre en funktion, hvor brugerne af de sociale medier kan anmelde opslag med markedsføring af skønheds- og slankeprodukter eller kosmetiske behandlinger.
Derefter vil kontrollanter hos Facebook gennemgå opslaget og blokere det, hvis det er "åbenlyst mirakuløst", oplyser en talsmand fra Facebook over for DR Nyheder.
- Det kan for eksempel være et opslag om en mirakuløs slankepille, som kan fjerne mavefedtet på 14 dage, eller en kur, hvor du kun skal træne fem minutter om ugen for at komme til at ligne en superstjerne.
Den slags opslag vil blive blokeret for alle brugere, siger Peter Mønster, kommunikationschef for Facebook i Danmark, til DR Nyheder.
Læs også:Populære influencere politianmeldt for skjult reklame på sociale medierBeskyttelse af unge under 18Samtidig vil Facebook og Instagram skjule opslag om kosmetiske operationer, så de ikke er synlige for unge brugere under 18 år.
- Lige nu er der en større debat i gang i samfundet om, hvilken rolle teknologi og sociale medier spiller i unge menneskers liv.
På mange områder, herunder også i de billeder og kropsidealer, der bliver fremsat på sociale medier, kan der være en negativ indvirkning på, hvordan man ser sig selv selv som ungt menneske.
Det er noget, vi er meget optaget af, og det er aktuelt for os at forholde os til det ansvar, vi har, siger Peter Mønster.
Ligesom brugere på Facebook og Instagram kan anmelde eksempelvis stødende materiale, så kan de også fremover anmelde markedsføring af slankekure og skønhedsbehandlinger, hvis de virker vildledende.
Han forklarer, at indsatsen især er rettet mod influencer-markedsføring.
- Særligt i forhold til influencer-marketing har vi fået flere værktøjer i skuffen.
Vi kan ikke løse et fundamentalt problem - at man er letpåvirkelig i ungdomsårene - men vi kan godt ændre på, hvordan vores platform spiller ind på det, siger Facebook-talsmanden.
Han forventer, at den nye funktion vil træde i kraft om nogle uger.
Skræddersyede reklamerLektor Niels Ulrik Sørensen, der forsker i ungdomskultur og kropsidealer, siger til DR Nyheder, at "der er god grund til at være opmærksom på reklamerne på sociale medier".
På de sociale medier eksponeres man for et hav af billeder og videoer, og man kaster også sig selv ud i et univers, hvor man bliver dømt, vurderet og liket.
Niels Ulrik Sørensen, ungdomsforsker- Reklamer er i dag skræddersyet i en grad, som vi ikke tidligere har set.
Markedsføringen på de sociale medier er målrettet mod de enkelte brugere på baggrund af en bestemt adfærd.
Som ung er man derfor meget mere udsat for de her reklamer, end man tidligere har været, siger Niels Ulrik Sørensen, der er forskningsleder og lektor på Center for Ungdomsforskning ved Aalborg Universitet.
Han er ikke i tvivl om, at især influencere og bloggere på sociale medier har en indflydelse på unges kropsidealer og selvopfattelse.
Læs også:Stresser du over dine likes?
Så er der (måske) gode nyheder på vej fra Instagram- På de sociale medier eksponeres man for et hav af billeder og videoer, og man kaster også sig selv ud i et univers, hvor man bliver dømt, vurderet og liket.
Der er en præstationskultur, som i vid udstrækning går på det visuelle og kropsmæssige udtryk, siger ungdomsforskeren.
Hos Forbrugerrådet Tænk mener vicedirektør Vagn Jelsøe, at det er godt, at Facebook "tager ansvaret på sig og sætter grænser".
- Dels er der ofte et element af vildledning, og nogle af produkterne, der markedsføres, kan også være direkte sundhedsskadelige.
Så hvis vi kan slippe for det, er det godt, siger Vagn Jelsøe.
FacebookTwitterKopier linkEmner:Facebook|Instagram|Virksomhedskommunikation|PR og kommunikationsbranchen|Vagn Jelsøe (erhvervsleder)




https://www.dr.dk/nyheder/regionale/oestjylland/vr-briller-har-faaet-casper-ud-ad-doeren-trods-angst-min-verden-var

ØstjyllandVR-briller har fået Casper ud ad døren trods angst: 'Min verden var fire vægge.
Nu er den hele verden'Virtual reality giver folk med social angst mulighed for at træne angstprovokerende hverdagssituationer.
© drAf Gitte Hansen og Emma Lichscheidt19.
sep.
2019 kl.
20.
22Læs opForestil dig, at det er fuldstændigt umuligt at tage bussen eller købe ind i et supermarked, fordi man risikerer, at andre mennesker taler højt, eller kassedamen stiller et spørgsmål.
For 31-årige Casper Birkefeldt fra Silkeborg er det ikke blot en ubehagelig forestilling, men et vilkår i hverdagen hver eneste dag.
Han lider nemlig af diagnosen social angst og har i flere år holdt sig bag lukkede døre.
For ham har den sociale angst vist sig at være særdeles invaliderende i netop dagligdagsrutiner, som mange andre slet ikke skænker en tanke.
Eksempelvis en tur i supermarkedet.
Før kom Casper Birkefeldt helst ikke ud fra hjemmet.
(© dr)Social angstSyv procent døjer ifølge WHO med social angst - eller socialfobi.
Flest debuterer i teenagealderen, og problemet er næsten lige hyppigt hos piger og drenge.
Man kan både lide af specifik socialfobi, som er betegnelsen, man bruger, når der kun er enkelte situationer, der udløser angsten.
Ved generaliseret socialfobi vil mange sociale sammenhænge udløse angst.
Ved socialfobi frygter man oftest situationer, hvor man skal præstere i en social sammenhæng og andre kigger på én, fx præsentationsrunder på job.
Man frygter fx at komme til at rødme, svede, ryste på hænderne, skulle på toilettet, få kvalme.
Kilde: Angstforeningen- Det er en ubeskriveligt ubehagelig følelse med hjertebanken og svedture, og man bliver nærmest fastfrosset i sin krop.
Man kan ikke tænke klart, og man leder bare efter en udvej, fortæller han.
Før var verden inden for hjemmets fire væggeI mange år var udvejen at lade være med at gå ud, mens han boede alene.
Nu bor han på botilbuddet H.
C.
Brannersvej i Silkeborg, og her har han fået hjælp af en ny træningsmetode med virtual reality-briller, som giver ham mulighed for at prøve kræfter med en simuleret situation i trygge rammer.
Brillen viser ham eksempelvis en hverdagssituation i et supermarked.
- Man tager brillen på og er pludselig i et andet univers; du står i en kø og øver dig i at være i det, forklarer han.
Virtual reality-filmene skuer gradvist op for ”sværhedsgraden” af de livagtige hverdagssituationer.
Eksempelvis konfronteres Casper Birkefeldt efter nogle træningsgange med en aggressiv mand, der taler i telefon.
Tag her med TV Avisen på besøg hos Casper Birkefeldt og se, hvordan brillerne virker.
Projektet har for nyligt vundet hverdagsinnovationsprisen for at skabe stor værdi og øget livskvalitet for dem, der lider af social angst, og for Casper Birkefeldt har brillerne også betydet, at han nu tør gå i et rigtigt supermarked.
- Det betyder, at jeg ikke behøver have følgeskab, når jeg skal handle.
Jeg kan godt gøre det selv, og jeg kan faktisk tage på en café og befærde mig nogenlunde i mindre tid i myldretiden, siger han.
- Før var jeg lukket inde bag mine fire vægge og havde folk til at handle for mig og folk til at komme og vaske tøj, fordi vaskehuset lå længere nede ad vejen.
Bredes ud til flere borgereAnneline Reuter, der er projektleder og socialfaglig konsulent i Silkeborg Kommune, glæder sig over de positive resultater, Casper Birkefeldt oplever.
- Det er et super effektivt produkt, som kan gavne folk, der har det som Casper, i forhold til at man kan få en mere selvstændig tilværelse og kan blive fri for de hænder, der skal hjælpe én hele tiden, siger hun.
Fem beboere har prøvet brillerne fra TimestoryVR af og er alle blevet mere selvhjulpne og har fået mod til at komme ud i dagligdagssituationer.
Funktionsleder i Socialafdelingen i Silkeborg Kommune Rikke Bækgaard mener, at metoden er så god, at den skal udbredes bredt.
Det går kommunen allerede nu i gang med, så det bliver rullet ud i alle kommunens døgntilbud og dagtilbud samt i kommunens bostøtte.
- Når sejrene kommer, får man tro på, at andre ting også kan lade sig gøre, forklarer hun.
Nu kan Casper Birkefeldt købe ind på egen hånd.
(© dr)Angstforeningen: 'Der er fremtid i det'Cirka syv procent af befolkningen i de vestlige lande lider af en grad af social angst, oplyser Angstforeningen, der mener, Silkeborgs løsning er den helt rette vej at gå.
- Jeg tænker, der er fremtid i det.
Jo flere muligheder og former for behandling der er, jo større mulighed er der for at finde noget, der passer til det enkelte menneske, siger Marie Särs Andersen, der er daglig leder hos Angstforeningen.
Virtual reality-briller er et godt sted at begynde adfærdsstræning, mener hun.
- Er man så hårdt ramt af social fobi, at det kan være svært overhovedet at komme ud ad døren eller til den mindste sociale begivenhed, kan det være et godt sted at starte i trygge rammer, hvor der måske sidder en psykolog ved siden af og med brillerne på, siger Marie Särs Andersen.
Casper Birkefeldt har givet ideer med, der skal være med til at udvikle overbygningen til VR-projektet – og næste step bliver at køre i bus, for det er en udfordring, han selv kæmper med.
- Det kan jeg ikke, og det er et lukket område, man ikke sådan lige kan komme ud af, fortæller han.
Han ville anbefale alle i sin situation at prøve virtual reality.
- Der er en verden til forskel.
Bogstaveligt talt.
Før var min verden fire vægge, nu er det hele verden, siger han.
FacebookTwitterKopier linkEmner:Silkeborg|Silkeborg Kommune|Teknologi|Sundhed og velvære|Supermarkeder




https://www.dr.dk/nyheder/kultur/gift-ved-foerste-blik-michael-kom-med-kaerlighedserklaering-efter-fem-dage-nogle-vil

GIFT VED FØRSTE BLIK 2019Se temaKulturGift ved første blik-Michael kom med kærlighedserklæring efter fem dage: 'Nogle vil synes, det er lige i overkanten'- Jeg kan da godt sidde selv og tænke, at det var lidt hurtigt.
Men jeg mente det, siger Michael.
- Fra vi møder hinanden, er vi i et forhold og har straks alt det her kæreste-nusse-dutte.
Vi har de ultimative vilkår, og så går det bare stærkt med følelserne, siger Michael fra 'Gift ved første blik'.
Af Rikke Bjerge19.
sep.
2019 kl.
20.
40Bemærk: artiklen er mere end 30 dage gammelLæs op- Jeg elsker dig, skat.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Ordene faldt på bryllupsrejsen fra nygifte Michael Sommer til sin brud, Christina Arenholdt Nielsen.
Her på den spanske klippeskrænt i Tarragona med bagende sol og udsigt til havet fik følelserne frit løb.
Ikke at der er noget usædvanligt i, at nygifte siger 'jeg elsker dig' til hinanden.
Men i Michael og Christinas tilfælde havde de kun kendt hinanden i fem dage.
Se klippet med Michael og Christina på bryllupsrejsen:Hermed er de det første par i denne sæson, der har fået så stærke følelser for hinanden - og som nu i femte afsnit har sagt det højt.
- Jeg kan huske det hele, det præcise tidspunkt, og hvad jeg følte lige der.
Måske ville hun ikke gengælde det, men jeg tog chancen alligevel, fordi jeg følte, jeg havde fundet drømmekvinden.
Og hun skulle også vide, at jeg mente det, fortæller 27-årige Michael om episoden i Spanien.
Stil spørgsmål til Michael og ChristinaI aften efter 'Gift ved første blik' kan du stille spørgsmål til Michael og Christina lige her.
At der ikke engang var gået en uge, siden han for første gang så sin to år yngre brud ved alteret, var underordnet.
Også selv om det gik imod eksperternes råd om at sætte tempoet lidt ned.
- Jeg kan da godt sidde selv og tænke, at det var lidt hurtigt.
Men jeg mente det.
Hele vejen igennem gik vi jo all in, og det føltes rigtigt for mig.
Og så tænkte jeg 'ved du hvad, jeg siger det sgu', forklarer han.
- Vi kysser for at løse tingene.
Vi har så meget kærlighed til hinanden, at problemer bliver bagateller.
Som eksperterne også rigtigt siger, så har vi brug for meget kontakt, og hvis den går i stå, bliver det værre, forklarer Michael, som læser til assistent i sundhedssektoren.
(© Snowman Production)Har datet 100 på et årDet er første gang, Michael har mødt en kvinde, han har klikket med så hurtigt.
Og han har ellers datet en del.
I præsentationsvideoen til 'Gift ved første blik' fortæller han, at han har datet 300 kvinder på et år - et tal han dog overdrev med vilje for at understrege, at han havde datet rigtig mange.
Det sande tal er nærmere omkring 100 på et år, fortæller han i dag.
Men ud af de mange dates har der aldrig været en, han følte, han elskede.
Lige indtil eksperterne matchede ham med Christina.
Følelserne for hende begyndte allerede at boble op i ham, da han fik at vide, at han skulle giftes med en ukendt.
- Da jeg så ser hende til brylluppet, og der er jackpot, og hun bare er en tier, får jeg følelser, som om jeg har været med hende i tre måneder.
Så de fem dage er ikke som fem dage for et normalt par, men mere som et år, forklarer han.
'Skat'Flere seere har også bemærket, hvordan parret fra dag ét begyndte at kalde hinanden for 'skat'.
- Det kom meget hurtigt.
Måske da vi tog billeder ude i skoven, lige da vi var blevet gift.
Men det var et kongematch med det samme.
Der var så mange ting, hvor jeg tænkte 'wow, de har bare ramt den'.
Jeg har aldrig været så smaskforelsket før i mit liv, husker han.
Derfor føltes det helt rigtigt at erklære sin kærlighed til hende i Spanien.
- At jeg så fik det gengældt, jamen, det var bare fedt at vide, at det var gensidigt, som han siger.
På en lyserød skyFor Christina blev ikke skræmt af Michaels kærlighedserklæring.
Tværtimod svarede hun med det samme 'jeg elsker dig' tilbage.
- Jeg følte, det var noget, vi begge havde lyst til at sige til hinanden.
Vi levede lidt på en lyserød sky, da vi var ude at rejse.
Det kom meget naturligt, fortæller hun om episoden i Spanien.
- Jeg havde ikke drømt om at møde en, der fik de følelser op i mig så hurtigt, siger Christina fra 'Gift ved første blik'.
(© Snowman Productions)For hende betød det heller ikke noget, at de kun havde kendt hinanden i fem dage.
- Jeg har aldrig haft sådan nogle følelser for en anden så hurtigt.
Tingene gik stærkt i programmet, og vi havde jo kun få uger til at beslutte, om det var det rigtige.
At sige det under en uge efter, vi har mødt hinanden, er da kort tid, det kan jeg da godt se.
Men det føltes slet ikke tidligt, det kom naturligt fra os begge, som hun siger.
Og tidligt eller ej.
Er der overhovedet noget rigtigt og forkert tidspunkt at sige det på?
- Jeg er sikker på, at når folk ser det her, vil der være delte meninger og nogle, der synes, det er lige i overkanten.
Men når jeg nu elsker hende, hvorfor så vente, spørger Michael.
Han fortsætter:- Hvorfor skal det være et tabu, som jeg først kan sige om to år.
Jeg siger det, fordi jeg mærker den.
Beskeder fra singlerVælger parret alligevel at forlade hinanden, kan de trøste sig med, at deres Facebook-indbakke er fyldt til randen med beskeder fra interesserede singler.
Ifølge Michael har han fået over 100 henvendelser og Christina mindst lige så mange.
- Det er lidt voldsomt allerede nu.
Det er virkelig, virkelig mange, der skriver og siger søde ting.
Det er da godt, at folk synes, man er sympatisk, men det er også lidt vildt, som han siger.
Psykolog: Michael læser Christina rigtig godt(© PR)Mette Smidt er psykolog og parterapeut.
Det er hendes tredje sæson i ekspertpanelet i 'Gift ved første blik'.
Her giver hun sit syn på Michaels kærlighedserklæring til Christina.
Hvor hurtigt kan man sige 'jeg elsker dig'?
- Det er 100 procent individuelt.
Men man kan snakke om, hvilken betydning det har at sige det.
Man skal være opmærksom på, at der ligger en form for erklæring og forpligtelse i det.
Så det er med at afstemme forventningerne til 'jeg elsker dig'.
Hvad ligger der i dine tre ord, og hvad ligger der i mine tre ord?
- Der er for eksempel mange, der siger det til deres venner, og for nogle betyder det 'jeg er der for dig hele tiden', og for andre betyder det 'vi ses, når vi ses'.
Så jeg synes, man skal sige det, når man føler, man er tryg ved at give den forpligtelse, som man tror, det afføder.
Synes du, det var en god ide, at Michael sagde det efter fem dage?
- Michael og Christina har begge to en høj intensitet, både når det kommer til tempo og følelser - og det gøre dem trygge at kunne spejle sig i det samme hos den anden.
Og jeg synes, Michael læser Christina rigtig godt.
Der skal noget til, for at hun føler sig tryg.
Han skal komme hende i møde, for at hun føler sig set, forstået og værdsat.
FacebookTwitterKopier linkEmner:Spanien|Facebook|Skat|Parforhold|Catalonien




https://www.dr.dk/nyheder/udland/ekspert-trudeaus-brownfacing-skandale-kan-skade-hele-hans-image

UdlandEkspert: Trudeaus 'brownfacing'-skandale kan skade hele hans imageCanadas premierminister er kommet i store problemer på grund af et gammelt billede fra en udklædningsfest.
Den canadiske premierminister, Justin Trudeau, forbereder sig i øjeblikket på parlamentsvalget, som afholdes den 21.
oktober.
Af Catharina Maria Skov Lassen19.
sep.
2019 kl.
19.
30Bemærk: artiklen er mere end 30 dage gammelLæs opEt billede fra 2001 af den canadiske premierminister, Justin Trudeau, går i disse dage verden rundt, efter det amerikanske nyhedsmagasin Time har bragt det på sin forside.
Hvad er brownfacing?
Brown-og blackfacing dækker blandt andet over brugen af make-up eller andet for at fremstå mørkere.
Det er kontroversielt, og flere personer er kommet i mediemøllen for det i de senere år.
Traditionen med brown- og blackfacing går nemlig tilbage til de såkaldte 'The Minstrel Shows', som var dilettantkomedier, der begyndte i 1800-tallet, hvor hvide skuespillere malede sig i ansigtet og fremstillede afro-amerikanere som dovne og dumme.
Og det knap 20 år gamle billede risikerer nu at få alvorlige konsekvenser for den 47-årige Trudeaus chancer ved det kommende parlamentsvalg den 21.
oktober.
- Dette kan blive en stor belastning for Trudeau, vurderer Michael Böss, som er Canada-ekspert og lektor emeritus ved Aarhus Universitet.
Det omstridte billede viser Trudeau med en turban på hovedet og en kåbe på kroppen som en del af det Aladdin-kostume, Trudeau havde iklædt sig til en arabisk temafest på den skole, hvor han dengang underviste.
Læs også:Trudeau undskylder for brunmalet ansigt: Det var racistiskSamtidig havde han smurt sig ind i brun makeup for at efterligne manden på det flyvende tæppe, og efterligningen har affødt anklager om racisme.
Efter den første afsløring er yderligere to tilfælde kommet frem, hvor Trudeau som ung mand har sminket sig som farvet.
Justin Trudeau undskyldte i går sin udklædning ved udklædningsfesten i 2001.
Den 47-årige canadiske premierminister har erkendt sin fejl og undskyldt den første af episoderne.
- Jeg skulle ikke have gjort det.
Jeg burde have vidst bedre, siger Trudeau ifølge CNN.
Men billedet har vakt stærke reaktioner.
For Canada er et land, hvor man tager stor afstand fra racisme, og derfor bliver billedet af Trudeau opfattet som meget respektløst, fortæller Michael Böss.
- Canadierne ser brownfacing som en måde at gøre grin med minoritetsgrupper.
Man skal heller ikke bruge det ved karneval.
Uheldigt at være "påklædningsdukke" i CanadaDet er ikke første gang, at der bliver peget fingre ad den canadiske premierminister på grund af en uheldig optræden.
For to år siden kom han også uheldigt i fokus under et besøg i Indien.
Som gæst i det store lande iklædte han og familien sig traditionelle indiske gevandter.
Læs også:'Blackface-skandale' kaster demokrater ud i politisk stormvejrUdklædningen pyntede ikke på Trudeaus image.
Mange canadiere synes, at det var pinligt, fordi han flere gange har taget nationaldragter fra andre lande på, når han skulle mødes med minoriteter inden for landets grænser.
- Trudeau får et skær af latterlighed over sig, hvilket kan skade hele hans image, fordi han bliver set som en påklædningsdukke, siger Michael Böss.
Den canadiske premierminister, Justin Trudeau, besøgte sammen med sin familie i februar byen Amritsar, i Indien.
Et uheldigt år for TrudeauTrudeau begyndte sin sidste valgkampagne som det nye liberale lys i Canada og fik 40 procent af stemmerne ved parlamentsvalget i 2015.
Men lyset skinner ikke lige så skarpt her fire år efter.
Den 21.
oktober afholdes parlamentsvalg i Canada, og udsigterne for Trudeau er noget usikre ovenpå et uheldigt år.
I foråret kom det frem, at den canadiske premierminister havde lagt pres på den daværende justitsminister, Jody Wilson-Raybould, for at få hende til at blande sig i sagen om SNC-Lavalin.
SNC-Lavalin er en stor bygge- og ingeniørvirksomhed, og virksomheden blev i 2015 tiltalt for bestikkelse i forbindelse med nogle byggekontrakter i Libyen under Muammar Gaddafis regime.
Læs også:Korruptionssag hjemsøger Canadas premierminister kort før valg: 'Trudeau er skadet politisk'Og selvom anklagemyndigheden havde taget en beslutning om, at sagen skulle for retten, var det Trudeaus plan at holde virksomheden ude af en retssag, der kunne forhindre SNC-Lavalin i at arbejde for den canadiske regering.
Trudeau argumenterede for, at SNC-Lavalin ifølge ham leverer mange arbejdspladser.
En kommisionsrapport konkluderede sidste måned, at Justin Trudeau handlede ud over sine beføjelser:Efter SNC-Lavalin sagen har det konservative oppositionspartis leder, Andrew Scheer fra Canadas konservative parti, forsøgt at bruge anklagerne til at svække premierministeren og hans liberale parti.
SNC-Lavalin sagen påvirkede meningsmålingerne efterfølgende, og de konservative lå seks procentpoint over de liberale.
Men ved sidste meningsmåling på CBC News ligger de to partier side om side.
Men Michael Böss mener dog, at den nuværende sag kan få konsekvenser for valgresultatet den 21.
oktober.
- Det kan ende med, at de to sager tilsammen kommer til at få konsekvenser for Trudeaus politiske fremtid, lyder hans vurdering.
FacebookTwitterKopier linkEmner:Canada|Justin Trudeau (politiker)|Muammar Gaddafi (politiker)|Valg og folkeafstemninger|Aarhus Universitet




https://www.dr.dk/nyheder/kultur/laes-svarene-christina-og-michael-fra-gift-ved-foerste-blik-derfor-siger-vi-skat-til






https://www.dr.dk/nyheder/udland/cameron-vaekker-mishag-i-kongehuset-afsloerer-samtale-med-dronningen

UdlandCameron vækker 'mishag' i kongehuset: Afslører samtale med dronningenPremierministeren bad Elizabeth II om at blande sig i skotsk folkeafstemning.
David Cameron i selskab med dronningen i 2015.
Af Jakob Busk Olsen19.
sep.
2019 kl.
18.
22Bemærk: artiklen er mere end 30 dage gammelLæs opDa vælgerne i Skotland i 2014 skulle stemme for eller imod uafhængighed fra Storbritannien, bad premierminister David Cameron dronning Elizabeth II om hjælp.
I en ny dokumentar på tv-stationen BBC fortæller den tidligere konservative leder, at han bad dronningen om at "løfte et øjenbryn" ved udsigten til, at Skotland stemte for uafhængighed.
Elizabeth II holdt senere en kryptisk tale, hvor hun opfordrede skotterne til at "tænke grundigt over fremtiden.
"Tvivl om neutralitetDavid Camerons afsløring af sin samtale med dronningen er delikat af flere grunde, skriver BBC.
For det første rejser episoden tvivl om monarkens status som en totalt neutral figur, som ikke blander sig i politiske spørgsmål.
For det andet bryder Cameron en uskreven regel om, at man aldrig refererer fra samtaler mellem premierministeren og dronningen.
modstandere af uafhængighed fejrer valgsejren i Glasgow i 2014.
Kilder i kongehuset, som ellers ikke udtaler sig om den slags - heller ikke anonymt, udtrykker "mishag" ved Camerons afsløring.
- Det gør det svært at få forholdet (mellem premierministeren og dronningen) til at trives, siger kilderne til BBC.
David Cameron forsvarer sig med, at han ønsker at give en "ærlig forklaring" på sine handlinger.
Upassende og desperat55,3 procent af vælgerne i Skotland stemte i 2014 nej til at løsrive sig fra Storbritannien.
Lederen af kampagnen for uafhængighed, tidligere førsteminister Alex Salmond, siger, at Camerons handlinger ikke bare er upassende.
De viser også, hvor desperat regeringen var op til folkeafstemningen, siger han.
FacebookTwitterKopier linkEmner:David Cameron (politiker)|Storbritannien|BBC|Skotland|Royalt




https://www.dr.dk/nyheder/udland/oestrigske-politikere-truer-historisk-eu-handelsaftale-med-sydamerika-den-er-skidt

UdlandØstrigske politikere truer historisk EU-handelsaftale med Sydamerika: 'Den er skidt for klimaet'Handelsaftalen med blandt andet Brasilien har mødt kritik fra flere sider.
De østrigske politikere frygter blandt andet, at den nye handelsaftale kan føre til skovrydninger i Amazonas.
Af Per Bang Thomsen - Bruxelles19.
sep.
2019 kl.
20.
40Bemærk: artiklen er mere end 30 dage gammelLæs opDen omfattende frihandelsaftale, som EU i sommer indgik med Brasilien, Argentina, Uruguay og Paraguay, går en noget usikker fremtid i møde, efter at et flertal i det østrigske parlament har valgt at afvise den.
Aftalen, som tog 20 år at forhandle på plads, kan først træde i kraft, når alle EU-landene har sagt endelig god for den.
Men ifølge et bredt politisk flertal i det østrigske underhus er aftalen med de fire sydamerikanske lande, der sammen går under navnet ’Mercosur’, til skade for blandt andet klimaet og miljøet.
Derfor har de ifølge SpiegelOnline besluttet, at den østrigske regering skal nedlægge veto mod den, når EU’s stats- og regeringschefer skal tage stilling til den i Det Europæiske Råd.
- Mercosur-aftalen truer verdens klima og fører til skovrydning af regnskoven.
I en tid med klimakrise er det helt forkert at begynde at transportere flere produkter, som bedre kan produceres her i Europa, over havet, understregede Jörg Leichtfried fra det østrigske socialdemokrati, SPÖ, inden afstemningen.
Det er fire ud af de fem hovedpartier i Østrig, der bakker op om beslutningen, heriblandt det konservative ÖVP-parti, som indtil maj i år stod i spidsen for landet.
- Det er en stor succes for forbrugerne, miljøet, dyrevelfærden og menneskerettighederne, tilføjede Jörg Leichtfried, som har været tovholder på forslaget, efterfølgende på Facebook.
'Historisk' aftaleHandelsaftalen blev ellers betegnet som ”historisk”, da den blev indgået under G20-topmødet i den japanske storby Osaka i juni i år.
- Midt i internationale handelsspændinger sender vi i dag et stærkt signal sammen med vores Mercosur-partnere om, at vi går ind for regelbaseret handel, lød det fra Europa-Kommissionens formand, Jean-Claude Juncker.
Mercosur-aftalen blev indgået under G20-topmødet i Osaka.
Jair Bolsonaro, der står som nummer to fra højre, har selv rost aftalen og betegnet den som vigtig for Brasiliens økonomi.
Handelsaftalen er den største, EU nogensinde har forhandlet på plads.
Og hvis den træder i kraft, vil den blandt andet fjerne en række handelshindringer, som i dag besværliggør samhandlen mellem EU og de sydamerikanske lande – heriblandt fjerne toldafgifter på produkter som juice, pulverkaffe og frugter.
Målet er at øge eksporten fra begge parter, og den vil i givet fald komme til at omfatte 780 millioner mennesker og en fjerdedel af verdensøkonomien.
Det er dog ikke alle, der deler Jean-Claude Junckers begejstring for aftalen.
Flere europæiske landbrugsorganisationer har været stærkt kritiske overfor, at sydamerikanske producenter af kød, sukker og ætanol står til at få bedre adgang til det europæiske marked.
De frygter, at Europa vil blive oversvømmet med billigere, sydamerikanske alternativer, der kan få priserne til at falde.
Macron truer med at spænde benFra miljøorganisationer har der været kritik af, at EU har valgt at indgå en aftale med blandt andre Brasiliens omstridte præsident, Jair Bolsonaro, som overtog posten i begyndelsen af året.
Han er selverklæret klimaskeptiker.
Derudover har han gjort det lettere for folk, der vil fælde Amazonas for at dyrke jorden, at gøre det.
De frygter blandt andet, at den brasilianske regering vil nikke ja til mere regnskovsfældning for på den måde at kunne øge landbrugsproduktionen og derved eksportere flere varer til EU.
Læs også:DR i Amazonas: Mennesker slås ihjel i kampen om regnskovenDerfor blev Mercosur-aftalen også trukket ind i debatten om de store skovbrande i Amazonas.
- Det er svært at forestille sig en harmonisk ratificeringsproces i de europæiske lande, så længe den brasilianske regering tillader, at man ødelægger jordens grønne lunger, sagde rådsformand Donald Tusk i sidste måned.
Og den franske præsident, Emmanuel Macron, truede efterfølgende med at nedlægge veto mod aftalen, hvis ikke den brasilianske regering lever op til de forpligtelser, heriblandt at bekæmpe skovrydning, der er en del af FN’s klimaaftale fra Paris, og som er skrevet ind i handelsaftalen.
Den franske præsident, Emmanuel Macron, er ikke begejstret for sin brasilianske kollegas håndtering af skovbrandene i Amazonas.
Ikke død endnuDet samme gjorde den irske og den luxembourgske regering.
Og den kommende kommissionsformand, Ursula von der Leyen, har ifølge mediet Politico udtalt, at hun er klar til at droppe aftalen, hvis ikke de fire Mercosur-lande lever op til deres miljømæssige forpligtigelser.
Trods beslutningen i Østrig er aftalen dog ikke død endnu.
De østrigske politikere, der senere på måneden skal til valg, kan vælge at tage en ny afstemning på et senere tidspunkt, skriver Politico.
Derudover mener toneangivende EU-medlemslande som Tyskland, Spanien og Storbritannien, at aftalen ikke skal droppes trods kritikken.
- Det er netop ved at bruge de miljømæssige klausuler, der er i aftalen, at vi kan gøre fremskridt, lød det i august i en udtalelse fra den spanske regering.
Ifølge Politico bliver det tidligst næste år, at Det Europæiske Råd skal ratificere aftalen.
Det skal ske ved enstemmighed.
Derudover skal aftalen også godkendes af både Europa-Parlamentet og parlamenterne rundt om i Europa.
FacebookTwitterKopier linkEmner:Brasilien|Sydamerika|Erhvervspolitik|EU-forhold|Frankrig




https://www.dr.dk/sporten/haandbold/challenge-system-kan-blive-fortid-midt-i-haandboldsaesonen

HåndboldChallenge-system kan blive fortid midt i håndboldsæsonenIfølge Divisionsforeningens direktør kan det blive aktuelt at droppe challenge-system midt i håndboldsæsonen.
Challenge-systemet har skabt mere forvirring end gavn.
19.
sep.
2019 kl.
16.
55Bemærk: artiklen er mere end 30 dage gammelLæs opDet nye challenge-system, der i denne sæson bliver testet i den bedste danske håndboldliga både hos mænd og kvinder, kan blive fjernet midt i sæsonen.
Det siger Divisionsforeningens direktør, Thomas Christensen, til Jyllands-Posten, efter at systemet onsdag var oppe på et fællesmøde i dansk håndbolds top oven på en kritisabel start.
Læs også:DHF-formand om omdiskuteret challenge-system: 'Kan blive nødt til at pille det af igen'- Det kan være, at vi står i november eller december og siger, at vi tror ikke på, at dette system har sin gang på jord.
Så bliver indstillingen, at det ikke hører til i håndbold, og så må man håbe på, at det vil blive efterlevet, siger Thomas Christensen.
Systemet testes kun af i Danmark, men indtil videre har det været en hård fødsel.
Mere forvirring end gavnReglen om, at hver ligatræner én gang per kamp kan kræve at se en dommerkendelse igennem på video, har hidtil skabt mere forvirring end gavn.
Derfor har Dansk Håndbold Forbund (DHF) og Divisionsforeningen bedt klubberne om inputs inden et møde i udviklingsgruppen i midten af oktober, skriver Jyllands-Posten.
Læs også:Dansk håndbold skal være prøvekanin: Trænere får mulighed for video-challenge- Det kan være, at det skal ændres eller helt droppes.
Hvis det, som ikke virker, ikke kan tilrettes, skal det selvfølgelig ikke være der.
Men vi har også lavet den aftale, at hvis noget kan rettes til det bedre, skal vi gøre det.
- Det gælder også, selv om reglementet tilskriver, at man ikke kan ændre regler i en igangværende sæson.
Men i tilfældet med challenge er der tale om en testregel, og så er sagen en anden, siger Thomas Christensen.
/ritzau/FacebookTwitterKopier link




https://www.dr.dk/sporten/boksning/historiens-mest-grufulde-sejr-et-beskidt-trick-gjorde-det-af-med-amerikansk

Alt for SejrSe temaBoksningHistoriens mest grufulde sejr?
Et beskidt trick gjorde det af med amerikansk boksetalent Billy Collins Jr.
og Luis Resto var hovedrolleindehavere i én af boksningens allermest kontroversielle kampe.
Af Peter Kobbersmed19.
sep.
2019 kl.
18.
31Læs opPå en martsaften i New York i 1983 skete det utænkelige.
I en sydende Madison Square Garden med mere end 20.
000 ellevilde boksefans på lægterne blev der vendt op og ned på aftenens menu.
Hvad der blot skulle have været en let og forudsigelig appetizer til den egentlige hovedkamp, er i dag det opgør, man mere end 36 år efter stadig husker.
Husker med gru.
For den aften i New York blev én af boksehistoriens - ja, måske hele sportshistoriens - største ugerninger begået, da den dengang 21-årige Billy Collins Jr.
skulle gå ti omgange mod den syv år ældre Luis Resto.
Alt for sejrDR Sporten sætter i uge 38 fokus på, hvad det kræver at være blandt de bedste i verden i sin sport.
Temaet ”Alt for sejr” handler om eliteatleters vilje til – på godt og ondt – at vinde for enhver pris, og de (fra)valg og kompromiser, der følger med, hvis man vil være den bedste.
Se hele temaet her.
På papiret var det ikke en kamp, som så jævnbyrdig ud.
Billy Collins Jr.
- med kaldenavnet Ray - var den fremadstormende komet med 14 sejre og ingen nederlag i sin gryende karriere.
Luis Resto derimod var den bløde mellemvare.
19 sejre, syv nederlag og tre uafgjorte kampe.
En erfaren bokser, hvis stærkeste våben var hans evne til at tage imod tæv, og som derfor skulle være den perfekte trædesten for unge Billy Collins Jr.
i jagten på langt større triumfer.
Men sådan skulle det ikke gå.
Old school boksningI minutterne frem til kampstart talte de amerikanske kommentatorer begejstrede om udsigten til en kamp, som var “old time Madison Square Garden” værdig.
En nostalgisk forventning om, at to modige og offensive boksere ville gøre alt for ikke bare at vinde opgøret, men også publikums gunst.
Og knap var kampen i gang, før det på amerikansk tv lød: “You see right away… they came to fight”.
Men hvad ingen publikummer, ingen tv-seere, ingen kommentatorer vidste var, at de skulle blive vidne til et regulært overgreb.
En kontroversiel kamp som 25 år senere skulle blive genstand for en dokumentar med den umiskendelige titel: “Et overfald i ringen” (“Assault in the ring”).
Efterhånden som kampen skred frem, blev det gradvist tydeligere, at én af bokserne blev hårdere mærket af de ellers skiftende slagserier.
Billy Collins Jr.
begyndte at se mere og mere hærget ud.
Han lignede ikke en mand, som rent boksemæssigt var overmatchet.
Men hans ansigt fortalte historien om en mand, som var ved at få faretruende tæv.
De forbandede handskerI kampens tiende og sidste omgang var Billy Collins Jr.
ikke til at kende længere.
Og da gong gong’en lød, havde den unge bokser ikke andet at gøre end at søge mod eget ringhjørne, pleje sine skader og afvente sit nederlag.
Luis Resto blev da ganske vist også i første omgang udråbt som vinder, men før han nåede at juble over sejren, skrånede han over kanvassen for at vise sportsmanship.
Han sagde tak for kampen, omfavnede den svært medtagede Collins og ville ellers søge mod sin egen lejr igen.
Men i Collins Jr.
s ringhjørne stod en mand, som ikke kunne forstå, hvordan Restos slag havde forvoldt så stor skade.
Manden var selv tidligere bokser.
Han kendte til at stå i ringen.
Vidste, hvordan det føltes at blive ramt gentagne gange af en modstanders handske.
Billy Collins Sr.
hed han og var far til aftenens umiddelbare taber.
Han ville også sige tak for kampen til sin søns banemand, men man kunne se, at han havde en dagsorden.
Billy Collins Sr.
greb fat om Luis Restos handsker.
Han trykkede i dem.
Undersøgte dem med både øjne og hænder.
- Hey - al polstringen er ude af de forbandede handsker, udbrød han med lige dele desperation og overbevisning i stemmen.
Og man kan se på tv-billederne, at Luis Resto fik travlt med at komme væk.
Kampens dommere og officials blev mistænksomme, og i timerne efter opgøret blev handskerne konfiskeret.
Godt to uger efter dramaet i New York kunne en kommission afsløre, at Billy Collins Sr.
havde ret: Luis Resto havde gennem 10 runder tævet løs på sin modstander med handsker uden polstring.
10 runder, hvor Billy Collins Jr.
måtte modtage slag af nærmest bare næver.
Eller det skulle vise sig at være endnu værre.
For i 2008 indrømmede Luis Resto, at ikke bare var polstringen fjernet: Hans træner - Carlos ‘Panama’ Lewis - havde også svøbt Restos hænder i gips.
"Kampen dræbte Ray"Genser man kampen i dag, er lyden fra hvert eneste af Luis Restos slag på Billy Collins Jr.
ubærligt.
Slagene fik uoverskuelige konsekvenser for Collins Jr.
Han smadrede iris i sit ene øje og fik aldrig sit normale syn tilbage.
Og blot ni måneder efter kampen omkom Billy Collins Jr.
i en trafikulykke.
Dybt alkoholiseret og deprimeret.
Kampen dræbte Ray.
Det kan godt være, at han ikke døde den aften.
Men han var så godt som dødBilly Collins Sr.
Han var søn af arbejderklassen og havde aldrig drømt om andet end det store boksegennembrud.
Men da den drøm blev slukket, havde Billy Collins Jr.
svært ved at finde fodfæste igen.
Både Luis Resto og ‘Panama’ Lewis nægtede begge i flere årtier ethvert kendskab til nogle former for snyd.
De fik dog begge fængselsstraffe og afsonede hver i 2,5 år.
Men Luis Resto endte med at indrømme det ubegribelige trick, som han og hans team havde benyttet sig af i jagten på at stå med armene hævet i Madison Square Garden.
Og han har prøvet at få ‘Panama’ Lewis til at nå samme erkendelse.
Uden held.
Billy Collins Sr.
døde i 2018.
80 år gammel.
Og med bitterhed i hjertet.
Han kom sig aldrig over sin søns skæbne.
Til det amerikanske sportsmagasin Sports Illustrated nåede han at udtale sig:- Kampen dræbte Ray.
Det kan godt være, at han ikke døde den aften.
Men han var så godt som død.
Artiklen er skrevet på baggrund af:Bare Knuckles fra Sports IllustratedCruelest punches follow fighter’s final ring loss fra New York TimesDokumentaren “Assault in the ring” fra HBOFacebookTwitterKopier linkEmner:New York|Panama|Sports Illustrated|Boksning|HBO




https://www.dr.dk/sporten/fodbold/europaleague/minut-minut-forloesende-sejr-fck-i-europa-league

Europa LeagueMINUT FOR MINUT Forløsende sejr for FCK i Europa LeagueFC København higer efter en sejr efter to nederlag i træk i Superligaen.
Revanchen kan komme i aften i Europa League-gruppen mod schweiziske Lugano19.
sep.
2019 kl.
18.
56Bemærk: artiklen er mere end 30 dage gammelLæs opFacebookTwitterKopier linkEmner:FC København|Europa League|Fodbold




https://www.dr.dk/nyheder/viden/teknologi/usas-flaade-bekraefter-videoer-med-mystiske-objekter-i-luften-er-aegte

TeknologiUSA's flåde bekræfter: Videoer med mystiske objekter i luften er ægte Flåden kalder det uidentificerede luftfænomener.
Nyheden kan puste liv i konspirationsteorier om ufoer, siger forsker (© youtube)Af Allan Nisgaard19.
sep.
2019 kl.
17.
45Bemærk: artiklen er mere end 30 dage gammelLæs op’Se den lige.
Den roterer.
’Sådan lyder det i en videooptagelse med to jagerpiloter fra den amerikanske flåde, der jagter et uidentificeret flyvende objekt, også kaldet ufo, over Stillehavet.
Videoen er en af tre videoer, der blev offentliggjort i 2017 og 2018 af New York Times og organisationen To The Stars Academy of Arts & Sciences.
Nu har den amerikanske flåde meldt ud, at videoerne og objektet i dem er ægte, skriver CNN.
Hvad det er for et objekt, jagerpiloterne observerer, kan de ikke forklare.
Men der bliver altså ikke nævnt noget om rumvæsner.
- Der er tale om en observation, der ikke kan forklares, og det er så det, militæret melder ud, siger Kasper Grotle Rasmussen, der er lektor i amerikanske studier og forsker i konspirationsteorier.
Hvad er en konspirationsteori?
Når mennesker tænker, at en bestemt forklaring på noget ikke er sand, og i stedet finder på en ny forklaring, så kaldes det en konspirationsteori.
Som udgangspunkt er det en forestilling om, at der er nogen, som gør noget bag lukkede døre, som de ikke burde gøre.
Altså et eller andet hemmeligt, som kan have en negativ virkning på folk.
Derudover ligger der det i konspirationsteorier, at der er altid, er nogen, som står bag.
Der er ikke noget, der sker tilfældigt.
Eksempler på kendte konspirationsteorier er, at månelandingen var fup og at terrorangrebet den 11.
september 2001 var iscenesat af den amerikanske regering og CIA.
Kilde: Kasper Grotle Rasmussen fra Syddansk Universitet.
Det er talsmanden fra den amerikanske flåde, Joe Gradisher, der har udtalt sig om videoerne.
Det gjorde han først til mediet Black Vault, der er en side, der skriver, at de afslører hemmeligheder fra den amerikanske regering.
Siden hen har mediet Motherboard og efterfølgende CNN fået bekræftet oplysningerne.
I to af de tre videoer, optaget i 2015, kan du se objektet rotere på lang afstand, mens du kan høre jagerpiloterne tale om objektet.
De er blandt andet overraskede over, hvor hurtigt det flyver.
En gave til konspirationsteoretikereI løbet af de seneste år er der dukket flere historier op om jagerpiloter, der observerer mystiske objekter.
I nogle tilfælde er der tale om droner, men i andre tilfælde har militæret ikke kunnet finde ud af, hvad det er, fordi de ikke har haft nok data til at spore det.
Den amerikanske flåde har udsendt vejledninger til deres piloter i forhold til, hvordan de skal rapportere observationer af objekter, de ikke kan identificere.
Militæret omtaler det som ’uidentificerede luftfænomener’, skriver CNN.
- De bruger ikke begrebet ufo, og det er formentlig fordi ordet er lidt ladet, siger Kasper Grotle Rasmussen.
Ordet ufo er nemlig gennem litteratur, tv og film blevet koblet sammen med rumvæsner.
Og så er fænomenet ofte diskuteret blandt konspirationsteoretikere.
På sociale medier kan du for eksempel finde flere kanaler og grupper med ufo-diskussioner.
- Der er mange konspirationsteorier om emnet.
En af de brede teorier er, at ufoer ikke har noget med rumvæsner at gøre, men at det er regeringen, som udvikler våben til at kunne overtage magten på en eller anden måde.
En anden bred teori er, at regeringen arbejder sammen med rumvæsner på den ene eller anden måde, siger Kasper Grotle Rasmussen.
Tidligere medlem af bandet Blink-182 Tom Delonge har startet To the Stars Academy of Arts and Sciences, som er en organisation, der studerer ufoer og udenjordisk liv.
Organisationen har været med til offentlig at dele de tre videoer.
Den amerikanske flåde ved ikke, hvordan to af videoerne er blevet offentligt tilgængelige i første omgang.
(Foto: Philkon Phil Konstantin © Wikimedia Commons.
)Når myndighederne går ud i pressen og bekræfter historier eller rygter, så griber konspirationsteoretikere ofte muligheden for at køre videre på historien, forklarer Kasper Grotle Rasmussen:- Nu ved jeg jo ikke præcis, hvad den specifikke nyhed har sat i gang, da det jo er helt nyt.
Men generelt set er det ofte en anledning for konspirationsteoretikerne til at sige: "Se, vi vidste det.
Myndighederne skjuler noget, og nu er de tvunget til at indrømme det.
"Kasper Grotle Rasmussen forklarer, at det også kan puste nyt liv i andre teorier.
- Det er jo også en anledning for konspirationsteoretikerne til at spekulere i, om det betyder, at alle de andre ting, de tænkte omkring skjult ufo-viden, også er sandt.
Altså, er det her i virkeligheden kun begyndelsen, siger han.
Internettet sætter gang i teorierneKonspirationsteorier om blandt andet ufoer har takket være internettets udbredelse fået mere liv i de senere år.
Det forklarer Kasper Grotle Rasmussen:- Da vi kom op i 90’erne tog det for alvor fat.
Især yderfløjene fik hurtigt spredt deres teorier, og det fortsatte de med.
I dag, hvor den her slags viden kommer frem på sociale medier, kan det hurtigt få et stærkt liv.
Du kan få rigtig mange af den her slags historier i dit news feed, siger han og fortsætter:- Omvendt kan en teori også hurtigt blive en døgnflue, fordi der simpelthen er så mange teorier, der deles på de forskellige fora.
FacebookTwitterKopier linkEmner:CNN|Militær|Flåde|USA|New York Times




https://www.dr.dk/nyheder/indland/lille-syvsover-skaber-stor-glaede-i-soroe-det-er-en-meget-vigtig-observation

IndlandLille syvsover skaber stor glæde i Sorø: 'Det er en meget vigtig observation'Indsatsen for at hjælpe et af Danmarks mest truede pattedyr viser resultater på Midtsjælland.
Den lille hasselmus, der i søndags blev observeret i Kongskilde nær Sorø.
(© Naturstyrelsen)Af Mark Lindved Norup19.
sep.
2019 kl.
18.
04Bemærk: artiklen er mere end 30 dage gammelLæs opEt lille kræ kan skabe stor glæde.
Og synet af et af Danmarks mindste pattedyr fik i søndags en flok frivillige naturentusiaster til at juble.
HasselmusenTilhører familien af syvsovere og er trods navnet ikke en mus.
Seks til ni centimeter lang - vejer 15 til 35 gram.
Kan genkendes på sine lange, buskede hale.
Tilbringer dagen med at sove i sin rede.
Fra september-oktober til april går den i dvale.
Findes formentlig kun på Midt- og Sydsjælland samt den østlige del af Jylland og på Sydfyn.
Er truet og beskyttet af EU's lovgivning.
I en redekasse i det statsejede område Kongskilde nær Sorø stødte de på en hasselmus, der udover at være meget sky også er blandt de mest truede dyr i den danske natur.
I Kongskilde har Naturstyrelsen igennem en årrække gjort en særlig indsats for at få hasselmusen til at slå sig ned, og derfor er en forrygende nyhed, at den lille gnaver, nu er observeret i området.
En vigtig observationDet siger Niels Hilker, der er formand for Danmarks Naturfredningsforening lokale Sorø-afdeling.
- Vi vidste, at den fandtes i Horsebøg-området, der ligger cirka 10 kilometer nordligere, og derfor er det simpelthen en glædelig nyhed, at den er begyndt at brede sig, selvom der er en ganske lille bestand.
- Det er en meget vigtig observation, der viser, at arten måske er inde i en gunstig udvikling, for man kunne ellers godt have frygtet, at bestanden var faldende, forklarer han.
Hasselmusen ses sjældent i dagslys, men kan kendes på sin buskede hale.
Hasselmusen ses sjældent i dagslys, men kan kendes på sin buskede hale.
(© Danmarks Naturfredningsforening)Beskyttet af EU-lovgivningFor at skabe så gode betingelser for hasselmusen som muligt, har Naturstyrelsen i samarbejde med frivillige sat redekasser op og plantet grønne korridorer, der gør det muligt for den lille gnaver at kravle fra kvist til kvist og på den måde brede sig.
Hasselmusen er beskyttet af EU’s lovgivning om naturbeskyttelse, og Danmark har derfor en særlig forpligtelse til at passe på arten.
I 2008 byggede Vejdirektoratet en faunapassage for hasselmus over Svendborgmotorvejen.
Den blev efterfølgende kritiseret for at være spild af 18 millioner kroner, da der efter fire år endnu ikke var observeret et krydsende eksemplar af arten.
FacebookTwitterKopier linkEmner:Dyr|EU|Kongskilde Industries|Sorø|Naturbeskyttelse




https://www.dr.dk/nyheder/kultur/afsloering-her-er-deltagerne-i-den-store-bagedyst

Den store bagedyst 2019Se temaKulturAfsløring: Her er deltagerne i Den store bagedystFrisøren i Aalborg, gymnasieeleven i Hørsholm og otte andre bagetalenter kæmper om trofæet i ny omgang af DR1's seersucces.
Klar, parat, bag!
Her er de ti deltagere, som dyster i sæson nr.
8 af DR's elskede program, 'Den store bagedyst'.
- Seerne kan se frem til en ny sæson, der igen vil samle danskerne om en aktivitet, som alle kan være med til, og som kan inspirere folk til selv at give sig i kast med bagningen og måske prøve nye opskrifter, siger vært Timm Vladimir.
Af Søren Bygbjerg19.
sep.
2019 kl.
17.
57 | opdateret 19.
sep.
2019 kl.
18.
37Bemærk: artiklen er mere end 30 dage gammelLæs opDe 10 nye deltagere er klar til at dyste om titlen som Danmarks bedste amatørbager, når 'Den store bagedyst' er tilbage på DR1 fra lørdag 5.
oktober.
DR går nu ud med deltagerne, efter at Billedbladet og BT har opsnuset, at der er tale om syv kvinder og tre mænd i årets felt og afsløret billeder af dem.
- Der er 10 nye deltagere og derfor også 10 nye spændende og forskellige personligheder, som seerne skal lære at kende igennem programmerne.
Samtidig har vi været i udviklingsværkstedet og fundet på nye temaer og udfordringer, som kan give spænding og udfordre alle, siger Søren Olsen, der er redaktør på DR1-seermagneten.
Deltagerne kommer fra hele landet og har hver sin helt forskellige baggrund.
De spænder lige fra en frisør i Aalborg til en gymnasieelev i Hørsholm.
Yngste deltager er 17 år, ældste er 59.
Du kan lære alle deltagerne bedre at kende i listen nedenfor.
Sådan startede det: Den store bagedystEr baseret på den engelske tv-format ‘The Great British Bake Off’, der er gået verden rundt siden 2010.
Blev sendt første gang på DR1 i 2012 med Peter Ingemann og skuespiller Neel Rønholt som værter.
Året efter fortsatte Ingemann på jobbet alene.
Fik i 2014 skuespiller og kok Timm Vladimir som vært.
Blev optaget på Vinderslevholm og Kjellerup i Midtjylland indtil 2015.
I dag lægger Clausholm Slot nær Hadsten rammer til.
Havde oprindeligt Mette Blomsterberg og Jan Friis-Mikkelsen som dommere.
I 2016 blev de skiftet ud med Katrine Foged Thomsen og Markus Grigo.
Går ind i sin ottende sæson, der starter 5.
oktober på DR1.
DR kan også løfte lidt af sløret for de temaer, som deltagerne skal prøve kræfter med i programmet i løbet af efteråret:- Vi kommer igen i år til at udfordre deltagerne på rigtig mange forskellige måder.
De skal bage tyske kager, lave høje kagekonstruktioner og imponerende bryllupskager.
De skal også udfordres af bagerlandsholdet og vise, at de kan nytænke en 'kajkage’, siger Bagedyst-redaktør Søren Olsen.
Se Timm Vladimir introducere de ti nye deltagere i videoen her:Mens der er nye ansigter blandt deltagerne, er det gamle kendinge, der indtager de øvrige roller.
Timm Vladimir er tilbage som vært, mens konditor Katrine Foged Thomsen og bager og dessertkok Markus Grigo er genvalgt som dommere.
- Vi har et fantastisk deltagerfelt med fede personligheder, og jeg er sikker på, at alle kan finde deres personlige favorit at heppe på, siger Timm Vladimir.
- Vi har selvfølgelig også rystet posen og glæder os til at få besøg af flere kompetente, udenlandske gæster, der for alvor udfordrer deltagerne med nye teknikker, fortæller han.
1LouiseLouise på 37 år er til dagligt tandlæge og har elsket at bage så længe, hun kan huske.
I Louises køkken er der fokus på at minimere madspild og hun drømmer om at nå finalen i 'Den store bagedyst'.
2FillipFillip, 30, er pædagog på en efterskole.
Efter en tur til Hawaii har han sagt "ja til Gud", og den kristne tro er en grundsten i hans liv.
Op til den store bagedyst har han serveret kage for sin kone og søn på 2 år næsten hver dag.
3BeateBeate på 26 år elsker farver og det afspejler sig i hendes bagværk.
Beate arbejder som frisør og er på landsholdet i roller derby.
4MiaMia er feltets yngste deltager på 17 år og går i gymnasiet.
Hun bor med sin familie i Rungsted og er den, der står for madlavningen derhjemme.
5FrederikkeFrederikke er 23 år og studerer kunst og design i Amsterdam.
I sit bagværk tager hun udgangspunkt i sin interesse for æstetik og elsker at eksperimentere.
6PiaPia er med sine 59 år årets ældste deltager.
Til dagligt arbejder hun som pantefoged og elsker at udfolde sin kreative side gennem bagning.
7HenrikHenrik på 31 år bruger meget af sin tid i et køkken, når han til dagligt arbejder som tjener og sommelier.
Når han ikke er i køkkenet for at bage, undeviser han i dans flere timer om ugen.
8RikkeRikke er 30 år og arbejder til dagligt som revisor.
Den første kage, hun lærte at bage, er hendes yndlingskage, nemlig vandbakkelser.
9Victoria)Victoria på 28 år pædagogstuderende og siger selv, at hun har en "krøllet tankegang".
Den bruger hun blandt andet, når hun bager og elsker tanken om "fra jord til bord".
10RasmusRasmus på 37 er demand manager og far til to drenge.
Udover at bruge tid i køkkenet underviser Rasmus i spinning og er vild med Nik og Jay.
Sev alle opskrifterne fra de tidligere sæsoner af 'Den store bagedyst' på dr.
dk/mad lige her.
FacebookTwitterKopier linkEmner:DR1|Katrine Foged Thomsen (konditor)|Timm Vladimir (skuespiller)|Madlavning|Aalborg




https://www.dr.dk/nyheder/indland/ekspert-om-straekningskontrol-i-oeresundstunnel-det-er-win-win-win

SnapbilisterneSe temaIndlandEkspert om strækningskontrol i Øresundstunnel: Det er win-win-winFlere fordele ved at indføre permanent hastighedskontrol i Øresundstunnelen og på motorveje, siger trafikforsker.
Permanent strækningskontrol vil sænke hastigheden, øge kapaciteten på vejene og formindske luftforureningen, siger trafikforsker, Harry Lahrmann, Af Jakob Lyders Tarpgaard19.
sep.
2019 kl.
16.
59Bemærk: artiklen er mere end 30 dage gammelLæs opTænk, hvis der fandtes en løsning, som fik bilister til at overholde hastighedsgrænsen, som øger kapaciteten af biler på vejene, og som nedsætter luftforureningen.
Og det gør det faktisk.
Det siger trafikforsker ved Aalborg Universitet Harry Lahrmann.
Svaret hedder strækningskontrol.
Et system, som måler alle bilers gennemsnitshastighed over en længere strækning, og som giver bøde eller klip i kortet, hvis hastigheden er for høj.
Læs også:Filmer kørsel i Øresundstunnel med 200 kilometer i timen: 'Rablende vanvid'Man kan næsten kalde strækningskontrol for et slags Kinderæg.
Harry Larhmann, trafikforskerEt KinderægFlere lande bruger ifølge Harry Lahrmann systemet med succes.
- Erfaringer fra både Holland og Storbritannien er samstemmende.
Det at måle alle bilers hastighed over en længere strækning betyder, at der stort set ikke er nogen, der kører for stærkt.
På den måde kører folk mere jævnt, hvilket betyder, at kapaciteten øges, og der er mindre luftforurening, fordi folk ikke accelererer og decelererer så meget, siger han.
Harry Lahrmann beskriver systemet som win-win-win på grund af effekterne omkring hastighed, kapacitet og luftforurening.
- Man får faktisk hele tre ting og kan næsten kalde strækningskontrol for et slags Kinderæg, siger han.
Øresundsbroen i bøn for strækningskontrolDebatten om strækningskontrol er blusset op igen, efter en bilist har filmet sin kørsel med 200 kilometer i timen gennem tunnelen.
Se videoen herunderSamtidig bekræfter både Københavns Politi og Øresundsbroen, at mange bilister kører for stærkt på strækningen.
Noget, der blev bekræftet onsdag morgen, da politiet uddelte 30 klip på tre timers hastighedskontrol i tunnelen.
Læs også:Hastighedskontrol i Øresundstunnel: 30 klip på tre timerOnsdag sagde sikkerhedschef for Øresundsbroen, Ulla Eilersen, at hun bønfaldt transportminister, Benny Engelbrecht (S) om permanent strækningkontrol 'inden vi får den første dødsulykke', som hun beskrev det.
Og det ønske er ikke blevet mindre med nyheden om politiets seneste kontrol i tunnelen.
- Det bekræfter blot behovet for permanent kontrol på strækningen, siger hun.
Læs også:Opråb fra Øresundsbroen: Giv os permanent fartkontrol inden første dødsulykkeEL, V og RST bakker opHos Enhedslisten er transportordfører Henning Hyllested klar til at lave en aftale om strækningskontrol i tunnelen.
- Jeg er varm fortaler for strækningskontrol.
Så hvis der er en mulighed for at få det system op, så skal jeg meget gerne presse på for at få det til at ske.
Og vi behøver ikke lave ret mange forsøg med det her, da udlandet har testet det.
Så der ikke så meget at betænke sig på, siger Henning Hyllested.
Også hos Venstre er transportordfører Kristian Pihl Lorentzen opsat efter at få stoppet, hvad han kalder 'lovløsheden' i Øresundstunnelen.
- Vi er derfor klar til at drøfte indførelse af et forsøg med strækningsfartkontrol i tunnellen eller andre effektfulde tiltag, der kan slå farten ned, skriver han til DR Nyheder og understreger, at det kun er i Øresundstunnelen, at han ønsker at indføre strækningskontrol.
Administrerende direktør for Rådet for Sikker Trafik Mogens Kjærgaard Møller deler holdningen om at få indført strækningskontrol på strækningen.
.
- Vi er helt på linje med Harry Lahrmann og mener, at det (strækningskontrol, red.
) er svaret på de udfordringer, man har i tunnelen, siger han.
Minister og Radikale vil undersøge løsningerTirsdag aften sagde transportminister Benny Engelbrecht (S), at han nu har bedt sit ministerium om at se på mulige løsninger for at få bugt med bilister, der kører for hurtigt i Øresundstunnelen.
Det samme siger de Radikales transportordfører, Andreas Steenberg.
- Jeg er med på alle løsninger, der kan øge trafiksikkerheden i Øresundstunnelen.
Så det tager jeg gerne en drøftelse omkring, siger han.
To meldinger, der vækker optimisme hos Mogens Kjærgaard Møller.
- Det håber jeg vi kan gå ind i en konstruktiv dialog om.
Så forhåbentlig er der en løsning på vej, siger han.
DR Nyheder har bedt transportminister Benny Engelbrecht (S) om en ny kommentar.
FacebookTwitterKopier linkEmner:Henning Hyllested (politiker)|Mogens Kjærgaard Møller (jurist)|Trafik|Radikale Venstre|Storbritannien




https://www.dr.dk/nyheder/udland/tunesiens-ekspraesident-ben-ali-er-dod

UdlandTunesiens ekspræsident Ben Ali er dødDen tidligere mangeårige tunesiske præsident Zine al-Abidine Ben Ali er død i en alder af 83 år.
Den tidligere præsident Zine al-Abidine Ben Ali vinker her til sine tilhængere ved en ceremoni i Tunis i 2009.
19.
sep.
2019 kl.
16.
58Bemærk: artiklen er mere end 30 dage gammelLæs opTunesiens tidligere præsident Zine El Abidine Ben Ali, der sad på magten i det nordafrikanske land i over 23 år, er død i Saudi-Arabien.
Det bekræfter Mounir Ben Salha, der er advokat for ekslederens familie.
- Ben Ali er lige død i Saudi-Arabien, siger han til nyhedsbureauet Reuters.
Også det tunesiske udenrigsministerium bekræfter den tidligere leders død.
Det skriver nyhedsbureauet AFP.
Ben Ali regerede Tunesien med hård hånd fra 1987 og frem til 2011.
Her blev han efter mere end 23 på posten væltet som følge af folkelig opstand.
Han måtte flygte fra sit folk og sit land og søgte asyl i Frankrig.
De franske myndigheder afviste ham dog.
I stedet fik han adgang til Saudi-Arabien, hvor han var i eksil frem til sin død.
Kuppede forgænger i 1987Ben Ali fik oprindeligt en militæruddannelse i Frankrig.
Senere vendte han hjem til Tunesien.
Her nåede han at blive både sikkerhedschef for landets militær, indenrigsminister og premierminister under Habib Bourguiba, landets første præsident.
Ben Ali strøg selv til tops og blev landets anden præsident, da han kuppede forgængeren Bourguiba i 1987.
Forinden havde han fået flere læger til at skrive under på, at den 84-årige Bourguiba var senil og ikke længere i stand til at lede landet.
I løbet af sine mange år som Tunesiens præsident blev Ben Ali især kendt for at være en særdeles autoritær leder, som ikke tillod meget plads til eventuelle rivaler eller politisk opposition.
'Jasminrevolutionen' ulmedeFørst i 1999 gav han lov til et officielt præsidentvalg, hvor han lod modkandidater stille op.
Men det såkaldte demokratiske valg blev samtidig betvivlet og kritiseret af internationale observatører.
Ben Ali trumfede al modstand og tog sejren med 99,6 procent af stemmerne.
Samme mønster og næsten lige suveræn en valgsejr fik den enerådige præsident i 2004, og de kritiske røster begyndte så småt at brede sig blandt forskellige politiske og religiøse grupperinger i landet.
De mente, at det var tid til nye ledere og ny politik.
Kulminationen blev "Jasminrevolutionen" i slutningen af 2010, som resulterede i optøjer og flere dræbte landet over.
Oprøret betød samtidig et farvel til Ben Ali som Tunesiens præsident.
/ritzau/FacebookTwitterKopier linkEmner:Saudi-Arabien|Tunesien|Frankrig|Valg og folkeafstemninger|Zine El Abedine Ben Ali (politiker)




https://www.dr.dk/nyheder/politik/regeringen-stopper-endegyldigt-lindholm-plan

Udrejsecenter på LindholmSe temaPolitikRegeringen stopper endegyldigt Lindholm-planEfter at være sat i bero er planerne for et udrejsecenter på Lindholm nu helt stoppet, siger ministerium.
- Det er penge ud af vinduet.
Nu går vi i gang med at finde en billigere løsning.
Kriminelle udlændinge er ikke velkommen i Danmark.
De skal rejse hjem, siger ministeren om det skrottede Lindholm-projekt.
19.
sep.
2019 kl.
16.
26Bemærk: artiklen er mere end 30 dage gammelLæs opUdlændinge- og integrationsminister Mattias Tesfaye (S) standser endegyldigt planer om udrejsecenter for kriminelle udlændinge på Lindholm.
Det skriver Udlændinge- og Integrationsministeriet i en email.
- Det er ret dyrt at sejle kriminelle udlændinge i pendulfart mellem Lindholm og fastlandet.
En overnatning på øen koster det samme som en overnatning på et luksushotel.
- Men får det flere til at rejse hjem?
Næppe.
Det er penge ud af vinduet.
Nu går vi i gang med at finde en billigere løsning.
Kriminelle udlændinge er ikke velkommen i Danmark.
De skal rejse hjem.
Læs også:OVERBLIK Her er den nye politiske aftale- Jeg er klar til at gå meget langt for at sikre det.
Men det skal være politik, hvor vi bruger pengene fornuftigt, skriver Mattias Tesfaye i samme email.
Ifølge ministeriet ville de forventede årlige udgifter per person på Lindholm være på en million kroner mod for nuværende 300.
000 på eksisterende udrejsecentre.
Regeringen vil nu søge andre løsninger end Lindholm, når det kommer til kriminelle, udviste udlændinge.
/ritzau/FacebookTwitterKopier linkEmner:Mattias Tesfaye (politiker)|Udlændinge- og Integrationsministeriet|Udlændingepolitik|Kriminalitet|Flygtninge og asylansøgere




https://www.dr.dk/sporten/oevrig/dif-og-dbu-i-faelles-front-mod-tv-udbyder-tager-sporten-som-gidsler

Øvrig sportDIF og DBU i fælles front mod tv-udbyder: 'Tager sporten som gidsler'YouSees planer om at trække Discoverys kanaler ud af faste tv-pakker møder stor bekymring hos DIF og DBU.
Det bliver sværere at se Christian Eriksen og landsholdets kampe på tv, frygter DBU's direktør, Kenneth Reeh.
Af Michael Sten Jensen19.
sep.
2019 kl.
16.
02Bemærk: artiklen er mere end 30 dage gammelLæs opDet er ofte flimmerkassen, der er i fokus, når danskerne skal samles om store danske sportspræstationer, men sådan behøver det ikke nødvendigvis være fremadrettet.
Det frygter Danmarks Idræts Forbund (DIF) og Dansk Boldspil Union (DBU) i hvert fald.
Tidligere på ugen meldte tv-udbyderen YouSee ud, at de planlægger at trække stikket til de af Discoverys kanaler, som indgår i de faste tv-pakker.
Nogle gange er man nødt til at være klar i mælet, og vi frygter, at flere vil melde landsholdet fra med den her plan.
Kenneth ReehEn manøvre, der vil sørge for, at blandt andet kampene med herrelandsholdet i fodbold samt aktiviteterne under OL i Tokyo fremadrettet aktivt skal vælges til i YouSees nye bland-selv-løsning, lyder det fra YouSee.
I en fælles pressemeddelse fra DIF og DBU udtaler direktør i DIF Morten Mølholm således om YouSees planer for 2020.
- Set udefra ligner det her et forhandlingsspil, som sports-Danmark er blevet gidsler i.
Derfor vil vi fra DIF’s side opfordre til, at YouSee og Discovery finder en løsning til glæde og gavn for idrætten og danskerne.
Stor uenighed om løsningDirektør for YouSee Jacob Mortensen er ikke enig i kritikken, eller retorikken, fra DIF og DBU.
Planen om at fjerne Discoverys tv-kanaler fra de faste tv-pakker er et valg, der er taget ud fra de ønsker, som kunderne har.
Har DIF og DBU en pointe i, at I tager sports-Danmark som gidsler?
- Nej, det synes jeg ikke.
Hos YouSee arbejder vi for at stille så mange rettigheder til rådighed, som vi kan – også, når det kommer til bredde.
Det skal være let tilgængeligt og let at vælge til og fra.
Det er fremtiden, som vi ser det.
Det handler om at få endnu flere rettigheder ind i en fleksibel verden af udvalg.
Nu skal man så tage et aktivt valg her, siger Jacob Mortensen.
Føler I ikke et ansvar for, at så mange danskere som muligt kan se eksempelvis fodboldlandskampe?
- Jeg føler et ansvar for at sikre, at de mange husstande, som har tillid til os som deres tv-udbyder, har de de relevante produkter og udvalg til rådighed, og kanalerne forsvinder jo ikke - nu skal de bare vælges til i de løsninger, som vores kunder ønsker, siger Jacob Mortensen.
Den udlægning er Discovery Networks dog langt fra enige i.
I en pressemeddelelse udtaler CEO for Discovery Networks Danmark Christian Kemp, at der ingen forhandlinger er mellem parterne, og at YouSee derfor vildleder deres kunder.
- Det kommer ikke til at ske, fordi YouSee i sine pressemeddelelser jo helt åbenbart selv har fravalgt Discovery som partner, siger Christian Kemp.
Nødt til at være klare i mæletTilbage står DBU, der har solgt rettighederne til at vise herrelandsholdets kampe til Discovery.
Her er bekymringen stor.
Administrerende direktør Kenneth Reeh mener, at DBU har svært ved at leve med, at potentielt over en million danskerne nu i bedste fald selv skal ind og vælge landsholdet til - eller skal finde nye måder, at kunne se landskampe på.
- Det vil være vanskeligt for os at leve med.
Det er ærgerligt, synes vi, at det skal blive besværligt og dyrere, at seerne nu skal ud at vælge produkter til.
Det vil få stor betydning for vores produkt, siger Kenneth Reeh.
Læs også:Yousee-kunder må til lommerne eller undvære landsholdetMen YouSee er vel frie til at sammensætte de tilbud, som er bedst for deres forretning?
- Vi blander os, fordi vi har en klar interesse i det her, men vi vil ikke diktere, hvordan en privat virksomhed driver deres forretning.
Men det er klart, at vi er meget glade for samarbejdet med Discovery og altid i fællesskab med vores partnere vil søge at finde de bedste muligheder for at nå bredt ud, så så mange danskere som muligt har let ved at se landsholdet spille, siger Kenneth Reeh.
FacebookTwitterKopier linkEmner:Danmarks Idrætsforbund|DBU|Erhverv|Fodbold|Jacob Mortensen (erhvervsleder)




https://www.dr.dk/nyheder/indland/kraeftens-bekaempelse-om-10-kroner-dyrere-smoeger-det-er-simpelten-slapt

IndlandKræftens Bekæmpelse om 10 kroner dyrere smøger: Det er simpelten for slaptGør som i Norge, lyder det fra Kræftens Bekæmpelse og Statens Institut for Folkesundhed.
Af Anne Øllgaard19.
sep.
2019 kl.
16.
04Bemærk: artiklen er mere end 30 dage gammelLæs opFærre børn og unge skal starte med at ryge.
Det er formålet med den handleplan, regeringen i dag har præsenteret.
En plan med en række initiativer, der skal være med til at sikre en røgfri generation i 2030.
Men selvom der er masser af gode takter i regeringens udspil, er der alligevel ét punkt i planen, der i den grad skuffer administrerende direktør i Kræftens Bekæmpelse, Jesper Fiser.
- Prisstigningen på en pakke cigaretter.
Det er simpelthen for slapt.
I handleplanen lægger regeringen op til, at prisen på en pakke cigaretter skal stige med 10 kroner over to år fordelt på to prisstigninger á 5 kroner.
Med en højere pris ville indsatsen få et ordentligt spark, men nu vil der stadig være et vigtigt instrument, vi ikke drejer på.
Morten Grønbæk, direktør Statens Institut for Folkesundhed.
Men en prisstigning i den skala ikke batter spor, mener Jesper Fisker.
Fakta om rygning i DanmarkBlandt de 16-19-årige ryger 24 procent dagligt eller lejlighedsvist (2018).
Flertallet af de danskere, der ryger i dag, begyndte som teenagere.
72 procent af de personer, der begynder at ryge, fortryder det senere hen.
I 2018 blev der solgt 5.
138 mio.
styk cigaretter i Danmark.
I følge Danmarks Statistik svarer det til, at der blev solgt 1.
113 cigaretter til hver indbygger over 18 år.
Kilder: Sundhedsstyrelsen og Kræftens Bekæmpelse- Man når lige at vænne sig til de første fem kroner, og så kommer de andre fem kroner.
Det, der er vigtigt med prisen er, at den får et markant hop op.
I Statens Institut for Folkesundhed, SFI, er direktør, Morten Grønbæk, enig.
- Vi ved, der skal et stort smæk til, hvis det skal gøre en forskel.
Hvis en pakke steg 10 kroner fra den ene dag til den anden, ville man i det mindste lægge mærke til det.
To gange fem kroner er så lidt, at det ikke vil kunne mærkes nok.
Gør som i NorgeBegge henviser de til erfaringerne fra Norge, hvor prisen på en pakke cigaretter siden 1990erne er steget støt til de cirka 90 kroner, man må betale for en pakke norske smøger i dag.
På 12 år faldt antallet af rygere i alderen 16-24 år fra 23 procent til tre procent i 2018.
I Danmark ryger 24 procent, altså knap hver fjerde, 16-24-årige enten dagligt eller lejlighedsvis.
Og både Kræftens Bekæmpelse og SFI så da også helst, at prisen på en pakke cigaretter lå på samme niveau som hos vores norske naboer.
Men vi må også være realistiske, lyder det fra Jesper Fisker.
- Vi vil jo også gerne have det igennem politisk.
Der har vi troet på, at vi måtte kunne samles om 60 kroner, som vi også har hørt et bredt politisk flertal argumentere for.
Så kan vi løbende hæve prisen til 90 kroner.
Argument om social slagside holder ikkeIfølge sundhedsminister Magnus Heunicke er der dog en årsag til, at man ikke ønsker at hæve prisen på en pakke cigaretter yderligere.
- Når vi foreslår at lægge prisen her, er det, fordi vi også lytter til Rådet for Socialt Udsatte, der siger, at der altså også er en social slagside her.
Mennesker, der ikke bare kan stoppe med at ryge, og for hvem livet er svært, siger ministeren.
- Vi risikerer at slå bunden ud af deres pensioner – for de har så ikke råd til at købe den medicin, det tøj og den mad, de har brug for i deres hverdag.
Det er bedst for alle at stoppe, men vi har også et socialt hensyn at tage.
Men den køber Jesper Fisker fra Kræftens Bekæmpelse ikke.
- Vi har lavet undersøgelser blandt socialt udsatte, der viser, at de har et ligeså stort ønske om at stoppe med at ryge som alle andre.
Så er jeg med på, det kan have en økonomisk konsekvens for nogle grupper, men så må man jo finde en måde at kompensere dem, hvis man vil det politisk – det kan godt lade sig gøre, for det har man kunne gøre på andre områder.
Så må man løse socialpolitikken et andet sted og holde fast i, at af hensyn til børn og unge skal prisen altså op.
Morten Grønbæk henviser til en artikel bragt i det videnskabelige tidskrift The Lancet, som videnskab.
dk har omtalt, hvor forskerne mener, at højere priser på for eksempel cigaretter, faktisk kommer de fattigste til gode.
- Så regeringens argument holder altså ikke, siger han.
Yes, det er godtDer er dog også gode takter i regeringens handleplan, understreger Jesper Fisker.
-Da jeg startede med at læse initiativerne, tænkte jeg ”yes, det er godt”, for der er mange af de ting, som vi har argumenteret for i mange år - kedelige grå pakker, de skal væk under disken, røgfri skoletid og så videre.
Mange af de ting, som vi har kæmpet for, og som vi ved virker, de er med.
Men Jesper Fisker vender igen tilbage til prisstigningen på de 10 kroner.
- Der mangler en kobling til en markant højere pris, fordi det vil få det hele til at virke endnu bedre.
Jeg så jo den her plan være næsten helstøbt, hvis man fik prisen op på 60 kroner per pakke og så senere videre op på 90 kroner.
Morten Grønbæk fra SFI påpeger, at ligesom en prisstigning ikke kan stå alene, kan de andre initiativer heller ikke.
- Vi får ikke det fulde udbytte ud af de gode initiativer.
Med en højere pris ville indsatsen få et ordentligt spark, men nu vil der stadig være et vigtigt instrument, vi ikke drejer på, siger han.
FacebookTwitterKopier linkEmner:Magnus Heunicke (politiker)|Morten Grønbæk (professor)|Kræftens Bekæmpelse|Prisforhold|Norge




https://www.dr.dk/sporten/fodbold/europaleague/krauls-spaadom-fck-skal-have-en-sejr-i-aftenens-el-kamp-gaa-videre






https://www.dr.dk/nyheder/regionale/sjaelland/23-aarige-katharina-vil-droppe-smoegerne-efter-prisstigning-det-bliver

SundhedsreformSe temaSjælland23-årige Katharina vil droppe smøgerne efter prisstigning: 'Det bliver for dyrt'Men det er ikke alle, der er klar til at lægge cigaretterne fra sig.
Af Ann Smed Madsen og Julie Würtz19.
sep.
2019 kl.
15.
44Bemærk: artiklen er mere end 30 dage gammelLæs op- Det er en vanesag.
Man kan godt sige, at jeg er afhængig af det, siger 18-årige Jonathan Odin Petersen, mens han klikker på lighteren og tænder for en ny cigaret.
Om to år kan Jonathan Odin Petersen komme til at hive omkring 50 kroner op af lommen, når han skal købe en pakke cigaretter.
I dag kom regeringen nemlig med et udspil, der går ud på at hæve prisen for en pakke cigaretter med ti kroner over to år.
Rygning i DanmarkBlandt de 16-19-årige ryger 24 procent dagligt eller lejlighedsvist (2018).
Flertallet af de danskere, der ryger i dag, begyndte som teenagere.
72 procent af de personer, der begynder at ryge, fortryder det senere hen.
I 2018 blev der solgt 5.
138 mio.
styk cigaretter i Danmark.
Ifølge Danmarks Statistik svarer det til, at der blev solgt 1.
113 cigaretter til hver indbygger over 18 år.
Kilder: Sundhedsstyrelsen og Kræftens BekæmpelseJonathan Odin Petersen ryger selv en pakke cigaretter om dagen, men at cigaretpakkerne vil koste ti kroner, vil ikke få ham til at kvitte smøgerne.
- Det har jeg det fint nok med, siger Jonathan Odin Petersen, der til daglig går på Data- og kommunikationsuddannelsen på ZBC i Ringsted.
Men selvom priserne ikke vil påvirke Jonathan Odin Petersens rygevaner, håber han, at andre unge vil afholde sig fra tobakken.
- Jeg håber, at unge ikke vil starte på at ryge.
Så har de ikke råd til at købe en pakke om dagen, fortæller han og indrømmer, at han med nød og næppe har råd til sit eget cigaretforbrug.
'Der er en speciel hygge ved at ryge'Ved siden af står klassekammeraten Lui Fensmark Nielsen, der lige har skoddet en cigaret.
- Jeg er dog i gang med at stoppe med at ryge, men det er virkelig svært; men det er ikke prisstigningerne, der får mig til at ændre mine vaner, fortæller den 20-årige studerende.
Lui Fensmark Nielsen har røget i et par år, men han har ikke længere en pakke cigaretter liggende fast i lommen.
Hvad skal en pakke cigaretter koste?
Her er partiernes meningSocialdemokratiet: 50 kroner - en prisstigning på 10 kroner fra i dag over to år.
Enhedslisten: Mindst 60 kronerRadikale Venstre: Mindst 60 kronerAlternativet: Mindst 60 kronerVenstre: Mindst 60 kronerKonservative Folkeparti: Mindst 60 kronerSocialistisk Folkeparti: Mindst 60 kronerNye Borgerlige: Det samme som nu (så ingen stigning)Dansk Folkeparti: Prisen skal følge prisudviklingen (så 6-8 kroner frem mod 2021)- Det er ærgerligt, at man skal tage det gode fra folk, for der er en speciel hygge ved at ryge - uanset hvor usundt det er, siger han.
For dyrtEt andet sted på campus ved erhvervsskolen står Katharina Street med veninden Chloe Zwicker.
Ved kvindernes fødder ligger der små cigaretskodder, der viser, at arealet er et af de faste rygeområder på skolen.
- Jeg er selv ryger, men jeg synes, at prisstigningerne på cigaretterne er en god idé, for så er der flere mennesker, der stopper, siger 23-årige Katharina Street, der til daglig læser på detail- og handelslinjen på erhvervsskolen ZBC.
De foreslåede prisstigninger på cigaretpakkerne vil også få hende til at stoppe med at tænde for smøgerne, hvilket hun ellers har gjort, siden hun var 15 år gammel.
- Jeg betaler 42 kroner nu, og jeg vil ikke betale mere.
Så stopper jeg.
'Prisen skal stige meget mere'Forslaget til prisstigningerne vækker heller ikke den store trang til et rygestop på en byggeplads i Sorø, fortæller jord- og betonarbejder Troels Schmedegaard, der har tændt smøgerne i 20 år.
- Prisen skal i hvert fald hæves med 20 til 30 kroner, så det kan mærkes på pengepungen, siger han.
Selvom Troels Schmedegaard ikke mener, at prisstigningen ville få ham til at lægge cigaretterne, håber han på, at flere unge ikke vil begynde med at ryge.
Flere partier har ønsket at få prisen per pakke endnu højere op, men sundhedsminister Magnus Heunicke (S) er bekymret for den sociale slagside ved at sætte prisen for højt.
- Der er nogle mennesker, der ikke kan stoppe med at ryge, og for hvem livet er svært.
Her har vi altså nogle, hvor vi risikerer at slå bunden ud af deres pensioner, for de har så ikke råd til at købe den medicin, det tøj og den mad, de har brug for i deres hverdag.
Det er bedst for alle at stoppe, men vi har også et socialt hensyn at tage, fortalte sundhedsministeren til DR tidligere i dag.
Udover prisstigningerne foreslår regeringen også, at cigaretterne skal gemmes væk fra butikshylderne, og der skal laves et forbud mod rygning på skoler, gymnasier og erhvervsskoler.
FacebookTwitterKopier linkEmner:Magnus Heunicke (politiker)|Socialdemokraterne|Rygning|Prisforhold|Fensmark




https://www.dr.dk/nyheder/udland/rival-afviser-netanyahus-tilbud-om-dele-magten-i-israel

UdlandRival afviser Netanyahus tilbud om at dele magten i IsraelPartileder vil gerne danne en samlingsregering, men premierministeren skal ud.
Benny Gantz' centrumalliance Blå og Hvid ser ud til at blive største parti efter tirsdagens valg.
Af Jakob Busk Olsen19.
sep.
2019 kl.
15.
37Bemærk: artiklen er mere end 30 dage gammelLæs opHvis Israels premierminister Benjamin Netanyahu tidligere i dag lavede en "Lars Løkke", så har hans politiske rival, Benny Gantz fra centrumalliancen Blå og Hvid, nu lavet en "Mette Frederiksen".
Lige som den forhenværende danske statsminister tilbød premierministeren at lave en samlingsregering med deltagelse af landets to største partier: Blå og Hvid samt Netanyahus højreparti Likud.
Men Netanyahus manøvre ser ud til at lide samme skæbne som kollegaens i Danmark.
Blå og Hvid afviser nemlig, at alliancen vil indgå i en koalition, så længe Benjamin Netanyahu selv indgår i ligningen, skriver Reuters.
Tanken om en samlingsregering er opstået, fordi ingen af de politiske blokke i Israel fik flertal ved parlamentsvalget tirsdag.
Det foreløbige valgresultat viser, at der er nærmest dødt løb mellem Blå og Hvid og Likud, der står til henholdsvis 33 og 31 af parlamentets 120 pladser.
Én person står i vejenPå et møde hos Blå og Hvid kalder Benny Gantz ifølge nyhedsbureauet AP Netanyahus tilbud, som indebar, at posten som premierminister skulle være delt, for "spin".
Gantz siger, at han også går efter at lave en samlingsregering, men den skal være "ledet af mig", siger partilederen.
Et ledende medlem af Blå og Hvid Yair Lapid siger det mere direkte:- Én person forhindrer lige nu, at der dannes en liberal samlingsregering.
Én person stiller sig imellem, hvad der er godt for landet, og hvad der er godt for denne person.
Og landet kommer altid først, siger Yair Lapid med henvisning til Benjamin Netanyahu.
På Twitter skriver Netanyahu, at han er overrasket og skuffet over afvisningen fra Benny Gantz.
Hovedpersonerne i israelsk politik netop nu: Benjamin Netanyahu, præsident Reuven Rivlin og Benny Gantz.
Præsidenten har initiativetTirsdagens valg blev en realitet, da Netanyahu måtte opgive at danne regering efter et valg i april i år.
Det mudrede resultat betyder, at interessen nu samler sig om Israels præsident, Reuven Rivlin.
Han vil i de kommende dage konsultere alle landets partier og derefter udpege den kandidat, som han vurderer har størst chance for at danne regering.
Én person stiller sig imellem, hvad der er godt for landet, og hvad der er godt for denne person.
Yair Lapid, medlem af Knesset for Blå og HvidKandidaten får 42 dage til missionen.
Hvis den mislykkes, kan en anden kandidat gøre et forsøg, der har deadline efter 28 dage.
Er der stadig ikke dannet regering, kan præsidenten herefter beordre nyvalg - noget, der ikke tidligere er sket.
DelepostBenjamin Netanyahus forslag om at dele premierminsterposten er ikke uden historisk fortilfælde.
I 1980’erne indgik Shimon Peres i en koalition med den konservative Yitzhak Shamir, og de to delte premierministerposten i årene mellem 1984 og 1988.
Efter at have været premierminister i årene 1984-86 blev Shimon Peres i stedet udenrigsminister og gav posten til Yitzhak Shamir (tv.
).
FacebookTwitterKopier linkEmner:Benjamin Netanyahu (politiker)|Israel|Lars Løkke Rasmussen (politiker)|Valg og folkeafstemninger|Twitter




https://www.dr.dk/nyheder/regionale/midtvest/heidi-var-ved-miste-sin-datter-til-kighoste-heldigvis-kom-line-ud-paa-den

Midt- og VestjyllandHeidi var ved at miste sin datter til kighoste: 'Heldigvis kom Line ud på den anden side'Den smitsomme kighoste, som har ramt landet, er særlig farlig for små børn.
Syvårige Line trives i dag fint, efter hun som nyfødt blev ramt af kighoste.
)Af Thomas Bach Poulsen og Asta Pil Heltborg19.
sep.
2019 kl.
16.
00Bemærk: artiklen er mere end 30 dage gammelLæs opLine begyndte i 2012 at hoste, men hendes forældre stillede ikke de store spørgsmålstegn ved det.
Det var først, da hun begyndte at blive blå i hovedet og på læberne, at hendes mor, Heidi Dalby, blev klar over, at der var noget galt.
Vi blev indlagt bag dobbeltisolerede døre med døgnvagt på i godt tre døgn, og heldigvis kom Line ud på den anden side.
Heidi Dalby, mor til LineHun tog flere gange til lægen med Line, men hun oplevede at blive mødt af læger, der ikke tog det alvorligt, når hun fortalte, at hun frygtede, der var tale om kighoste.
Line blev indlagt på sygehuset, efter lægerne fandt ud af, hun led af kighoste.
)I dag er der mere end tre gange så mange tilfælde af kighoste som normalt, og Statens Serum Institut vurderer, at der er tale om en epidemi.
I år er der til og med august påvist over 1.
300 tilfælde af sygdommen, hvilket er mere end i 2017 og 2018 tilsammen.
Det var da også det, en garvet sygeplejerske fandt ud af, at den dengang fem uger gamle Line fejlede, da Heidi Dalby i desperation kørte datteren til sygehuset i Herning.
- Sygeplejersken var godt klar over, hvad der var galt.
Vi blev indlagt bag dobbeltisolerede døre med døgnvagt på i godt tre døgn, og heldigvis kom Line ud på den anden side, siger hun.
Line kan stadig mærke eftervirkningerneDa Line var blevet behandlet for sin kighoste og efterfølgende udskrevet fra sygehuset, var det ikke kun med lettelsens suk fra familiens side.
KighosteKighoste er en bakterieinfektion med Bordetella pertussis.
Kighoste forekommer blandt både børn og voksne.
Hverken vaccination eller tidligere kighoste giver livslang beskyttelse mod ny infektion.
Formålet med vaccinationsprogrammet er derfor at beskytte de helt små børn.
Kighoste er yderst smitsom i de første tre-fire uger af det op til tre måneder lange sygdomsforløb.
Det er især vigtigt at undgå smitte til uvaccinerede spædbørn, da kighoste kan have et alvorligt forløb i denne gruppe.
Antibiotika-behandling kan anvendes for at forhindre smitte samt som forebyggende behandling ved risiko for smitte til uvaccinerede spædbørn.
Kilde: Statens Serum Institut- Vi blev først klar over, hvor slemt det var, da vi blev udskrevet, fortæller Heidi Dalby og uddyber:- Sygeplejersken kom og sagde ordret, at hun var lykkelig over, vi alle kunne tage hjem.
For det havde hun ikke regnet med, da vi kom, fordi Line var så medtaget.
Forløbet har dog haft konsekvenser for den i dag syvårige Line, som stadig har gener efter den kighoste, hun blev ramt af som nyfødt.
- Hver eneste gang nogen har været syg, har Line været syg gange tre, så vi har haft meget sygdom inde på livet, siger Heidi Dalby.
Hun fortæller yderligere, at lægerne ikke er i tvivl om, at der er tale om eftervirkninger af infektionen.
Ekstra farligt for små børnBørn under toårsalderen er særligt udsatte, når det kommer til at bekæmpe den smitsomme kighoste.
Det er de godt klar over i Troldhede Børnehus i Vestjylland, hvor i alt otte børn har været ramt siden juni måned.
Derfor tog de ansatte straks affære, da en mor fortalte, at familien havde mistanke om kighoste, fortæller leder Susanne Jørgensen.
- Vi informerede dem med det samme omkring det og tog kontakt til småbørnsfamilierne, siger hun.
Det var ellers ikke en infektion, de havde forventet at stifte bekendskab med, da hun hørte om det første tilfælde.
- Jeg blev overrasket, fordi kighoste er ikke noget, vi hører om i det daglige.
Vi troede ikke, vi havde det i børnehuset, siger Susanne Jørgensen.
Opfordrer til vaccinationerFordi kighoste netop er farligt for små børn, opfordrer Statens Serum Institut til, at forældre er ekstra opmærksomme på, at små børn bliver vaccineret til tiden.
Det samme gør Heidi Dalby, der gik til tasterne, efter det blev meldt ud, at der var tale om en epidemi.
Hun skrev et opslag på Facebook om, at det er vigtigt, forældre sørger for at vaccinere deres børn.
For det kan have store konsekvenser for andre end forældrenes egne børn, hvis ikke de får det gjort, mener hun.
- Det er fint nok, man tager beslutninger på sit eget barns vegne.
Men man skal også overveje de konsekvenser, det har, for man træffer også en beslutning på alle andres vegne, siger Heidi Dalby.
FacebookTwitterKopier linkEmner:Sygdomme og lidelser|Statens Serum Institut|Facebook|Sundhedsvæsen|Jylland




https://www.dr.dk/nyheder/indland/cigarettens-liv-fra-indianske-stammer-til-prisdebat

IndlandCigarettens liv: Fra indianske stammer til prisdebatEngang var det et lægemiddel, nu ved vi, at tobak er skyld i flere sygdomme.
Se videoen og bliv klogere på cigarettens historie siden begyndelsen af det 20.
århundrede.
Af Sophie Bavnhøj19.
sep.
2019 kl.
16.
59Bemærk: artiklen er mere end 30 dage gammelLæs opMennesket har tændt cigaretten, siden den var en del af religiøse ritualer.
Den har siden været set som et lægemiddel, en makker på slagmarken og et tegn på frigørelse.
Men i dag vil regeringen sætte ind mod tobakken.
Særligt for de helt unges skyld.
Regeringen vil hæve prisen, skjule pakkerne i supermarkedet og skabe røgfri skoletid.
Tobak som lægemiddelTobakplanten hedder nicotiana.
Navnet stammer fra Jean Nicot, der var Frankrigs ambassadør i Portugal fra 1559 til 1561.
Han var overbevist om, at planten havde medicinske egenskaber.
Hans opfattelse af tobakplanten spredte sig til medicinske eksperterTobak blev omtalt som en virkningsfuld medicinplante i lægebøger fra omkring år 1600.
Kilde: Kræftens BekæmpelseI dag ved vi, at tobaksrøg påvirker hele kroppen og har flere hundrede giftige stoffer i sig.
I 2018 røg 23 procent af den voksne befolkning dagligt eller lejlighedsvis.
Det viste den årlige undersøgelse af danskernes rygevaner, som Sundhedsstyrelsen sammen med Hjerteforeningen, Kræftens Bekæmpelse og Lungeforeningen står bag.
Og det var første gang i 20 år, at tallet steg.
Men som nævnt har vi ikke altid tænkt sådan om tobak og cigaretter.
Tobakken krydser AtlanterhavetTobakken kom til Europa med Columbus' skib, da han bragte planten med sig hjem fra sin opdagelsesrejse til Amerika i 1492.
Der gik dog længe før, at danskerne lærte tobakken at kende.
Men vi skal blot 100 år tilbage i tiden for at finde cigarettens helt store gennembrud.
Det kom under Første Verdenskrig, hvor soldater havde cigaretter med sig i felten, fordi nikotinen virkede nervedæmpende, og det var en vigtig hjælp for soldaterne på slagmarken.
Cigaretten i årstalAnden Verdenskrig: Næsten halvdelen af den voskne befolkning ryger.
1950'erne og 60'erne: Reklameindustrien begyndte for alvor at markedsføre cigaretter.
1970'erne: Antallet af rygere topper med næsten 60 procent af voksne rygere i Danmark.
1990'erne: Cirka 40 procent af voksne danskere ryger.
1995: Danmarks første rygelov træder i kraft og begrænser rygning i offentlige lokaler og transportmidler.
2007: En ny rygelov bliver indført.
Det er ikke længere tilladt at ryge indendørs.
2014: DSB forbyder rygning på banegårde og perroner både indenfor og udenfor.
2016: 15 procent af mændene og 17 procent af kvinderne ryger hver dag.
Kilde: Kræftens Bekæmpelse og video i topI mellemkrigstiden blev tobaksrøg en fast selskabspartner, og flere kvinderne tog også for alvor fat i den ellers mandsdominerede aktivitet.
For de kvinder, der begyndte at ryge, var cigaretten et tegn på frigørelse.
Tidligere havde det nemlig ikke været velset, hvis en kvinde røg.
Nye regler rammer danskerneI tiden efter Anden Verdenskrig sker der store forandringer for cigaretten.
Reklameindustrien skruer op for mærkedsføringen, og flere danskere begynder at ryge.
Og i 1970'erne topper kurven, hvor næsten 60 procent af voksne danskere ryger.
Men det tal falder drastisk i 1990'erne, hvor sundhedsdebatten tager fart.
I løbet af 00'erne kommer SAS på banen og forbyder rygning på alle flyafgange, og skoleelever må ikke længere ryge på skolen områder.
Men de helt store ændringer kommer i 2007, hvor rygeloven tæder i kraft.
Fem steder, man engang måtte ryge inden for.
Se videoen fra august 2017, som blev lavet i forbindelse med programserien Danmarkshistorien.
Nu måtte man ikke længere ryge på arbejdspladser, institutioner, serveringssteder, i kollektive transportmidler og indendørs lokaliteter med offentlig adgang.
Tanken med loven var at beskytte mod luft, der er forurenet af tobak.
På lovens 10-år fødelsdag var Morten Grønbæk, der er direktør på Statens Institut for Folkesundhed, med i en artikel på dr.
dk.
Her så han blandt andet tilbage på lovens start.
- Rigtig mange mennesker mente, at den var et indgreb i den personlige frihed, siger han i artiklen.
Det mente partierneDansk Folkeparti: Vil ikke hæve afgiften markant, men partiet har ikke noget imod at lade prisen stige i takt med løn- og takststigningerne i samfundet generelt.
Venstre: Cigaretterne skal blive så dyre som muligt, uden at det skubber på øget grænsehandel eller potentielt set flere illegale cigaretter på det danske marked.
Enhedslisten: Afgiften skal fordobles på cigaretter.
En pakke skal koste 60 kroner.
Liberal Alliance: Har ingen planer om at hæve afgiften.
Alternativet: En pakke cigaretter skal stige til omkring 65-70 kroner.
Det Radikale Venstre: Prisen på en pakke cigaretter skal hæves til 90 kroner.
Socialistisk Folkeparti: Prisen på en pakke cigaretter skal koste cirka 50 kroner.
Det Konservative Folkeparti: Vil hæve afgiften til 60 kroner.
Kilde: Dr.
dkPrisdebat om cigaretterSelv om cigaretter er fyldt debatten i flere årtier, er vi ikke helt færdige endnu.
For da valgkampen i de sene vintermåneder begyndte at dulme, var der heftig debat om, hvad en pakke cigaretter burde koste.
Blandt landets partier lød prisen på alt mellem 50 og 90 kroner.
Flere af dem, der kom med et højere forslag pegede på Norges succes med at sætte prisen på pakkerne op.
Her svarer prisen på en pakke til omkring 90 danske kroner.
Det var dog ikke alle partier, der var klar til at komme med et bud.
Det galt blandt andet Socialdemokraterne.
- Vi er meget bevidste om, at tobak er billigt i Danmark, og der er ikke sket prisstigninger, siden vi hævede prisen, da vi sidst sad i regeringen.
Men vi har ikke lagt os fast på, hvad en pakke cigaretter skal koste, sagde partiets sundhedsordfører Flemming Møller Morgensen i artiklen.
Men nu er de kommet med et svar.
For regeringen har i dag fortalt, at de vil hæve prisen på en pakke cigaretter med 10 kroner over de næste to år.
Videoen i toppen er fra januar 2018 i forbindelse med en undersøgelse af danskernes rygevaner, som Sundhedsstyrelsen, Lungeforeningen, Kræftens Bekæmpelse og Hjerteforeningen laver hvert år.
FacebookTwitterKopier linkEmner:Morten Grønbæk (professor)|Rygning|Danmarks Lungeforening|Kræftens Bekæmpelse|Esbjerg




https://www.dr.dk/sporten/badminton/danske-doubler-er-ude-af-china-open-efter-store-dramaer

BadmintonDanske doubler er ude af China Open efter store dramaerBegge herredoubler var ude i tre tætte sæt, men røg begge ud af China Open.
Kim Astrup og Anders Skaarup Rasmussen vandt China Open i 2018, men det kommer ikke til at ske i år.
19.
sep.
2019 kl.
13.
50Bemærk: artiklen er mere end 30 dage gammelLæs opKim Astrup og Anders Skaarup Rasmussen kommer ikke til at forsvare deres titel ved China Open.
Den danske badmintondouble røg i dag ud af turneringen efter et nederlag i tre tætte sæt til Yew Sin Ong og Ee Yi Teo fra Malaysia.
Danskerne tabte med cifrene 18-21, 21-14, 23-25 efter at have misbrugt tre matchbolde.
Astrup og Skaarup vandt ellers overraskende turneringen sidste år, og det er deres hidtil største sejr i karrieren.
Også den anden danske herredouble i turneringen med Mathias Boe og Mads Conrad-Petersen var ude i et drama, inden de måtte se sig slået.
Her var det også et malaysisk par, der trak det længste strå i en yderst tæt affære, der endte med et dansk nederlag på 13-21, 24-22, 25-27 efter 71 minutters badminton.
Mathias Boe og Mads Conrad-Petersen røg ud af China Open efter en dramatisk kamp.
I det afgørende tredje sæt måtte de se sig slået 25-27.
Undervejs misbrugte danskerne to matchbolde.
Samtidig overlevede de to matchbolde i andet sæt, og først på deres sjette matchbold vandt malaysierne.
Begge kampe var i anden runde og gjaldt billetter til kvartfinalerne, som dermed bliver uden dansk deltagelse i herredouble.
Tre nederlag i tre sætOgså damedoublen med Sara Thygesen og Maiken Fruergaard er færdig i Kina efter et nederlag i tre sæt til femteseedede Greysia Polii og Apriyani Rahayu fra Indonesien med cifrene 14-21, 21-15, 18-21.
Tidligere på dagen sikrede Anders Antonsen sig til gengæld en plads i kvartfinalen i herresingle, da han slog landsmanden Rasmus Gemke i to sæt.
China Open er en Super 1000-turnering og er dermed en af sæsonens tre mest prestigefyldte turneringer sammen med All England og Indonesia Open.
De tre turneringer rangerer lige under sæsonfinalen.
/ritzau/FacebookTwitterKopier linkEmner:Mads Conrad-Petersen (badmintonspiller)|Rasmus Gemke (badmintonspiller)|Badminton|Indonesien|Kina




https://www.dr.dk/nyheder/udland/f-16-er-styrtet-i-frankrig-pilot-er-reddet-ned-fra-elledning

UdlandF-16 er styrtet i Frankrig - pilot er reddet ned fra elledningDa et belgisk F-16-fly styrtede ned over Frankrig, blev en pilot fanget i en højspændingsledning.
En F-16-jet fra Belgiens luftvåben er tidligere i dag styrtet ned i Bretagne i Frankrig.
(Arkivfoto) (Foto: ELVIRA URQUIJO A.
© Scanpix)19.
sep.
2019 kl.
13.
19 | opdateret 19.
sep.
2019 kl.
13.
57Bemærk: artiklen er mere end 30 dage gammelLæs opEt belgisk F-16-fly styrtede tidligere i dag ned i Bretagne i det vestlige Frankrig.
ifølge avisen Ouest-France lykkedes det de to piloter at komme ud af flyet med katapult, og avisen bringer et billede af piloten.
Han havnede med sin faldskærm i nogle højspændingsledninger.
Det lykkedes derefter redningsmandskab at redde piloten ned fra ledningerne, og begge piloter har det godt, skriver BBC.
Ulykken skete over regionen Morbihan.
Begge piloter er i liveFlystyrtet bekræftes af det belgiske luftvåben ifølge Reuters.
- Piloten og andenpiloten var i stand til at lade sig kaste ud, inden det styrtede helt.
De blev begge lokaliseret og er i live, hedder det i en erklæring fra den lokale myndighed.
Det siges videre, at den ene pilot blev reddet, mens man stadig var i gang med en operation for frigøre den anden fra højspændingsledningen med 250.
000 volt.
/ritzau/FacebookTwitterKopier linkEmner:Frankrig|BBC|Ulykker




https://www.dr.dk/nyheder/penge/fiskere-jubler-over-undersoegelse-af-maersk-forurening-saa-er-vi-ikke-i-tvivl-om

PengeFiskere jubler over undersøgelse af Mærsk-forurening: 'Så er vi ikke i tvivl om udslippets effekt'Fiskerne håber, undersøgelsen kan give klarhed over, om udslip er årsag til vigende fiskebestand.
Mærsk Oil udledte over 80.
000 ton af kemikaliet Scavtreat 7103 i perioden 2005 til 2017.
Heraf udgjorde over 80 ton et særligt rødt stof med navnet BAC50, viser DR Nyheders afdækning af sagen.
(Arkivfoto).
Af Signe Mai Vilsbøll19.
sep.
2019 kl.
15.
05Bemærk: artiklen er mere end 30 dage gammelLæs opMiljøminister Lea Wermelin (S) har lovet at igangsætte en undersøgelse af havmiljøet og fiskebestanden i den danske del af Nordsøen.
Det sker efter, at DR Nyheder har afsløret ulovlig kemikalieudledning fra Mærsk Oils danske olieplatforme, og initiativet fra ministeren glæder fiskerne på vestkysten.
Allerede i juli efterlyste Dansk Fiskeriforening en tilbundsgående undersøgelse, da de mener, at udslippet af 80.
000 ton miljøskadelige kemikalier kan være én af årsagerne til vigende fiskebestand i området.
Det bliver nu en realitet.
Sagen kort• Mærsk Oil udledte over 80.
000 ton af kemikaliet Scavtreat 7103 i perioden 2005 til 2017.
• Heraf udgjorde over 80 ton et særligt rødt stof med navnet BAC50, viser DR Nyheders afdækning af sagen.
• Mærsk Oil fortalte ikke Miljøstyrelsen, at det røde stof var blevet tilsat, og det fik Miljøstyrelsen til at konkludere, at udledningstilladelsen var overtrådt.
• Mærsk Oil blev også politianmeldt for at udlede over 100 ton af to andre kemikalier, der også var røde, miljøfarlige kemikalier.
I de sager har Mærsk Oils nye ejer modtaget bøder for i alt 500.
000 kroner.
- Vi er rigtig glade for, at det bliver sat i gang, så vi ikke er i tvivl om, hvilken effekt udslippet har, siger tidligere fiskeskipper Jesper Juul Larsen, der i dag er formand for Sydvestjysk Fiskeriforening.
Han oplever, at de vigtige fiskebestande er pressede i Nordsøens sydlige del.
At giftstoffer ryger ud til fiskene, kan næppe være fremmende for bestanden, lyder hans vurdering.
- Hver eneste dag står vi model til beskyldninger om overfiskeri.
Det kan ligesågodt være en vedvarende forurening, der er skyld i det.
Det er nærliggende at tro.
En uvildig undersøgelseI juli skrev Mærsk Oils nye ejer Total i en e-mail til DR Nyheder, at Total faktisk havde betalt for at få foretaget undersøgelser, som har vist, "at havmiljøet ikke har lidt overlast på grund af fejlene" og at "der er ikke sket målbare ændringer af dyre- og plantelivet omkring boreplatformene".
Resultatet af olieselskabets egen undersøgelse bliver dog ikke taget for gode varer af Danmarks Fiskeriforening, der repræsenterer fiskere over hele landet.
- Vi kan godt lide, at det er en uvildig undersøgelse, der ligger til grund for de tilladelser, der bliver givet til olieselskaberne.
Derfor er vi godt tilfredse med, at miljøministeren imødekommer vores anbefaling, siger formand Svend-Erik Andersen.
- Vi har brug for et godt havmiljø, der kan producere gode fiskebestande.
Det vi kan se er bare, at der ikke er så stor rekruttering af små fisk, som der tidligere har været, tilføjer han.
Fiskerne er til rådighedBekymringen fra fiskerne forstår Lea Wermelin til fulde.
Med undersøgelsen vil hun have klarhed over potentielle påvirkninger af økosystemer og fiskebestande fra olie- og gasproduktionen, men også se mere generelt på områdets tilstand.
Undersøgelsen skal ifølge ministeriet indeholde laboratorieforsøg, et modelleringsstudie samt feltstudier med prøvetagning af fisk.
Hvem der skal udføre studierne, er endnu ikke besluttet, men fiskerne melder sig klar til at hjælpe, hvis behovet opstår.
De kommer gerne med gode råd til, hvad der skal undersøges og hvordan, siger Jesper Juul Larsen, formand for Sydvestjysk Fiskeriforening:- Hvis vi får spørgsmålet, så står vi gerne til rådighed.
Vi ved jo alt om strøm, vind og vejr.
Ministeriet oplyser, at undersøgelserne kan tage op til to år.
Staten betaler regningen for undersøgelserne.
FacebookTwitterKopier linkEmner:Lea Wermelin (politiker)|Socialdemokraterne|Erhvervsfiskeri|Fisk|Danmarks Fiskeriforening




https://www.dr.dk/nyheder/indland/hastighedskontrol-i-oeresundstunnel-30-klip-paa-tre-timer

SnapbilisterneSe temaIndlandHastighedskontrol i Øresundstunnel: 30 klip på tre timerKontrollen bekræfter behovet for permanent hastighedskontrol, lyder det fra sikkerhedschef.
På tre timer fik 30 bilister klip i kørekortet på grund af for høj hastighed i Øresundstunnelen.
Af Jakob Lyders Tarpgaard19.
sep.
2019 kl.
14.
05Bemærk: artiklen er mere end 30 dage gammelLæs opTre timers kontrol.
30 klip i kørekortet.
Den højeste, målte hastighed på 140 kilometer i timen.
Det var resultatet, da Københavns Politi onsdag morgen i tidsrummet fra 06.
00 til 09.
00 lavede hastighedskontrol i Øresundstunnelen.
- Det er voldsomt mange på så kort tid, siger Steen Søder, der er politiinspektør og chef for Center for Færdsel og Trafik i Københavns Politi.
´Uhyggeligt resultat'Den højeste tilladte hastighed i tunnelen er 90 kilometer i timen.
De 30 bilister, der fik et klip i kortet, har kørt mindst 118 kilometer i timen, da et klip bliver udløst af en fartoverskridelse på mindst 30 procent.
Hos Øresundsbroen synes sikkerhedschef Ulla Eilersen, at resultatet er uhyggeligt.
- Det er voldsomt.
Og det bekræfter bare, at der bliver kørt alt for stærkt på strækningen.
Og det bekræfter blot behovet for permanent hastighedskontrol i tunnelen, siger hun.
Læs også:Opråb fra Øresundsbroen: Giv os permanent fartkontrol inden første dødsulykkeOgså hos Rådet for Sikker Trafik er administrerende direktør, Mogens Kjærgaard Møller, ked af tallene.
- Det vidner for mig om, at vi har et kæmpe problem nede i den tunnel, siger han.
Gode resultater i udlandetI de sidste par dage har DR Nyheder beskrevet, hvordan mange bilister fortsat filmer deres hurtige kørsel, blandt andet i Øresundstunnelen.
Noget, som har fået transportminister Benny Engelbrecht (S) til at få sit ministerium til at undersøge løsninger til at få nedbragt antallet af bilister, der kører for hurtigt på broen og i tunnelen.
Læs også:Filmer kørsel i Øresundstunnel med 200 kilometer i timen: 'Rablende vanvid'Se videoen, hvor en bilist filmer sin kørsel med 200 kilometer i timen gennem Øresundstunnelen.
Den løsning bør ifølge Ulla Eilersen og Rådet for Sikker Trafik være permanent strækningskontrol, hvor et system måler alle bilers gennemsnitlige hastighed på strækningen.
- Det har flere andre lande gode resultater med, siger hun.
FacebookTwitterKopier linkEmner:Benny Engelbrecht (politiker)|Mogens Kjærgaard Møller (jurist)|Socialdemokraterne|Biltrafik|København




https://www.dr.dk/nyheder/kultur/20-aarig-youtuber-dropper-videoer-om-mordsager-jeg-har-altid-godt-vidst-der-er-et

Kultur20-årig youtuber dropper videoer om mordsager: 'Jeg har altid godt vidst, at der er et eller andet forkert i det'Camilla Richardt har blandt andet behandlet Peter Madsen-sagen i sine videoer.
En rørt Camilla Richardt fortæller om den hårde medfart, hendes 'Krimi Søndag'-videoer har fået, efter dr.
dk og Politiken har skrevet om dem.
Nu dropper hun at lave flere videoer i serien.
(© Youtube)Af Kasper Madsbøll Christensen19.
sep.
2019 kl.
17.
00Bemærk: artiklen er mere end 30 dage gammelLæs opHun har youtubet om alt fra Susan Ipsen-mordet i 1998 til Amagermandens serieforbrydelser og Peter Madsen-sagen.
Men nu vælger den 20-årige youtuber Camilla Richardt at trække stikket på sine populære videoer, der går under navnet 'Krimi Søndag'.
Det siger hun i en ny video, hun har lagt op på sin Youtube-kanal.
- Det er en lidt svær video for mig at lave, men jeg synes, det er en, I fortjener at få, lyder det i starten af den 17 minutter lange video, der bærer titlen 'Jeg har brug for at være ærlig'.
Senere i videoen forklarer hun:- Jeg har det virkelig ikke særlig godt lige for tiden.
Det ('Krimi Søndag') gik hen og blev en frygt for mig fremfor en ting, der gjorde mig glad.
For nu holder jeg en pause med at køre 'Krimi Søndag'.
- Det her er overhovedet ikke en 'Hav ondt af mig'-video, men jeg føler også, I fortjener at vide, hvorfor jeg stopper med at køre 'Krimi søndag' - i hvert fald lige for nu.
Jeg regner stærkt med at starte op (igen) på et tidspunkt, når jeg har det lidt bedre, men lige nu har jeg virkelig brug for at holde en pause.
Camilla Richardt laver blandt andet også videoer om sine tatoveringer, som hun lægger op på sin kanal.
Trækker stikket på videoerneBeslutningen kommer i kølvandet på et par stormomsuste uger for den unge youtuber.
Efter dr.
dk bragte en artikel med og om Camilla Richardt og hendes Youtube-kanal, hvor hun hver uge dykker ned i en gammel drabssag og folder den ud for sine følgere under overskriften 'Krimi søndag', samlede Politiken historien om Richardts Youtube-kanal op.
Politikens journalist skrev blandt andet, at Richardt burde holde sig til livsstilsvideoer.
Medieomtalen har ifølge Richardt ført mange negative kommentarer og ligefrem trusler med sig.
Det har nu fået hende til at trække stikket på videoerne.
- Jeg har altid godt vidst, at der er et eller andet lidt forkert i det, jeg laver, men jeg har altid prøvet at sige til mig selv, at dokumentarer og aviser behandler jo også de her sager, der bliver lavet serier om det, og der bliver talt om det i tv'et, forklarer hun i den 17 minutter lange Youtube-video.
- Jeg har altid tænkt, at hvis de kunne, hvorfor skulle jeg så ikke kunne.
Nu har hun dog alligevel valgt at sætte 'Krimi søndag' på pause - i hvert fald foreløbig.
Youtubere ikke underlagt samme regler som medierVibeke Borberg, der er advokat med speciale i informationsret, medieret og presseetik, har tidligere pointeret overfor dr.
dk, at der ikke er noget juridisk problem i de videoer, Richardt har lavet.
- Hun genfortæller sager på baggrund af den information, der allerede er offentliggjort.
Det er baseret på ting, hun kan finde på nettet.
Så der er ingen ny information, der skal håndteres, sagde Vibeke Borberg til dr.
dk i august.
Youtubere ikke underlagt medieansvarsloven eller tilmeldt Pressenævnet.
Så de er ikke underlagt de samme etiske regler som medier.
Vibeke Borberg, advokat med speciale i informationsret, medieret og presseetikBorberg pointerede dog i samme åndedrag, at youtubere ikke er underlagt de samme love og regler som etablerede medier.
- Youtubere ikke underlagt medieansvarsloven eller tilmeldt Pressenævnet.
Så de er ikke underlagt de samme etiske regler som medier, lød det fra Borberg, der plæderede for, at man tænker over sit sprogbrug, hvis man ved, der er børn, der kigger med.
Ifølge Camilla Richardt har hendes kanal flest følgere mellem 18 og 24 år.
Læs også:Camilla på 19 laver danske mordsager om til Youtube-videoer: 'Jeg synes ikke, det er usmageligt'Vi har været i kontakt med Camilla Richardt i forbindelse med denne artikel, men hun har ikke ønsket at stille op til interview.
FacebookTwitterKopier linkEmner:Youtube|Pressenævnet|Etik|Mord|Kriminalitet




https://www.dr.dk/sporten/fodbold/iransk-minister-efter-haard-kritik-vil-lade-kvinder-se-landskampe-paa-stadion

FodboldIransk minister efter hård kritik: Vil lade kvinder se landskampe på stadionEfter hård kritik åbner Irans sportsminister nu for, at kvinder kan få adgang til landskampe på stadion.
I årevis har det ikke været tilladt for kvinder at overvære fodboldkampe på et stadion i Iran, og blandt andet har Det Internationale Fodboldforbund, FIFA, i flere omgange appelleret kraftigt til, at Iran ændrer adfærd.
19.
sep.
2019 kl.
13.
46Bemærk: artiklen er mere end 30 dage gammelLæs opDet skal være tilladt for kvinder i Iran at overvære fodboldlandskampe på stadion.
Reglerne er glasklare.
Diskrimination kan ikke tolereres.
Jesper Møller, formand i DBUDet siger Irans sportsminister, Masoud Soltanifar, ifølge det tyske nyhedsbureau dpa, efter at der især i den seneste tid har været hård kritik af landets regler for kvinder som følge af et tragisk dødsfald.
I årevis har det ikke været tilladt for kvinder at overvære fodboldkampe på et stadion i Iran, og blandt andet har Det Internationale Fodboldforbund (Fifa) ad flere omgange appelleret kraftigt til, at Iran ændrer adfærd.
- Alle nødvendige forberedelser er gjort for, at kvinder, indtil videre til landskampe, kan komme på vores fodboldstadioner, siger Masoud Soltanifar i en udtalelse ifølge dpa.
I sidste uge blev presset på både Fifa og Iran øget gevaldigt, da det blev offentliggjort, at en kvindelig fodboldfan var død af sine kvæstelser, efter at hun satte ild til sig selv.
Irans sportsminister, Masoud Soltanifar, varsler, at Iran vil ændre adfærd, efter at der især i den seneste tid har været hård kritik af landets regler for kvinder.
Baggrunden var, at 29-årige Sahar Khodayari var blevet taget i at klæde sig ud som en mand for at overvære en fodboldkamp i marts i Iran med sit favorithold, klubben Esteghlal.
Da hun efterfølgende erfarede, at hun risikerede fængselsstraf i et halvt år, satte hun ild til sig selv foran en retsbygning i Teheran 2.
september, og hun døde senere af kvæstelserne.
Sahar Khodayari forklædte sig som mand med en paryk og en lang jakke, og efter episoden fik hun kaldenavnet "blue girl" med reference til Esteghlals klubfarver.
Kritik fra DBUOgså formanden for Dansk Boldspil-Union, Jesper Møller, har langet ud efter de iranske retningslinjer.
- Reglerne er glasklare.
Diskrimination kan ikke tolereres.
Og det er fuldstændig ligegyldigt, om det så handler om seksuel orientering, nationalitet, hudfarve eller køn.
Der er og skal være nul tolerance over for den slags, sagde han i sidste uge til Politiken.
/ritzau/FacebookTwitterKopier linkEmner:DBU|FIFA|Iran|Fodbold|Jesper Møller (idrætsleder)




https://www.dr.dk/nyheder/penge/historisk-skatteopgoer-i-tyskland-vokser-anklager-400-personer-skattesnyd-415

Afsløring af skatteskandaleSe temaPengeHistorisk skatteopgør i Tyskland vokser: Anklager 400 personer for skattesnyd for 41,5 milliarder kronerSnyd med udbytteskat var så enorm, at den tyske fondsbørs ikke kunne følge med, siger kronvidne.
I Landgericht Bonn kommer det største retsopgør i Cum-ex-komplekset til at foregå.
Her er svindelsager for 41,5 milliarder kroner på vej for retten.
Af Mathias Sommer - Bonn19.
sep.
2019 kl.
15.
14Bemærk: artiklen er mere end 30 dage gammelLæs opTiden er kommet til at oprulle den største skatteskandale i Tysklands historie.
I avisspalterne og i sløjferne på tv støder man overalt på de latinske forholdsord: Cum og ex.
"Cum-ex-skandalen" handler om snyd med udbytteskat og menes at have kostet de tyske skatteborgere langt over 75 milliarder kroner.
Dertil skal lægges den mildere form for udbyttespekulation, Cum-cum, som menes at have hevet knap 200 milliarder kroner op af den tyske statskasse.
Cum-cum og Cum-exCum-ex og cum-cum er typer af handler, som henter profitten hjem ved at spekulere i udbytteskat.
Cum-cum går ud på, at en aktiebeholdning omkring tidspunktet, hvor et selskab betaler udbytte, flyttes over i en jurisdiktion, der har skattefrihed.
I Danmark er udbytteskatten for eksempel 27 procent.
Så hvis man ejer aktierne gennem fx et selskab på Cayman-øerne, vil man kun modtage 73 procent af udbyttet fra det danske selskab.
Men ved i en kort periode at flytte aktierne over til for eksempel en amerikansk eller canadisk pensionskasse, kan man tilbagesøge udbytteskatten.
Cum-ex er den mere grove form for spekulation, hvor komplicerede transaktioner har til formål at gøre det svært for myndighederne at gennemskue, hvem der egentlig har ret til at tilbagesøge udbytteskatten.
Derved har bagmændene tilbagesøgt den samme udbytteskat flere gange.
Bag fupnummeret står nogle af verdens største banker og rigeste aktiehandlere, der med udgangspunkt i London i den hidsige jagt på profit i nullerne gik løs på de europæiske statskasser.
400 tiltalteSiden 2013 har en række anklagere i Tyskland efterforsket Cum-ex-skandalen, og nu er Anklagemyndigheden i Köln nået så dybt ned i papirbunkerne, at sagerne er begyndt at køre ved Retten i Bonn.
Og mens de første afhøringer er i fuld gang, har Anklagemyndigheden i Köln netop meddelt, at der bliver travlt i retsbygningen de kommende år.
Det er alle disse små skridt som gør, at anklagemyndigheden i Köln nu kan rejse tiltale mod 400 personer.
Hellen Schilling, advokat.
Hele 56 retssager med 400 tiltalte er klar til at blive berammet.
De 400 tiltalte skal i samlet 499 tilfælde have forsøgt at svindle den tyske stat for 41,5 milliarder kroner, hvoraf 18 milliarder kroner dog enten aldrig er blevet udbetalt eller allerede er blevet returneret til skattekontoret i Köln.
- Vi går efter dem i de øverste linjer - og endnu højere oppe, siger justitsministeren i den tyske delstat Nordrhein-Westfalen Peter Biesenbach (CDU) i en pressemeddelelse.
Statsanklageren i Köln, Anne Brorhilker, kommer til at tilbringe mange timer i retssalen i Bonn, hvor yderligere 56 Cum-ex-retssager er på vej til at blive berammet.
(© fotograf peter langkilde DR)Hanno og WiesbadenI en udtalelse fra overstatsanklageren i Köln, Torsten Elschenbroich, lyder det, at Anklagemyndigheden vil spænde ben for "masterminds," "de ansvarlige i bankerne" og "de små håndlangere, der trykkede på knappen ved handelsbordet.
"Også andre steder er der gang i det retslige efterspil i Cum-ex-komplekset.
I Frankfurt, München og Stuttgart er anklagere ved at forberede retssager.
Og i Wiesbaden er et større opgør på vej.
Her efterforskes en af de største fisk i akvariet: Den tyske skatteadvokat Hanno Berger.
Berger er en af hovedmændene bag den Cum-ex-model, som gjorde Cum-ex-fidusen til en industri inden for den finansielle sektor.
KronvidnetAt Köln-anklageren nu har udvidet sagen til at omfatte svindel for 41,5 milliarder kroner benytter forsvarsadvokat Dr.
Hellen Schilling ved retsmødets begyndelse til at gøre opmærksom på værdien af hendes klients udsagn.
Klienten, Martin S.
, har i retslokalet i Bonn givet en grundig indføring i Cum-ex-netværket, og hvordan fidusen fungerede.
Martin S.
prøver at få nedsat sin straf på op mod 10 år ved at gøre brug af den såkaldte kronvidneparagraf, som kan give nedsat straf til tiltalte, der samarbejder med myndighederne.
Dr.
Hellen Schilling bladrer frem til et af de Powerpoint-slides, som blev fremlagt på onsdagens retsmøde.
Den oplyste væg bag forsvarsadvokaterne viser et eksempel på en Cum-ex-handel med aktier i det tyske selskab Fraport i 2010:- Se her.
Skridt for skridt for skridt sætter han navne på, hvem der har været involveret i den her sag.
Det er alle disse små skridt, som gør, at anklagemyndigheden i Köln nu kan rejse tiltale mod 400 personer, siger Schilling.
Martin S.
er sammen med sin tidligere kollega, Nicholas D.
, på anklagebænken tiltalt for skattesvindel for 3,5 milliarder kroner.
Oversvømmede markedet med aktierUnder dagens retsmøde fortsætter den 41-årige britiske aktiehandler Martin S.
med at læse op fra sit omfattende manifest.
Han fortæller, hvordan Cum-ex-industrien i slutningen af nullerne eksploderede mellem hænderne på de hundredvis af involverede.
- Der var simpelthen ikke en mulighed for, at man ikke vidste, hvad der foregik, hvis man deltog i de her handler.
De store udlånere af aktier oversvømmede markedet med aktier omkring udbyttedagen, fordi profitten var så høj, derfor kunne alle også se, at det her kun var attraktivt, fordi der ikke lå et reelt udbytte bag, siger Martin S.
Martin S.
under det første retsmøde tidligere på måneden.
S.
er tiltalt for skattesvindel for 3,4 milliarder kroner.
(© fotograf peter langkilde DR)Ved at foretage en masse handler omkring dagen, hvor et tysk selskab udbetaler udbytte til sin aktionærer, var det lykkedes at bygge en model, som udløste en 'kompensationsbetaling' for en aktie, fordi den var blevet solgt uden udbytte.
Og sammen med kompensationen fik man fra banken et tilgodebevis på den tilbageholdte udbytteskat.
Dét bevis kunne man så sende til de tyske myndigheder og dermed kræve en skat refunderet, som ikke var blevet betalt.
- I 2009 og 2010 virkede det som om, at der ikke længere var nogen forskel på det samlede antal aktier, som var til rådighed, og antallet af aktier som indgik i Cum-ex-handlerne.
Ifølge Martin S.
var Cum-ex-handlerne cirka 20 gange mere profitable end samtlige andre handler, der spekulerede i udbytteskat.
Ofte blev handlerne kombineret, så der blev lavet Cum-cum og Cum-ex på de samme aktier.
Gav problemer hos FondsbørsenVolumen af aktier, som pludselig rutschede rundt mellem en række ejere på kort tid var så enorm, at det gav seriøse problemer hos den tyske fondsbørs, Deutsche Börse.
Her er de tiltalteDer er to anklagede for retten i Bonn i første retssag, som ventes at vare 34 retsdage og være afsluttet i begyndelsen af næste år:Martin S.
41 år, fra Nordirland.
Han er i dag konsulent.
Han bor i dag med sin familie i Dublin og i London.
Nicholas D.
38 år.
Født i Storbritannien, opvokset i Australien.
Han bor i dag med sin familie i London.
I samme sag har statsanklageren i Köln rejst et erstatningskrav på samlet 3,4 milliarder kroner mod blandt andre:Bank of New York Mellon Corp.
Societe Generale SAM.
M.
WarburgWarburg InvestHansa InvestDeutsche Börses datterselskab Clearstream, som er under mistanke for at have faciliteret svindel med udbytteskat, havde enorme problemer med at håndtere de massive handelsbevægelser, forklarer Martin S:- Regelmæssigt løb hele markedskapitaliseringen (det samlede antal tilgængelige aktier på markedet, red.
) gennem Cum-ex-markedet.
Og det gav seriøse problemer for Clearstream, som administrerede handlerne.
- Der er en del eksempler på, at de ikke lykkedes med at lave handlerne på det rigtige tidspunkt, og det gav nogle alvolige problemer i Cum-ex-miljøet, siger han.
Retssagen fortsætter i næste uge, hvor den anden, ligeledes britiske, tiltalte aktiehandler skal afhøres.
Sagen ventes afsluttet i midten af januar næste år.
FacebookTwitterKopier linkEmner:Tyskland|Anklagemyndigheden|Köln|Skatter og afgifter|Økonomisk kriminalitet




https://www.dr.dk/nyheder/politik/s-regioner-retter-kritik-mod-regeringen-prisen-cigaretter-skal-vaere-80-kroner

PolitikS-regioner retter kritik mod regeringen: 'Prisen for cigaretter skal være 80 kroner'Flere af regionerne efterlyser en større prisstigning end de ti kroner, regeringen lægger op til.
Regionsrådsformand i region Nordjylland Ulla Astman er positiv over for dele af regeringens udspil, men håber på, at de andre partier kan presse prisen på cigaretter længere op.
Hun mener, en pakke skal koste 80 kroner.
Af Daniel Myrup Pedersen19.
sep.
2019 kl.
15.
09Bemærk: artiklen er mere end 30 dage gammelLæs opRegionerne retter kritik mod regeringens udspil om at hæve prisen for en pakke cigaretter med ti kroner.
Der skal en langt mere markant prisstigning til, da det ifølge regionerne vil betyde, at færre unge mennesker vil begynde at ryge i første omgang.
Hvad er regionernes opgave?
Regionernes hovedopgave er at styre og administrere det danske sundhedsvæsen.
Regionerne står dermed for både den somatiske og psykiatriske behandling.
Regionerne har ansvaret for den behandlende psykiatri, der omfatter stationær og ambulant behandling på psykiatriske sygehuse, centre og afdelinger.
Regionerne finansieres gennem bidrag fra staten og kommunerne.
Kilde: Danske Regioner- Det skal ikke være nogen hemmelighed, at jeg sammen med Danske Regioner har været med til at spille ud med, at prisen skal være 80 kroner, og jeg synes, den bør have et skridt deropad, siger Ulla Astman, regionsrådsformand i Region Nordjylland.
- Jeg håber, at man på Christiansborg kan se, at hvis man for alvor vil gøre noget ved det og få folk til at stoppe med at ryge, så skal prisen højere op, siger hun.
Sundhedsminister, Magnus Heunicke (S), præsenterede i dag efter længere ventetid regeringens bud på, hvad der skal gøres for at få flere til at droppe cigaretterne.
Det inkluderer, at pakkerne skal gemmes væk i butikkerne, gøres mere neutrale og så, at prisen skal stige med ti kroner over to omgange.
Det betyder, at prisen på en pakke cigaretter i 2021 vil være 50 kroner.
- Det handler om at få nedbragt antallet af børn og unge, der begynder at ryge – helst ned på nul, siger sundhedsminister, Magnus Heunicke (S).
Men regionsrådsformand i Region Sjælland, Heino Knudsen (S), mener ligesom Ulla Astman, at prisen skal op på 80 kroner, for at det kan ske.
- Det er en markant prisstigning, der vil få de unge mennesker til ikke at starte med at ryge, og det er dét, det hele handler om, for at skabe mere lighed i vores sundhed i fremtiden, siger Heino Knudsen.
Har du på nogen måde gjort regeringen opmærksom på den holdning?
- Ja, det har jeg gjort flere gange.
Ikke mindst i kraft af at vi i Danske Regioners bestyrrelse har vedtaget, at det er vores udspil.
Set ud fra et sundhedspolitisk synspunkt, så bør prisen ligge på 80 kroner.
Fakta om rygning i DanmarkBlandt de 16-19-årige ryger 24 procent dagligt eller lejlighedsvist (2018).
Flertallet af de danskere, der ryger i dag, begyndte som teenagere.
72 procent af de personer, der begynder at ryge, fortryder det senere hen.
I 2018 blev der solgt 5.
138 mio.
cigaretter i Danmark.
Ifølge Danmarks Statistik svarer det til, at der blev solgt 1.
113 cigaretter til hver indbygger over 18 år.
Kilder: Sundhedsstyrelsen og Kræftens BekæmpelseHvorfor er det, de så ikke lytter?
- Det kan jeg ikke svare på.
Der er mange hensyn at tage i den her sammenhæng, siger han og understreger, at han ikke vil kritisere regeringsen udspil.
Alle tre regionsrådsformænd gør opmærksom på, at de er godt tilfredse med de andre elementer af regeringens udspil.
Regionsrådsformand i henholdsvis Region Hovedstaden og Syddanmark, Sophie Hæstorp Andersen (S) og Stephanie Lose (V) mener også, at prisen for en pakke cigaretter skal hæves.
FacebookTwitterKopier linkEmner:Heino Knudsen (politiker)|Magnus Heunicke (politiker)|Socialdemokraterne|Rygning|Jylland




https://www.dr.dk/nyheder/regionale/bornholm/patientforeninger-ny-digital-patientguide-er-ubrugelig-mange

BornholmPatientforeninger: Ny digital patientguide er ubrugelig for mangeMange især ældre har behov for informationer på papir, mener patientforeninger.
Formand for Kræftens Bekæmpelse på Bornholm Lis Hamfeldt Pedersen mener ikke, at hendes medlemmer kan nøjes med en digital patientguide fra Region Hovedstaden.
De har brug for noget på papir, for mange af dem er slet ikke vant til at navigere rundt på internettet.
Af Jane Lou og Lis Eilsøe19.
sep.
2019 kl.
15.
01Bemærk: artiklen er mere end 30 dage gammelLæs opAlt for mange patienter og pårørende kan ikke bruge den nye Patientguide, som Region Hovedstaden lige har offentliggjort.
PatientguideDen nye Patientguide fra Region Hovedstaden er et nyt, digitalt opslagsværk, der indeholder råd om sundhedsvæsenet - fra de første symptomer, til man er færdigbehandlet.
Guiden rummer oplysning til både patienter og pårørende.
Den indeholder ikke oplysninger om konkrete undersøgelser og behandling, men derimod om muligheder og rettigheder - også efter endt behandling.
Den dækker både hospital, praktiserende læger, kommuner, klagevejledninger og lignende.
Den indeholder desuden nogle spørgsmålsark, så man er sikker på at få stillet de rigtige spørgsmål.
Guiden findes kun digitalt, så den hele tiden er opdateret.
Den indeholder godt nok alt det, vi har brug for at vide både før, under og efter et sygdoms- eller behandlingsforløb - men guiden ligger kun i elektronisk form på nettet.
Det vil afholde mange især ældre patienter fra både at finde og bruge den, mener blandt andre Diabetesforeningen og Kræftens Bekæmpelse på Bornholm.
- Alt for mange af vores medlemmer har slet ikke den rutine, der skal til for at bruge en elektronisk guide.
De har brug for information på tryk, lyder det fra de to patientorganisationer.
Mange patienter har slet ikke rutinen i at finde oplysninger på internettet.
Lis Hamfeldt Pedersen, formand for Kræftens Bekæmpelse BornholmMen det er en dårlig idé at have guiden i en supplerende papirudgave, siger enhedschef Lisbeth Willemoes Larsen fra Patient- og Borgerkommunikation i Region Hovedstaden.
- Vi lever i en digital tidsalder, og ved at holde guiden rent digitalt kan den hele tiden være opdateret, siger Lisbeth Willemoes Larsen.
Hun påpeger, at guiden er tænkt som et supplement til den information, patient og pårørende får på hospitalet, hos den praktiserende læge eller kommunen.
Kræftens Bekæmpelse på Bornholm har i 12-14 år haft alle informationer, arrangementer og tilbud på sin hjemmeside.
Alligevel oplever formand Lis Hamfeldt Pedersen ofte, at folk først bliver opmærksomme på tingene, når de får stukket et stykke papir i hånden.
- Derfor giver vi nu alle bornholmske kræftpatienter en lille brun pose med den vigtigste information, så de kan tage den frem, når de har overskud til det.
Derfra kan de så få eller finde mere information, siger Lisbeth Hamfeldt Pedersen.
Alle bornholmske kræftpatienter - uanset om de bliver behandlet på Bornholms Hospital, Rigshospitalet, Herlev Hospital eller andre stedet - får en lille brun pose med den mest nødvendige information på papir fra Kræftens Bekæmpelse på Bornholm.
Samme oplevelse har Claus Westh, der er formand for Diabetesforeningen på Bornholm.
- Derfor bør patienter og pårørende også få et tilbud om, at for eksempel sygehuset kan printe de relevante oplysninger fra Patientguiden ud til patienterne, siger han.
De to patientforeningsformænd bliver bakket op af professor Louise Jane Phillips fra Institut for Kommunikation og Humanistisk Videnskab på RUC.
Informationen bør findes både digitalt og på papir.
Louise Jane Phillips, professor, RUC- Vi ved allesammen godt, at det kan være svært at orientere sig på internettet - også selv om vi er vant til at bruge en pc.
Derfor er det nemt at forstå, at patientorganisationerne er skeptiske overfor information, der kun findes digitalt, siger Louise Jane Phillips.
Hendes råd er derfor, at informationen også skal kunne fås på papir.
- Det er et spørgsmål om tilgængelighed, konstaterer hun.
FacebookTwitterKopier linkEmner:Kræftens Bekæmpelse|Bornholm|Patienter|Diabetesforeningen|Sygdomme og lidelser




https://www.dr.dk/nyheder/udland/netanyahu-raekker-ud-til-rival-vil-dele-premierministerposten

UdlandNetanyahu rækker ud til rival: Vil dele premierministerpostenDen israelske premierminister lægger op til en bred samlingsregering med centrumalliancen Blå og Hvid.
Benjamin Netanyahu har rakt ud til leder af centrumalliancen Blå og Hvid Benny Gantz (tv.
) for at danne en samlingsregering.
Af Louise Brodthagen Jensen19.
sep.
2019 kl.
13.
07Bemærk: artiklen er mere end 30 dage gammelLæs opDen israelske premierminister, Benjamin Netanyahu, er ikke en mand, der umiddelbart giver op.
Derfor har han rakt ud til centrumalliancen Blå og Hvid med en opfordring til partiets leder, Benny Gantz, om at overveje at danne regering med Likud-partiet og højrefløjen.
Det sker efter et fejlslagent forsøg på at danne regering alene med en række højrefløjspartier.
- Til min fortrydelse viser valgresultatet, at det er umuligt.
Benny, vi må danne en bred samlingsregering, lyder det fra Netanyahu.
Valgeresultatet fra søndagens valg til Knesset i Israel viser foreløbig, at Blå og Hvid er endt med 33 mandater, mens Netanyahus Likud-parti kun står til 31.
Ingen af partierne kan dog mønstre et flertal på 61 med deres sædvanlige allierede.
Nej tak til NetanyahuSom udgangspunkt er der ikke noget i vejen for en regeringsdannelse mellem de to partier, der deler en række politiske punkter.
At det lægger i kortene, at Netanyahu skal være minister noget af tiden, har jeg svært ved at se Gantz gå med tilMichael S.
Lund, DR's mellemøstkorrespondentMen Netanyahus forslag om at tage højrefløjspartierne med vil være noget urealistisk for den tidligere general Gantz, siger DR's mellemøstkorrespondent, Michael S.
Lund, der har fulgt valget i Israel.
- Men grundlæggende er der nu åbnet for snakken om en koalitionsregering – og bolden er på Gantz’ bane, siger han og fortsætter:- Samtidig har Gantz dog allerede sagt, at han ikke vil sidde i regering med Netanyahu på grund af korruptionssagerne mod ham, og hele Gantz’ valgkamp har handlet om at kritisere Netanyahu som person.
Og at det lægger i kortene, at Netanyahu skal være premierminister noget af tiden, har jeg svært ved at se Gantz gå med til.
DelepostDen israelske premierminister har opfordret til et såkaldt rotationsprincip og henvist til en ordning, der så dagens lys i 1980’erne, hvor tidligere præsident og premierminister Shimon Peres indgik en koalition med den konservative Yitzhak Shamir, og de to delte premierminister-posten i årene mellem 1984 og 1988.
Efter at have været premierminister i årene 1984-86 blev Shimon Peres i stedet udenrigsminister og gav posten til Yitzhak Shamir (tv.
).
Men den mulighed er vanskelig at se for sig i dag, vurderer Michael S.
Lund og understreger, at israelsk politik dog kan være temmelig uforudsigeligt.
- Men jeg tror ikke, Gantz kan gå med til at dele en premierministerpost med Netanyahu, for gør han det, bryder han grundlæggende med et af sine valgløfter, siger han.
Han tilføjer, at udover en mulighed for at holde fast på magten, kan der også være en anden motivation for Netanyahus pludselige forsøg på at imødekomme lederen af Blå og Hvid.
- Netanyahu er kendt for at være en af de mest snu taktikere i israelsk politik, så når han nu går ud og siger, at han gør det her for Israels skyld - og Gantz så afviser - så er det Gantz, der kan ende med at få skylden, hvis der skulle komme et nyvalg, siger Michael S.
Lund.
Blå og Hvid har endnu ikke kommenteret Benjamin Netanyahus henvendelser, men forventes at komme med en udmelding i løbet af eftermiddagen.
FacebookTwitterKopier linkEmner:Benjamin Netanyahu (politiker)|Israel|Valg og folkeafstemninger|Shimon Peres (politiker)|Yitzhak Shamir (politiker)




https://www.dr.dk/nyheder/kultur/modefirma-faar-massiv-kritik-skoleskyderi-haettetroeje-det-er-respektloest

KulturModefirma får massiv kritik for skoleskyderi-hættetrøje: 'Det er respektløst'Amerikanske Bstroy er kommet i modvind efter at have vist hættetrøjer med navne på skoler udsat for skoleskyderier.
Det er disse trøjer, der har bragt modefirmaet Bstroy i stormvejr.
(© Bstroy / Instagram)Af Silas Bay Nielsen19.
sep.
2019 kl.
10.
36Bemærk: artiklen er mere end 30 dage gammelLæs opHættetrøjer med imiterede skudhuller med tekster som 'Stoneman Douglas', 'Sandy Hook', 'Virginia Tech' og 'Columbine' har skabt massiv kritik af det amerikanske modebrand Bstroy.
Under modeugen i New York præsenterede firmaet en række hættetrøjer med navnene på amerikanske skoler, der igennem tiden har været centrum for de mest makabre skoleskyderier.
Billederne fra modeshowet har firmaet lagt på sin Instagram-profil, og det har fået flere til at kritisere firmaet.
- Mine døde klassekammeraters burde ikke blive til et f***ing mode-statement, skriver en bruger, mens andre, der angiveligt er pårørende til ofrene, skriver, at det er usmageligt, at firmaet udnytter deres pårørende for at skabe profit.
Lektor: Det er dårlig smagKritikken kommer overhovedet ikke bag på Maria Mackinney-Valentin.
Hun er lektor på Kunstakademiets Designskole, hvor hun arbejder med mode.
- Moden har mulighed for at skubbe til grænserne og pege på problematikker.
Men det skal gøres på en intelligent og vedkommende måde, og så skal etikken være på plads.
Det synes jeg bestemt ikke, den er i det her tilfælde.
- De prøver at redde det ved at sige, de er postapokalyptiske og bevæger sig i et univers, hvor hele verden er gået under.
Men det er bare dårlig smag og respektløst, siger Maria Mackinney-Valentin til P1 Morgen.
Ikke al presse er god presseHun fortæller, at Bstroy er et mærke, der også tidligere er gået til kanten, ved blandt andet at have lavet et modeshow i en begravelsesbutik.
Men al presse er ikke nødvendigvis god presse, siger hun og peger blandt andet på Guccis blackface-skandale, hvor de lavede en høj rullekravebluse med et hul om munden, der var omgivet af en tyk, rød streg.
Læs også:Endnu en sort skandale: Gucci ansætter diversitetsdirektør efter 'blackface'-kritik- Der er rigtig mange eksempler på, at denne type opmærksomhed ikke er god for bundlinjen, og specielt ikke for en lille virksomhed.
Designer: Nogle gange er livet smerteligt ironiskHættetrøjerne, der er en del af Bstoys forårs- og sommerkollektion 2020, er designet af Brick Owens og Duey Catorze.
Brick Owens har, samtidig med de kontroversielle billeder kom ud, lagt et opslag på Instagram, hvor han forsøger at forklare motivet bag:- Nogle gange kan livet være smerteligt ironisk.
Som ironien i at dø et sted, man betragter som et sikkert og kontrolleret miljø – som i en skole.
Vi bliver mindet om livets skrøbelighed, korthed og uforudsigelighed, men vi bliver også mindet om dets uendelige potentiale, skrev han i opslaget.
FacebookTwitterKopier linkEmner:Mode- og designbranchen|Instagram|Erhverv|Kunstakademiets Designskole|New York




https://www.dr.dk/nyheder/penge/minister-griber-ind-overfor-urimeligt-hoeje-gebyrer-myndighed-faar-nye-befoejelser

PengeMinister griber ind overfor "urimeligt høje gebyrer": Myndighed får nye beføjelserIfølge Konkurrence- og Forbrugerstyrelsen har virksomheden Nets monopollignende karakter på betalingsmarkedet.
En ændring af betalingslovens paragraf 122 vil ifølge erhvervsminister Simon Kollerup (S) give myndighederne bedre værktøjer til at overvåge markedet for forskellige former for betalingsservice og kigge bankernes omkostninger og indtjening efter i sømmene.
Af Signe Mai Vilsbøll og Alexander Hecklen19.
sep.
2019 kl.
13.
01Bemærk: artiklen er mere end 30 dage gammelLæs opDet skal være slut med, at danskere opkræves urimeligt høje gebyrer, hver gang de donerer penge til velgørende formål eller betaler husleje og fagforeningskontingenter.
Sådan lyder det fra erhvervsminister Simon Kollerup (S), der i dag har indgået en bred aftale med Socialdemokratiet, Enhedslisten, SF, Alternativet, Radikale Venstre, Konservative, Venstre og Dansk Folkeparti.
Hvad er paragraf 122?
Betalingslovens § 122 er en gebyrregulering, der er til for at sikre mod urimeligt høje gebyrer på kortbetalinger.
Den lyder:§ 122.
Ved fastsættelse af gebyr m.
v.
i forbindelse med gennemførelse af betalingstransaktioner med et betalingsinstrument må der ikke anvendes urimelige priser og avancer.
Ved urimelige priser og avancer forstås priser og avancer, der er højere, end hvad der ville være tilfældet under virksom konkurrence.
Aftalen er faldet på plads efter massiv kritik fra ngo'er, professorer og fagforeninger.
Den skal styrke Konkurrence- og Forbrugerstyrelsens mulighed for at gribe ind overfor gebyrer på betalingsløsninger såsom Betalingsservice, hvis styrelsen vurderer, at der er tale om urimelige priser, siger Simon Kollerup på et pressemøde foran Erhvervsministeriet.
- Hvad enten man er forbruger eller organisation, er vores ønske, at man ikke betaler for høje gebyrer.
Derfor er vi enige om at ændre paragraf 122 i betalingsloven, så direkte debiteringsløsninger også er omfattet af loven.
Betalingslovens paragraf 122 anvendes i dag til at regulere priserne på kortbetalinger.
En ændring vil ifølge ministeren give styrelsen bedre værktøjer til at overvåge markedet og kigge bankernes omkostninger og indtjening efter i sømmene.
Monopollignende karakterSimon Kollerup luftede allerede muligheden for et politisk indgreb i sidste uge, hvor Konkurrence- og Forbrugerstyrelsen offentliggjorde et notat med en vurdering af betalingsmarkedet.
I notatet skriver styrelsen, at Betalingsservice har "monopollignende karakter" i Danmark, og at konkurrencesituationen kan give Nets "større markedsstyrke og dermed bedre mulighed for at tage en høj pris".
Mens danske banker og Nets arbejder sammen om at udbyde ét enkelt produkt, udbyder de enkelte banker i for eksempel Sverige og Tyskland produkter som ligner Betalingsservice i konkurrence med hinanden.
Striden om Nets' gebyrerRed Barnet og Børns Vilkår kritiserede i juni Nets for udnytte sit monopol til at tage alt for høje gebyrer fra de velgørende organisationer, når de modtager donationer gennem Nets' tjeneste Betalingsservice.
De fire største danske børneorganisationer, Børns Vilkår, Red Barnet, Unicef og Mødrehjælpen, sender efterfølgende et brev til erhvervsminister Simon Kollerup (S), som kvitterer med et møde.
Samme dag som ministerens møde melder Nets ud, at man er klar til sænke gebyret fra 4,32 kroner til under tre kroner for cirka 140 velgørende organisationer.
Men det er ikke godt nok, lyder svaret fra de velgørende organisationer, og erhvervsministeren vil have undersøgt muligheden for et lovindgreb.
Kilder: Ritzau, DRNets sidder på 90 procentOver 90 procent af de danske husstande er ifølge Nets i dag tilmeldt Betalingsservice, til trods for at andre såkaldte debiteringsløsninger siden er blevet introduceret.
Abonnementsbetalinger via Mobilepay blev lanceret i foråret 2017.
Et halvt år inde i 2019 havde Mobilepay Subscriptions (mobilepay til abonnementsbetalinger, red.
) dog kun omkring 180.
000 brugere i Danmark, fremgår det af notatet.
I notatet konkluderer Konkurrence- og Forbrugerstyrelsen, at adgangen til andre løsninger ikke har ændret konkurrencesituationen betydeligt.
Heller ikke selvom Betalingsservice ifølge styrelsen er den umiddelbart dyreste løsning i Danmark, lyder det.
Politikere skal ikke fastsætte gebyrerI arbejdet med den politiske aftale har politikerne ifølge Simon Kollerup bevidst droppet at fastsætte et bestemt beløb for, hvad gebyrer må koste på betalingsmarkedet, og det er Venstres erhvervsordfører, Torsten Schack Pedersen, glad for.
Han er tilfreds med aftalen om, at Konkurrence- og Forbrugerstyrelsen får flere beføjelser, men for Venstre har det har været afgørende, at aftalen ikke dikterer, hvad rimelige gebyrer er, siger han på pressemødet.
- Jeg er stor modstander af, at vi politisk skal sidde og diktere priserne.
Det er en uskik.
Kan undersøgelsen ende med, at gebyrerne ikke bliver billigere?
- Der er ingen af os, der kan foregribe konklusionerne af undersøgelsen, men med de tal, som styrelsen har fremlagt, er det styrelsens vurdering, at der er tale om en monopollignende tilstand på det danske marked, svarer erhvervsminister Simon Kollerup.
Nets opfordrer til grundig analyseFra Nets, der har været centrum for kritikken, lyder opfordringen til Konkurrence- og Forbrugerstyrelsen, at der skal sikres grundig analyse af betalingsmarkedet.
- Vi vil kraftigt opfordre til, at den analyse, KFST forventeligt kommer til at gennemføre i 2020, bliver en grundig og redelig markedsanalyse, der inddrager data for de seneste års udvikling på markedet for regningsbetalinger, udtaler Thomas Jul, landechef for Nets, i et skriftligt citat til DR Nyheder.
I mailen fra Nets bliver det desuden understreget, at virksomheden håber, myndighederne forholder sig til "den internationalisering og liberalisering, der allerede er sket, og som kun vil tage yderligere fart i de kommende år".
Lovændringerne, som giver styrelsen nye beføjelser til at undersøge markedet, skal ifølge Erhvervsministeriet træde i kraft ved årsskiftet.
FacebookTwitterKopier linkEmner:Torsten Schack Pedersen (politiker)|Venstre|Radikale Venstre|Virksomhedsdrift|Sverige




https://www.dr.dk/nyheder/indland/tjek-dit-postnummer-kommer-der-flere-smaaboern-unge-og-pensionister-i-dit-nabolag

IndlandTjek dit postnummer: Kommer der flere småbørn, unge og pensionister i dit nabolag?
Flere småbørnsforældre rykker ud af byerne.
Se om dit nabolag bliver yngre eller ældre.
Af Kåre Kildall Rysgaard, Ruben Engrob Nielsen (programmør) og Signe Heiredal (grafik)19.
sep.
2019 kl.
12.
01Bemærk: artiklen er mere end 30 dage gammelLæs opSmåbørn rykker i stor stil sammen med deres forældre fra byen mod landet.
Flyttestrømmen af småbørn fra bykommunerne var sidste år det højeste i ti år, viser tal fra Danmarks Statistik.
Læs også:Farvel caféliv og storbylarm: Flere småbørnsfamilier rykker uf af byerneMen hvordan ser det ud i dit nabolag?
Kommer der flere småbørn, unge eller pensionister?
Tjek selv herunder.
Sådan gjorde vi:•Kilde til data er Danmarks Statistik (POST1A).
•Nogle postnumre ligger i forskellige kommuner.
DR har lagt alle dele af postnumrene sammen, så der kun er et tal per postnummer.
•Tallene dækker, hvor mange personer der de pågældende år bor i postnummeret.
•Enkelte postnumre har dog ændret sig de seneste fem år og dækker ikke det samme område.
DR har kigget i Postnords oversigt over ændringer i postnumre og markeret med stjerne, hvis postnummeret ikke dækker det samme område i 2014 og 2019.
•Aldersgennemsnittet for postnumrene er udregnet ved at gange antallet af femårige med fem.
Seksårige med seks og så fremdeles.
Derefter har DR udregnet den samlede alder for alle i postnummeret og divideret med indbyggertallet for at få et gennemsnit.
•Til sidst har DR lagt et halvt år til gennemsnittet.
Forklaringen er, at folk på 32 år godt kan være 32 år og for eksempel to, syv eller ni måneder.
Ved at lægge et halvt år til svarer tallet tættere til virkeligheden, fordi månederne bliver regnet med.
Danmarks Statistik bruger samme metode i deres beregninger.
FacebookTwitterKopier linkEmner:Danmarks Statistik|Befolkning|PostNord




https://www.dr.dk/nyheder/indland/farvel-cafeliv-og-storbylarm-flere-smaaboernsfamilier-rykker-ud-af-byerne

IndlandFarvel caféliv og storbylarm: Flere småbørnsfamilier rykker ud af byerne Antallet af småbørn, som flytter ud af byerne, er det højeste i ti år.
Se om de flytter til eller fra din kommune.
Sidste år flyttede Norman sammen med sin storebror og forældre, Jane og Thomas Mark Riis, fra Aarhus til Galten i Østjylland.
Flere småbørnsfamilier flytter væk fra de større byer.
Foto: Jose RamanamihantatsoaranAf Kåre Kildall Rysgaard og Tinna Viskum19.
sep.
2019 kl.
12.
01Bemærk: artiklen er mere end 30 dage gammelLæs opSidste år vinkede København farvel til det højeste antal småbørn siden 2006, mens mange andre småbørnsforældre ligeledes er rykket væk fra Aarhus, Frederiksberg, Odense og Aalborg de seneste par år.
Samlet set gik flyttestrømmen for småbørn sidste år i minus med knap 5.
500 for de fem bykommuner.
Det viser tal fra Danmarks Statistik over flyttestrømme mellem kommunerne, som DR har analyseret.
Byer som København og Aarhus har ikke plads nok til alle de unge familier, mener Curt Lilliegreen, direktør for Boligøkonomisk Videncenter.
- Småbørnsfamilier søger ud af byerne og vælger at bo i satellitbyer.
Hvis du gerne vil have hus og have, skal du ofte uden for København og Aarhus, fordi det er dyrt, siger han og peger på, at storbyerne har klart flest lejligheder.
Drømmer de unge familier om et hus, må de derfor ofte flytte.
Farvel København, Aarhus, Frederiksberg, Odense og AalborgSmåbørn giver liv i GaltenStrømmen af småbørnsfamilier går fra de store byer mod kommuner som Skanderborg, Allerød, Rudersdal, Egedal, Silkeborg og Greve, der tiltrækker flest småbørn.
Stadig mange børnefamilier bliver i byerneSelvom København og Aarhus har flere småbørnsfamilier, der flytter væk, har kommunerne samtidig også flere småbørn, der bliver boende.
Hvordan kan det hænge sammen?
Forklaringen er, at indbyggertallet er steget, og der er kommet flere børnefamilier i landets største kommuner, forklarer Curt Lilliegren.
Når der bor flere småbørn i København og Aarhus, er der ganske naturligt også flere børnefamilier, der har mulighed for at flytte til andre kommuner, oplyser direktøren.
Jane Mark Riis flyttede sidste år sammen med sin mand, Thomas, og deres ældste søn på to år fra Aarhus til Galten i Skanderborg Kommune.
Det var billigere at købe hus lidt væk fra Aarhus.
- Vi kunne få en større have og et større hus i Galten, og vi kunne få ekstra økonomisk frihed i hverdagen, siger Jane Mark Riis, der også valgte Galten, fordi byen lå tæt på familien i Midt- og Vestjylland, og det var let at pendle til arbejdspladser i Silkeborg, Aarhus og Horsens.
En anden tilflytter til Galten er Line Højgaard, som rykkede til byen sammen med sin mand og søn.
Hun er glad for at være flyttet fra Aarhus.
- Selvom vi er på landet, så har vi alt: butikker, en lille biograf og sportsforeninger.
Der er alt, hvad man gerne vil have i en landsby, uden at man skal ud at køre langt, siger hun og mener, at det giver en god stemning, at så mange børnefamilier flytter til.
- Folk har ikke nok i sig selv, men vil gerne fællesskabet og gør noget for at lære hinanden at kende, siger hun.
Småbørnsforældre rykker fra by til oplandByerne kan ikke huse alle børnefamilierneNår mange børnefamilier flytter ud af byerne, skyldes det blandt andet, at det mislykkedes at få fat i en af de attraktive billige lejligheder med plads til en familie, forklarer Curt Lilliegreen, direktør for Boligøkonomisk Videnscenter.
Aarhus og København har mange lejeboliger i centrum, mens København har særligt mange andelsboliger.
Vil de unge par købe i stedet for at leje, må de fleste lede efter bolig et stykke fra centrum for at få råd.
Kampen om de billige boliger er altså blevet skærpet.
Det skyldes både, at der bliver færre billigere lejligheder i takt med, at de bliver renoveret.
Nybyggeriet består primært af dyrere boliger, mens andelsboligerne også vurderes højere.
Endeligt bor der flere indbyggere i byerne, som søger gode og billige lejligheder, forklarer Curt Lilliegreen.
- Når de unge bliver gift og får første barn, er der nogle, der ikke er plads til i byerne.
Det kan også være, at de vælger af flytte for at få fred og ro og har fået nok af cafélivet, siger han.
Flyttestrømmen er ifølge direktøren taget til, fordi der er opsving.
Småbørnsfamilier flytter derfor mere rundt efter arbejde end i krisetider, hvor folk bliver boende og er forsigtige med at skifte job.
Læs også:Tjek dit postnummer: Kommer der flere børn, unge og pensionister i dit nabolag?
Unge tilflyttere søger mod SkanderborgSkanderborg er den kommune, som de seneste fire år i træk har haft det største overskud af småbørn, der flytter til.
Udviklingen glæder borgmester Frands Fischer (S):- Skanderborg er attraktiv på grund af de mange fællesskaber.
Børnefamilier fortæller den gode historie videre til venner og familier, siger han og mener, at det gode ry og omtale får flere til at flytte til.
De seneste år har der været godt gang i byggeriet i Skanderborg, som ligger i forholdsvis kort pendlerafstand til Aarhus, Silkeborg og Horsens.
De mange små børn har givet et pres på daginstitutionerne, hvor kommunen skal bygge nyt – og ikke alle forældre kan få den vuggestue og børnehave, som står øverst på deres ønskeseddel.
På den lange bane er det positivt for kommunens økonomi, når gode skatteborgere flytter til, fortæller borgmester Frands Fischer (S), men peger på, at noget af gevinsten bliver udhulet.
Skanderborg sender nemlig mange af pengene videre til andre kommuner i udligning.
Stort flyt ind af unge følges af stort flyt udNår København og Aarhus har flere børnefamilier, som flytter ud, hænger det sammen med, at der bor mange flere unge i byerne.
Læs også:Rikke er suget med storbystrømmen: Flyttede fra marker til menneskemylderKøbenhavn har i mange år udvidet, og tusindvis af unge er flyttet til, fortæller cheføkonom Claus Andersen fra Københavns Kommune:- Cyklussen er, at folk flytter ind til byen som unge.
Senere flytter en del ud, når de får børn.
Når gruppen af unge, der flytter til byen, vokser, vil der på sigt også være flere, der har mulighed for at flytte ud, siger han.
Det er dog langtfra alle af de unge, der er flyttet til, som flytter ud af byen igen nogle år efter, når de har stiftet familie.
Derfor stiger antallet af småbørnsfamilier også i København, hvor der skal bygges flere daginstitutioner og skoler, fortæller Claus Andersen.
Sådan gjorde vi:•Alle tal stammer fra Danmarks Statistiks tabel i Statistikbanken FLY66.
Her kan du se, hvor mange, der flytter fra én kommune til en anden.
DR har trukket småbørn ud i alderen 0-4 år for at se, hvordan småbørnsfamilierne flytter.
•Statistikken viser, hvor mange småbørn der flytter til og fra en kommune.
DR har efterfølgende trukket fraflyttere fra tilflyttere for at se, om kommunen har overskud eller underskud i flyttebalancen.
•Selvom en kommune har flere børn, som flytter væk, kan antallet af småbørn i kommunen godt stige.
I København og Aarhus er der for eksempel flere børnefamilier i kommunerne, selvom der også er flere, der flytter væk.
Forklaringen er, at indbyggertallet er steget, og antallet af børnefamilier og unge er større.
Selvom flere børnefamilier flytter væk, er der stadigvæk mange børnefamilier tilbage i Aarhus og København.
•Statistikken gælder kun flytninger fra en kommune til en anden.
Børn, der flytter til eller fra Danmark, er ikke inkluderet i tallene.
FacebookTwitterKopier linkEmner:Aarhus|København|Forældre og børn|Skanderborg|Bolig




https://www.dr.dk/nyheder/penge/revser-taarnhoeje-gebyrer-hos-nets-men-fagbevaegelsens-banker-faar-selv-en-stor-bid-af

PengeRevser tårnhøje gebyrer hos Nets: Men fagbevægelsens banker får selv en stor bid af kagenMere end halvdelen af omkostningerne til Betalingsservice sendes videre til bankerne, fastslår notat.
Hos Lån og Spar Bank står formand for Danmarks Lærerforening Anders Bondo Christensen i spidsen for bestyrelsen.
Af Alexander Hecklen19.
sep.
2019 kl.
11.
19Bemærk: artiklen er mere end 30 dage gammelLæs opNår en sygeplejerske eller en lærer måned for måned betaler medlemskab af en fagforening med tjenesten Betalingsservice, så går omkring 50 kroner årligt til at betale gebyrer.
Striden om Nets' gebyrerRed Barnet og Børns Vilkår kritiserede i juni Nets for udnytte sit monopol til at tage alt for høje gebyrer fra de velgørende organisationer, når de modtager donationer gennem Nets' tjeneste Betalingsservice.
De fire største danske børneorganisationer, Børns Vilkår, Red Barnet, Unicef og Mødrehjælpen, sender efterfølgende et brev til erhvervsminister Simon Kollerup (S), som kvitterer med et møde.
Samme dag som ministerens møde melder Nets ud, at man er klar til sænke gebyret fra 4,32 kroner til under tre kroner for cirka 140 velgørende organisationer.
Men det er ikke godt nok, lyder svaret fra de velgørende organisationer, og erhvervsministeren vil have undersøgt muligheden for et lovindgreb.
Kilder: Ritzau, DRSådan lyder kritikken fra flere af landets største fagforeninger, som vil have betalingsgiganten Nets til at sætte prisen på 4,32 kroner per betaling ned.
Men to banker, der er ejet af selvsamme fagforeninger, får også en bid af kagen.
Det bekræfter både Arbejdernes Landsbank og Lån & Spar Bank over for DR Nyheder.
- Til spørgsmålet om prisen for Betalingsservice har vi ikke nogen konkrete overvejelser om at ændre på vores aftale med Nets, skriver Lån & Spars direktør, John Christiansen, i en skriftlig kommentar.
Får 'over halvdelen'Når fagforeningernes medlemmer betaler deres kontingent, så er det nemlig ikke kun Nets, der får del i penge fra gebyrerne.
Mere end halvdelen af omkostningerne ved driften af Betalingsservice sendes nemlig videre til bankerne, fastslår Konkurrence- og Forbrugerstyrelsen i et nyligt notat.
- Denne betaling kan potentielt begrænse bankernes incitamentet til at udvikle eller anvende nye og konkurrerende løsninger, lyder det.
For selv om bankerne i 2014 solgte Nets, så får de stadig penge af Nets for at få Betalingsservice til at fungere.
Det betaler de seks fagforeninger til Nets:•Fagforeningerne 3F, HK, FOA, DJØF, DLF og DSR har tilsammen over 775.
000 medlemmer, der betaler via Betalingssservice.
•Medlemmerne af de seks fagforeninger betaler hver over 50 kroner om året til Nets.
•I 2018 svarede det til over 45 millioner kroner.
Hos Arbejdernes Landsbank er it-direktør Bent Bøjden ikke enig i det resultat, som styrelsen er kommet frem til i notatet.
Han siger, at når banken har dækket sine udgifter til Betalingsservice, så er der meget lidt tilbage.
Hvad er jeres indtjening på Betalingsservice?
- Den er marginal.
Jeg vil skyde på et sted mellem tre og fem procent, som vi modtager i fortjeneste.
Men vi har også nogle omkostninger, vi skal have dækket på vores side af hegnet, og det er vel fair nok, siger Bent Bøjden.
Fagbosser sidder med ved bordetNets er blevet mere værd i de seneste årNets er grundlagt i 1969 under navnet PBS og styrer blandt andet dankortet og Betalingsservice.
I 2014 bliver Nets solgt af bankerne til kapitalfondene Bain, Advent og ATP for 17 milliarder kroner.
I 2016 børsnoteres Nets til en værdi af 30 milliarder kroner, og det kommer frem, at ledelsen har et aktieprogram, der giver en gevinst på 1,6 milliarder kroner.
I 2018 køber kapitalfonden Hellman & Friedmans Nets for 33,1 milliarder, og virksomheden bliver trukket af børsen.
I maj i år afdækker Børsen, at et incitamentsprogram for 60-70 chefer i Nets kan give dem en gevinst på syv milliarder kroner.
I august melder Nets ud, at man har lavet en aftale om at sælge konto-til-konto-baserede tjenester - herunder Betalingsservice - for godt 21,3 milliarder kroner til amerikanske Mastercard.
Kilder: Nets, Ritzau, BerlingskeHos Lån & Spar står formand for Danmarks Lærerforening Anders Bondo Christensen i spidsen for bestyrelsen.
Også formand for Dansk Sygeplejeråd Grete Christensen er sammen med en række andre faglige topchefer repræsenteret.
DR Nyheder har forsøgt at få en kommentar fra Anders Bondo Christensen og Grete Christensen, men begge henviser til direktionen i Lån & Spar.
Hos Arbejdernes Landsbank står formand for Fagbevægelsens Hovedorganisation Lizette Risgaard i spidsen for bankens bestyrelse, og en lang række andre repræsentanter for fagforeningerne sidder med ved bordet.
Men fordi det er Nets, der sætter prisen for brugen af Betalingsservice, så er Arbejdernes Landsbank låst på hænder og fødder, siger it-direktør Bent Bøjden.
- Produktet ejes af Nets, og som udgangspunkt har jeg den holdning, at det her er en udfordring, der skal løses i en dialog mellem Nets og deres kunder.
Jeg har ingen indflydelse på prissætningen af produktet, siger han.
Men kan I så ikke føre nogle af de penge, I får fra Nets, tilbage til fagforeningerne, hvis jeres ejere føler, de betaler for meget?
- Det kunne man godt vælge, men igen, det er en meget beskeden fortjeneste, vi har på det her produkt, siger it-direktør Bent Bøjden.
FacebookTwitterKopier linkEmner:Anders Bondo Christensen (fagforeningsleder)|Konkurrence- og Forbrugerstyrelsen|Lizette Risgaard (fagforeningsleder)|Fagforeninger|Bøjden




https://www.dr.dk/nyheder/kultur/film/anmelder-sabler-ny-rambo-film-ned-det-er-noget-bae

FilmlandSe temaAf Filmanmelder og vært på FilmlandPer Juul CarlsenFilm og serierAnmelder sabler ny Rambo-film ned: 'Det er noget bæ'Sylvester Stallone er tilbage som Rambo i 'Rambo: Last Blood'.
- 'Rambo: Last Blood' har trods sin forbavsende forudsigelighed en spændende elegisk pointe om, at en krigsveterans sår aldrig heler, skriver Per Juul Carlsen.
(© Yana Blajeva/UIP)19.
sep.
2019 kl.
13.
00Bemærk: artiklen er mere end 30 dage gammelLæs opHvad siger du?
Er det ligemeget, hvad jeg mener om den nye Rambo-film?
Hvad?
Er der ikke nogen, der bekymrer sig om, hvad sure kunstfilmanmeldere mener om Sylvester Stallone?
Du har muligvis ret.
'Rambo: Last Blood'Instruktør: Adrian GrunbergMedvirkende: Sylvester Stallone, Paz Vega, Yvette MonrealPremiere: 19.
septemberStallone har fået afsindig mange tæsk gennem tiden for at være en voldsdyrkende, én-dimensionel, hypersentimental, krigsromantisk spade, der ikke er i stand til at tænke bare en kvart nuanceret tanke.
Hans to alter ego'er, John Rambo og Rocky Balboa, er blevet latterliggjort for at være hyperromantiske ærke-amerikanske figurer, den retskafne hævner og den amerikanske drømmer.
Han er blevet hånet for hverken at være udstyret med talent som skuespiller eller fortæller.
Alligevel er Sylvester Stallone en af de mest succesrige skikkelser i moderne amerikansk film.
Folk er væltet ind i biograferne for at se John Rambo smadre fjender i spandevis og Rocky Balboa banke modstanderes fjæs til rødbedemos.
Og med årene har nu 73-årige Stallone nået en position, hvor han bliver hyldet for sit bidrag til filmmediet.
For eksempel på årets festival i Cannes, hvor hans nyeste film, 'Rambo: Last Blood' fik verdenspremiere, mens han selv stod for en velbesøgt masterclass.
'Rambo: Last Blood' er den femte film i rækken om den traumatiserede krigsveteran, John Rambo.
Den første film om Rambo, 'First Blood', udkom i 1982.
(© Yana Blajeva/UIP)Du har ret.
Hvem gider at høre nogen skyde endnu en Rambo- eller Rocky-film ned?
Men der skal mere til at få en anmelder til at holde kæft.
Hvis en Rambo-film er noget bæ, så er det sgu noget bæ, og det er lige, hvad 'Rambo: Last Blood' er.
Åbningssekvensen, hvor John Rambo forsøger at redde nogle uforsigtige klatrere fra en mærkelig bjergflodbølge, er chokerende slattent sat op.
Og Rambos efterfølgende flæbetur over ikke at kunne redde alle klatrerne fra døden – ligesom 'brødrene i Nam' – er noget sentimentalt pladder.
Det er at fornærme de faldne fra Rambos ungdom i Vietnam at sætte dem ind i samme kontekst som de tankeløse klatrefjolser i en dårlig actionsekvens i begyndelsen af 'Rambo: Last Blood'.
Derefter følger en lille 80'er-old school style-actionfilm, der er chokerende nem at forudsige.
Da Rambo tror, at han har talt sin kønne, livskraftige niece fra at rejse til Mexico og finde sin biologiske far, ved vi andre udmærket godt, at hun kort efter vender bilen og fiser sydpå.
Og vi ved udmærket, at det går galt for hende i Mexico.
Og at Rambo tager den megastore hævnerdolk frem og følger efter hende.
Vi havde nok ikke lige regnet med, at der derefter fulgte noget, der ligner en ren opbakning til præsident Trumps anti-Mexico-kampagne.
Større røvhuller end de mexicanske gangstere, der sælger uskyldige unge kvinder som kødkvæg, findes formentlig ikke.
Det lillebitte grænsehegn, som Rambo vælter med største lethed på vej hjem, skriger nærmest på at få bygget en ordentlig mur til at holde svinene ude – især fordi mexicaner-bæsterne bagefter kommer drønende, 35-40 mand, med våbnene hængende ud ad vinduerne for at udslette John Rambo på hans gård i Arizona.
Stallone vil formentlig afvise, at han har sendt en indirekte støtte til Trump.
Den 73-årige Sylvester Stallone har udover Rambo- og Rocky-filmene medvirket i et hav af film, blandt andet 'The Expendables'- filmserien, som han også har instrueret sammen med Dave Callaham.
(© Yana Blajeva/UIP)I så fald er den del af manuskriptet blot virkelig klichéfyldt udtænkt.
Men du har ret.
Det er tåbeligt at fremstille Sylvester Stallone som en filmspade af de helt store.
Med sine Rambo- og Rocky-figurer har han ikke alene spillet en smuk blues for den lille amerikaner i det store politiske spil.
Han var også filmmanden, der trak de traumatiserede vietnam-veteraner frem, så alle kunne se de åbne sår.
Han var langtfra den første, men han var den tydeligste.
Med 'Rocky Balboa', den 6.
Rockyfilm, viste han en overraskende fint artikuleret og eftertænksom side.
Dertil kommer, at 'Rambo: Last Blood', trods sin forbavsende forudsigelighed, har en spændende elegisk pointe om, at en krigsveterans sår aldrig heler.
Men det ændrer ikke ved 'Rambo: Last Blood' er noget ragelse.
Læs også:Anmelder irriteret på 'absurd' gyserfilm: Hvordan kan man opføre sig så latterligt?
FacebookTwitterKopier linkEmner:Donald Trump (politiker)|Sylvester Stallone (skuespiller)|Mexico|Vietnam|Cannes




https://www.dr.dk/nyheder/politik/regeringen-risikerer-ryge-i-mindretal-paa-cigaretpriser

PolitikRegeringen risikerer at ryge i mindretal på cigaretpriserPartierne i rød blok ønsker en større prisstigning end den, regeringen lægger op til.
Regeringen lægger op til at lade prisen på en pakke cigaretter stige med 10 kroner frem mod 2021.
Men det er alt for lidt, siger et flertal.
Af Nicolas S.
Nielsen19.
sep.
2019 kl.
10.
12Bemærk: artiklen er mere end 30 dage gammelLæs opRegeringens udspil til at hæve prisen på en pakke cigaretter er uambitiøst og prisstigningen er alt for lav.
Det er den grundlæggende holdning blandt et flertal af partierne på Christiansborg, efter at sundhedsminister Magnus Heunicke (S) her til morgen har præsenteret regeringens udspil til, hvad en pakke cigaretter skal koste i fremtiden.
Regeringen lægger op til en afgiftsstigning på 25 procent, så prisen lander på omkring 50 kroner, hvilket er lavere, end et flertal bestående af Enhedslisten, SF, De Radikale, Alternativet, Venstre, og Konservative ønsker.
Stinus Lindgren, der er sundhedsordfører for De Radikale, ønsker en mindstepris på 60 kroner.
- Det er ikke ambitiøst nok.
Der er rigtig mange gode tiltag i den pakke, de er kommet med, men prisen er helt afgørende.
Alle eksperter peger på, vi skal op på mindst 60 kroner for at få en sundhedseffekt.
- Lige nu og her tager vi det med i finanslovsforhandlingerne.
Jeg er ret sikker på, at Socialdemokraterne også kan tælle til 90 (mandater, red.
), så jeg er ret optimistisk omkring, at vi kan få vores mindstepris igennem, siger han.
Læs også:Dyrere smøger, rygeforbud og mere kontrol: Sådan vil regeringen få færre unge til at rygeVenstre presser regeringenVenstres sundhedsordfører, Sophie Løhde, vil lade prisen stige med mindst 20 kroner og er klar til at lægge et beslutningsforslag i folketingssalen for at bringe regeringen i mindretal på spørgsmålet.
- Jeg synes virkelig, det er et skuffende udspil.
Sundhedsministeren tror, han er skatteminister, siden afgiftsprovenu kommer forud for røgfri børn og unge.
- Jeg konstaterer, at der er et flertal uden om regeringen, som er enige med Venstre.
Vi ønsker, at prisen skal stige med 20 kroner.
Det vil være et mærkbart ryk, så de unge kommer til at mærke det på pengepungen, siger hun.
Til spørgsmålet om, hvorfor Venstre ikke hævede prisen i de fire år, de selv sad i regering, lyder svaret fra Løhde:- Det er ikke nogen statshemmelighed, at der var intern uenighed i den tidligere regering, siger hun.
Det tidligere regeringsparti Liberal Alliance ønsker således ikke, at prisen på en pakke cigaretter stiger.
Røde partier møder op for at hæve afgiften yderligereDet gør derimod alle partierne i rød blok.
Herunder Enhedslisten, hvor sundhedsordfører Peder Hvelplund anerkender, at en afgiftsstigning på cigaretter vil have en social slagside - altså ramme borgere med en lavere indkomst proportionelt hårdere end højindkomstgrupper.
- Men vi skal ikke lave omfordelingspolitik gennem tobaksafgifter.
Det er helt afgørende, at vi får hævet tobakspriserne, fordi vi ved, at højere priser får færre unge til at ryge.
- Jeg ser frem til, at vi sammen kan få presset Socialdemokraterne til at hæve prisen yderligere.
De samme toner lyder fra Kirsten Normann, sundhedsordfører i SF.
- Jeg anerkender den sociale slagside.
Men afvejningen går på, hvordan vi sikrer, at unge ikke begynder at ryge.
Det synes jeg vægter mest.
Derfor synes jeg, at 60 kroner er den rigtige pris.
Også Alternativet og De Konservative går ind for at lade prisen på en pakke cigaretter stige markant og til mindst 60 kroner for en pakke.
Dansk Folkeparti foreslår derimod at lade prisen stige med seks-otte kroner og i takt med prisudviklingen.
Sundhedsminister åben for forhandlingSundhedsminister Magnus Heunicke vil nu indkalde partierne til en forhandling, hvor han åbner for at lade afgifterne stige mere end det, som regeringen foreslår.
- Vi må jo mødes og drøfte det med de andre partier ved forhandlingsbordet med det henblik, at vi skal have bragt antallet af unge, der begynder at ryge, markant ned, siger han.
Ligesom Liberal Alliance vil Nye Borgerlige heller ikke røre ved afgifterne, siger sundhedsordfører Lars Boje Mathiesen.
- Det er en stor stigning, som jeg tvivler på har en effekt.
Vi tror ikke på den virkning, for de unge mennesker vil købe deres cigaretter på det illegale marked i stedet.
Mange af de unge køber allerede i dag ikke-danske cigaretter, siger han.
FacebookTwitterKopier linkEmner:Lars Boje Mathiesen (politiker)|Magnus Heunicke (politiker)|Socialdemokraterne|Venstre|Prisforhold




https://www.dr.dk/sporten/fodbold/europaleague/fck-har-forberedt-sig-paa-schweizisk-kontra-taktik

Europa LeagueFCK har forberedt sig på schweizisk kontra-taktikFC Lugano er bedre end den aktuelle placering som næstsidst i den schweiziske liga, mener Ståle Solbakken.
Cheftræner Ståle Solbakken og Carlos Zeca under pressemødet forud for Europa League kampen mod FC Lugano i Telia Parken.
19.
sep.
2019 kl.
08.
53Bemærk: artiklen er mere end 30 dage gammelLæs opFC København åbner i aften gruppespillet i Europa League mod kriseramte FC Lugano.
FCK i Europa LeagueFCK's resultater i Europa League de seneste fem sæsoner:2014-15: Gruppespil2015-16: Ikke kvalificeret2016-17: 1/8-finale2017-18: 1/16-finale2018-19: GruppespilHoldet fra det sydlige Schweiz har fået en elendig start på sæsonen i den schweiziske liga, hvor holdet har tabt de seneste fire kampe.
Lugano er næstsidst i den hjemlige liga.
Selv om FCK selv har haft en del problemer på det seneste med tre nederlag i træk - de to seneste til AaB og Hobro i Superligaen - så tror træner Ståle Solbakken på et godt resultat i Parken.
- Der er helt sikkert nogle af mine spillere, der synes, at det er nemmere at spille onsdag og torsdag i Parken fremfor i en skov i Hobro.
At de er næstsidst i Schweiz, svarer ikke til kvaliteten på holdet.
Det er et godt hold, der vil give os problemer.
Carlos Zeca, FCK-anfører- Det kan være godt for os at spille en anden turnering.
Men der er meget pres på os.
Vi vil videre fra gruppen, og hjemmekampene er nøglen til at komme det, siger FCK-træneren.
- Jeg forventer, at vi kommer til at sidde på spillet, men vi skal passe på, at vi ikke bliver ramt af kontrakniven.
- Lugano har nogle gode individuelle spillere.
De har et meget større potentiale end det, de har vist, men jeg forventer, at vi på hjemmebane kan sætte dem under tryk i perioder, siger nordmanden.
Godt udgangspunkt skal sikresSolbakken ønsker at se en "balanceret offensiv", som han kalder det.
- Det vigtigste er, at vi ser os selv som en enhed.
Det gør, at vi kan skjule, hvis en eller to af vores folk ikke spiller op til deres bedste, siger han.
Med en sejr torsdag over Lugano vil FCK ifølge Ståle Solbakkens kalkule give sig selv gode muligheder i Europa League-gruppen, der også tæller Dynamo Kiev og Malmö FF.
- Vinder vi over Lugano, så har vi tre point, og hvis vi så får en sejr i en af de næste fire kampe, så kan vi sandsynligvis afgøre det i den sidste gruppekamp mod Malmö, vurderer han.
Carlos Zeca fortæller, at FCK-spillerne har set en del video med Lugano.
Anfører Carlos Zeca fortæller, at FCK-spillerne har set en del videoklip med Lugano i forberedelsen til åbningskampen i Europa League.
- De ser meget gode ud, og de vil spille fodbold og er gode på kontra.
Jeg forventer en svær kamp.
- At de er næstsidst i Schweiz, svarer ikke til kvaliteten på holdet.
Det er et godt hold, der vil give os problemer.
Hvis vi udfører vores egen plan, så kan vi godt vinde, siger Zeca.
Efter tre nederlag i træk har FCK også selv noget at bevise.
- Vi ved, hvad skal gøre.
Vi har gennemgået tingene med trænerne og ved, hvad vi skal.
Nu skal vi bare vise det inde på banen, siger FCK-anføreren.
Aftenens opgør mod FC Lugano spilles klokken 18.
55 i Parken og kan følges i Liga på P3.
/ritzau/FacebookTwitterKopier linkEmner:FC København|Ståle Solbakken (fodboldtræner)|Schweiz|Europa League|Fodbold




https://www.dr.dk/sporten/badminton/anders-antonsen-slaar-landsmand-og-spiller-sig-i-china-open-kvartfinale

BadmintonAnders Antonsen slår landsmand og spiller sig i China Open-kvartfinaleAnders Antonsen vandt i to sæt over Rasmus Gemke, da de to danske herresingler mødtes i Kina.
Badmintonspilleren Anders Antonsen vandt torsdag  over landsmanden Rasmus Gemke og spillede sig videre til kvartfinalen i World Tour-turneringen China Open.
19.
sep.
2019 kl.
07.
46Bemærk: artiklen er mere end 30 dage gammelLæs opBadmintonspilleren Anders Antonsen viste torsdag, hvorfor der er 18 pladser mellem ham og landsmanden Rasmus Gemke på verdensranglisten.
Aarhusianeren brugte tre kvarter på at vinde 21-11, 21-15 og spille sig videre til kvartfinalen i World Tour-turneringen China Open.
Anders Antonsen- 22 år- Fra Aarhus- Danmarksmester i herresingle i 2017, 2018 og 2019- Vandt tidligere i år VM-sølv i herresingle- Ligger nu nummer fire på verdensranglisten for herresingleTidligt i opgøret bragte Antonsen sig på 5-2 i første sæt, og herfra bevarede han et komfortabelt forspring hele vejen til sætsejren.
Gemke, der er rangeret som nummer 22 i verden, nåede aldrig at komme foran i kampen.
Han fulgte pænt med i begyndelsen af andet sæt, men ved stillingen 10-8 til Antonsen, mistede han kontakten.
Antonsen vandt de fire næste dueller og etablerede en føring, Gemke aldrig kom tæt på at hente.
Taiwansk udfordring forude22-årige Antonsen er nu sidste tilbageværende dansker i herresingle.
I næste runde venter der lidt af en mundfuld i form af Chou Tien Chen fra Taiwan.
Lidt af en mundfuld, fordi Chou Tien Chen er seedet som nummer to i turneringen, og fordi Antonsen aldrig har prøvet at besejre ham.
Taiwaneren har vundet fem ud af fem kampe mod den danske badmintonkomet, der i sidste måned spillede sig i VM-finalen og tabte stort til Kento Momota.
Den japanske verdensetter er også stadig med i turneringen, der slutter på søndag.
Senere torsdag skal flere danskere i aktion i herre- og damedouble.
/ritzau/FacebookTwitterKopier linkEmner:Anders Antonsen (badmintonspiller)|Rasmus Gemke (badmintonspiller)|Badminton|Kina|Taiwan




https://www.dr.dk/nyheder/penge/miljoeminister-vil-undersoege-maersk-forurening-i-nordsoeen

PengeMiljøminister vil undersøge Mærsk-forurening i NordsøenMærsk Oils udledning af over 80.
000 tons ulovlige kemikalier skal undersøges.
Mærsk Oil skyllede fra 2005 til 2017 over 80.
000 tons miljøskadelige kemikalier i havet ulovligt.
Fiskere og nu også miljøminister Lea Wermelin (S) vil undersøge konsekvenserne.
Af Ole Hall19.
sep.
2019 kl.
06.
47 | opdateret 19.
sep.
2019 kl.
14.
33Bemærk: artiklen er mere end 30 dage gammelLæs opMiljøminister Lea Wermelin vil undersøge havmiljøet og fiskebestanden i den danske del af Nordsøen.
Det sker, efter at DR Nyheder har afsløret, hvordan Mærsk Oil ulovligt udledte over 80.
000 tons miljøskadelige kemikalier fra sine danske olieplatforme.
Det er Danmarks Fiskeriforening, der tilbage i juli har efterlyst en tilbundsgående undersøgelse, og den får de nu, lover miljøministeren.
- Jeg forstår til fulde fiskernes bekymring, og det er derfor, vi sætter den her undersøgelse i gang, siger miljøminister Lea Wermelin fra Socialdemokratiet.
Støttepartier tilfredseBeskeden fik folketingets miljøordførere på et møde med ministeren onsdag, og flere af dem er tilfredse med, at undersøgelserne sættes i værk.
- Det er ekstremt vigtig at få en undersøgelse.
Vi skal kunne se, hvor stor en effekt, det her har haft for havmiljøet og for fiskene, siger Carl Valentin, miljøordfører for SF.
Også Enhedslisten og Alternativet er tilfredse.
- Vi har brug for at vide, hvor store konsekvenser det har, når man smider kemikalier i havet, og allerede nu har det vist sig, at man op til 1,5 kilometer fra Mærsks olieplatforme kan se, at der har været udledninger af kemikalier, siger Susanne Zimmer, miljøordfører for Alternativet.
- Det er ekstremt vigtigt at få undersøgt betydeningen for havmiljøet og fiskene til bunds, siger miljøordfører for Enhedslisten Mai Villadsen.
UndersøgelserneMiljøministeren vil undersøge potentielle påvirkninger af økosystemer og fiskebestande fra olie- og gasproduktionen.
Projektet skal bl.
a.
indeholde laboratorieforsøg, et modelleringsstudie samt feltstudier med prøvetagning af fisk.
Forventningen er, at undersøgelsen kan give viden om, hvad der sker med de udledte stoffer, en miljømæssig risikoanalyse af forskellige aktiviteter, samt en kvantificering af påvirkninger fra offshore aktiviteter på fiskebestande og økosystem.
Kilde: MiljøministerietDet er endnu ikke besluttet, hvem der skal udføre undersøgelserne.
Men formålet er at afdække, hvordan olieindustriens udledninger af kemikalier kan have påvirket havmiljøet og fiskebestandene.
Undersøgelserne kan tage op til to år, og det bliver staten, som betaler regningen, oplyser miljøministeren.
Politiet skal undersøge endnu en sagDe seneste to år har DR Nyheder afdækket, hvordan Mærsk Oil fra 2005 til 2017 systematisk og ulovligt udledte i alt tre forskellige kemikalier til havet fra sine olieplatforme i den danske del af Nordsøen.
Læs også:Politiet i ko-vending: Genoptager sag om Mærsk-forureningTo af sagerne har ført til, at Mærsk Oils nye ejer - den franske oliekoncern Total - har fået bøder på i alt 500.
000 kroner for udledning af over 100 tons kemikalier.
De bøder er blevet betalt.
Den tredje sag omhandler over 80.
000 tons af kemikaliet Scavtreat.
Denne sag opgav politiet og anklagemyndigheden at komme til bunds i.
Men Syd- og Sønderjyllands Politi har i august valgt at genoptage politiefterforskningen i den sag.
Det skete, efter at Statsadvokaten i Viborg som tilsynsmyndighed havde bedt om at få sagen forelagt.
Oliekoncernen Total ønsker ikke at stille op til interview.
I stedet har koncernen sendt en skriftlig udtalelse.
Heri står der blandt andet:"Vi byder den kommende undersøgelse velkommen, da havmiljøet i den danske Nordsø ligger os meget på sinde.
Vi har et omfattende program som udføres i tæt dialog med myndighederne for kontinuerligt at mindske og overvåge vores miljøpåvirkning," skriver Line Bruun fra koncernens danske presseafdeling.
(Artiklen er opdateret kl 14:30 med skriftlig udtalelse fra Total)FacebookTwitterKopier linkEmner:Lea Wermelin (politiker)|Syd- og Sønderjyllands Politi|Olie- og gasselskaber|Maersk Oil|Jylland




https://www.dr.dk/nyheder/indland/brandvarme-boern-danmark-har-brug-flere-som-louis-og-mads

IndlandBrandvarme børn: Danmark har brug for flere som Louis og MadsVi mangler op til 400 brandmænd på landsplan.
Her er to bud på løsninger.
Af Sine Skott19.
sep.
2019 kl.
11.
44Læs opSirenen hyler, og ildens gyldne skær blænder ind gennem brandbilens ruder.
En flok skikkelser hopper ud af vognen og ruller slangen ud.
Men den snoede, tykke vandslange bliver ikke holdt af voksne.
Fire gange to børnehænder er klar til at slukke ilden.
De er nemlig juniorbrandmænd - og de kan være med til at løse manglen på brandmænd.
Og det er der brug for nu, for problemet ser ud til at vokse.
- Vi mangler virkelig mange frivillige på landsplan, for en stor portion er over 50 år gamle, så der er ikke lang tid til, de når deres pensionsalder.
Derfor er de unge virkelig vigtige, forklarer Maria Wiktoria Karolini fra 'Unge i Beredskabet.
'Hun anslår, at 20 procent af de danske juniorbrandmænd får en fremtid i beredskabet, og derfor vil der de næste to år blive oprettet 11 brandkorps for børn, så der i alt bliver 42 fordelt over hele landet.
Louis, 32 år, deltidsbrandmandFor 21 år siden lærte Louis Aistrup ildens sprog som juniorbrandmand.
I dag er han deltidsbrandmand i Ebeltoft.
Se Louis forvandling fra juniorbrandmand i 1999 til rigtig brandmand i 2019.
 © Louis Aistrup / Foto: Sine Skott © (C) DR)- Det har gjort mig til en bedre og mere sikker brandmand, fordi jeg har fået det leget ind, siger han og uddyber, at han som barn lærte det fundamentale for at blive en god brandmand som voksen:- Du lærer en masse om samarbejde.
En brandmand er ikke noget værd alene.
Kært barn har mange navneDet at "gå til brandmand" kan hedde flere ting:"Juniorbrandmand""Brandkadet""Unge i Beredskabet"Det er for børn og unge mellem 10 og 16 år.
Find dit lokale korps her.
Han er overbevist om, at tiden i det unge korps har haft afgørende betydning for, at han som voksen valgte beredskabet til:- Det er der ingen tvivl om.
Det er dét, der har skabt min interesse og viden inden for det, forklarer Louis Aistrup, som har været på 600-700 udrykninger.
Mads, 13 år, juniorbrandmand- Måske vil jeg være brandmand.
Mads Olling vil ikke love noget, for livet kan jo byde på mange ting.
Men han er overbevist om, at juniorbrandkorpset har givet ham mere lyst til en fremtid i beredskabet.
- Jeg glæder mig mest til at hjælpe folk, når de har det sværest, så jeg kan gøre deres hverdag bare lidt bedre, forklarer han, mens han sidder i brandbilen.
Han havde forsøgt at gå til svømning, men sport blev aldrig rigtig noget for ham.
De sidste 3,5 år har han derfor hoppet i de store støvler, hjelm og brandmandsdragt - præcis som de voksne uddannede brandmænd.
Bare lige i en størrelse mindre.
Hør Mads Olling og Louis Aistrup fortælle om drømme versus virkelighed:På brandskolen i Grenaa passer det med, at 20 procent får en fremtid i beredskabet.
Virksomheder: 'Du kan være deltidsbrandmand ved os'En anden løsning på de manglende brandmænd har Bogense et bud på.
Her opretter virksomheder deltidsstillinger til mænd og kvinder, som gerne vil have et fleksibelt job, så de kan være en del af det kommunale beredskab samtidig.
- Det er forudsætningen for, at vi kan nå frem den dag, der er brug for hjælp, forklarer Morten Andersen, formand for Beredskab Fyn og borgmester på Nordfyn.
Hvad laver en brandmand?
Sidste år blev de danske brandmænd sendt ud til 20 forskellige typer hændelser.
Alt fra brande til forurening, færdselsuheld, oversvømmelser og flyulykker.
I alt rykkede de ud 42.
745 gange.
Hvis du er over 18 år, kan du blive brandmand.
Kilde: Beredskabsstyrelsen, 2018Udfordringen er, at danskerne sjældent arbejder samme sted, som de bor.
Brandvæsnet har en responstid på fem minutter, og derfor er der mange steder i landet, som ikke kan få vagtplanen til at hænge sammen mellem klokken 8 og 16.
En af de private virksomheder, der støtter op om fleksibel arbejdstid, er byens campingplads, hvor Henrik Bo Christiansen arbejder som pladsmand.
- Det giver noget til hverdagen.
Adrenalinen kommer op at køre, selvom jeg har været her i 11 år, siger han og forklarer, at han kun er fem minutter væk, hvis han hopper på cyklen.
Og det har hans chef intet problem med, at han gør.
- Om han smutter et par timer, det gør ikke noget for vores virksomhed.
Henrik vinker bare, når den siger bip bip, forklarer René Jacobsen, der er lejrchef.
Nordfyns Kommune har også fået de fleste kommunale pedeller og medarbejdere på genbrugspladsen til at melde sig som brandmænd.
Fællesskabet frem for altPå brandskolen i Grenaa har de ti børn fået teori om stiger, løftet 'personer' ud af en brændende bygning, kørt med udrykning og slukket et stort bål.
Mads Olling håber, at flere børn vil gå til brandmand, så flere kan hjælpe folk i nød.
Både som barn og voksen.
- Der er et godt fællesskab.
Vi kan lave sjovt, men vi kan også være seriøse, når der er brug for det.
Der er uendelige muligheder for, hvad man kan lave, forklarer han.
Det er som udgangspunkt gratis at gå til brandmand.
Børnene får desuden en dragt og støvler for omkring 8.
000 kroner.
Aftenens øvelserne er slut, for klokken er blevet 20, og der er en skoledag i morgen.
Historien blev til i P1 Public Service, hvor lyttere og eksperter hjælper med at finde løsninger på danske problemer og udfordringer.
Lyt med her.
FacebookTwitterKopier linkEmner:Redningsvirksomhed|Fyn|Grenaa|Nordfyns Kommune|Morten Andersen (politiker)




https://www.dr.dk/sporten/fodbold/europaleague/bendtner-mangler-kamptraening-inden-el-brag-startplads-er-ikke-aktuel

Europa LeagueBendtner mangler kamptræning inden EL-brag: 'Startplads er ikke aktuel'FC København-angriberen mangler minutter i benene, før en startplads kan komme på tale.
Nicklas Bendtner fik debut for FC København i weekendens kamp mod Hobro.
Af Kasper Aleksander Thrane19.
sep.
2019 kl.
07.
24Bemærk: artiklen er mere end 30 dage gammelLæs opIkke siden den 28.
april har Nicklas Bendtner været med fra start i en kamp af betydning.
Her tabte han og Rosenborg med 3-0 til Molde, og før indhoppet for FC København i weekenden mod Hobro havde den tidligere landsholdsangriber ikke spillet et eneste minuts fodbold af betydning siden kampen for næsten fem måneder siden.
Læs også:Bendtner debuterer i kæmpe FCK-skuffelseDet bliver heller ikke i aften, når FC København tager hul på Europa League hjemme mod schweiziske Lugano, at Bendtner starter inde.
Det afviste Ståle Solbakken på onsdagens pressemøde, og hovedpersonen selv er enig i, at tiden ikke er moden.
- Han har ret i sin analyse.
Vi tager det dag for dag, og så ser vi på tallene i forhold til, hvordan jeg udvikler mig.
På et eller andet tidspunkt, når jeg har fået flere minutter i benene, så kan jeg banke på til en startplads.
Men det er ikke aktuelt på nuværende tidspunkt, siger Bendtner til DR Sporten.
Glæder sig til mødet med ParkenNicklas Bendtner nåede aldrig at spille en kamp for FC København, inden han som 16-årig forlod KB til fordel for Arsenal.
Bendtner og holdkammeraterne var trukket ind i Parken til sidste træning inden kampen mod Lugano.
Den i dag 31-årige angriber har dog masser af kampe i Parken på cv'et, men det bliver alligevel specielt, når publikummet torsdag er klædt i hvide trøjer i stedet for de rød-hvide landsholdsfarver:- Jeg glæder mig rigtig meget.
Det er vores første kamp, så jeg tror, der bliver fuldt knald på.
Jeg ser frem til at møde fansene, det bliver rigtig stort.
Og så skal vi selvfølgelig rejse os fra nederlaget mod Hobro.
Nederlaget til Hobro var tredje kamp i streg, de forsvarende mestre gik fra banen uden point, og den lille krise skal vendes i aften, slår Bendtners holdkammerat Viktor Fischer fast.
- Vi vil rigtig gerne ud og få et skud selvtillid.
Vi skal have rettet op så hurtigt som muligt, og vi er meget opsatte på, at vi skal gøre det bedre end de seneste kampe.
Alle skal løfte deres spil, og det går vi ud for at gøre i morgen, siger Fischer og fortsætter om aftenens modstander:Læs også:Bendtner overvejede karrierestop: 'Penge betød mere end fodbold'- Jeg tror, de er stærkere, end det lyder til.
De ser gode ud på billederne.
De spiller hurtigt og tager risici i deres spil, og det skal vi være meget forberedte på.
Jeg forventer, at vi får en svær modstander, men jeg forventer også, at vi vil ud og vinde kampen.
Kampen mellem FC København og Lugano sparkes i gang kl.
18.
55 og kan følges direkte i Liga på P3.
FacebookTwitterKopier linkEmner:FC København|Nicklas Bendtner (fodboldspiller)|Ståle Solbakken (fodboldtræner)|Hobro|Fodbold




https://www.dr.dk/sporten/formel1/kevin-magnussens-holdsituation-i-2020-paa-plads

Formel1Kevin Magnussens holdsituation i 2020 på pladsIgen i næste sæson vil Romain Grosjean være makker til Kevin Magnussen på Formel 1-holdet Haas.
Kevin Magnussen og Romain Grosjean forbliver holdkammerater i 2020.
Det har deres hold Haas offentliggjort på Twitter.
19.
sep.
2019 kl.
10.
19Bemærk: artiklen er mere end 30 dage gammelLæs opPointhøsten har ikke været prangende i år for Romain Grosjean, men nu ligger det fast, at det ikke koster ham pladsen i den ene Haas-bil.
Formel 1-teamet meddeler på sin hjemmeside, at det fortsætter med franskmanden og Kevin Magnussen i næste sæson.
Teamchefen hos Haas, Günther Steiner, havde allerede reserveret et sæde til Magnussen i næste sæson, men nu har holdet endegyldigt slået fast, at også danskeren fortsætter.
Beholder holdkammerat- Jeg har vidst, at jeg ville fortsætte på holdet i 2020, og det har helt klart været en af de mest positive ting ved en sæson, der ofte har været svær, siger Magnussen til hjemmesiden.
Mens det var ventet, at Magnussen fortsatte, var der større usikkerhed om Grosjeans fremtid.
Andre kørere er i den seneste tid blevet rygtet til Haas.
- Jeg har altid sagt, at min hensigt var at blive hos Haas og blive ved med at bygge oven på det, holdet har opnået, siger Grosjean.
Kevin Magnussen har kørt for Haas siden 2017.
Tidligere har han kørt Formel 1 for Renault og McLaren.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Formel 1|Motorsport




https://www.dr.dk/nyheder/regionale/fyn/75-aar-siden-blev-det-danske-politi-arresteret-unik-dagbog-beskriver

FynFor 75 år siden blev det danske politi arresteret: Unik dagbog beskriver rædslerne i kz-lejreDen tyske Aktion Möwe sendte 2000 danske betjente i koncentrationslejre.
Af Jonatan Grau Møller og Signe Heiredal (grafik)19.
sep.
2019 kl.
10.
02Bemærk: artiklen er mere end 30 dage gammelLæs opKlokken er 11.
Det er tirsdag formiddag.
Årstallet er 1944.
På Odense Rådhus står byrådssekretær Søren Hansen og er i fuld gang med en vielse, da helvede bryder løs.
Ud af ingenting begynder kuglerne at brage ind gennem ruderne, så brudeparret og alle gæsterne må kaste sig ned på gulvet for ikke at blive ramt.
Aktion Möwe er i gang.
I lydklippet nedenfor kan du høre, hvordan det lød, da BBC sendte til Danmark den 19.
september 1944.
Det er første gang, dette klip er blevet digitaliseret:BBC sender til Danmark'Gemen og skændig' aktionI dag er det 75 år siden, at den tyske besættelsesmagt indledte en landsdækkende operation.
Af en eller anden grund har man ikke nogen luftalarm i Odense.
Derfor er der en del civile på gaden, der ufrivilligt bliver en del af aktionen.
Andreas SkovÅrsagen var, at tyskerne var begyndt at frygte, at det danske politi, med dets omkring 10.
000 betjente, kunne falde dem i ryggen.
Derfor skulle politiet afvæbnes.
Det skulle ske med en Aktion Möwe (måge på dansk, red.
).
- Tirsdag den 19.
september lidt før klokken 11 hylede luftværnssirenerne.
Tyskerne forøvede deres gemene og skændige aktion mod det danske politi, lød det i Politikens Aarsjournal fra 1944.
Aktionen fandt sted over hele landet.
Blandt andet i København - på Amalienborg, som du kan se i videoen herunder:Men i Odense var der ikke noget, der kunne advare borgerne om det forestående angreb.
- Af en eller anden grund har man ikke nogen luftalarm i Odense.
Derfor er der en del civile på gaden, der ufrivilligt bliver en del af aktionen, fortæller Andreas Skov, der er arkivar ved Historiens Hus i Odense.
Allerede en time efter aktionens start kunne tyskerne erklære politimæssig undtagelsestilstand.
På den måde var det danske politi sat ud af funktion.
Som en del af aktionen blev næsten 2000 betjente arresteret og deporteret til koncentrationslejre.
Dagbogen fra helvedeEn af dem, der blev arresteret af tyskerne, var den fynske overbetjent Laurits Rasmussen.
Han blev taget til fange i Odense, og efter stop i Frøslevlejren og kz-lejren Neuengamme ved Hamborg endte han i kz-lejren Buchenwald.
På sig havde han en lille notesblok.
I den førte han helt unikke noter.
Et unikt billede af Laurits Rasmussen (th.
) og de andre fanger.
Det er ganske usædvanligt, at der er blevet taget billede af fangerne.
Billedet her er taget af en lastbilchauffør, der har smuglet kameraet med ind i Buchenwald.
- Det er formentlig den eneste eksisterende dagbog fra en koncentrationslejr ført af en dansker.
Han har skrevet sammenhængende, igennem de seks måneder han har været der, fortæller Jørgen Thomsen, der er tidligere stadsarkivar i Odense.
I bogen står der alt fra, hvad de fik at spise, til hvordan de blev mishandlet, hvornår de blev sendt ud at arbejde, hvornår de fik Røde Kors-pakker udefra, og hvordan rygterne fra omverdenen lød.
Et af de steder i dagbogen, der for Jørgen Thomsen står som det stærkeste eksempel på, hvordan livet i koncentrationslejren var for Laurits Rasmussen og resten af de danske betjente, er den 9.
november.
En gave til eftertidenDa Laurits Rasmussen var kommet tilbage til Danmark i marts 1945, var oplevelserne i Buchenwald ikke noget, han bare lige kunne lægge fra sig.
Men i modsætning til mange andre, havde han noget fysisk, han kunne bruge til at bearbejde sine traumer.
Sådan ser omslaget til den maskinskrevne udgave af dagbogen ud.
På ryggen har Laurits Rasmussen givet den titlen "Fange hos Tyskerne".
Et brev fra Røde Kors, der bekræfter at Laurits Rasmussen er blevet overført fra Buchenwald, via Neuengamme til Frøslevlejren.
I Laurits Rasmussens renskrevne dagbog har han blandt andet klistret sit fangenummer ind.
Sådan ser notesblokken ud.
Den måler 6,5x11 centimeter og er under 1 centimeter tyk.
Laurits Rasmussens noter fra den 19.
september.
Til venstre ses den originale dagbog.
Til højre ses den maskinskrevne version.
1 / 5Sådan ser omslaget til den maskinskrevne udgave af dagbogen ud.
På ryggen har Laurits Rasmussen givet den titlen "Fange hos Tyskerne".
1 / 5Et brev fra Røde Kors, der bekræfter at Laurits Rasmussen er blevet overført fra Buchenwald, via Neuengamme til Frøslevlejren.
2 / 5I Laurits Rasmussens renskrevne dagbog har han blandt andet klistret sit fangenummer ind.
3 / 5Sådan ser notesblokken ud.
Den måler 6,5x11 centimeter og er under 1 centimeter tyk.
4 / 5Laurits Rasmussens noter fra den 19.
september.
Til venstre ses den originale dagbog.
Til højre ses den maskinskrevne version.
5 / 5Derfor satte han sig ned og skrev dagbogen ren på maskine.
- Derudover tilføjede han også nogle noter, som han ikke turde skrive om, mens han var i Buchenwald, forklarer Jørgen Thomsen.
De maskinskrevne sider fik han selv bundet ind og gjort til en bog.
Bogens grønne omslag bliver brudt af et motiv af pigtråd.
På ryggen står der "Fange hos tyskerne".
Foruden dagbogen har han også indsat alle de breve, han skrev til og fik fra sin familie, ligesom der også er blevet plads til billeder og fangenummeret fra Buchenwald.
Et unikt minde til eftertiden, mener Jørgen Thomsen.
- Det er i den grad en guldgrube, og det mest spektakulære arkivmateriale jeg er kommet i nærheden af i de 41 år, jeg har arbejdet med Odenses historie.
Overbebyrdet ordensmagtMens de mange danske betjente var sendt til koncentrationslejre, var det tyskerne selv, der skulle stå for at opretholde ro og orden i Danmark.
Men ifølge Andreas Skov, arkivar ved Historiens Hus i Odense, opnåede de faktisk det modsatte.
Portrætfoto af Laurits Rasmussen (1899-1976).
Formentlig taget som et pasfoto i forbindelse med en rund fødselsdag.
- Tyskerne står lige pludselig med et problem.
Udover at modstandsbevægelsen vokser, stiger den almindelige kriminalitet også voldsomt, siger han.
Et af problemerne var, at det ikke var lykkedes tyskerne at fange alle de danske betjente.
Nogle havde opsnappet, at der var en aktion undervejs, og andre var ganske simpelt ikke på deres tjenestested klokken 11 den tirsdag formiddag.
- En stor del af de politifolk, der ikke bliver taget, går under jorden og går over til modstandsbevægelsen, forklarer Andreas Skov.
På befrielsesdagen var politifolkene underlagt modstandsbevægelsen.
Selvom de i det arbejde, de udfører på dagen, er iført politiuniformer, er de faktisk under modstandsbevægelsens kommando.
Først den 13.
maj 1945 - altså næsten otte måneder efter tilfangetagelsen - er det danske politi tilbage på deres sædvanlige position under den danske stat.
Omkring 90 danske politifolk døde, mens de var i koncentrationslejre.
Hør mere om dagbogen, hvor Jørgen Thomsen fortæller, da han var på besøg hos P4 Fyn den 19.
september 2019:Jørgen Thomsen fortæller om dagbogen i P4 FynFacebookTwitterKopier linkEmner:Odense|Forbrydelser mod menneskeheden|Politi|København|BBC




https://www.dr.dk/nyheder/indland/lektor-fatshaming-goer-kun-tykke-folk-endnu-tykkere

IndlandLektor: Fatshaming gør kun tykke folk endnu tykkereDet er så tudedumt, at enhver kan regne ud, at det ikke virker, mener filosof.
(Arkivfoto) Fedme bekæmpes ikke med udskamning, siger filosof.
Af Mathilde Bugge19.
sep.
2019 kl.
08.
52Bemærk: artiklen er mere end 30 dage gammelLæs op- Jo mere vi fatshamer, jo flere vil holde deres mund lukket og stoppe med at overspise.
Således blev diskussionen om fatshaming endnu engang kickstartet.
Denne gang af den britiske fitnessinstruktør Danielle Levy i 'Good Morning Britain', der leverede ovenstående citat på nationalt tv.
Udtalelsen har siden fået flere til at rase over fitnessinstruktøren på de sociale medier.
Læs også:Britisk fitness-instruktør i modvind: 'Vi skal fatshame for at få folk til at stoppe overspisning'Og forskningen bakker rent faktisk kritikerne op.
For udskamning af overvægtige og det sociale pres for at blive slank, gør blot hele situationen værre.
Det er i hvert fald konklusionen fra en litteraturgennemgang fra Yale Universitet i USA fra 2010.
Og den konklusion kan Morten Ebbe Juul Nielsen, som er lektor i filosofi, genkende fra sit arbejde med fedmeforskning i projektet Governing Obesity på Københavns Universitet.
I projektet har forskerne blandt andet arbejdet med stigmatisering ved fedme.
- Det eneste jeg kan sige med sikkerhed er, at fatshaming ikke virker, siger Morten Ebbe Juul Nielsen.
Forskningen tyder nemlig på, at jo mere opmærksom man er på sin overvægt, jo mere tager man på.
Tweet: Den britiske tv-vært Piers Morgan har sat gang i debatten om fatshaming.
Fede oplever kæmpe socialt presOg udskamning af tykke mennesker er udbredt til rigtig store dele af livet.
Både hos lægen og hjemme hos kæresten oplever tykke mennesker at få negative kommentarer på deres krop.
- Det er veldokumenteret, at fatshaming sker i stort set alle livets områder.
Fra parforhold til ansættelse, til fængselsstraf, til behandling i sundhedsvæsenet.
Der er stort set ikke nogen sociale relationer, hvor der ikke er påvist diskrimination og stigmatisering af fede, siger Morten Ebbe Juul Nielsen.
Et bud på en årsag er, at der er social status i at være slank - det signalerer nemlig penge og overskud.
- Jeg tror i høj grad, at det hænger sammen med status.
Hvis man er sådan en type, der investerer mange timer i et fitnesscenter og med at tælle kalorier, så vil man gerne have noget ud af det.
Og så er det en måde at træde ned ad for at hævde sig selv, siger filosofi-lektoren.
Rapport om fedmediskriminationNogle af konklusionerne i rapporten lyder således:Stigma og diskrimination af overvægtige mennesker har gennemgribende konsekvenser for deres psykologiske og fysiske helbred.
På trods af årtiers videnskab, der dokumenterer vægtstigma, bliver konsekvenserne ignoreret.
I stedet bliver overvægtige bebrejdet for deres vægt ud fra den overbevisning, at vægtstigmatisering er forsvarlig og kan motivere personer til at få en sundere livsstil.
På baggrund af konklusionerne mener forskerne, at vægtstigma ikke er et gavnligt værktøj til at reducere fedme.
Snarere truer stigmatisering overvægtiges sundhed, fordi det skaber ulighed i sundhed og forstyrrer effektive indsatser mod fedme.
Kilde: Obesity Stigma: Important Considerations for Public Health.
Og ifølge Morten Ebbe Juul Nielsen er det ikke raketvidenskab at regne ud, at hvis noget i forvejen er ekstremt stigmatiseret, så hjælper det ikke at stigmatisere endnu mere.
- At skabe et endnu større socialt pres på overvægtige er jo så tudedumt, at enhver kan regne ud, at det ikke virker, siger han.
- Fedme er i forvejen belagt med skam og skyld, og så vil man bekæmpe fedme med endnu mere skam og skyld.
Det giver ingen mening, siger Morten Ebbe Juul Nielsen.
Du kan nemlig ikke skamme folk til nogetMorten Ebbe Juul Nielsen, filosofKun negative konsekvenserFedmeudskamning medfører både dårlige fysiske og psykiske konsekvenser.
Når tykke får nedladende og sårende kommentarer om deres kroppe, kan det føre til, at man spiser endnu mere, fordi man bliver ked af det og derfor kan trøstespise.
- Det fører ofte til mere overspisning, mindre kontrol over kalorieindtag, der ligger bag vægtforøgning, siger han.
Ifølge Morten Ebbe Juul Nielsen er skam nemlig ikke det rigtige redskab til at få folk til at tabe sig.
- Du kan nemlig ikke skamme folk til noget.
Blandt forskere, der arbejder med fedme over hele verden, så skal du virkelig, virkelig, virkelig lede længe efter én, der vil sige, at der er noget omkring fatshaming, der kan virke positivt i forhold til at tabe sig, siger lektoren.
Der mangler ikke oplysningOg det er ikke mangel på oplysning, der er skyld i overvægt, mener Morten Ebbe Juul Nielsen.
Rig som fattig, tyk som tynd ved godt, at 20 marcipanbrød indeholder flere kalorier end et halvt salathoved, mener han.
- Det vil være virkelig underligt, hvis der er store dele af befolkningen, der ikke kender til det biomekaniske kalorieregnestykke, siger Morten Ebbe Juul Nielsen.
Men han understreger, at information om kalorier på fødevare er en god ting.
For det er ifølge filosoffen ikke manglende oplysning, der har gjort befolkningen tyk.
Det er derimod det fedmeskabende samfund, hvor kalorierig mad er lettilgængelig.
FacebookTwitterKopier linkEmner:Fedme|Københavns Universitet|Filosofi|Storbritannien|Twitter




https://www.dr.dk/nyheder/politik/corydon-uenig-i-kritik-det-er-lidt-trist-mogens-lykketoft-ikke-kan-faa-sagt-farvel

PolitikCorydon uenig i kritik: 'Det er lidt trist, at Mogens Lykketoft ikke kan få sagt farvel til politik i værdighed'Tidligere finansminister Bjarne Corydon er stolt over de resultater, Thorning-regeringen opnåede.
Mogens Lykketoft mener, at Bjarne Corydon ukritisk deponerede sin dømmekraft hos neoliberale regnedrenge i Finansministeriet.
Jeg lavde økonomisk ansvarlig politik over midten, lyder modsvaret fra Bjarne Corydon.
Af Thomas Klose Jensen19.
sep.
2019 kl.
12.
40Bemærk: artiklen er mere end 30 dage gammelLæs op- Jeg synes, det er lidt trist, at Mogens Lykketoft ikke kan få sagt farvel til politik i værdighed.
Sådan lyder det fra tidligere finansminister og nuværende chefredaktør på Børsen Bjarne Corydon, efter det er kommet frem, at Mogens Lykketoft i sin kommende bog 'Erindringer' retter en skarp kritik mod netop Bjarne Corydon.
Heri skriver Mogens Lykketoft, at Bjarne Corydon som finansminister ukritisk deponerede "sin dømmekraft hos regnedrenge og neoliberale frontløbere i Finansministeriet" og blev fortaler for "et bizart apolitisk fænomen, han kaldte "den nødvendige politik".
© ScanpixBlå bog: Bjarne CorydonBjarne Fog Corydon er født 1.
marts 1973 i Kolding.
Fra 2000-2005 var han politisk-økonomisk rådgiver for den socialdemokratiske ledelse på Christiansborg.
Fra 2005–2011 var han stabschef for Helle Thorning-Schmidt og leder af Socialdemokratiets analyse- og informationsafdeling.
Fra 2011–2016 var han folketingsmedlem for Socialdemokratiet i Sydjyllands Storkreds.
Fra 3.
oktober 2011 – 28.
juni 2015 var han finansminister i Helle Thorning-Schmidts regeringstid.
I 2016 trådte han ud af Folketinget til fordel for en toppost i konsulentvirksomheden McKinsey.
Siden 1.
januar 2017 har han været ansvarshavende chefredaktør og administrerende direktør for Børsen.
Kilde: Folketinget og Børsen.
- Jeg tror aldrig, Corydon kommer til at forstå, hvor langt han var fra at ramme skiven, og hvor stor skade han gjorde på vort parti ved helt konsekvent at forfægte den tilpasning til neoliberal politik, som har slået blandet andet det tyske og hollandske socialdemokrati helt til jorden, skriver Mogens Lykketoft.
Også Bjarne Corydons chef, daværende statsminister Helle Thorning-Schmidt, får hårde ord med på vejen i bogen og beskrives som fejlcastet til opgaven.
Mogens Lykketoft forsøgte af samme grund at få den dengang 27-årige Mette Frederiksen til stille op til formandsposten, hvilket hun dengang takkede nej til.
Stolt af Thorning-regeringens resultaterBjarne Corydon, der ikke ønsker at blive interviewet, men i stedet har sendt DR Nyheder et skriftligt svar, beskriver, at han som finansminister insisterede på at føre en økonomisk ansvarlig politik ved at samarbejde henover midten.
- Den retning var Lykketoft uenig i.
Og han er åbenbart stadig vred over, at det var Helle Thorning-Schmidt, der havde fået partiets og vælgernes mandat til at lægge linjen, forklarer han.
.
.
.
han er åbenbart stadig vred over, at det var Helle Thorning-Schmidt, der havde fået partiets og vælgernes mandat til at lægge linjen.
Bjarne Corydon, tidl.
finansminister og medlem af Socialdemokratiet- Personligt er jeg stolt over de resultater, vi leverede i min tid som finansminister; de mange arbejdspladser vi fik skabt og den vælgerfremgang, vi blev belønnet med i 2015.
Som bekendt opnåede Socialdemokratiet ikke samme tilslutning ved Folketingsvalget – hverken i 2005 med Lykketoft som formand eller for nylig.
Vil fortsat respektere LykketoftBjarne Corydon finder i sit skriftlige svar dog også plads til at rose Mogens Lykketoft.
- Jeg vil fortsat respektere ham for den modige, men benhårde reform- og privatiseringspolitik, han stod for gennem halvfemserne.
Og jeg vil glæde mig til at læse om, hvordan han selv forklarer sin rejse fra den position, til at han i de senere år har udviklet en dyb fascination af tæt samarbejde med den yderste venstrefløj, siger Bjarne Corydon.
© ScanpixFakta om Mogens LykketoftFødt 9.
januar 1946Medlem af Folketinget fra 1981 til 2019Formand for Folketinget fra 2011 til 2015.
Formand for Socialdemokraterne fra 2002 til 2005.
Har været udenrigs-, finans- og skatteminister.
Kilde: Folketinget.
Mogens Lykketoft var finansminister fra 1993 til 2000 og stod derfor bag flere store privatiseringer af eksempelvis Datacentralen og TeleDanmark - i dag TDC - samt salget af statens aktiemajoritet i Københavns Lufthavn.
Men hvor de privatiseringer får ros fra Bjarne Corydon, har Mogens Lykketoft i bogen givet dem deres eget afsnit med titlen 'Privatiseringer og andre beslutninger, jeg fortrød' - et afsnit, der består af små tre sider ud af knap 600.
- Vi er heldigvis nu ad lange omveje nået frem til, at pensionsselskaberne selv har bragt TDC tilbage på danske hænder og dansk beskatning.
Det fjerner imidlertid ikke vort politiske ansvar for en forkert beslutning i 1997, skriver han.
Med hensyn til de store reformer er Mogens Lykketoft heller ikke entydigt stolt af for eksempel efterlønsindgrebet i 1998.
Indgrebet i sig selv var rigtigt, men han erkender, at partiet "ramte bolden skævt" ved at løbende at afvise, at der var ændringer på vej i efterlønnen.
FacebookTwitterKopier linkEmner:Bjarne Corydon (politiker)|Helle Thorning-Schmidt (politiker)|TDC|Socialdemokraterne|Holland




https://www.dr.dk/nyheder/udland/overtager-det-bedste-udenrigspolitiske-job-i-usa-trumps-nye-raadgiver-skal-traede

UdlandOvertager det "bedste udenrigspolitiske job" i USA: Trumps nye rådgiver skal træde varsomtForgængerne er blevet fyret, står til fængsel eller er kommet på kant med præsident Donald Trump.
Donald Trump med sin fjerde nationale sikkerhedsrådgiver, Robert O'Brien.
Af Louise Brodthagen Jensen19.
sep.
2019 kl.
13.
45Bemærk: artiklen er mere end 30 dage gammelLæs opDer har siddet to generaler på posten før ham, hvoraf den ene nu afventer fængselsstraf.
Hans umiddelbare forgænger er af Donald Trump blevet kaldt en mand, der har aldrig har set en krig, han ikke kunne lide.
I går udnævnte Trump så juristen Robert O’Briens som sin fjerde nationale sikkerhedsrådgiver efter afgangen af John Bolton i sidste uge.
O'Brien har indtil nu været udenrigsministeriets særligt udsendte i gidselsituationer og blev for nylig kendt, da han af Trump blev sendt til Sverige for at overvære retssagen mod rapperen A$AP Rocky.
Læs også:You're fired: Trump har nu udskiftet 21 topfolkI modsætning til sin forgænger har O'Brien holdt relativ lav profil, og det kan netop være, hvorfor han er blevet valgt.
- Efter at have udholdt Bolton, har Trump tydeligvis ikke brug for en stærk personlighed eller en ideolog som national sikkerhedsrådgiver, skriver Edward Price, der blandt andet har været talsmand for det nationale sikkerhedsråd under Obama-administrationen.
- Pompeo bærer godt nok ikke en kasket som både udenrigsminister og national sikkerhedsrådgiver, men med denne løsning, kan han ligeså godt gøre det, skriver han på Twitter.
Men hvad indebærer jobbet som national sikkerhedsrådgiver egentlig - og hvorfor er det gået galt for O'Briens forgængere?
Hvad laver den nationale sikkerhedsrådgiver?
Robert O'Brien tager sine ordre direkte fra Donald Trump.
Den nationale sikkerhedsrådgiver svarer - ligesom ministrene - direkte til præsidenten og skal ikke godkendes i Senatet.
Rådgiveren har blandt andet ansvar for at planlægge præsidentens udlandsrejser og levere baggrundsinformation og personale til præsidentens møder og telefonopkald med verdens ledere.
Han forbereder også præsidenten til møderne i det nationale sikkerhedsråd og udarbejder kladder til sikkerheds- og udenrigspolitiske taler, forbereder møder med Kongressens ledere og briefer præsidenten, når der sker noget aktuelt.
Stephen Hadley, der var George W.
Bush’s nationale sikkerhedsrådgiver fra 2005-2009, har beskrevet jobbet som det bedste udenrigspolitiske job i regeringen, fordi man er den, der tilbringer mest tid sammen med præsidenten.
Men selvom den nationale sikkerhedsrådgiver arbejder tæt sammen med ministrene, skal han ifølge Hadley være meget opmærksom på "ikke at overtage rollen fra nogle af ministrene, særligt ikke forsvars- og udenrigsministeren".
Michael Flynn: Januar - februar 2017Michael Flynn afventer stadig sin endelige strafudmåling for at have løjet over for FBI.
Forhenværende general Michael Flynn var blandt Donald Trumps rådgivere under præsidentvalget i 2016.
Efter Trump blev indsat som USA's præsident, tjente han kortvarigt som national sikkerhedsrådgiver fra 23.
januar til 13.
februar 2017, før han trådte tilbage.
Det skete, efter det kom frem, at Flynn gennem længere tid havde haft kontakt til den russiske ambassadør Sergej Kisljak og efterfølgende løjet om det til forbundspolitiet, FBI.
H.
R.
McMaster: Februar 2017- april 2018H.
R.
McMaster ses her med en anden af Trumps rådgivere, svigersønnen Jared Kushner Da den kontante McMaster i marts meddelte, at han ville forlade sin post, var det efterhånden ingen overraskelse.
Gennem flere måneder var det rapporteret, at forholdet til både præsidenten, men også Det Hvide Hus' stabschef, John Kelly, og ikke mindst den daværende forsvarsminister, James Mattis, var forværret.
Den nu pensionerede general McMaster blev ofte beskrevet som en mand, der lænede mod militære løsninger, især hvad angik Syrien og Iran, men også Afghanistan, hvor McMaster ønskede at sende flere amerikanske soldater til.
Noget, Trump var imod - men som sidenhen dog er sket alligevel.
Men hvor generalen ønskede militære indsatser, ville forretningsmanden Trump langt hellere forhandle.
Derudover var McMaster også en af de rådgivere, der åbent advarede Trump mod at stole på den russiske præsident, Vladimir Putin, og til sidst førte de mange uenigheder til, at Trump ofte undlod at inddrage sin nationale sikkerhedsrådgivere til diverse briefinger.
John Bolton: April 2018- september 2019John Bolton hævder selv, at han sagde op, mens præsidenten begrundet i deres mange uenigheder siger, at han blev fyret.
Der var mange bekymrede miner, da den garvede John Bolton blev udnævnt som McMasters afløser.
Manden, der er blevet kaldt "arktitekten bag Irak-krigen", er kendt for at være en såkaldt "hardliner" - eller "høg" - hvad angår udenrigs- og sikkerhedspolitik og fortaler for regimeskift i Iran, Nordkorea og Venezuela bare for at nævne nogle få eksempler.
Og næsten fra begyndelsen var Bolton på kant med præsidenten, der trods gentagne protester fra Bolton blandt andet insisterede på selv at mødes med Nordkoreas leder, Kim Jong-un.
Trump har heller ikke set med venlige øjne på Boltons involvering og opbakning til oppositionsleder Juan Guaidos forsøg på at vælte Venezuela Nicolas Maduro.
Trods økonomiske sanktioner og adskillige protester lykkedes det ikke at få vendt militæret mod Maduro, der stadig holder fast i magten.
Udenrigsminister, Mike Pompeo, mødtes i går med den saudiske kronprins, Mohammed bin Salman, i Jeddah.
Men hvad der formentlig har skabt den største konflikt mellem Bolton og Trump, er Iran.
Hvor Trump stadig tror på, at han kan forhandle en bedre aftale end atomaftalen fra 2015, som landet har trukket sig fra, og brugen af økonomiske sanktioner, har Bolton fra begyndelsen talt for militær magt for at opnå regimeændring i Iran.
Senest i går meddelte præsidenten, at Iran vil blive pålagt en ny række sanktioner.
Det sker efter en række olieanlæg i Saudi-Arabien blev angrebet i weekenden - et angreb som udenrigsminister, Mike Pompeo, ikke har tøvet med at kalde en "krigshandling" og anklaget Iran for at være involveret i.
FacebookTwitterKopier linkEmner:Kim Jong-un (politiker)|Mike Pompeo (politiker)|Iran|Nordkorea|Militær




https://www.dr.dk/sporten/haandbold/de-jernhaarde-ladies-vandt-alt-men-jeg-aergrer-mig-over-vi-var-proevekaniner






https://www.dr.dk/nyheder/politik/dyrere-smoeger-rygeforbud-og-mere-kontrol-saadan-vil-regeringen-faa-faerre-unge-til

SundhedsreformSe temaPolitikDyrere smøger, rygeforbud og mere kontrol: Sådan vil regeringen få færre unge til at rygeMed regeringens forslag til en handleplan bliver det dyrere at være ryger.
Af Anne Øllgaard19.
sep.
2019 kl.
08.
12Bemærk: artiklen er mere end 30 dage gammelLæs opFor første gang i 20 år steg antallet af rygere i Danmark sidste år.
Den kurve skal knækkes, mener regeringen, der derfor nu lancerer et forslag til en handleplan mod rygning.
Læs også:Regeringen vil hæve prisen på en pakke cigaretter med ti kronerHandleplanen er målrettet de unge - det er nemlig især her, det går den helt forkerte vej, lyder det fra sundhedsminister Magnus Heunicke.
- Hver eneste dag er der fyrre nye børn og unge, der begynder med at ryge, og hvert år dør 13.
600 af rygning, hvor langt de fleste er startet med at ryge, inden de er fyldt 18 år.
Derfor vil vi forhindre, at de unge overhovedet begynder med at ryge.
Fakta om rygning i DanmarkBlandt de 16-19-årige ryger 24 procent dagligt eller lejlighedsvist (2018).
Flertallet af de danskere, der ryger i dag, begyndte som teenagere.
72 procent af de personer, der begynder at ryge, fortryder det senere hen.
I 2018 blev der solgt 5.
138 mio.
cigaretter i Danmark.
Ifølge Danmarks Statistik svarer det til, at der blev solgt 1.
113 cigaretter til hver indbygger over 18 år.
Kilder: Sundhedsstyrelsen og Kræftens BekæmpelseDet vil regeringen forhindre ved at hæve priserne på en pakke smøger med 10 kroner over to år, pakkerne skal gøres neutrale i udseendet, de skal gemmes væk bag disken, og så skal der indføres røgfri skoletid og bedre kontrol med de butikker, der sælger cigaretter, lyder det i handleplanen.
25 procent er ikke nokEt af de mere omdiskuterede forslag er prisen på en pakke cigaretter.
Her mener flere sundhedsorganisationer og flere af folketingets øvrige partier, at regeringens forslag til en prisstigning på 25 procent ikke er nok.
Læs her, hvad sundhedsminister Magnus Heunicke har at sige til regeringens forslag om en 10 kroners stigning over to år.
Flere mener ikke, at den prisstigning, I foreslår er høj nok.
Hvorfor kun en prisstiging på 10 kroner?
- Når vi foreslår en prisstigning på 10 kroner, er det en prisstigning på 25 procent.
Det er den største stigning i nyere tid på cigaretpriserne i Danmark, og det vil have en effekt på unge mennesker.
Jeg har også hørt, at der er nogle, der ønsker prisen højere – og meget højere.
Når vi foreslår, at lægge prisen her, er det, fordi vi også lytter til Rådet for Socialt Udsatte, der siger, at der altså også er en social slagside her.
Der er nogle mennesker, der ikke kan stoppe med at ryge, og for hvem livet er svært.
Her har vi altså nogle, hvor vi risikerer at slå bunden ud af deres pensioner, for de har så ikke råd til at købe den medicin, det tøj og den mad, de har brug for i deres hverdag.
Det er bedst for alle at stoppe, men vi har også et socialt hensyn at tage.
- Når vi foreslår, at lægge prisen her, er det, fordi vi også lytter til Rådet for Socialt Udsatte, lyder det blandt andet fra Magnus Heunicke.
Men handleplanen fokuserer jo på at få færre unge til at begynde med at ryge.
Hvorfor vejer hensynet til de socialt udsatte højere end hensynet til de unge, der kan starte med at ryge?
- Det handler om at få nedbragt antallet af børn og unge, der begynder at ryge – helst ned på nul.
Alle de ting, som Kræftens Bekæmpelse har kæmpet for og arbejdet med i årevis, de er nu med i vores forslag til handleplanen – og det vil vi invitere partierne til at være med til at drøfte og helst lave en aftale om hurtigst muligt, så vi kan få det til at virke.
Men vi kan ikke sige andet end, at neutrale cigaretpakker, cigaretter bag disken og så videre er noget, der gælder for alle, der køber cigaretter.
Og der ved vi, at sætter man prisen op med 25 procent, så vil det afskrække mange unge fra at begynde at ryge.
Men der er altså nogle mennesker, der ikke bare kan stoppe, og som har svære problemer i deres liv.
Vi risikerer altså at skabe nye, alvorlige problemer, hvis vi ikke ser, der skal være en balance.
Det mener partierne en pakke cigaretter skal kosteSocialdemokratiet: 50 kroner - en prisstigning på 10 kroner fra i dag over to år.
Enhedslisten: Mindst 60 kronerRadikale Venstre: Mindst 60 kronerAlternativet: Mindst 60 kronerVenstre: Mindst 60 kronerKonservative Folkeparti: Mindst 60 kronerSocialistisk Folkeparti: Mindst 60 kronerNye Borgerlige: Det samme som nu (så ingen stigning)Dansk Folkeparti: Prisen skal følge prisudviklingen (så 6-8 kroner frem mod 2021)Men hvorfor er det så vigtigere at tage hensyn til de socialt udsattes økonomi end deres sundhed?
- Det er da klart bedst, hvis alle i alle dele af samfundet stoppede med at ryge, men vi kan bare se, at de forskellige initiativer, der i tidens løb er målrettet til at få socialt udsatte til at lægge cigaretterne på hylden, de har næsten ikke haft nogen effekt.
Det skyldes, at der er en række andre problemer, som de her mennesker også slås med ved siden af, og de problemer risikerer vi bare at gøre endnu større, hvis vi er blinde overfor, at der er en social slagside ved den her form for afgifter.
Fald i NorgeI Norge har prisen været støt stigende siden 1990erne, og det har resulteret i et fald i forbruget af cigaretter på 30 procent i 2018.
Hvorfor ikke bare gøre ligesom i Norge?
- Vi har set de udenlandske erfaringer.
Norge har de her erfaringer, Island og Storbritannien nogle andre.
Hvis vi lægger det på det niveau, vi foreslår her, vil vi ligge lige i overkanten på prisen i Sverige og i Tyskland, som er vores to nabolande.
Vi ligger i dag i bunden i Europa prismæssigt, men vi skal op på det niveau, vores nabolande ligger på.
Sundhedsstyrelsen konkluderer, at unge er mest påvirkelige over for prisstigninger og har slået fast, at bliver prisen hævet fra 40 kroner til 60 kroner, så vil forbruget af cigaretter blandt de unge falde med 75 procent.
Hvordan kan I så argumentere for, at en prisstigning på 10 kroner henover to år er nok?
- Jeg har også set, der er flere partier, der siger det – også partier, der har siddet i regering de sidste fire år, hvor prisen ikke er blevet hævet.
Vi inviterer jo partierne til forhandling, og vi er en mindretalsregering, så hele fundamentet er, at vi naturligvis lytter.
Nu har vi lagt vores forslag åbent frem – mange forskellige forslag, der peger i den rigtige retning.
Vi håber, der er flertal for meget af det, og resten må vi jo drøfte med de andre partier ved forhandlingsbordet.
FacebookTwitterKopier linkEmner:Magnus Heunicke (politiker)|Rygning|Norge|Prisforhold|Folketinget




https://www.dr.dk/nyheder/udland/pompeo-irans-rolle-i-droneangreb-er-en-krigshandling

UdlandPompeo: Irans rolle i droneangreb er en krigshandlingUSA's udenrigsminister, Mike Pompeo, vil efter angreb mod saudiske olieanlæg samle koalition mod Iran.
Saudi-Arabiens kronprins Mohammed bin Salman tager imod USA's udenrigsminister Mike Pompeo i storbyen Jeddah.
19.
sep.
2019 kl.
06.
07Bemærk: artiklen er mere end 30 dage gammelLæs opUSA's udenrigsminister, Mike Pompeo, kalder Irans mulige involvering i weekendens angreb mod saudiske olieanlæg for 'en krigshandling'.
Kommentaren faldt i aftes efter et møde i Jeddah med Saudi-Arabiens kronprins, Mohammed bin Salman.
Det skriver flere amerikanske medier herunder The New York Times.
- Vi er velsignet, i og med at ingen amerikanere blev dræbt i dette angreb.
Men når man oplever en krigshandling af denne karakter, er der jo altid en risiko.
I går fremlagde det saudiarabiske forsvarsministerium påståede beviser for, at droneangrebene 'utvivlsomt' er orkestreret af Iran og dets militær.
Læs også:Saudi-Arabien om 'væsentligt bevismateriale': Dronerester er bevis for iransk støttet angrebDet har Iran konsekvent afvist.
- Angrebet kom nordfra og var utvivlsomt sponsoreret af Iran.
Beviserne har I her foran jer, lød det fra en talsmand fra det saudiarabiske forsvarsministerium Turki al-Maliki ifølge tv-stationen Al-Jazeera.
De shiamuslimske houthi-oprørere, der støttes af Iran, har taget ansvaret for angrebet.
Ved mødet i Jeddah tilføjede Mike Pompeo ifølge nyhedsbureauet dpa, at man "har stor tiltro" til flere efterretningsanalyser.
De konkluderer, at houthi-oprørerne ikke besidder de våben, der skal til for at gennemføre den type angreb, som ramte olieanlæggene.
Samtidig erklærede Pompeo, at man vil indgå i dialog med Saudi-Arabien.
Målet er at samle en koalition af lande, der kan svare igen 'på en passende måde'.
Udenrigsministeren ville dog ikke uddybe, hvad en international koalition ville præsentere af modsvar - især hvorvidt det kunne indebære et gengældelsesangreb.
/ritzau/FacebookTwitterKopier linkEmner:Mike Pompeo (politiker)|al-Jazeera|Iran|Saudi-Arabien|Krige og væbnede konflikter




https://www.dr.dk/nyheder/viden/teknologi/hackergrupper-giver-nordkoreas-oekonomi-kunstigt-aandedraet

TeknologiHackergrupper giver Nordkoreas økonomi kunstigt åndedrætDe statssponsorerede hackere er næsten umulige at stoppe, mener dansk militæranalytiker.
USA anklager Nordkorea for hacking af blandt andet banker.
De penge, der stjæles, bruges til at holde liv i landets trængte økonomi, og til at finansiere ulovlige missil- og atomvåbenprogrammer.
Af Esben Hardenberg19.
sep.
2019 kl.
06.
36Bemærk: artiklen er mere end 30 dage gammelLæs opI årevis har USAs myndigheder bekæmpet malware (skadelig software, red.
) og forsøgt at finde ud af, hvem der står bag.
Malwaren kan bruges til cyberangreb rettet mod eksempelvis banker og fysisk infrastruktur i både USA og andre lande.
En ny afdækning har vist, at den skadelige software i flere tilfælde kom fra nordkoreanske statssponsorerede hackere.
Det får nu USA til at reagere.
- Finansministeriet skrider nu til handling mod nordkoreanske hackergrupper, der har udført cyberangreb, for at støtte ulovlige våben- og missilprogrammer, udtaler Sigal Mandelker, der leder afdelingen for terrorisme og finansielle efterretninger, i en pressemeddelelse.
Udmeldingen om, at man nu vil tage yderligere skridt, for at forsvare sig mod nordkoreanske cyberangreb understreger, at truslen tages meget alvorligt.
Og når nordkoreanske hackere står bag de statssponsorerede cyberangreb, er situationen på flere områder speciel, siger Mikkel Storm Jensen, major og militæranalytiker ved Institut for strategi på Forsvarsakademiet.
Nordkorea er speciel, fordi de åbenlyst bruger deres statssponsorerede hackere til at stjæle penge fra andre steder.
Mikkel Storm Jensen, Major og militæranalytikerStatssponsorerede cybertyve- Nordkorea er speciel, fordi de åbenlyst bruger deres statssponsorerede hackere til at stjæle penge fra andre steder.
Det er usædvanligt.
Cybertyverierne er ifølge ham en del af en nordkoreansk strategi, der også omfatter andre typer af cyberangreb.
- Nordkorea har set mulighederne i internettet og har afsat ressourcer til at gøre alle de grimme ting, man kan gøre på internettet.
De kan spionere på internettet, de kan stjæle på internettet og de kan angribe og ødelægge ting over internettet, fortæller han.
Angreb 150 lande og et filmselskabDer er flere eksempler på, at nordkoreanske cyberangreb har gjort stor skade mod både virksomheder og stater.
To af de mest omtalte angreb skete mod filmselskabet Sony Pictures og ved angrebet med Wannacry-ransomwaren.
I 2014 angreb Nordkoreas hackere filmselskabet Sony Pictures, fordi selskabet var ved at sende en film på gaden, som gjorde nar af Nordkoreas leder Kim Jong-un.
Angrebet ødelagde Sony Pictures it-infrastruktur i en længere periode, og resulterede også i, at en lang række fortrolige informationer blev lækket og delt med omverdenen.
Wannacry-ransomwaren lammede i maj 2017 store dele af NHS, det nationale sundhedsvæsen i England og ramte de tyske statsbaner.
Ransomware er en type angreb, der krypterer informationen på computere og kun dekrypterer den igen, hvis der betales en løsesum.
Det er umuligt at afgøre præcis, hvor stor skade Wanancry-angrebet, der ramte 150 lande, har gjort.
NHS anslår, at skaden mod dem er i omegnen af 92 millioner pund, godt 770 millioner danske kroner.
Angreb fra specialiserede grupperDet amerikanske finansministerium identificerer tre nordkoreanske hackergrupper, med hvert deres speciale.
Lazarus er den overordnede gruppe.
De går efter alle typer mål, både politiske, militære og civile.
Det kan altså være alt fra el-produktion, underholdning eller militære mål.
Bluenoroff og Andariel er undergrupper med hver deres speciale.
Bluenoroff er dannet for på ulovlig vis at tjene penge til det nordkoreanske regime, som er økonomisk presset på grund af globale sanktioner.
Bluenoroff går derfor målrettet efter finansielle institutioner.
Pengene, der stjæles, bruges delvis på at udvikle atomvåben og ballistiske missiler, ifølge det amerikanske finansministerium.
De her mennesker er veluddannede og specialiserede i bestemte opgaver, og det gør at Nordkorea øger deres kapacitet til at stjæle penge til regimet.
Mikkel Storm Jensen, Major og militæranalytikerDen anden undergruppe, Andariel, går typisk efter virksomheder, statslige styrelser og forsvarsindustrien.
It-sikkerhedsfirmaer opdagede Andariel omkring 2015, hvor gruppen udførte gentagne angreb mod Sydkoreas regering og infrastruktur, for at indsamle information og skabe uorden.
Andariel har også forsøgt at hacke hæveautomater, for at hæve penge eller stjæle informationer, som kan sælges på det sorte marked.
Og så har de udviklet software, som kan hacke hjemmesider som tilbyder spil eller gambling og stjæle penge fra dem.
De tre specialiserede grupper er et tegn på, at Nordkorea har et vedvarende fokus på at udvikle deres cyberangreb.
- Det viser, at det er noget Nordkorea har satset på.
De her mennesker er veluddannede og specialiserede i bestemte opgaver, og det gør, at Nordkorea øger deres kapacitet til at stjæle penge til regimet, siger Mikkel Storm Jensen.
Ifølge ham er strategien givtig for Nordkorea, der flere gange er lykkedes med at hacke både banker og hæveautomater.
Svært at forsvare sig imodOg det kan være svært at standse angrebene fra nordkoreanerne.
En af de måder USA normalt sanktionerer på, når de vil straffe enekeltpersoner eller grupper er, ifølge Mikkel Storm Jensen, at oprette internationale arrestordrer.
Det betyder, at personerne kan anholdes, udleveres og retsforfølges i USA, hvis de rejser til et land, som USA har udleveringsaftale med.
Man kan ikke lukke for den nordkoreanske internetforsyning, eller slukke for noget nordkoreansk infrastruktur gennem internettet, for deres infrastruktur består af fire æsler og en petroleumslampe.
Mikkel Storm Jensen, Major og militæranalytikerDen model virker dog efter al sandsynlighed ikke i dette tilfælde, mener han.
- Det betyder ikke så meget for de nordkoranske hackere, for de kommer nok ikke ud af Nordkorea.
Men det er, hvad man tidligere har gjort med kinesiske og russiske hackere.
En anden måde at sætte ind er at "hacke tilbage" og ødelægge infrastruktur, der er forbundet til internettet.
Den metode er dog heller ikke effektiv, når det drejer sig om Nordkorea.
- Man kan ikke lukke for den nordkoreanske internetforsyning, eller slukke for noget nordkoreansk infrastruktur gennem internettet, for deres infrastruktur består af fire æsler og en petroleumslampe.
Det er slet ikke hængt op på internettet, siger Mikkel Storm Jensen.
Løsningen på problemet med de nordkoreanske hackergrupper er i det hele taget svær at se, konkluderer han.
- Det internationale samfund har allerede taget så meget økonomisk og politisk kvælergreb mod Nordkorea for at straffe dem, at hvis man strammer bare en lille smule, så vil de besvime eller dø.
Så ville man stå med et kollapset regime og millioner af flygtninge på hænderne.
Det er der ingen, der er interesseret i.
FacebookTwitterKopier linkEmner:IT-kriminalitet|Kim Jong-un (politiker)|Nordkorea|Kriminalitet|Sony




https://www.dr.dk/nyheder/udland/trudeau-undskylder-brunmalet-ansigt-det-var-racistisk

UdlandTrudeau undskylder for brunmalet ansigt: Det var racistiskTil en afslutningsgalla i 2001 iførte Justin Trudeau sig et Aladdin-kostume med brunmalet ansigt.
Canada skal 21.
oktober til valg, og premierminister Trudeau står svækket i hjemlandet, hvor flere kontroverser har plaget ham.
(Arkivfoto.
) )19.
sep.
2019 kl.
04.
08Bemærk: artiklen er mere end 30 dage gammelLæs opCanadas premierminister, Justin Trudeau, undskylder for en udklædning til en skolefest i 2001, hvor hans ansigt var malet brunt.
Undskyldningen kommer, efter at det amerikanske magasin Time bragte et billede af ham fra festen.
Det skriver flere internationale medier.
Billedet blev taget til en afslutningsgalla, hvor Trudeau var lærer.
Temaet til festen var "Arabiens nat".
Se billedet hos Time Magazine her.
- Jeg skulle ikke have gjort det.
Jeg burde have vidst bedre, siger Trudeau, der i dag er 47 år, ifølge CNN.
- Og jeg er meget ked af det.
Trudeau var til festen udklædt som en karakter fra Aladdin.
Han havde blandt andet en turban på og var klædt i en kåbe.
Hans ansigt, hals og hænder er blevet malet mørkere.
- Nu anerkender jeg, at det var noget racistisk, jeg gjorde, siger Trudeau ifølge nyhedsbureauet AFP på et pressemøde.
Svækket af flere kontroverserBilledet nåede inden undskyldningen at vække debat og føre til kritik.
Blandt andre har lederen af Det Grønne Parti i Canada, Elizabeth May, på Twitter krævet en undskyldning.
Canada skal 21.
oktober til valg, og premierminister Trudeau står svækket i hjemlandet, hvor flere kontroverser har plaget ham.
Trudeau, som er gift og far til tre, er kendt som en politisk stjerne, som ofte er på forsiderne af de internationale aviser.
Men hans omdømme har især lidt skade efter en rapport, der konkluderede, at premierministeren brød de etiske retningslinjer, da han forsøgte at udøve pres mod sin daværende justitsminister, Jody Wilson-Raybould, i en sag om et korruptionsanklaget ingeniør- og byggefirma.
Flere medier sammenligner Trudeaus billede med en sag, som førte til politisk krise i den amerikanske delstat Virginia.
Her kom det blandt andet frem, at guvernør Ralph Northam tilbage i 1984 ved en fest var udklædt i såkaldt "blackface" for at ligne sangeren Michael Jackson.
Ordet "blackface" bruges om en nedladende og karikeret form for sminke, der første gang blev brugt i 1800-tallet for at efterligne sorte slaver.
/ritzau/FacebookTwitterKopier linkEmner:Justin Trudeau (politiker)|Michael Jackson (musiker)|Canada|CNN|Time Magazine




https://www.dr.dk/nyheder/politik/soren-pind-afslorer-indhold-af-mode-mellem-pet-og-fbi-chef

Krise i VenstreSe temaPolitikSøren Pind afslører indhold af møde mellem PET og FBI-chefEksperter mener, at tidligere justitsminister Søren Pind kan have brudt sin tavshedspligt i ny bog.
Søren Pind fortæller i sin bog direkte om PET’s samarbejdspartnere og arbejdsmetoder, mener eksperterne.
19.
sep.
2019 kl.
03.
56Bemærk: artiklen er mere end 30 dage gammelLæs opEn passage i Søren Pinds bog "Frie ord" kan vise sig at blive problematisk for den tidligere justitsminister og Venstre-politiker.
Det skriver Politiken torsdag.
Pind refererer og citerer direkte fra et møde med det amerikanske forbundspoliti (FBI) i USA i 2015.
Her var emnet Politiets Efterretningstjenestes (PET) samarbejde med FBI om efterforskning af syrienkrigere.
Flere straffe- og forvaltningseksperter siger til Politiken, at Pind med passagen kan komme i karambolage med reglerne for tavshedspligt.
Pind skriver i bogen, at "formålet med mødet var at sikre, at samarbejdet mellem PET og FBI også strakte til at gå tættere på syrienkrigerne i Danmark".
Pind fortæller dermed direkte om PET’s samarbejdspartnere og arbejdsmetoder, mener eksperterne.
Jakob Scharf brød tavshedspligtenDet var netop den type oplysninger, der i januar førte til dom i byretten over tidligere PET-chef Jakob Scharf for brud på tavshedspligten.
Hvis dommen over Scharf stadfæstes, "kan Pind få et problem".
Det siger professor i strafferet ved Københavns Universitet Jørn Vestergaard.
- Pind går ovenikøbet længere end til blot at omtale nogle møder, idet han også redegør for indholdet af drøftelserne, herunder at det var op til amerikanerne, om man ville give grønt lys for anvendelse af oplysninger, som USA havde bidraget med, siger han til Politiken.
Professor i forvaltningsret ved Aalborg Universitet Sten Bønsing er enig.
Han påpeger, at reglerne om tavshedspligt er "fuldstændig de samme, om man er tidligere justitsminister eller tidligere PET-chef".
- Som justitsminister har man flere forskellige kasketter.
Man er politiker i nogle sammenhænge, og i andre er man chef for et ministerium.
Og Søren Pind var det sidste til det møde, siger Sten Bønsing til Politiken.
Hverken Søren Pind eller PET ønsker at kommentere historien over for Politiken.
I en sms skriver Søren Pind til avisen:- Jeg har ikke noget at føje til ud over det, der står (i bogen, red.
).
Forstår godt, Politiken spørger og hensigten bag, men netop derfor vil jeg ikke deltage i et show.
/ritzau/FacebookTwitterKopier linkEmner:Jakob Scharf (jurist)|Politiets Efterretningstjeneste|Søren Pind (politiker)|Efterretningstjenester|USA




https://www.dr.dk/nyheder/kultur/gaming/lanceres-i-dag-nu-kommer-apples-gaming-satsning-til-danmark

GamingLanceres i dag: Nu kommer Apples gaming-satsning til DanmarkFor et fast beløb hver måned får spilfans adgang til over 100 spiltitler.
(© Sega)Af Lasse Kjær Christiansen19.
sep.
2019 kl.
06.
30Bemærk: artiklen er mere end 30 dage gammelLæs opSpotify, Netflix, HBO og Viaplay…Listen med abonnementer er efterhånden lang hos de fleste.
Og står det til Apple, vil de gerne have tilføjet endnu en tjeneste på listen over månedlige betalinger.
Apples spiltjeneste Apple Arcade lanceres nemlig i dag sammen med en større softwareopdatering til Apples produkter.
Tjenesten kommer til at koste 39 kroner per måned og indeholder over 100 spiltitler på lanceringsdagen.
Det forventes, at spilkataloget vil blive yderligere udbygget over tid.
- Apple Arcade er en abonnementsservice, hvor man betaler et fast beløb om måneden for at få adgang til en masse spil, som du henter ned på din iPhone eller iPad for eksempel – så du også kan spille, selvom du ikke er online.
Og det vil så være spil, der er kurateret af Apple for at sikre kvaliteten, har spilekspert Troels Møller hos Troldspejlet tidligere fortalt til dr.
dk.
En af de største ændringer, der introduceres med Apple Arcade, er, at spillene går imod strømmen i forhold til de seneste års mobilspil.
Indtil i dag har mange populære mobilspil været gratis - men har til gengæld været fyldt med små mikrotransaktioner, hvor spillere skal betale ekstra for eksempelvis nye våben, skins og andre elementer i spillene.
Og det er en forretningsmodel, der i følge fans og spileksperter har ødelagt store mobilspil som Elder Scrolls: Blades og Harry Potter: Hogwarts Mystery.
Den tendens gør Apple op med i dag.
I stedet vil alle spillene være fuldt funktionsdygtige uden ekstra tilkøb, når først man har downloadet dem via Apple Arcade-tjenesten:- Det bliver interessant at se, hvordan spillene bliver udviklet i fremtiden.
For mange af de nuværende mobilspil er bygget op omkring mikrotransaktioner.
Derfor bliver det spændende, hvordan de kommende spil bliver udviklet, når mikrotransaktionerne er taget ud af ligningen, siger Apple-ekspert Myke Hurley i gaming-podcasten Remaster.
Tjenesten lanceres som sagt i dag - og her er tre udvalgte titler, som har fået stor opmærksomhed blandt spilfans:1Skate City(© Snowman)Skateboard-spil var særligt populære i slutningen af 90'erne og begyndelsen af 00'erne med 'Tony Hawk’s Pro Skater'-titlerne som de helt store baskere.
Efter Tony Hawk-æraen kom spillet 'Skate', der gjorde op med de overdrevne tricks og indførte realisme i genren.
Her i 2019 forsøger spilstudiet Snowman at genoplive skateboard-begejstringen med titlen 'Skate City', der også forsøger at gå 'Skate'-vejen og spille på fascinationen af de realistiske tricks.
2Sayonara Wild Hearts(© Simogo)Et af de spil, som har fået meget opmærksomhed inden lanceringen, er 'Sayonara Wild Hearts'.
Spillet blev endda fremvist på scenen i sidste uge, da Apple annoncerede deres nye iPhones 10.
september.
Spillet betegnes som en 'spilbar musikvideo', og i de små sekvenser, vi har set fra spillet indtil videre, er der fokus på rytme og timing, som det primære omdrejningspunkt for oplevelsen.
3Oceanhorn 2(© Cornfox)Apples spiltjeneste byder selvfølgelig på en række mindre omfattende mobilspil, men blandt de 100 titler er der også blevet plads til omfangsrige action-adventure spil som for eksempel 'Oceanhorn 2'.
Spillet ligner til forveksling et eventyr, der ville udspille sig i det ikoniske Zelda-univers, der har begejstret Nintendo-fans gennem flere årtier.
Selvom spillet er en toer, foregår handlingen 1000 år før det oprindelige spil, som i øvrigt blev udmærket modtaget, da det udkom til bl.
a.
PC, Xbox og PlayStation i 2013.
FacebookTwitterKopier linkEmner:Apple Inc.
|Computerspil|Xbox|Nintendo|Forbrugerelektronik




https://www.dr.dk/nyheder/politik/socialt-udsatte-saet-bade-cigaretpris-og-ydelser-op

PolitikSocialt udsatte: Sæt både cigaretpris og ydelser opPrisen på cigaretter kan godt sættes højt, så længe ydelser for socialt udsatte også hæves, mener råd.
Det er godt, hvis flere socialt udsatte stopper med at ryge, men ydelserne skal også være højere.
Det mener Rådet for Socialt Udsatte.
19.
sep.
2019 kl.
00.
39Bemærk: artiklen er mere end 30 dage gammelLæs opFlere skal kvitte smøgerne, men det må ikke slå bunden ud på socialt udsattes økonomi.
Det mener regeringen, som ønsker, at prisen per pakke cigaretter skal ligge på 50 kroner.
Men Rådet for Socialt Udsatte har ikke været med til at vurdere, hvad prisen bør være.
Det siger Jann Sjursen, der er formand for rådet.
- Vi har ikke sagt, hvor meget en pakke cigaretter bør koste.
- Det eneste, vi har sagt i den sammenhæng, det er, at der må være en sammenhæng mellem at lade afgifterne stige, og hvordan man så kan kompensere i forhold til overførselsindkomster, siger han.
'Ti kroner er mærkbart'Mens en lang række politiske partier, Kræftens Bekæmpelse og Lægeforeningen har argumenteret for, at prisen mindst bør ligge på 60 kroner, er sundhedsminister Magnus Heunicke (S) tilfreds med det mindre beløb, som han kalder "markant".
- En stigning på ti kroner er altså mærkbart, når det handler om børn og unge.
Desuden har vi et ansvar for de allersvageste i samfundet.
Læs også:Regeringen vil hæve prisen på en pakke cigaretter med ti kroner- Rådet for Socialt Udsatte er meget bekymret for, at de mennesker, som har problemer, ikke kan holde op med at ryge, og at man risikerer at slå bunden ud af deres pensioner, hvis man blindt sætter tobakspriserne op, siger han til avisen Danmark.
Udsatte skal kompenseresJann Sjursen giver ministeren ret i, at personer, der netop har en mere trængt økonomi, i højere grad bliver påvirket af prisstigningerne.
Men priserne på tobak må for så vidt gerne stige mere, da socialt udsatte ligesom alle andre også reagerer på markante prisstigninger, pointerer han.
- Vi synes bare, det er rimeligt i forhold til dem, som ikke reagerer ved at stoppe med at ryge, at man ser på at kompensere dem på anden vis, siger Jann Sjursen.
Han mener, at regeringens bebudede ydelseskommission også bør medregne de formodede stigende tobakspriser i sin kommende undersøgelse.
Også Karin Friis Bach, der er formand for sundhedsudvalget i Danske Regioner, mener, at et mindre prishop er en forkert løsning.
- Sociale problemer skal ikke løses ved at gå på kompromis med unge menneskers helbred.
De bør i stedet håndteres via serviceloven, siger hun i et skriftligt citat.
/ritzau/FacebookTwitterKopier linkEmner:Jann Sjursen (politiker)|Magnus Heunicke (politiker)|Socialdemokraterne|Prisforhold|Esbjerg




https://www.dr.dk/nyheder/udland/beskyttelse-af-europaeisk-levevis-dansk-kritik-af-von-der-leyens-skraemme-retorik

UdlandBeskyttelse af europæisk levevis: Dansk kritik af Von der Leyens 'skræmme-retorik'Flere danske parlamentarikere vil have ændret omstridt kommissærtitel.
Den kommende kommissionsformand, Ursula von der Leyen, har indtil videre forsvaret sit titelvalg.
Af Per Bang Thomsen - Strasbourg19.
sep.
2019 kl.
06.
00Bemærk: artiklen er mere end 30 dage gammelLæs opKald en spade for en spade og lad være med at tale højrefløjen efter munden.
Det er budskabet til den kommende kommissionsformand, Ursula von der Leyen, fra en række af de danske europaparlamentarikere, efter at hun i sidste uge præsenterede den nye Europa-Kommission.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Årsagen er den nye kommissærpost med titlen ”beskyttelse af vores europæiske levevis”, som græske Margaritis Schinas skal stå i spidsen for.
EU-kommissæren får blandt andet det overordnede ansvar for EU’s migrations- og flygtningepolitik, og derfor har titlen skabt stor debat i den seneste tid.
Læs også:Trods hård kritik: Von der Leyen holder fast i udskældt kommissær-titelHer til formiddag skal Ursula von der Leyen så forklare sit ordvalg over for Europa-Parlamentets formand, David Sassoli, samt lederne af de politiske grupper.
Men spørger man den radikale europaparlamentariker Morten Helveg Petersen, bør hun allerede nu droppe navnet.
- Der er mange ting, jeg forbinder med 'europæisk levevis', heriblandt respekten for menneske- og frihedsrettighederne samt pressefriheden, som vi skal værne om.
Men jeg blev virkelig overrasket, da det så gik op for mig, at kommissærporteføljen indbefattede migrationsområdet.
Det er dybest set en måde at tale ind i en højrefløjsretorik, som man hverken kan eller skal gøre, siger han og fortsætter:- Jeg underkender ikke, at vi skal beskytte de ydre grænser og løse de migrationsproblemer, der er.
Men jeg byder mig bare ikke om, at man bruger en skræmmeagtig retorik, hvor det er flygtninge og indvandrere udefra, der skulle true en europæisk livsform.
Det er græske Margaritis Schinas, som står til at få den omstridte kommissærpost.
'Dybt problematisk kobling'Europa-Parlamentet skal godkende det samlede kommissærhold, før det kan træde til 1.
november i år.
Og i Morten Helveg Petersens gruppe i Europa-Parlamentet - den liberale Renew Europe - er der bred modstand mod titlen.
Derfor håber den radikale politiker, at Ursula von der Leyen snart kommer på et nyt navn.
Hvis det handler om migration, så kald det dog det.
Morten Helveg Petersen (R), MEP- Hvis det handler om migration, så kald det dog det.
Den kritik er Enhedslistens europaparlamentariker, Nikolaj Villumsen, enig i.
- Vi har en ekstrem højrefløj, der siger, at vores europæiske levevis er under pres, fordi vi hjælper mennesker på flugt fra krig og undertrykkelse.
Det er fuldstændig forkert, og jeg synes, det er dybt problematisk, at Ursula von der Leyen også laver den kobling og derved går den yderste og ekstreme højrefløjs ærinde, siger han.
Franske Marine Le Pen, der er leder af det stærkt EU-skeptiske og indvandringskritiske højrefløjsparti Rassemblement National, betegnede søndag titelvalget som ”en ideologisk sejr” for dem.
- EU er blevet tvunget til at indse, at indvandringen sætter spørgsmålstegn ved fremtiden for den europæiske levevis, sagde partilederen ifølge nyhedsbureauet Reuters.
Den franske højrefløjsleder, Marine Le Pen fra Rassemblement National, mener, at titelvalget er en sejr for hendes indvandringskritiske kurs.
Men ifølge Nikolaj Villumsen er det netop den yderste højrefløj og ikke folk udefra, der er en trussel mod 'den europæiske levevis'.
SF: En provokation- Vi ser, hvordan den ekstreme højrefløj i en række europæiske lande ønsker at gøre op med helt grundlæggende menneskerettigheder og retsstatsprincipper, siger han med henvisning til blandt andet Ungarn og Polen, hvor de respektive regeringer er under anklage for at se stort på EU's demokratiske spilleregler.
Jeg frygter, at von der Leyen er i gang med at skabe flere konflikter frem for at samle Europa.
Kira Marie Peter-Hansen (SF), MEP- Jeg synes, det ville være oplagt at kalde posten for ”kommissæren for flygtninge og migration”.
Eller hvis Enhedslisten alene skulle bestemme: ”Kommissæren for hjælp til mennesker på flugt fra krig og undertrykkelse”, tilføjer Nikolaj Villumsen.
Hos SF deler europaparlamentariker Kira Marie Peter-Hansen kritikken fra sine danske kollegaer.
- Det er et rigtig skidt signal at sende til resten af verden, at vi skal beskytte Europa mod dem, der kommer udefra, siger Kira Marie Peter-Hansen og fortsætter:- Det er en provokation, og jeg frygter, at von der Leyen er i gang med at skabe flere konflikter frem for at samle Europa og løse de udfordringer, vi har.
Kira Marie Peter-Hansen (SF) ser gerne, at kommissærtitlen bliver ændret.
(© dr)Intet tegn på ændringDet er ikke kun i Danmark, at titelvalget møder kritik.
Hos Amnesty International har man kaldt det et "et bekymrende budskab".
Og den nuværende kommissionsformand, Jean-Claude Juncker, har noget opsigtsvækkende også været ude at kritisere den.
- Det er en del af den europæiske måde at leve på, at vi accepterer dem, der kommer langvejs fra, sagde han i sidste uge til Euronews.
Trods det har Ursula von der Leyen dog ingen planer om at ændre titlen.
Tidligere på ugen forsvarede hun sit ordvalg i en kronik.
Her understregede den kommende kommissionsformand, der kommer fra Tysklands kristenkonservative CDU-parti, at europæerne "skal være stolte over vores europæiske levevis", som ifølge hende er under pres hver eneste dag.
- Vi har set, hvordan fremmede magter har blandet sig i vores valg udefra.
Men vi har også set populister fra vores egne lande, der med billige, nationalistiske slogans har forsøgt at destabilisere os indefra, skrev hun og tilføjede, at vi ikke må lade andre definere, hvad et begreb som "europæiske levevis" betyder.
K: Koblingen giver meningUrsula von der Leyen var samtidig glad for den diskussion, som navnestriden har ført med sig.
Det samme er Pernille Weiss, der er europaparlamentariker for De Konservative og medlem af samme politiske gruppe som den kommende kommissionsformand.
Hun synes, titlen er velvalgt.
Og i modsætning til Kira Marie Peter-Hansen er hun glad for, at den er "tilpas provokerende".
Den presser os alle til at tage stilling til, hvad ’europæisk levevis’ egentlig dækker over.
Den diskussion er der behov for i EuropaPernille Weiss (K), MEP- Den presser os alle til at tage stilling til, hvad ’europæisk levevis’ egentlig dækker over.
Den diskussion er der behov for i Europa, og det er det, den nye kommissær skal tage sig af.
For den konservative politiker dækker ’europæisk levevis’ blandt andet over, at EU består af en række demokratier, der er vokset frem igennem mange år.
- Men også, at vi har det fælles, kristne livssyn, hvor der er fokus på blandt andet næstekærlighed, siger Pernille Weiss og understreger, at ”det er naturligt” at koble ’europæisk levevis’ sammen med migration og flygtninge.
- På den måde kan man være mere klar og tydelig i forhold til, hvad man kan forvente, når man kommer til Europa.
Og hvordan vi inviterer dem, vi gerne vil have ind, så de kan tage del i arbejdsmarkedet og samfundslivet, siger hun.
Hundredtusindvis af flygtninge og migranter er i de seneste år kommet til EU.
DF: Det er helt tossetPernille Weiss mener samtidig, at Ursula von der Leyen ”har tacklet debatten klogt ved ikke at gå i panik i forhold til den automatreaktion, der har været fra venstrefløjen.
”Skulle vi have en indenrigsminister i Danmark, der stod for ”beskyttelsen af den danske måde at leve på”?
Det er helt tosset.
Peter Kofod (DF), MEP- Men også fra højrefløjen, som jeg ikke tror, har forstået det.
’Europæisk levevis’ handler lige så meget om respekt for retsstatsprincipperne og ligestilling som migration og flygtninge, siger hun.
Hos Dansk Folkeparti, der sidder i samme gruppe som Marine Le Pens Rassemblement National i Europa-Parlamentet, er man heller ikke begejstret for titlen.
Men ikke af samme grund som hos de danske venstrefløjspartier.
- Jeg synes bare, man skal kalde tingene ved deres rette navn, og derfor er det noget typisk EU-pjat at kalde det sådan noget.
Skulle vi have en indenrigsminister i Danmark, der stod for ”beskyttelsen af den danske måde at leve på”?
Det er helt tosset, siger Peter Kofod, der er partiets medlem i Europa-Parlamentet.
Han afviser, at titlen er en håndsrækning til den indvandringskritiske højrefløj, som han selv er en del af.
- Højrefløjen har ikke fået noget som helst med denne kommissionsformand, så det er nok bare venstrefløjen, der forsøger at gøre sig lidt interessante.
FacebookTwitterKopier linkEmner:EU|Europa-Parlamentet|Jean-Claude Juncker (politiker)|Flygtninge og asylansøgere|Frankrig




https://www.dr.dk/nyheder/politik/mette-frederiksens-folk-bad-enhedslisten-om-hjaelp-til-spaende-ben-corydon

PolitikMette Frederiksens folk bad Enhedslisten om hjælp til at spænde ben for CorydonEnhedslisten skulle sikre, at Thorning ikke udnævnte Corydon til statsminister.
Tilbage i 2014 bad Mette Frederiksens folk Enhedslisten om at hjælpe med, at Helle Thorning-Schmidt ikke fandt på at udnævne Bjarne Corydon som sin afløser i Statsministeriet.
Af Rikke Gjøl Mansø og Bjarne Steensbeck19.
sep.
2019 kl.
16.
15Bemærk: artiklen er mere end 30 dage gammelLæs opRygterne svirrede i begyndelsen af 2014.
Først på Christiansborgs gange og siden også i avisernes spalter: Var statsminister Helle Thorning-Schmidt (S) på vej til at lande en EU-toppost i Bruxelles?
Det næste naturlige spørgsmål meldte sig så på banen: Hvem skulle i givet fald så være statsminister herhjemme?
Daværende beskæftigelsesminister, Mette Frederiksen, blev af mange betragtet som en slags ukronet kronprinsesse.
Men både udenfor og helt inde i hjertet af Socialdemokratiet blev der spekuleret kraftigt i, om Thorning kunne finde på at udpege finansminister Bjarne Corydon som sin afløser - ligesom da Jens Otto Krag i 1972 til alles overraskelse overlod både statsminister- og formandspost til Anker Jørgensen.
Det ville Mette Frederiksens fløj for alt i verden undgå, og derfor bad de støttepartiet Enhedslisten om hjælp til at forhindre scenariet, kan man læse i bogen "Det hærdede stål - Historien om Enhedslistens første 25 år i Folketinget" af forfatter Kim Kristensen.
Og Enhedslistens tidligere strateg og folketingsmedlem Pelle Dragsted bekræfter i dag forløbet i Slotsholmen på P1:Tidligere folketingsmedlem for Enhedslisten Pelle Dragsted bekræfter, at Mette Frederiksens folk tilbage i 2014 bad om Enhedslistens hjælp til at undgå, at Helle Thorning-Schmidt ville overdrage statsministerposten til Bjarne Corydon.
- Vi hjalp socialdemokraterne, fordi vi havde en fælles interesse – og sådan set også fordi det ville være det eneste demokratisk rimelige.
Som støtteparti havde Enhedslisten haft alvorlige armlægninger med Bjarne Corydon som finansminister, og Pelle Dragsted og co.
var derfor på ingen måde interesserede i at se ham i Statsministeriet.
- Det er også velkendt, at der inden for Socialdemokratiet var en stærk opposition mod Corydon og Thorning.
Og vi fik så nogle henvendelser om, hvorvidt vi ville kunne bidrage til at sikre, at man ikke bare udnævnte Corydon til statsminister uden en ny dronningerunde, siger Pelle Dragsted.
EL: Ja, vi hjælp Mette Frederiksen i kampen mod CorydonSå Mette Frederiksens folk ringer til dig.
Hvad siger de?
- De siger, om vi er opmærksomme på, at der kan blive lavet et regeringsskifte uden en dronningerunde, hvis vi ikke meget eksplicit gør opmærksom på, at vi ønsker en dronningerunde.
Og at et sådant regeringsskifte uden en dronningerunde kan føre til, at vores hovedmodstander i regeringen – nemlig Bjarne Cordyon – pludselig kan blive statsminister, siger Pelle Dragsted.
En regering kan godt skifte statsminister, hvis dronningen har den opfattelse, at der ikke vil være flertal imod denne regering.
Men hvis Enhedslisten med de afgørende mandater krævede en dronningerunde, hvor partiet ikke ville støtte en statsminister, der ikke havde opbakning i sit eget parti, var der blokeret for Corydon.
Det meddelte Enhedslisten så i en artikel på Altinget i april 2014: "Enhedslisten afliver kup-scenarie"- Vi meldte offentligt ud, at hvis Thorning ryger derned (til EU, red.
), så vil vi kræve en dronningerunde, fordi vi vil være helt sikre på, at en ny socialdemokratisk statsminister har opbakning i sit parti, siger Pelle Dragsted.
Så du hjælper Mette Frederiksen i kampen mod Corydon?
- Ja, det gør vi.
Fordi der er en fælles interesse – både politisk, fordi vi ikke var særligt interesserede i, at Corydon skulle blive statsminister – men også et demokratisk hensyn til, at en socialdemokratisk statsminister gerne også skulle have opbakning i det socialdemokratiske bagland.
Hvem af Mette Frederiksens folk var det, der ringede til dig?
- Det må mine memoirer, når jeg engang når den gråhårede alder, afsløre.
Det der med at gå til et andet parti for at forhindre en af ens egne i at blive formand, er det ikke femtekolonne-virksomhed?
- Det må du jo snakke med socialdemokraterne om.
Det er jo ret åbenlyst, at de havde en fuldstændig argumentresistent ledelse, der kørte henover sit eget bagland.
Corydon: Jeg havde ingen ambition om at blive statsministerBjarne Corydon, der ligesom Pelle Dragsted også har forladt dansk politik, kan da godt se, at det "journalistisk set er en god historie".
Hvis den vel at mærke holder, understreger han.
Bjarne Corydon er i dag ansvarshavende chefredaktør og administrerende direktør på dagbladet Børsen.
- Jeg ved jo i sagens natur ikke, om den er rigtig.
Og i givet fald, så kunne man da have sparet sig ulejligheden, eftersom jeg ikke havde nogen ambition om at blive statsminister, siger Bjarne Corydon og tilføjer:- Man må konstatere, at Socialdemokratiet har bevæget sig tættere på Enhedslisten end nogensinde tidligere i historien.
Så samarbejdet blev da i hvert fald til noget på et tidspunkt.
Samarbejdet mellem Enhedslisten og Socialdemokratiet har vel aldrig været tættere, end hvis man har involveret Enhedslisten i en magtkamp i Socialdemokratiet?
- Det ved jeg jo ikke, om man har.
Det må de eventuelt involverede svare på.
Men vi kan se nu, at Socialdemokratiet er godt og grundigt vævet sammen med Enhedslisten.
Så de har da fået hinanden til sidst i hvert fald, siger Bjarne Corydon.
Mette Frederiksen, der jo som bekendt endte i Statsministeriet - også uden at Enhedslisten behøvede spænde ben for Corydon - har ikke ønsket at kommentere sagen.
Du kan lytte til hele dagens udsendelse af Slotsholmen herunder.
Interviewet med Pelle Dragsted starter cirka 45 minutter inde i programmet.
SlotsholmenFacebookTwitterKopier linkEmner:Bjarne Corydon (politiker)|Enhedslisten|Helle Thorning-Schmidt (politiker)|Socialdemokraterne|København




