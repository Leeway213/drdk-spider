https://www.dr.dk/sporten/motorsport/dansk-medaljeregn-i-speedway-mikkel-michelsen-vinder-em-guld

MotorsportDansk medaljeregn i speedway: Mikkel Michelsen vinder EM-guldSpeedwaykøreren Mikkel Michelsen vandt lørdag EM-guld, mens bronzemedaljen gik til Leon Madsen.
Mikkel Michelsen (tv.
) vandt lørdag EM i speedway.
Bronzemedaljen gik til landsmanden Leon Madsen (th.
).
28.
sep.
2019 kl.
21.
29Bemærk: artiklen er mere end 30 dage gammelLæs opDen danske speedwaykører Mikkel Michelsen kunne lørdag aften juble, da han kørte sig til EM-guld.
Titlen blev sikret, da danskeren i en direkte dyst om europamesterskabet slog russiske Grigorij Laguta.
Det skete, da det sidste af fire løb i EM-serien blev kørt i polske Chorzow.
Mikkel Michelsen vandt det seneste grandprix, der blev kørt i Vojens, og inden aftenens mange heats var danskeren fire point efter Laguta, der førte i den samlede stilling.
Aftenen bød dog på 15 point til danskeren, mens Laguta hentede 11 point, og derfor sluttede de to kørere lige og skulle møde hinanden i en finale om titlen, og her sejrede Michelsen.
Den regerende europamester var danske Leon Madsen, og han endte med at tage bronzemedalje, da han også var ude i en direkte dyst om tredjepladsen samlet.
Med tre point mere end polske Kacper Woryna lørdag aften betød det, at de to skulle køre om bronze, og her fik Woryna problemer med maskinen, og Leon Madsen endte derfor også på podiet.
EM-serien består af fire løb i løbet af få måneder.
I juli blev der kørt i Güstrow og Torun, mens august bød på grandprixet i Vojens inden lørdagens sidste løb i Chorzow.
/ritzau/FacebookTwitterKopier link




https://www.dr.dk/sporten/oevrig/mark-o-madsen-udraderer-italiener-paa-et-minut-i-ufc-debut

Øvrig sportMark O.
Madsen udraderer italiener på et minut i UFC-debutMMA-kæmperen Mark O.
Madsen gjorde kort proces, da han besejrede sin italienske modstander efter kun et minut.
Mark O.
Madsen gjorde lynhurtigt arbejdet færdigt, da han vandt i sin UFC-debut.
28.
sep.
2019 kl.
22.
44Bemærk: artiklen er mere end 30 dage gammelLæs opDen tidligere bryder Mark O.
Madsen har nok aldrig i en dansk brydehal fået så stort et bifald, som da han trådte ind som såkaldt "Co Main Event" ved lørdagens Mixed Martial Arts-stævne (MMA) i Royal Arena.
Publikum behøver ikke stoppe med at juble, da danskeren kunne hive armene over hovedet, efter bare et minut og fire sekunder.
Danskeren overrumplede sin modstander, Danilo Belluardo, og fik ham kastet ned i gulvet.
Herefter indledte Madsen med flere slag og albuer i italienerens hoved.
- Jeg er stadig ubesejret, og jeg vil gerne sige tak til mit hold, min træner og manager.
Det er her er helt fantastisk, siger Mark O.
Madsen efter kampen.
Den tidligere bryder vandt overlegent sin første kamp i UFC.
 Den anden dansker, Nicolas Dalby, kunne ligeledes fejre en sejr, da han tidligere på aftenen slog brasilianske Alex Oliveira.
1 / 2Den tidligere bryder vandt overlegent sin første kamp i UFC.
1 / 2Den anden dansker, Nicolas Dalby, kunne ligeledes fejre en sejr, da han tidligere på aftenen slog brasilianske Alex Oliveira.
2 / 2Danskeren kunne både skrive debutant og sejr på cv'et i sin første kamp ved verdens største MMA-forbund, UFC (Ultimate Fighting Championship).
Til tonerne af Kim Larsens "Vi er dem" og "Rabalderstræde" trådte danskeren ind i Royal Arena.
Benene var bløde som spaghetti på italieneren, der ikke havde noget modsvar til danskerens mange brydegreb i buret.
Italieneren, med kaldenavnet "Caterpillar", har nu tabt sine eneste to kampe i UFC.
Danskeren havde inden kampen kæmpet otte MMA-kampe, hvor de alle er endt i sejr.
Det var blandt andet også det, som gjorde, at han landede en kontrakt med UFC.
Kontrakten lyder på fire kampe.
Tidligere på aftenen vandt Nicolas Dalby over brasilianske Alex Oliveira, da danskeren gjorde comeback til UFC.
/ritzau/FacebookTwitterKopier link




https://www.dr.dk/sporten/cykling/285-opslidende-vm-kilometer-paa-postmand-pers-snoerklede-veje-kan-vaere-fuglsangs

Cykling285 opslidende VM-kilometer på Postmand Pers snørklede veje kan være Fuglsangs fordelDet bliver koldt, vådt og hårdt, når den danske VM-kaptajn søndag skal forsøge at hente metal i Yorkshire.
Efter et skuffende Tour de France vandt Jakob Fuglsang tidligere på måneden 16.
etape af Vueltaen.
Søndag jagter danskeren en medalje ved VM i Storbritannien.
Af Emil Halkier og Tina Müller (interview)28.
sep.
2019 kl.
21.
32Bemærk: artiklen er mere end 30 dage gammelLæs opOpdateret: På grund af dårlige vejrforhold skal rytterne tilbagelægge 261 kilometer og ikke 280 kilometer som først planlagt.
Det oplyser Den Internationale Cykelunion (UCI) søndag morgen.
Der er ikke en lille kat, der hedder Emil.
Resten, de 285 kolde kilometer VM-rute, er imidlertid en tur direkte ind i den britiske stop-motion-tegneserie om postbuddet i den blå uniform med den lille røde bil.
Yorkshire, Postmand Pers hjemstavn, lægger nemlig asfalt til verdensmesterskabet i cykling.
Søndagens rute bliver dog næppe så idyllisk, som når Per med katten på forsædet suser rundt med 'pakker og breve i store stakker', medgiver Jakob Fuglsang, kaptajn på det danske VM-hold.
Længden er umiddelbart det, der passer bedst til mig, og så er der trods alt lidt højde og stigning på inde på omgangene til sidst.
Jakob Fuglsang, cykelrytter- Der er mange udfordringer.
For det første alle kilometerne selvfølgelig, og så er der nogle små bakker og otte omgange til sidst, vi skal køre, som er forholdsvis snørklede.
Og på våde veje, som det ser ud til at blive, bliver det et svært løb, siger Jakob Fuglsang.
Vådt og koldt.
Dejlig britisk, kunne man fristes til at sige.
Det er altså på med den langærmede med høj hals.
- Det bliver vigtigt at holde varmen, når vi kommer til at sidde derude i syv timer, siger Fuglsang.
- Og så er der selvfølgelig de her små, engelske Postmand Per-veje.
Hvis man sidder langt nede i feltet, kommer det til at koste mange kræfter, fordi feltet ikke kommer til at sidde som en stor klump, der kan køre hurtigt igennem landskabet.
- Det bliver med sneglefart - og på våde veje gør det det bare endnu sværere, siger han.
Lang rute passer Fuglsang godtVi er vant til at se Fuglsang boltre sig på de store stigninger.
Dem må danskeren og resten af VM-feltet, sammen med Pers røde postbil, spejde langt efter i Yorkshire.
Til gengæld er ruten lang, og netop dét - langt og opslidende - er to ting, Fuglsang skal lukrere på, hvis der skal danske medaljer med hjem fra Storbritannien, lyder det.
- Længden er umiddelbart det, der passer bedst til mig, og så er der trods alt lidt højde og stigning på inde på omgangene til sidst.
Og så at det (omgangene, red.
) kommer igen og igen og igen.
Det håber jeg på kan være til min fordel.
Men vi har et stærkt hold, så jeg er ikke eneste mand, der skal forsøge at lave et resultat.
Michael Valgren er den anden danske kaptajn ved VM i landevejscykling.
Han tror dog på, danske Fuglsang, at chancerne for en medalje er gode.
- Det er klart, at jeg ikke kan komme hjem til mål med Alejandro Valverde, Philippe Gilbert og Greg Van Avermaet i en spurt.
Så det gælder måske for mig og Michael Valgren, vores anden kaptajn, om, at vi skal forsøge at komme afsted lidt udefra.
Kan det lykkes, synes jeg, at chancerne er gode, siger Fuglsang.
Postmand Per er en meget hjælpsom mand.
Dog ikke i morgen.
Heldigvis har danskeren Mørkøv, Asgreen, Cort og kompagni at søge ly bag på Yorkshires snørklede, regnvåde VM-veje.
FacebookTwitterKopier linkEmner:Alejandro Valverde (cykelrytter)|Greg Van Avermaet (cykelrytter)|Den Internationale Cykelunion|Storbritannien|Cykelsport




https://www.dr.dk/nyheder/indland/betalte-15000-kroner-moede-obama-sindssygt-inspirerende

IndlandBetalte 15.
000 kroner for at møde Obama: Sindssygt inspirerendeIT-direktør Søren Joensen var en af de nordjyder, der gladeligt betalte for et møde med tidligere præsident Barack Obama.
Af Jens Andersen28.
sep.
2019 kl.
20.
31Bemærk: artiklen er mere end 30 dage gammelLæs opDen tidligere amerikanske præsident Barack Obama lagde lørdag eftermiddag sin vej forbi Aalborg, da han foran omkring 1.
300 gæster i Musikkens Hus gav et foredrag om leder- og entreprenørskab.
IT-direktør Søren Joensen var en af de heldige, der fik godt en time i audiens med USA’s præsident fra 2009 til 2017.
Pris?
15.
000 kroner.
Men så fulgte der også en selfie med Obama med oveni.
- Jeg kører ikke på motorcykel eller spiller golf, jeg bruger pengene på at sige hej til Obama i stedet for.
Det var megafedt, siger Søren Joensen, da DR Nyheder fanger ham umiddelbart efter mødet med Barack Obama.
Barack Obama giver en dansk betjent en 'håndkartoffel', da han ankommer til Musikkens Hus i Aalborg.
- Obama er jo bare en fantastisk leder, som er sindssygt inspirerende, siger Søren Joensen, der føler, at han fik fuld valuta for pengene.
- Fuldkommen.
Jeg synes, han var empatisk og sympatisk.
Og jeg synes, han kom med nogle rigtig gode historier og også nogle fede jokes.
Inspirerede de ungeDen 19-årige HHX-studerende Cecilie Søborg havde også billet til arrangementet, men havde ikke sat SU-budgettet for de næste mange måneder over styr for at se USA’s 44.
præsident i levende live.
Spar Nord Fonden købte inden foredraget nogle af de billetter, som arrangørerne ikke fik afsat, og tildelte dem via lodtrækning til unge studerende, der har ydet en ekstra indsats på deres uddannelse.
Det har Cecilie Søborg, der sidder i elevrådet ved Erhvervsskolerne i Aars.
- Det var en kæmpestor oplevelse.
Jeg er virkelig taknemmelig for, at jeg kunne komme ind og opleve det, siger Cecilie Søborg, der ikke fik mulighed for et billede med Barack Obama, men alligevel forlader Musikkens Hus med en masse i bagagen.
- Rigtig meget.
Især da han taler til os unge om, at vi bare skal drømme stort, altid være glade og positive og være så brugelige, som vi kan være.
FacebookTwitterKopier linkEmner:Barack Obama (politiker)|USA|Musikkens Hus|Søborg|Uddannelse




https://www.dr.dk/nyheder/udland/bad-fyldt-med-migranter-kaentrer-i-ny-ulykke-i-middelhavet

UdlandBåd fyldt med migranter kæntrer i ny ulykke i MiddelhavetIfølge en støttegruppe er 56 personer i livsfare, efter at en båd er kæntret ud for Libyens kyst.
Redningsskibet Ocean Viking er her ved en tidligere aktion på vej til at hjælpe migranter.
28.
sep.
2019 kl.
22.
13Bemærk: artiklen er mere end 30 dage gammelLæs opEn båd med flere end 50 personer om bord er kæntret ud for Libyens kyst.
Det oplyser FN's Flygtningeorganisation (UNHCR) lørdag.
Det er den seneste i en række af ulykker, der involverer migranter, der forsøger at nå til Europa via Middelhavet.
En talsmand fra Libyens kystvagt oplyser ifølge nyhedsbureauet Reuters, at en patruljebåd er sendt afsted.
Der er dog ikke givet yderligere oplysninger.
Det nordafrikanske land Libyen er et af de mest hyppige afgangslande for afrikanske migranter, der i båd flygter fra fattigdom og krig med kurs mod Europa og ofte Italien.
Mange af bådene bliver opsnappet af den libyske kystvagt.
Redningsmandskab på vejAyoub Gassim, der er talsmand ved kystvagten, siger ifølge nyhedsbureauet AP, at ulykken skete ud for byen Misrata i det vestlige Libyen.
Det skriver nyhedsbureauet NTB.
Redningsmandskab var lørdag på vej til stedet.
Alarm Phone, der er en uafhængig støttegruppe for personer, der prøver at krydse Middelhavet, siger, at "omkring 56 liv er i fare".
Migranter har angiveligt ringet til gruppen fra båden, som sejlede af sted mod Europa for flere dage siden.
Det skriver NTB.
- De råber desperat på hjælp og er bange for at dø, meddeler Alarm Phone.
Den libyske kystvagt har stoppet adskillige både i Middelhavet og spærret over 5000 personer fra Eritrea, Etiopien, Somalia, Sudan og en række andre lande inde i lejre, hvor de holdes under trange kår.
FN og flere menneskerettighedsgrupper har gentagne gange advaret om de umenneskelige forhold i lejrene.
/ritzau/FacebookTwitterKopier linkEmner:Libyen|Forenede Nationer|Flygtninge og asylansøgere|Ulykker|UNHCR




https://www.dr.dk/nyheder/politik/stikprove-viser-ingen-tegn-pa-snyd-med-asyl

PolitikStikprøve viser ingen tegn på snyd med asylUdlændingestyrelsen har undersøgt i alt 857 asylsager for snyd med nationalitet.
Udlændinge- og integrationsminister Mattias Tesfaye (S) mener trods ingen fund af snyd, at formålet var "fornuftigt".
28.
sep.
2019 kl.
22.
39Bemærk: artiklen er mere end 30 dage gammelLæs opI ingen af 857 undersøgte asylsager er der fundet tegn på snyd med nationalitet, der har givet anledning til at inddrage en persons opholdstilladelse.
Sådan lyder konklusionen på en stikprøve foretaget af Udlændingestyrelsen i asylsager fra 2015 og 2016.
Det skriver Politiken på baggrund af et svar til Folketinget fra udlændinge- og integrationsminister Mattias Tesfaye (S).
Hvorvidt udlændinge, der kom til Danmark i 2015 og 2016, snød sig til at få asyl ved at udgive sig for at være syrere, blev den tidligere regering enig med Dansk Folkeparti om at få undersøgt.
Selv om der ikke blev konstateret snyd med nationalitet i stikprøven, mener Mads Fuglede, udlændingeordfører for Venstre, at undersøgelsen var en god idé.
- Det var godt, at vi fik det gjort.
Det er helt afgørende, at vi sikrer, at kun folk, som virkelig kommer fra kriseramte områder, får opholdstilladelse, siger han til Politiken.
Andre muligheder for kontrolUdlændinge- og integrationsministeren finder imidlertid ikke, at undersøgelsens resultater "står helt mål" med de ressourcer, det har krævet at gennemgå sagerne manuelt.
- Dette ændrer dog ikke på, at initiativet havde et fornuftigt formål, og det er vigtigt, at vi prioriterer kontrolområdet, skriver Mattias Tesfaye i svaret.
Nu vil ministeren i stedet "undersøge andre muligheder for at styrke kontrollen med svig i forbindelse med ansøgning om asyl", skriver han videre.
Selv om styrelsen i ingen af de undersøgte sager i stikprøven har fundet anledning til at inddrage opholdstilladelsen på grund af snyd med nationalitet, har styrelsen i et enkelt tilfælde fundet grundlag for ikke at forlænge vedkommendes opholdstilladelse.
Det skyldes dog ikke, at vedkommende løj om sin nationalitet.
Det viste sig, at personen havde fået beskyttelse i et andet land, lyder det i svaret til Folketinget.
Udlændingestyrelsen mangler stadig at afslutte behandlingen af to sager udtaget i stikprøven.
I alt vil styrelsen da have behandlet 859 sager.
/ritzau/FacebookTwitterKopier linkEmner:Mads Fuglede (politiker)|Mattias Tesfaye (politiker)|Udlændingestyrelsen|Udlændingepolitik|Flygtninge og asylansøgere




https://www.dr.dk/sporten/fodbold/frankrig/dolberg-netter-igen-nice

FrankrigDolberg netter igen for NiceKasper Dolberg scorede for Nice, der på hjemmebane spillede 1-1 mod Lille i den franske liga.
Kasper Dolberg scorede for sin franske klub, da Nice spillede 1-1 mod Lille.
28.
sep.
2019 kl.
22.
09Bemærk: artiklen er mere end 30 dage gammelLæs opFor anden weekend i træk kom Kasper Dolberg på scoringstavlen for sin franske klub, Nice.
Lørdag skete det, da Nice på hjemmebane spillede 1-1 mod Lille i den franske liga.
12 minutter var spillet, da Nice på midten af banen brød et Lille-angreb og kom i en fordelagtig kontraposition.
Arnaud Lusamba spillede på det rette tidspunkt Dolberg fri i højre side af feltet, og den danske angriber overlistede Lille-keeper Mike Maignan med en flad, koldblodig afslutning, og så førte hjemmeholdet 1-0.
Glæden varede dog ikke længe for Nice.
Midtvejs i halvlegen udlignede Luiz Araujo, da han med et følt langskud scorede på målmand Walter Benitez, der var kommet en smule på mellemhånd i målet.
Dolberg fik fuld spilletid i kampen, men der var altså ikke flere mål i hverken ham eller nogle af de andre aktører.
Det uafgjorte resultat betyder, at Nice har 13 point for 8 kampe på femtepladsen.
Lille har et point mere på fjerdepladsen.
/ritzau/FacebookTwitterKopier link




https://www.dr.dk/nyheder/indland/omstridt-bro-blev-indviet-den-er-flot-men-den-vil-belaste-vores-bundlinje

IndlandOmstridt bro blev indviet: 'Den er flot, men den vil belaste vores bundlinje'Kronprinsesse Marys Bro i Frederikssund er i dag blevet åbnet.
Men brugerbetalingen skaber frustration blandt de lokale.
Kronprinsesse Mary indviede den nye forbindelse over Roskilde Fjord.
 Kronprinsesse Mary hilser på fremmødte ved indvielsen af den ny bro.
 Broløbet er i gang ved indvielsen.
 Kronprinsesse Mary måtte holde på hatten, så den ikke blæse væk.
1 / 4Kronprinsesse Mary indviede den nye forbindelse over Roskilde Fjord.
1 / 4Kronprinsesse Mary hilser på fremmødte ved indvielsen af den ny bro.
2 / 4Broløbet er i gang ved indvielsen.
3 / 4Kronprinsesse Mary måtte holde på hatten, så den ikke blæse væk.
4 / 4Af Lars Lindevall og Dorte Fals28.
sep.
2019 kl.
21.
01Bemærk: artiklen er mere end 30 dage gammelLæs op- Hvor er det dejligt at se så mange møde op i dag.
Det er mig en stor fornøjelse at erklære Kronprinsesse Marys Bro for åben.
Sådan lød ordene fra kronprinsesse Mary, da hun her til eftermiddag klippede den røde snor over for at indvie den nye bro over Roskilde Fjord ved Frederikssund.
Højbroen, som er opkaldt efter kronprinsessen, er knap 1,4 kilometer lang og forbinder Marbæk syd for Frederikssund med Tørslev Hage i Hornsherred.
Der var både byfest, motionsløb på broen og fællessang - alligevel var det ikke alle, der var helt tilfredse med den nye bro.
Der er nemlig brugerbetaling, så det koster 14 kroner for en almindelig bil at passere - og 41 kroner for større køretøjer.
Min holdning er, at det er fint at få en bro, og det er et flot byggeri, men det er ærgerligt, at man deler kommune og erhvervsliv op, som skal fighte indbyrdes.
Teddy Tiufkær, indehaver af transportvirksomhed i FrederikssundDet er især blevet kritiseret af lokale erhvervsdrivende, der vil blive ramt af brugerbetalingen.
En af dem er Teddy Tiufkær, der ejer en transportvirksomhed i Frederikssund med otte lastbiler, der dagligt passerer fjorden for at levere varer.
- Vi får nogle udgifter i virksomheden, der belaster vores bundlinje.
For en type virksomhed som min med det antal køretøjer, der dagligt passerer broen, snakker vi om 13.
000-14.
000 kroner i udgift om måneden.
Og vi kan kun trække 22 procent fra i skat, siger Teddy Tiufkær til DR Nyheder.
Firmaets lastbiler har ikke mulighed for at køre over den gamle bro, Kronprins Frederiks Bro, da den lukkes for køretøjer på over 3500 kilo.
Kronprinsesse Marys Bro ligger syd for den noget bedagede Kronprins Frederiks Bro og har til formål at spare pendlere kørselstid.
'Konkurrenceforvridende'Teddy Tiufkær mener, at det forvrider konkurrencen blandt de erhvervsdrivende i området.
- Min holdning er, at det er fint at få en bro, og det er et flot byggeri, men det er ærgerligt, at man deler kommune og erhvervsliv op, som skal fighte indbyrdes.
Der kan være en ulempe ved at ligge på den ene side af broen, fordi man bliver pålagt en udgift, og så kan det være, at man taber et udbud, fordi prisen bliver dyrere, siger Teddy Tiufkær.
Han håber derfor på en løsning, hvor det lokale erhvervsliv vil få en hjælpende hånd.
- Ellers bliver vi jo nødt til at overveje, om vi skal flytte vores forretning, og det vil koste lokale arbejdspladser og skatteindtægter til kommunen, siger Teddy Tiufkær.
Blandt de fremmødte borgere til indvielsen af broen var pensionist Elsebeth Bruun, som bor i Frederikssund.
- Jeg synes, at broen er meget smuk, og det er godt, at den er kommet.
Men jeg er meget ked af, at der er brugerbetaling.
Men jeg ved godt, at vi gik med til, at de måtte stemme om det i byrådet, siger Elsebeth Bruun.
Aftale om brugerbetalingAftalen mellem Frederikssund Kommune og staten om at bygge Kronprinsesse Marys Bro blev indgået tilbage i 2012.
En betingelse for aftalen var, at byrådet accepterede, at brugerbetaling skulle være med til at finansiere broen.
Betalingssystemet er uprøvet på dansk grund, og det vil blive uden bomme, stop og pungen op af lommen.
I stedet vil det være muligt at benytte sig af BroBizz eller nummerpladeregistrering, hvor man skal tilmelde sit køretøj på fjordforbindelsens hjemmeside med sit kreditkort.
Og den slags betaling kan også blive løsningen ved andre fremtidige projekter rundt om i landet, siger transportminister Benny Engelbrecht (S).
- Det er noget, man ser på mange steder, og min dør vil i hvert fald ikke være lukket for folk, der kommer med nye idéer til finansiering, siger Benny Engelbrecht til DR Nyheder.
FacebookTwitterKopier linkEmner:Benny Engelbrecht (politiker)|Socialdemokraterne|Frederikssund|Erhverv|Royalt




https://www.dr.dk/sporten/golf/bjerregaard-spiller-sig-naermere-toppen-i-skotland

GolfBjerregaard spiller sig nærmere toppen i SkotlandSidste års danske vinder af Alfred Dunhill Championship er oppe på niendepladsen før sidste runde.
Lucas Bjerregaard gik lørdagens runde på Old Course St.
Andrews i seks under par.
28.
sep.
2019 kl.
18.
15Bemærk: artiklen er mere end 30 dage gammelLæs opGolfspilleren Lucas Bjerregaard spillede sig lørdag tættere på toppen ved Alfred Dunhill Links Championship i Skotland.
Med en stærk runde i 66 slag - seks under par - spillede sidste års vinder sig op på en samlet niendeplads før søndagens afgørende runde.
Nordjyden har fem slag op til den førende, franskmanden Victor Perez.
Alfred Dunhill Links Championship adskiller sig fra de fleste andre golfturneringer ved, at spillerne spiller på tre forskellige baner i løbet af de første tre runder - en runde på hver, før de søndag spiller på den samme bane.
Franskmanden Victor Perez fører Alfred Dunhill Championship før søndagens afgørende runde.
Lørdag gik Bjerregaard på Old Course St.
Andrews, hvor han kunne notere syv birdies og en enkelt bogey på sit scorekort.
Det var nok til at sende ham 12 placeringer op i feltet fra en delt 21.
-plads til niendepladsen.
Turneringens øvrige danskere - Joachim B.
Hansen, Søren Kjeldsen, Nicolai Højgaard og Thomas Bjørn - klarede ikke cuttet og deltager ikke i weekendens finalerunder.
Ud over Bjerregaard har Thorbjørn Olesen vundet turneringen.
Det var i 2015.
Olesen er i øjeblikket suspenderet af European Tour, mens en sag om opførsel på et fly behandles i de britiske retssystem.
Spillerne kæmper om en førstepræmie på 5,5 millioner kroner.
Den samlede præmiesum er på 34 millioner kroner.
/ritzau/FacebookTwitterKopier linkEmner:Golf|Skotland|Storbritannien|Lucas Bjerregaard (golfspiller)|Søren Kjeldsen (golfspiller)




https://www.dr.dk/sporten/cykling/ill-be-back-uttrup-skal-hjem-og-traene-noget-mere-hvis-hun-skal-hamle-op-med-de

Cykling'I'll be back': Uttrup skal hjem og træne noget mere, hvis hun skal 'hamle op med de hollændere'Cecilie Uttrup Ludwig blev nummer 30 ved VM.
Der var ikke pondus i stængerne til mere.
Af Emil Halkier, Tina Müller (interview) og Tobias Hansen28.
sep.
2019 kl.
19.
42Bemærk: artiklen er mere end 30 dage gammelLæs opKonklusionen var egentlig ganske ligetil.
En 'lige ved og næsten'-dag i sadlen for de danske cykelkvinder, som måtte tage pænt plads på de sekundære VM-placeringer, da hollænderne førte sig frem på medaljeskamlen.
Den tidligere verdensmester, danske Amalie Dideriksen, kørte en 13.
plads hjem i Yorkshire, mens Cecilie Uttrup Ludwig krydsede stregen som nummer 30.
At Holland er så stærke, vidste vi jo godt, men at man kan køre alene hjem og holde afstanden i 100 kilometer er helt utroligt.
Tayeb Braikia, landstræner- Vi kørte med det, vi havde.
Puha, benene var sgu ikke til mere for mit vedkommende, siger Cecilie Uttrup Ludwig til DR Sporten.
Ingen grund til at pakke præstationen ind i bobleplast.
- Alle kommer med deres 'A-game' (deres bedste, red.
) og har trænet hårdt.
Nogle gange skal man også lige ramme dagen.
Det flaskede sig ikke helt 100 procent for mig.
Mere var der ikke til i dag, siger Uttrup.
Der er kun én ting at gøre, konkluderer danskeren, som kigger ind i et 2020 med både et EM, VM og OL på programmet.
- Jeg tror, at jeg skal hjem og træne noget mere, hvis jeg skal hamle op med de hollændere, griner hun.
- Sååå.
.
.
I'll be back.
Fremtiden ser lys udDet er en god idé at gøre sit taktiske forarbejde ordentligt.
Der er bare ingen garantier for, at et cykelløb former sig derefter.
De kloge havde måske kigget i krystalkuglen og set, at hollænderne ville dominere, sætte sig tungt på metallet, men hvem havde forudset, at Annemiek van Vleuten ville sprænge VM-ruten i luften, stikke afsted på egen hånd i over 100 kilometer og køre solo over målstregen?
Næppe særlig mange.
- At Holland er så stærke, vidste vi jo godt, men at man kan køre alene hjem og holde afstanden i 100 kilometer er helt utroligt, siger den danske landstræner, Tayeb Braikia.
Hollandske Annemiek van Vleuten var fuldstændig suveræn under lørdagens landevejs-VM.
Efter mere end 100 kilometers soloudbrud krydsede hun målstregen som den første.
 Annemiek van Vleuten har tidligere vundet to verdensmesterskaber i enkeltstart.
1 / 2Hollandske Annemiek van Vleuten var fuldstændig suveræn under lørdagens landevejs-VM.
Efter mere end 100 kilometers soloudbrud krydsede hun målstregen som den første.
1 / 2Annemiek van Vleuten har tidligere vundet to verdensmesterskaber i enkeltstart.
2 / 2Han skal nu, sammen med den danske VM-delegation, evaluere dagens strabadser, men umiddelbart var landstræneren fint tilfreds med, hvordan tingene forløb.
- Det var lige ved og næsten.
Vi havde lagt en taktik inden, og den lykkedes rigtig godt.
Vi fik Cecilie Uttrup Ludwigsen med i udbruddet, mens resten sad omkring Amalie Dideriksen.
Desværre havde Cecilie ikke kræfterne til sidst og måtte slippe, siger landstræneren.
Pilen peger dog i den rigtige retning, mener han.
- Rytterne har mange år tilbage, og der kommer også nye ryttere op, så jeg synes, at det ser rigtig godt ud.
Jeg er mest positiv over, at de kørte rigtig godt som hold.
Det er jo det, man skal kunne, siger Tayeb Braikia.
FacebookTwitterKopier linkEmner:Amalie Dideriksen (cykelrytter)|Cecilie Uttrup Ludwig (cykelrytter)|Cykelsport|Holland|England




https://www.dr.dk/nyheder/udland/ikke-set-siden-2-verdenskrig-myndighederne-kaemper-faa-tusinder-af-strandede-briter

UdlandIkke set siden 2.
Verdenskrig: Myndighederne kæmper for at få tusinder af strandede briter hjem73.
000 briter sidder fortsat rundt om i verden og venter på at komme hjem efter Thomas Cooks konkurs.
De britiske myndigheder arbejder stadig på at få titusinder af strandede briter hjem.
Af Sean Coogan28.
sep.
2019 kl.
20.
05Bemærk: artiklen er mere end 30 dage gammelLæs opDe britiske myndigheder er i den grad kommet på overarbejde, efter rejseselskabet Thomas Cook gik konkurs i starten af ugen.
Rejsegigantens kollaps efterlod nemlig 150.
000 briter strandet på diverse feriedestinationer rundt omkring i verden.
Pludselig stod den britiske stat over for opgaven med at få de mange briter hjem - på statens regning - i noget, der er blevet til den største britiske hjemsendelse siden Anden Verdenskrig.
Den enorme opgave er blevet døbt Operation Matterhorn.
Læs også:Største plan for hjemtransport i fredstid: 150.
000 britiske statsborgere er strandetFly fra så fjerne destinationer som Malaysia er chartret fra 53 lufthavne i 18 forskellige lande, skriver det britiske medie Metro.
I alt forventes det at tage 1.
000 flyvninger over to uger at få de strandede briter hjem.
Pris: Over 800 millioner kroner.
16.
700 rejsende ventes ifølge Storbritanniens civile luftfartsmyndigheder, CAA, at vende hjem i dag.
Dermed er over halvdelen af de strandede briter hjemme.
Men man mangler stadig flere end 73.
000, skriver Daily Mail.
Indsamlinger til personaleDen store operation fortsætter indtil søndag den 6.
oktober, og den britiske premierminister har rost embedsfolkenes indsats.
Kollapset har ikke kun ramt de rejsende og myndighederne, men også de mange tusinde ansatte, der ikke længere har et arbejde.
Læs også:Boris Johnson kritiserer ledelse af kollapset rejsegigantDet forhindrede dog ikke nogle - nu tidligere - ansatte i at iklæde sig uniform og agere kabinepersonale på en af flyvningerne fra Cypern tidligere på ugen.
De blev mødt af klapsalver, og på flyet blev der samlet penge ind, skriver Daily Mail.
Ansatte hos de britiske luftfartsmyndigheder har haft travlt i de seneste dage.
 her ses hundredvis af strandede rejsende i Dalaman i Tyrkiet i tirsdags.
 Mange rejsende har måttet væbne sig med tålmodighed.
1 / 3Ansatte hos de britiske luftfartsmyndigheder har haft travlt i de seneste dage.
1 / 3her ses hundredvis af strandede rejsende i Dalaman i Tyrkiet i tirsdags.
2 / 3Mange rejsende har måttet væbne sig med tålmodighed.
3 / 3Ifølge Metro blev der også indsamlet penge under en flyvning mellem Las Vegas og Manchester i mandags, da personalet under flyvningen blev informeret om, at de var blevet afskediget.
I torsdags mødtes 400 af Thomas Cooks 9.
000 britiske ansatte i Manchester for at få en status på udsigten til at få økonomisk kompensation.
Mange frygter at skulle vente flere måneder på at få løn igen.
Konkursen var på dagsordenen i Underhuset i onsdags.
Her åbnede transportminister Grant Shapps op for, at nogle af selskabets topbosser kan få suspenderet millionbonusserne, som de har fået udbetalt forud for konkursen.
FacebookTwitterKopier linkEmner:Storbritannien|Daily Mail|England|Konkurser|Transportministeriet




https://www.dr.dk/nyheder/udland/polsk-prideparade-faar-politihjaelp-mod-voldelige-demonstranter

UdlandPolsk prideparade får politihjælp mod voldelige demonstranterHundredevis af moddemonstranter forsøgte at blokere parade.
De fremmødte LGBT-personer viftede med regnbueflag og havde bannere med.
28.
sep.
2019 kl.
21.
24Bemærk: artiklen er mere end 30 dage gammelLæs opHundredvis af moddemonstranter mødte i dag op i et forsøg på at blokere en prideparade i den største by i det østlige Polen, Lublin.
Det skriver nyhedsbureauet dpa.
De kastede blandt andet flasker og æg mod paradens deltagere, beretter en journalist fra nyhedsbureauet AFP.
Lublin, hvor paraden foregik, ligger cirka 170 kilometer sydøst for den polske hovedstad, Warszawa.
Læs også:Politifolk måtte skærme polsk pride-parade fra højrefløjsaktivisterDe fremmødte LGBT-personer viftede med regnbueflag og fremviste blandt andet bannere med teksten "Homofobi truer polske familier".
Politiet brugte tåregas og vandkanoner for at holde moddemonstranterne tilbage.
Flere af dem blev også anholdt.
Tidligere på ugen omstødte en polsk domstol Lublins borgmesters beslutning om at forbyde lørdagens parade.
Borgmesteren, Krzysztof Zuk, forklarede oprindeligt, at forbuddet var grundet sikkerhedshensyn.
Voldelige moddemonstranter var på gaden i Polen i dag.
 Politiet måtte rykke talstærkt ud til demonstrationen.
 Moddemonstranter blev holdt tilbage af politiet.
 Demonstranterne kastede blandt andet flasker og æg mod paradens deltagere.
 Hundredevis af demonstranter var på gaden i Lublin.
 Demonstranterne var mødt op med bannere og skilte.
1 / 6Voldelige moddemonstranter var på gaden i Polen i dag.
1 / 6Politiet måtte rykke talstærkt ud til demonstrationen.
2 / 6Moddemonstranter blev holdt tilbage af politiet.
3 / 6Demonstranterne kastede blandt andet flasker og æg mod paradens deltagere.
4 / 6Hundredevis af demonstranter var på gaden i Lublin.
5 / 6Demonstranterne var mødt op med bannere og skilte.
6 / 6Et stort emne i PolenRettigheder for seksuelle minoriteter er et stort emne i Polen frem mod næste måneds parlamentsvalg i landet.
Det holdes 13.
oktober.
Jaroslaw Kaczynski, der er formand for Polens nationalkonservative regeringsparti, Lov- og Retfærdighedspartiet (PiS), har tidligere rettet kritik mod, hvad han kalder et "omrejsende teater" af LGBT-aktivister.
I juli blev en prideparade i den østpolske by Bialystok angrebet af fodboldhooligans - flere af dem fra den yderste politiske højrefløj.
Den polske ærkebiskop Marek Jedraszewski har også bidraget til den ophedede diskussion om homoseksuelles rettigheder.
Han kalder prideparaderne for "en ny plage, der vil overtage vores sjæl, hjerter og ånd.
Det er ikke en rød plage, men en regnbuefarvet plage".
Med den røde plage henviser ærkebiskoppen til kommunisme.
Hans kommentarer fik flere til at forlange hans afgang, skriver AFP.
/ritzau/FacebookTwitterKopier linkEmner:Polen|Demonstrationer|Seksualitet|Warszawa




https://www.dr.dk/sporten/fodbold/superliga/fcks-sejr-over-silkeborg-foejer-flere-navne-til-den-i-forvejen-lange

SuperligaFCK's sejr over Silkeborg føjer flere navne til den i forvejen lange skadeslisteEn i forvejen lang skadesliste i FC København blev lørdag længere, da FCK slog Silkeborg 4-2 i Superligaen.
28.
sep.
2019 kl.
19.
03 | opdateret 28.
sep.
2019 kl.
19.
52Bemærk: artiklen er mere end 30 dage gammelLæs opFC København hentede lørdag en 4-2-sejr over Silkeborg i 3F Superligaen, men der var malurt i bægeret for FCK i form af nye skader.
Således måtte Viktor Fischer udgå under opvarmningen, mens midtbanespilleren Jens Stage humpede fra banen med en knæskade kort før pausen.
I forvejen måtte FCK undvære profiler som Jonas Wind, Nicolai Boilesen og Sten Grytebust.
Ståle Solbakkens udvalgte spillede dog en glimrende første halvleg og gik til pause foran 4-0.
I anden halvleg fik Silkeborgs Ronnie Schwartz pyntet på resultatet med to scoringer.
Sejren betyder, at FCK blot er ét point fra topholdet FC Midtjylland, der søndag møder OB i Herning.
Silkeborg har endnu ikke vundet i superligasæsonen og ligger derfor sidst.
Silkeborgs Ronnie Schwartz gjorde med sine to scoringer, hvad han kunne for at levere overraskelsen mod FC København.
 Silkeborgs cheftræner, Kent Nielsen (th.
), har lidt at tænke over.
Oprykkerne indtager rækkens sidsteplads og har endnu sæsonens første sejr til gode.
1 / 2Silkeborgs Ronnie Schwartz gjorde med sine to scoringer, hvad han kunne for at levere overraskelsen mod FC København.
1 / 2Silkeborgs cheftræner, Kent Nielsen (th.
), har lidt at tænke over.
Oprykkerne indtager rækkens sidsteplads og har endnu sæsonens første sejr til gode.
2 / 2I lørdagens opgør tog FCK taktstokken fra første fløjt, og det gav pote allerede i det syvende minut, da Silkeborgs Jeppe Gertsen scorede et uheldigt selvmål.
Silkeborg dummede sig igen efter 23 minutter, da Jeppe Okkels begik straffespark, og så gjorde Pieros Sotiriou det til 2-0 fra ellevemeterpletten.
Det indledte en fremragende periode for FCK.
Først scorede Michael Santos til 3-0 i det 28.
minut, mens anfører Carlos Zeca seks minutter senere udbyggede til 4-0 med et flot langskud.
Silkeborg-spillerne gik slukørede til pause, men 11 minutter inde i anden halvleg reducerede Ronnie Schwartz til 1-4 efter en god omstilling.
Det gav oprykkerne tro på tingene, og 13 minutter senere var Schwartz igen på pletten og sparkede 2-4-reduceringen i kassen.
Tættere på kom Silkeborg ikke, og derfor er FCK tilbage på sporet i Superligaen efter tre ligakampe uden sejr.
/ritzau/FacebookTwitterKopier linkEmner:FC København|Nicolai Boilesen (fodboldspiller)|Ronnie Schwartz (fodboldspiller)|Silkeborg|Fodbold




https://www.dr.dk/musik/dansk-sanger-voksede-op-som-hiv-smittet-folk-spoerger-stadig-hvornaar-jeg-skal-doe

MusikDansk sanger voksede op som hiv-smittet: 'Folk spørger stadig, hvornår jeg skal dø'Thomas Buttenschøn fortæller om sin sygdom og forholdet til sine afdøde forældre i bogen 'I begyndelsen var døden'.
© GyldendalAf Nanna Mejer Sørensen28.
sep.
2019 kl.
18.
33Læs op- Det kan godt være, du kommer ned at ligge otte gange, men du skal op at stå ni.
Det er blandt andet det budskab, Thomas Buttenschøn håber, folk tager med sig videre, når de har læst hans bog 'I begyndelsen var døden', der udkom fredag.
Det handler nemlig om rejse sig op igen, selvom livet indimellem spænder ben, mener han.
Og det er noget, den 34-årige sanger, sangskriver og forfatter har prøvet på egen krop.
Thomas Buttenschøn er nemlig født hiv-positiv og mistede begge sine forældre til aids, da han var barn.
Om hivHiv er en forkortelse for human immundefektvirus og er et virus, som ødelægger immunsystemet og kan medføre, at man udvikler aids.
De fleste, der bliver smittet med hiv, har haft ubeskyttet sex med nogen, som har hiv.
Men gravide kvinder kan overføre hiv til barnet under graviditeten eller fødslen, eller når de ammer.
I dag findes der effektiv behandling, som kan holde langt de fleste patienter uden symptomer og smittefri.
Kilde: Sundhed.
dk og aidsfondet.
dkSom 12-årig lå han selv i koma i tre måneder og fik at vide, at han kun havde en uge tilbage at leve i.
Dengang var hiv nemlig det samme som en dødsdom.
Men Thomas Buttenschøn overlevede, i modsætning til sine forældre, og efterhånden udviklede medicinen sig til at være så effektiv, at han i dag lever et almindeligt liv.
- Jeg tænker på døden hver eneste dag, og sådan har det altid været, i hvert fald så længe, jeg kan huske, skriver sangeren.
I bogen beretter han blandt andet om smerten ved at miste, savne og ikke at kende hele sandheden om sin baggrund, fordi han var så ung, da forældrene gik bort.
Skammer sig ikkeSelvom han allerede som 21-årig debuterede med albummet 'Fantastiske mandag' i 2006, var det først langt senere, at han for alvor åbnede op om sin baggrund og sygdom til offentligheden.
Lyt til Thomas Buttenschøns debutsingle 'Fantastiske mandag':Thomas Buttenschøn - Fantastiske mandag- Det var enormt tyngende, og skammen er det, der gør, at mange lever hemmeligt med det.
Jeg kender folk, der ikke lever med det offentligt, som stadig går og samler sig mod til at sige, hvad der i virkeligheden optager 90 procent af deres hjernekapacitet.
Men jeg skammer mig ikke, fortæller han.
I bogen skriver Thomas Buttenschøn, at han dengang blev rådet til at holde det for sig selv af en god veninde.
Han skulle ikke opfattes som en, man skulle have ondt af.
- Det har aldrig været hemmeligt som sådan, men jeg ville ikke være that guy.
Jeg ville gerne have, at når folk tænkte på mig, så tænkte de på de sange, jeg skrev, og det håndværk, jeg kan.
Jeg ville hellere være kendt for det, jeg gør, end det, jeg er.
Thomas Buttenschøn debuterede som sanger og sangskriver i 2006, men har siden også udgivet en børnebog og nu en bog om sit eget liv.
Ville bruge sit talent til at hjælpe andreDet var først, da Thomas Buttenschøn selv fik børn, at han begyndte at overveje at indvie offentligheden i sin historie.
Efter at have fået børn kom jeg til at tænke på, hvordan jeg har brug for at efterlade verden efter mig.
Thomas ButtenschønHan ville gerne have, at verden skulle vide, at hans børn ikke er smittede.
Og selvom han både har givet interviews og holdt foredrag om at være hiv-smittet, og om hvordan det i dag er muligt at leve et almindeligt liv og få børn uden at smitte andre, når man er medicinsk velbehandlet, oplever han stadig at blive mødt af stor uvidenhed på området.
- Jeg oplever stadig, at folk spørger mig, hvornår jeg skal dø, skriver han blandt andet i bogen.
Om Thomas ButtenschønDebuterede som sanger og sangskriver i 2006 med albummet 'Fantastiske mandag'.
Har siden udgivet 'Billeder af min baggård' (2008), 'Køter' (2010), 'Vinden der blæser' (2011), 'Canas album' (2015) og 'Er der godt vejr i himlen?
' (2019).
Debuterede som forfatter med børnebogen 'Bare kald mig Tofte' i 2016.
Har blandt andet været vært på DR Ramasjang og medvirket i 'Vild med dans' og været dommer i 'Danmark har talent' på TV2.
Er forfatter til bogen 'I begyndelsen var døden', som er udkommet 27.
september.
- Efter at have fået børn kom jeg til at tænke på, hvordan jeg har brug for at efterlade verden efter mig.
Hvis jeg kunne bruge mit talent på at formidle noget, der ikke kun er godt for mig, men også kunne hjælpe andre, så ville jeg gøre det, siger han og fortsætter:- Jeg synes, det er absurd, at der stadig er nye tilfælde af smittede, fordi vi er nået dertil, hvor det kan lade sig gøre ikke at få det.
Og så ville han gøre op med det billede, han havde malet af sig selv udadtil, hvor han fremstod bekymringsfri, glad og naiv.
Han lærte nemlig tidligt at lade, som om han var glad, selvom tingene gjorde ondt.
- Jeg fandt ud af, at det var nemmere at gebærde sig og leve, når folk ved noget rigtigt om en.
Jeg havde brug for, at folk skulle vide, at det hele stikker lidt dybere.
At jeg ikke bare er en, der er glad hele tiden.
'Denne her bog er til min mor og far.
Dem, jeg elsker så højt uden at ane, hvem de er'.
Sådan starter forordet til 'I begyndelsen var døden'.
Er skrevet på telefonenSpørger man Thomas Buttenschøn om, hvorfor en musiker som ham nu har skrevet en bog, er han ikke i tvivl.
- Hånden på hjertet, så handler det om, at jeg gerne vil have, at mine forældre får lov til at leve videre, og det gør de i kraft af, at jeg skriver om dem.
Og i en bog kan man komme dybere ned i sine tanker og følelser, end man for eksempel kan nå i et interview.
Det synes jeg der har været behov for, siger han.
Lyt til Thomas Buttenschøns hitsingle 'Smukkere end smuk':Thomas Buttenschøn - Smukkere end smukDet er da heller ikke uvant for ham at skrive.
Han debuterede som forfatter for tre år siden med børnebogen 'Bare kald mig Tofte'.
Og flere af hans sange starter som lange historier, som han skræller ned til en sangtekst.
Det er et privilegium at være et sted, hvor man har tid og overskud til at læse en bog.
Thomas ButtenschønDog er bogens tilblivelse ikke foregået på hel traditionel vis.
Den er nemlig udelukkende skrevet på en mobiltelefon.
- Jeg har altid skrevet og skriver hele tiden.
Jeg begyndte for alvor at skrive, fordi jeg boede i en lejlighed i byen og havde et sovende barn inde ved siden af.
Så kunne jeg ikke sidde og spille guitar om natten, som jeg plejede.
Så måtte jeg sidde med min telefon og skrive i stedet for, fortæller han med et smil.
Ud over at udbrede viden om hiv og aids håber Thomas Buttenschøn, at hans bog kan gøre en forskel for nogle.
At læserne får noget med sig, når de læser den.
Og ikke mindst at de sætter pris på deres liv.
- Jeg håber, læserne får en følelse af et levet liv og en værdsættelse af deres eget - og af evnen til at læse.
Det er der mange mennesker, der ikke kan, siger han.
- Det er et privilegium at være et sted, hvor man har tid og overskud til at læse en bog.
FacebookTwitterKopier linkEmner:Thomas Buttenschøn (musiker)|Litteratur|AIDS|Sygdomme og lidelser




https://www.dr.dk/nyheder/udland/valg-i-oestrig-naar-valgkamp-ligner-en-vaeltet-skraldespand

Af DR’s Tyskland-korrespondentMichael ReiterUdlandValg i Østrig: Når valgkamp ligner en væltet skraldespandDet østrigske valg kommer i kølvandet på en række skandaler om alt fra skjulte pengestrømme til mystiske destruerede harddiske.
Skraldespanden med påskriften ”Ibizagate” er så propfuld af skidt, at den er begyndt at lække.
Det giver rystelser i østrigsk politik.
28.
sep.
2019 kl.
18.
05 | opdateret 29.
sep.
2019 kl.
19.
35Bemærk: artiklen er mere end 30 dage gammelLæs op”Schmutzkübel” – det er østrigsk for ”skraldespand”.
Og ”Schmutzkübelwahlkampf” er en betegnelse, der kom til at præge valgkampen til parlamentsvalget i Østrig i 2017.
Det år, hvor den kun 31-årige konservative politikpopstjerne Sebastian Kurz blev den yngste østrigske kansler nogensinde.
Sebastian Kurz var en politisk stjerne, da han som blot 31-årig blev østrigsk kansler.
Det havde været en ualmindeligt beskidt valgkamp.
De folkevalgte i alpelandet havde ikke været blege for at stikke armene helt ned i skraldespanden.
Ivrige efter at finde det mest ækle snavs, der kunne tilsvine deres modstandere.
Det var amerikanske tilstande.
Og det var på alle måder et chok for menneskene i det ellers pæne og ordentlige Østrig.
Halvandet år senere – i maj i år – rammer ”Ibizagate”, der er blevet kaldt den største skandale i nyere østrigsk historie.
Omdrejningspunktet er en video, optaget med skjult kamera i en villa på Ibiza.
Videoen viser Østrigs daværende vicekansler og formand for det højrenationale regeringsparti, FPÖ, Heinz-Christian Strache, tilbyde en russisk lokkedue statskontrakter og indflydelse – hvis hun til gengæld vil støtte hans parti.
Da videoen kommer frem, og det viser sig, at et førende regeringsmedlem på den måde åbner op overfor korruption og russisk indblanding, fælder det vicekansleren.
Læs også:Østrigs vicekansler går af efter skandalesagKort efter vælter skandalen hele Sebastian Kurz’ regering.
Oven på Ibiza-chokket og med udsigten til et nyvalg, lover de østrigske politikere hinanden, at de denne gang vil føre en hæderlig, en sober valgkamp.
Af hensyn til det østrigske demokrati, der er alvorligt rystet af skandalen.
Men skraldespanden med påskriften ”Ibizagate” er så propfuld af skidt og snavs, at den begynder at lække.
Nye spegede affærer, vilde studehandler og mystiske hændelser ser dagens lys.
Alt sammen som en konsekvens af de efterforskninger og journalistiske afdækninger, der følger efter Ibiza-skandalen hen over sommeren 2019.
Og det er måske ikke så mærkeligt, at brokkerne bliver samlet op i valgkampens hede – og brugt som kasteskyts.
I dag har østrigerne så været ved stemmeurnerne.
I det følgende får du et ”best of…” (eller ”worst of…”) de skandaler og skandaliseringer, der har ramt Østrig fra og med ”Ibizagate” – og som stadig beskæftiger alpelandet op til dagens valg.
IbizagateEn våd aften på Ibiza med en russisk lokkedue kastede tidligere på året Østrig ud i en kæmpe politisk skandale.
I juli 2017 indfinder Heinz-Christian Strache sig i en villa på Ibiza.
Han er på det tidspunkt formand for Østrigs højrenationale parti, FPÖ, og en af landets mest kendte politikere.
Efter valget få måneder senere bliver han vicekansler og fører sit parti i regering med Østrigs konservative parti ÖVP under den ny kansler Sebastian Kurz.
Med sig har Heinz-Christian Strache sin højre hånd, Johann Gudenus, viceborgmester i Wien og senere gruppeformand for FPÖ i det østrigske parlament.
Gudenus’ hustu, Tajana Gudenus, er også med.
Læs også:Ibiza-gate fortsætter: Frihedspartiet truer Østrigs kansler med mistillidsvotumI den luksuriøse villa møder de tre østrigere en kvinde, som kalder sig selv Aljona Makarowa, og som påstår, at hun er niece til en kendt russisk oligark.
Hun bliver ledsaget af en tysktalende mand, der rådgiver og oversætter for hende.
Grunden til, at de fem mennesker mødes, er, at Aljona Makarowa angiveligt vil investere i Østrig – og i FPÖ.
Det har hendes ledsager fortalt Johann Gudenus ved et tidligere møde.
I virkeligheden er kvinden en lokkedue, som skal lokke Heinz-Christian Strache i uføre.
Festlighederne i villaen, der ledsages af store mængder alkohol, filmes af i alt syv skjulte kameraer.
Det ved de tilstedeværende østrigere ikke.
Og i et forløb, der varer det meste af en aften og nat, begiver de sig ud i en skæbnesvanger samtale, hvis indhold fører til efterforskninger med mistanke om korruption og underslæb.
Og som kommer til at vælte den østrigske regering.
Den famøse video fra Ibiza•Her er de vigtigste erkendelser fra videoen, som bliver offentliggjort den 17.
maj 2019 af undersøgende journalister fra de tyske medier Süddeutsche Zeitung og Der Spiegel:•FPÖ-formand Heinz-Christian Strache udviser stor interesse, da den russiske lokkedue taler om at ville opkøbe Østrigs største avis, Kronen-Zeitung.
Heinz-Christian Strache foreslår, man i givet fald bør erstatte kritiske journalister med nogle, der repræsenterer FPÖ's politiske linje.
Så vil man fremover kunne bruge avisen til at præge den offentlige opinion og sikre sig flere stemmer ved det kommende valg.
Kritikere anfører sidenhen, at Straches forestillinger minder om premierminister Viktor Orbans fremfærd mod kritiske medier i Ungarn.
•Formanden foreslår også den russiske lokkedue, at hun kan donere store pengebeløb til FPÖ.
Det kan foregå skjult - via foreninger, der støtter og finansierer FPÖ's politiske aktiviteter, men som formelt set er uafhængige af partiet.
På den måde undgår man at skulle indberette donationerne og eventuelt nå beløbsgrænsen for, hvor meget donorer må give til partierne.
Der kan i givet fald være tale om ulovlig partifinansiering.
FPÖ-formanden nævner i videoen flere kendte østrigske velhavere, der angiveligt har hjulpet partiet på den måde.
Det har de sidenhen afvist.
•Heinz-Christian Strache foreslår den russiske lokkedue, at han som modydelse kan udstyre hende med lukrative statslige kontrakter – f.
eks.
til opførelse af nye motorveje i Østrig.
En anden mulighed kunne være at privatisere en af den østrigske public service station ORF's tv-kanaler.
Eller at privatisere dele af den østrigske vandforsyning.
Hvis FPÖ kommer i regering, ”kan man tale om alt,” fastslår partiets daværende formand i videoen.
•Strache pointerer flere gange i forløbet, at alt samarbejde med den russiske lokkedue skal foregå inden for lovens rammer og FPÖ's statutter.
Det afholder ham dog ikke fra også at foreslå aktiviteter, der nu efterforskes som muligvis ulovlige.
•Den østrigske statsanklager for økonomisk kriminalitet og korruption (WKSta) har for nylig meddelt, at man ikke længere efterforsker Heinz-Christian Strache for korruption i forbindelse med Ibiza-skandalen – da han ikke sad i regering, på det tidspunkt videoen blev produceret, og altså slet ikke kunne indfri de løfter, han gav den russiske lokkedue.
Anklageren efterforsker stadig, om Heinz-Christian Strache har gjort sig skyldig i underslæb eller anstiftelse til det.
•Kilde: ”Die Ibiza-Affäre, Innenansichten eines Skandals”, Bastian Obermayer & Frederik Obermaier, 2019Destruerede harddiskeEn ubetalt regning på 565 kroner for destruktionen af nogle harddiske var med til at skabe "Schreddergate".
Et af de store spørgsmål i forbindelse med Ibiza-skandalen har været: Hvad vidste Østrigs kansler, Sebatian Kurz, om den hemmeligt optagede video – og hvornår?
I flere år gik der rygter om en video, som kunne belaste FPÖ-formand Heinz-Christian Strache.
Efter skandalen spirede der også konspirationsteorier om, at kansleren vidste besked om videoen, og at hans inderkreds måske endda havde været involveret i dens tilblivelse.
Teorierne fik ny næring, da det i juli kom frem, at en af Sebastian Kurz’ medarbejdere havde opsøgt et specialfirma for at få destrueret fem hardiske – på tysk ”Schreddern.
”Det foregik under falsk navn, og kun få dage efter at Kurz var blevet væltet som kansler.
Forløbet, der fik tilnavnet ”Schreddergate”, blev afdækket, fordi medarbejderen ikke betalte sin regning på omregnet 565 kroner.
Det blev direktøren for specialfirmaet så sur over, at han politianmeldte medarbejderen – som han havde genkendt i et tv-indslag, hvor Sebastian Kurz holdt en tale, og hvor medarbejderen stod i baggrunden.
Den skyldige havde i øvrigt været så tankeløs at give specialfirmaet sit rigtige mobilnummer.
Så han var nem at finde frem til.
Men hvorfor havde eks-kansleren fået harddiskene destrueret?
Og hvorfor så fordækt?
Indeholdt de muligvis bevismateriale fra Ibiza-skandalen - for eksempel den hemmeligt optagede video af FPÖ-formand Heinz-Christian Strache?
Det afviste Sebastian Kurz og fastslog, at harddiskene havde siddet i en række printere i statsministeriet.
- Og man kan jo ikke printe en video, lød hans forklaring til østrigsk tv.
Harddiskene havde derimod gemt på alle de dokumenter, der var blevet printet i statsministeriet i de seneste år.
Og da nogle af papirerne var fortrolige, havde man valgt at destruere dem.
En helt normal procedure, mente eks-kansleren.
Flere eksperter fastslog, at den destruerede data burde have været overdraget til det østrigske statsarkiv.
Men i august meddelte statsministeriet under den nye kansler, Brigitte Bierlein, at destruktionen ikke var i strid med østrigsk lov.
Alligevel efterlod ”Schreddergate” nagende spørgsmål.
For eksempel hvorfor Kurz’ medarbejder optrådte under falsk navn.
Og hvorfor han havde ladet harddiskene destruere to gange yderligere – efter at de allerede var blevet hakket til granulat i første omgang?
Hvilke hemmeligheder rummede harddiskene mon virkelig?
Skjulte pengestrømmeDen østrigske statsanklager og kriminalpolitiet er i gang med at efterforske skjulte pengestrømme i østrigsk politik.
I den hemmeligt optagede Ibiza-video fortæller daværende FPÖ-formand Heinz-Christian Strache og hans partifælle Johann Gudenus om rige og indflydelsesrige østrigere, der i det skjulte overfører store summer til de østrigske partier.
Pengestrømmene forløber angiveligt via almennyttige foreninger, der støtter de respektive partiers politik, men ikke er direkte forbundet med dem.
Og den praksis er muligvis ulovlig.
I efterdønningerne af Ibiza-skandalen gik den østrigske statsanklager og kriminalpolitiet derfor i gang med at efterforske foreninger og donationer.
I første omgang rettede myndighederne søgelyset mod FPÖ, men i det følgende også mod Sebastian Kurz’ konservative ÖVP og Østrigs socialdemokratiske parti, SPÖ.
Ifølge østrigske medier undersøger man i alt seks foreninger associeret med FPÖ, fem der støtter ÖVP, og to der er knyttet til SPÖ.
I august fik presset fra myndigheder og medier ÖVP til at fremlægge sine regnskaber.
Heraf fremgik det, at en af de velhavere, som blev nævnt i Ibiza-videoen – milliardæren Heidi Goëss-Horten - havde støttet Sebastian Kurz’ parti med et meget stort beløb: 930.
000 euro (knap 7 millioner kroner) i de seneste halvandet år.
Egentlig skal alle donationer over 50.
000 euro indberettes.
Men den regel omgik Heidi Goëss-Horten, idet hun splittede donationen op i enkeltoverførsler på 49.
000 euro hver.
På den måde forblev støtten ”usynlig”.
Og det var tilsyneladende en almindelig praksis, indtil den blev gjort ulovlig med en lovændring som følge af Ibiza-skandalen.
I valgkampen har den uigennemsigtige partifinansiering været et af de helt store emner, som har bragt Sebastian Kurz og hans parti ÖVP i vælten.
Casino-korruptionDe højrenationale har åbenbart også presset på, for at man igen må opstille spilleautomater på beværtninger i Wien.
I Ibiza-videoen nævner daværende FPÖ-formand Heinz-Christian Strache den østrigske virksomhed Novomatic, der driver online-casinoner, tipsbureauer og udlejer spilleautomater.
- Novomatic donerer penge til alle partier, forklarer Heinz-Christian Strache.
Og han taler om, hvordan man kunne tillade flere casinoer i Østrig ved at opløse det monopol, som firmaet Casinos Austria pt.
sidder på.
Efter Ibiza-skandalen ransager statsanklageren Novomatic og Casino Austrias kontorer og den tidligere FPÖ-formands hjem.
Man mistænker Heinz-Christian Strache for at have været åben overfor Novomatics ønske om at bryde med Casino Austrias monopol.
Angiveligt har FPÖ været villig til at overdrage Novomatic den tilladelse til at drive onlinespil, som hidtil har ligget hos Casino Austria.
Åbenbart har de højrenationale også presset på, for at man igen må opstille spilleautomater på beværtninger i Wien – efter at de blev forbudt for år tilbage.
Til gengæld skulle Novomatic forsyne FPÖ-politikeren Peter Sidlo med en lukrativ bestyrelsespost hos Casino Austria, som Novomatic ejer 17 procent af.
Sidlo fik rent faktisk posten, selvom mange mente, at han ikke var kvalificeret.
Den østrigske avis Der Standard vurderer, at casino-affæren er farligere for Heinz-Christian Strache end Ibiza-skandalen i sig selv.
Da han muligvis har været involveret i en sag om bestikkelse i sin tid som vicekansler, kan han meget vel blive dømt for korruption.
Diæter ned i lommenTidligere vicekansler og FPÖ-formand Heinz-Christian Strache har muligvis dækket privatforbrug med penge fra partikassen.
Seneste skud på stammen over skandaler i dønningerne på Ibizagate er den såkaldte ”Spesengate” – ”diætaffæren”:I slutningen af september anholdt østrigsk politi en bodyguard, der har arbejdet for Heinz-Christian Strache i over 10 år.
Bodyguarden menes at have spillet en rolle i Ibiza-skandalen.
Han har efter sigende aflagt en omfattende tilståelse.
Tilsyneladende har bodyguarden i en årrække samlet bevismateriale mod Heinz-Christian Strache.
Han har blandt andet affotograferet kvitteringer, der angiveligt beviser, at eks-formanden har dækket sit private forbrug med penge fra FPÖ's partikasse – og i sidste ende fra skatteyderne.
Østrigske medier refererer til beløb på op til 10.
000 euro om måneden, som Heinz-Christian Strache åbenbart har taget fra en særlig diætkonto.
For at dække over misbruget har hans kontorchef angiveligt udfærdiget falske kvitteringer.
Bodyguarden skal også have sagt, at han ved flere lejligheder har set Heinz-Christian Strache håndtere sportstasker fyldt med kontanter.
Eks-formanden afviser enhver mistanke og kalder tilståelsen et forsøg på at ”gøre det af med mig.
”Imens overvejer FPÖ åbenbart at ekskludere Heinz-Christian Strache fra partiet, så snart man er nået over på den anden side af valget.
FacebookTwitterKopier linkEmner:Ibiza|Østrig|Valg og folkeafstemninger|Rusland|Spillevirksomhed




https://www.dr.dk/sporten/cykling/holland-ejer-kvindernes-cykeltrone-van-vleuten-vinder-vm-guld-efter-solokoersel

CyklingHolland ejer kvindernes cykeltrone: van Vleuten vinder VM-guld efter solokørselAnnemiek van Vleuten sikrede Holland VM-guld i linjeløbet, mens sølvmedaljen også gik til Holland.
Annemiek van Vleuten vandt i 2017 VM-guld på enkeltstart.
En bedrift hollænderen gentog året efter.
Lørdag tog van Vleuten VM-guld på landevejen i England.
(Arkivfoto) 28.
sep.
2019 kl.
17.
17 | opdateret 28.
sep.
2019 kl.
18.
34Bemærk: artiklen er mere end 30 dage gammelLæs opHolland leverede endnu en magtdemonstration i landevejscykling for kvinder, da rutinerede Annemiek van Vleuten lørdag vandt VM-guld i linjeløbet.
Det skete, efter at den 36-årige verdensmester i enkeltstart i 2017 og 2018 kørte solo i over 100 kilometer på ruten fra Bradford til Harrogate i Yorkshire.
Dermed fortsatte Holland med at imponere, og nationens kvinder har i nu i 13 af de seneste 14 VM-løb leveret en rytter til podiet.
Det var tredje VM-guld i træk i landevejscykling til Holland.
Forsvarende verdensmester Anna van der Breggen tog sig af sølvmedaljen i den totalt hollandske dominans, og bronzen gik til Amanda Spratt fra Australien.
Danmark stillede med Amalie Dideriksen, Cecilie Uttrup Ludwig, Pernille Mathiesen, Julie Leth og Louise Norman Hansen, der undervejs udgik med rygsmerter.
Ingen danskere blandede sig i kampen om medaljer til sidst.
Amalie Dideriksen kørte med i hovedfeltets spurt og sluttede på 13.
-pladsen som bedste dansker.
Cecilie Uttrup Ludwig blev nummer 30.
Stak afsted tidligt på rutenVan Vleuten satte tidligt sit angreb ind, og med 87 kilometer igen var hun alene i front med 50 sekunder ned til en gruppe, hvor Cecilie Uttrup Ludwig lå sammen med syv andre ryttere.
Efter 75 kilometer havde forfølgerne et minut op til Annemiek van Vleuten, der bare fortsatte med at give den gas og ikke så sig tilbage.
Feltet var da to minutter efter forfølgerne.
De øvrige fire danske ryttere lå i feltet, som med 60 kilometer tilbage havde næsten tre minutter op til van Vleuten, der øgede med halvandet minut til gruppen med forfølgerne.
Her blev der forsøgt angreb på skift, men med over 50 kilometers kørsel alene i benene øgede Annemiek van Vleuten stadig til gruppen med Cecilie Uttrup Ludwig.
Hollænderen kunne se frem til tre omgange inde på rundstrækningen i Harrogate med et forspring på to minutter og 37 sekunder, og hos forfølgerne var der slet ikke enighed om jagten.
Det fik den nye verdensmester i enkeltstart hos kvinderne, Chloe Dygert fra USA, til at angribe fra gruppen med Cecilie Uttrup Ludwig, og danskeren endte i en mindre forsamling længere tilbage, inden hun blev opslugt af feltet.
Dygert lå alene og jagtede hollænderen i front, men amerikaneren gik kold og blev hentet af Anna van der Breggen og Amanda Spratt, der skulle køre om andenpladsen.
/ritzau/FacebookTwitterKopier linkEmner:Amalie Dideriksen (cykelrytter)|Cecilie Uttrup Ludwig (cykelrytter)|Holland|Cykelsport|England




https://www.dr.dk/sporten/haandbold/herreligaen/bjerringbro-silkeborg-overvinder-modvind-i-oprykkerland

HerreligaenBjerringbro-Silkeborg overvinder modvind i oprykkerlandFredericias oprykkere førte med fem mål, men det endte i sidste ende med en BSH-sejr på 36-32.
Johan Hansen og Bjerringbro-Silkeborg vandt lørdag på udebane mod oprykkerne fra Fredericia.
28.
sep.
2019 kl.
17.
59Bemærk: artiklen er mere end 30 dage gammelLæs opBjerringbro-Silkeborg (BSH) leverede et stærk comeback, da midtjyderne lørdag slog Fredericia med 36-32 i landets bedste håndboldrække.
Favoritterne fra BSH var undervejs bagud med fem mål, men på en god anden halvleg hentede gæsterne de to point.
Det var første gang i tre kampe, at det lykkedes BSH-træner Peter Bredsdorff-Larsens mandskab at få en sejr.
Forud for kampen mod oprykkerne fra Fredericia havde mesteren fra 2015/16-sæsonen spillet uafgjort mod TTH Holstebro og tabt til Lemvig.
Fredericias Jakob Mikkelsen blev topscorer i kampen med otte mål.
 Peter Bredsdorff-Larsen havde lidt at tænke over undervejs, men fik fundet det fornødne i værktøjskassen på BSH-bænken mod kampens slutning.
1 / 2Fredericias Jakob Mikkelsen blev topscorer i kampen med otte mål.
1 / 2Peter Bredsdorff-Larsen havde lidt at tænke over undervejs, men fik fundet det fornødne i værktøjskassen på BSH-bænken mod kampens slutning.
2 / 2Det lignede endnu et pointtab lørdag, hvor Fredericia med god opbakning på hjemmebane bragte sig foran med 18-13 i første halvleg.
Det lykkedes dog BSH at komme til pause bagud 17-18.
Fredericia kom godt ud til anden halvleg, men midtvejs i halvlegen begyndte gæsterne at trække fra.
Med 13 minutter tilbage bragede Nikolaj Markussen BSH foran med 27-25, og føringen blev øget til fem, da Jesper Nøddesbo ti minutter senere scorede til 34-29.
BSH har syv point efter fem spillerunder på rækkens andenplads.
Fredericia har tre point i bunden af Primo Tours Ligaen.
/ritzau/FacebookTwitterKopier linkEmner:Bjerringbro-Silkeborg Elitehåndbold|Fredericia|Bjerringbro|Håndbold|Nikolaj Markussen (håndboldspiller)




https://www.dr.dk/sporten/cykling/vaadt-vm-i-vente-hvis-der-kommer-regn-faar-jeg-stoppet-energibarer-op-i-buksebenet

CyklingVådt VM i vente: 'Hvis der kommer regn, får jeg stoppet energibarer op i buksebenet'VM i landevejscykling tegner til at blive en våd fornøjelse.
Skidt nyt for Magnus Cort, som døjer med følsomheden i fingrene, når det er koldt.
Magnus Cort jubler over etapesejren under den franske sommersol i 2018.
Hvis det bliver til jubel ved dette års VM, bliver det formentlig under en mørk himmel og i masser af regn.
Af Morten Mølby og Tina Müller28.
sep.
2019 kl.
18.
06Bemærk: artiklen er mere end 30 dage gammelLæs opDer findes ikke dårligt vejr, kun forkerte klæ'r.
Sådan lyder et gammelt ordsprog, og i så fald skal rytterne huske regntøjet, når de i morgen skal afgøre, hvem der kan iføre sig den regnbuefarvede VM-trikot og kalde sig verdensmester i landevejscykling 2019.
Det tegner nemlig til at blive 285 våde og kolde VM-kilometer, der møder feltet på ruten i engelske Harrogate.
Jeg kan ikke få fingrene ned i lommerne, når de bliver kolde.
Så hvis der kommer regn, får jeg stoppet nogle energibarer op i buksebenet.
Magnus CortOg selvom regnvejr er en del af jobbeskrivelsen, når man er professionel cykelrytter, så er det ikke en del at ønskevejrsbeskrivelsen, når man hedder Magnus Cort.
- Altså, det går jo én på.
Det er bare ikke sjovt at køre seks timer i regnvejr.
Det er helt sikkert nemmere at tabe hovedet og tænke, at nu er det nok.
- Jeg er mere til tørvejr, lyder det grinende fra Magnus Cort, da DR Sporten møder ham dagen før dagen.
Fakta om Magnus Cort- Navn: Magnus Cort Nielsen- Født: 16.
januar 1993 (26 år) på Bornholm- Nuværende hold: Astana Pro Team- Kommende hold: Skifter næste sæson til EF Education First- Største sejre: 1 etapesejr i Tour de France, 2 etapesejre i Vuelta a España og 1 etapesejr i Paris-NiceMagnus Cort er en af otte danske landsholdsryttere, som jagter VM-succes i det engelske.
Og den jagt har vejrguderne bestemt ikke gjort nemmere.
Læs også:VM-eksperten står foran sin livret efter halvskidt sæson: 'Mange forventede, jeg bare vandt det hele'Mørke skyer og regndråber dominerer vejrudsigten de kommende dage i det midtengelske.
Og når det regner, kan tankerne let spille én et puds.
- Man skal hele tiden vurdere, om man skal køre med regnjakke for at holde varmen eller uden for at fylde mindre i vinden, lyder det fra Magnus Cort- Og så kan man nemt glemme at spise eller få drukket ordentlig.
I så langt et cykelløb kan du komme i kæmpe væskeunderskud, selvom du får rigeligt med vand i ansigtet, for det skal altså ind i kroppen, før det rigtig tæller.
Manglende fingerspitzgefühlHvis Magnus Cort ellers kan holde den rette væskebalance, har han tidligere vist, at han har fornemmelsen for sejr, når det virkelig gælder.
I 2018 havde han den helt rette 'gefühl' på afslutningen af 15.
etape i Tour de France, og trådte cyklen først over stregen til karrierens måske største sejr.
Det danske herre-landshold til VM i landevejscyklingJakob Fuglsang (Astana Pro Team)Magnus Cort (Astana Pro Team)Michael Mørkøv (Deceuninck - Quick Step)Kasper Asgreen (Deceuninck - Quick Step)Mads Pedersen (Trek - Segafredo)Michael Valgren (Team Dimension Data)Christopher Juul Jensen (Mitchelton-Scott)Casper Pedersen (Team Sunweb)Men det er næppe 'fingerspitzgefühl', som den danske cykelrytter skal sætte sin lid til, når feltet skal ud på den drivvåde jagt på VM-metal.
Magnus Cort mister nemlig følelsen i fingrene, når det bliver koldt og vådt.
Læs også:Knust hollænder overvejer sagsanlæg mod UCI efter diskvalifikationOg den manglende følelse kombineret med de bløde handsker, rytterne ofte har på i vådt føre, gør, at der må tænkes kreativt, når regnen melder sig.
- Jeg kan ikke få fingrene ned i lommerne, når de bliver kolde.
Så hvis der kommer regn, får jeg stoppet nogle energibarer op i buksebenet, ind på maven, eller et andet sted, hvor jeg kan få fat i dem, selvom jeg har regntøj på, lyder det fra Magnus Cort.
Men selvom Mangus Cort måske må køre VM uden at kunne mærke sine fingre, så kan vejret måske alligevel komme ham og resten af de danske ryttere til gavn i sidste ende.
For uden en decideret sprinter på holdet, skal danskerne håbe, at afslutningen ender i alt andet end en massespurt.
- Jeg tror, det bliver et rigtig hårdt løb.
Og jeg tror sagtens, at der kan køre nogle små udbrud hjem – specielt hvis der er våde veje, vurderer Magnus CortDu kan se herrenes VM-løb på TV 2 Sport fra klokken 09.
25.
Derudover kan du lytte med i LIGA på P3.
FacebookTwitterKopier linkEmner:Magnus Cort (cykelrytter)|Vejret|Cykelsport|England|TV 2 (tv-kanal)




https://www.dr.dk/nyheder/indland/ulve-har-draebt-mindst-200-af-joergens-faar-nu-er-tre-ponyer-bidt-ihjel

IndlandUlve har dræbt mindst 200 af Jørgens får: Nu er tre ponyer bidt ihjelDna-prøve skal fastslå, om ponyer er blevet dræbt af ulve.
Selv er landmanden ikke i tvivl.
Landmand og indehaver af firmaet Storålam Jørgen Blazejewicz har mistet tre af sine ponyer som følge af angreb.
Derudover er tre forsvundet på uforklarlig vis.
Af Anna Sol Jørgensen og Lars Lindevall28.
sep.
2019 kl.
16.
48Bemærk: artiklen er mere end 30 dage gammelLæs opVi advarer mod stærke billeder af skambidte dyr nede i artiklen.
Den vestjyske landmand Jørgen Blazejewicz er en frustreret mand - med god grund.
Over de seneste tre år har han mistet omkring 200 får i dokumenterede ulveangreb, og et tilsvarende antal dyr er forsvundet på uforklarlig vis.
Jeg er helt overbevist om, at de er blevet taget af ulve.
Der er rigtig mange ulve i det her område, og vi har været meget plaget af det tidligere.
Jørgen Blazejewicz, landmandFordi fårene i området ved Stråsø Plantage syd for Holstebro er så udsatte, har landmanden og ejeren af virksomheden Storålam i stedet fået heste på nogle af sine marker.
Men de er også blevet angrebet, og der er en vis sandsynlighed for, at der er tale om ulveangreb.
Natten til lørdag mistede Jørgen Blazejewicz to ponyer.
Yderligere en pony er blevet dræbt for nylig, og tre er forsvundet, skriver TV Midtvest.
- Da jeg kommer ud på marken i morges, ser jeg en hest, der ikke ser særlig frisk ud.
Da jeg går over og kigger nærmere, kan jeg se, at den har grimme bidskader i begge bagben, på forben og lidt på halsen, siger Jørgen Blazejewicz til DR Nyheder.
Dna-prøver skal fastslå, om ponyerne er blevet angrebet af ulve.
Foto: Jørgen BlazejewiczHan måtte aflive ponyen på grund af bidskaderne.
Efterfølgende fandt han en anden pony, der var blevet bidt ihjel og halvt ædt.
- Jeg er helt overbevist om, at de er blevet taget af ulve.
Der er rigtig mange ulve i det her område, og vi har været meget plaget af det tidligere, siger Jørgen Blazejewicz.
Vildtkonsulent: 'Det ser voldsomt ud'Vildtkonsulent Jens Henrik Jakobsen har i dag taget dna-prøver på en af de døde ponyer for at undersøge, om der er tale om ulveangreb.
Han siger, at der er en vis sandsynlighed for, at der er tale om ulveangreb.
- Vi plejer ikke at gå så skråsikkert ud, når vi tager prøver, men det ser voldsomt ud.
Og bidskaderne ligner noget, vi har set før, bare ikke på heste, siger vildkonsulent Jens Henrik Jakobsen.
Den ene af ponyerne var blevet slået ihjel og delvis ædt, mens den anden måtte aflives på grund af bidskaderne.
Foto: Jørgen BlazejewiczVildtkonsulenten har dog kendskab til ulveangreb på heste i andre lande.
- Det kan godt forekomme, og der har været nogle tilfælde i Sverige, siger Jens Henrik Jakobsen.
Han tilføjer, at der kan gå omkring seks uger, før der er svar på dna-prøverne.
Omkring 200 får hos Storålam i Idom ved Holstebro er blevet dræbt som følge af ulve-angreb.
For landmand Jørgen Blazejewicz er angrebene et problem, der gør det svært at drive landbrug.
- Det gør godt nok livet besværligt for os.
Vi har erstattet fårene med heste, fordi vi ikke kunne have fårene i fred.
Det bliver bare rigtig svært at lave naturpleje i de områder, hvor der også er ulve.
FacebookTwitterKopier linkEmner:Dyr|Landbrug|Jagt|Jylland|Holstebro




https://www.dr.dk/nyheder/politik/pape-byder-sig-til-over-mette-frederiksen-k-skal-vaere-alternativ-til-enhedslistens

PolitikPape byder sig til over for Mette Frederiksen: K skal være alternativ til Enhedslistens "aparte krav"Den konservative partiformand vil kæmpe for at få indflydelse de kommende fire år.
Søren Pape Poulsen vil tilbyde Mette Frederiksen et alternativt flertal - uden Enhedslisten.
Af Andreas Nygaard Just, Thomas Buhl og Kasper Duncan Gram (video)28.
sep.
2019 kl.
16.
13Bemærk: artiklen er mere end 30 dage gammelLæs opKonservatives landsråd blev sparket i gang med en klassisk konservativ tale fra partiformand Søren Pape Poulsen.
Skatter og afgifter skal ned, politibetjentene skal have flere kollegaer, vi skal have en grøn omstilling på den borgerlige måde, de ældre danskere skal have bedre mulighed for at blive på arbejdsmarkedet, og udlændingepolitikken skal være stram.
Men han bød også statsminister Mette Frederiksen (S) op til dans.
Han forudser nemlig, at Enhedslisten, en del af regeringens parlamentariske grundlag, bliver en for svær dansemakker for Mette Frederiksen i løbet af de kommende fire år.
- Mette Frederiksen skal nok få problemer med Pernille Skipper og Enhedslisten og deres aparte krav.
- Så står vi klar.
Vi har tolv mandater og kan erstatte Enhedslisten.
Det giver regeringen mulighed for et andet flertal.
Som vi selvfølgelig vil tage os betalt for at stille til rådighed, sagde Søren Pape Poulsen i sin tale til landsrådets deltagere i Herning tidligere i dag.
Håber flere borgerlige partier går med i aftalerMen sandheden er nok, at det er lettere sagt end gjort for De Konservative overhovedet at få indflydelse i de kommende fire år med en rød regering.
Visse stemmer – eksempelvis jeres forhenværende pressechef Benny Damsgaard – har sagt, at Konservative i det nuværende Folketing er ligegyldige.
Er I ikke reelt sat uden for indflydelse?
- Nej, hvis man kan regne, så kan man også tælle sig frem til, at hvis der er situationer, hvor Enhedslisten ikke er med, så kan vi erstatte dem og udgøre et flertal.
Det er det, der gør et parti relevant.
Det er, når man kan være med til aftaler, hvor man kan bruge sine mandater.
- Og så håber jeg da også, at vi er flere borgerlige partier, der går med i aftaler.
Så vi er i den grad relevante.
Det er selvfølgelig ikke det samme, som når man sidder i regering, det er jo klart, men jeg synes bestemt, vi kan gøre rigtig meget, siger Søren Pape Poulsen.
Hvor er det, du forestiller dig, I kan erstatte Enhedslisten?
- Det kan vi måske, når vi taler retspolitik, udlændingepolitik, erhvervspolitik – måske endda på sundhedsområdet, alt efter hvad regeringen vil der.
Og så er der andre steder, hvor jeg håber, vi skal have brede aftaler.
Det gælder blandt andet med klimaloven.
Jeg kan se mange samarbejdsmuligheder, men det kræver selvfølgelig også, at vi bliver tilgodeset, og at regeringen har lyst til at samarbejde.
Men hvor realistisk er det, at Mette Frederiksen vil kaste sit parlamentariske grundlag over bord og række hånden ud til jer?
- Det må hun jo afgøre med sig selv, men jeg har bare meget, meget svært ved at se, hvordan hun kan holde sit udlændingeløfte og så lave det med Enhedslisten.
Det kan jeg slet ikke se for mig, siger Søren Pape Poulsen.
- Jeg har også meget svært ved at se for mig, at udviklingen i erhvervslivet kommer til at gå den rette vej for Danmark, hvis det er Enhedslisten, der skal styre det.
Og mon ikke også, at den yderste venstrefløj godt ved, at Socialdemokratiet skal kigge lidt til hver side.
Det er det, der er bedst for Danmark efter min mening, og så må vi jo se, hvad regeringen vil.
- Vi kommer til at bide os fat i bordkantenRegeringen kan jo også kigge til Venstre, som de jo kan få flertal med alene.
Kan I ikke let komme til at blive det lille parti?
- Det kan ethvert parti.
Jeg har det bare sådan, at vi kommer til at byde os til, vi kommer til at bide os fast i bordkanten, vi kommer til at møde op til samtlige forhandlinger, vi bliver indbudt til, og hvis det giver mening for Det Konservative Folkeparti at indgå en aftale, så gør vi det, hvis vi kan se, at det her er godt.
Men skal I ikke også have en ideologisk flanke, så I kan appellere til nogle vælgere i en periode, hvor I ikke får den indflydelse, I havde, da I sad i regering?
- Vi skal gøre begge dele.
Vi skal byde os til og indgå aftaler, når det giver mening for os.
Nogle gange skal vi også bare klart og tydeligt fortælle danskerne, hvad forskellen er på at have en rød regering og en borgerlig.
Og det er klart, når regeringen vil tredoble arveafgiften for familieejede virksomheder, som koster os arbejdspladser, så kommer vi til at kæmpe en benhård kamp for at sige det pænt.
– Og sådan kan der komme en lang række politiske områder, hvor de grundlæggende forskelle mellem os og regeringen er for store til, at vi kan være med i nogle aftaler.
Sådan er det, men det betyder jo ikke, at vi ikke skal indgå de aftaler, hvor det giver mening.
Klimalov skal ikke handle om straffe folk med forbudDu nævner eksempelvis klimaet i din tale som et punkt, I kan arbejde sammen med regeringen om.
Hvad vil I gøre for at gøre jer til over for regeringen?
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
- Vi synes jo ikke, at en klimalov skal handle om at straffe folk med forbud og højere skatter, men den skal handle om, hvordan vi bliver et rigere samfund.
Jeg tror på, at regeringen er klar på at lave en bred aftale, for jeg har ikke fantasi til at forestille mig, at regeringen mener, at klimaudfordringerne skal løses smalt i Folketinget.
Men en klimalov må vel også gøre ondt på nogle områder – man kan vel ikke løse alting ved bare at skabe flere arbejdspladser og eksport?
- Det må vi jo forhandle om.
Selvfølgelig bliver det dyrt, det her.
Vi skal bare gøre det på den kloge måde.
Nu mangler vi jo at se, hvad regeringen egentlig vil.
Vi kender ikke deres udspil.
Lige nu har vi været til nogle få og små forhandlinger, men jeg er nødt til at se deres udspil, før vi kan gå videre ind i det.
- Jeg tror, vi opstiller målene i en aftale her i efteråret, og til foråret kommer vi til at lave en lang række mindre aftaler.
Nogle af de aftaler vil vi være med i, andre vil vi stå udenfor.
Søren Pape Poulsen valgte også at gøre grin af Venstres valgløfter med henvisning til en Thomas Helmig-sang:FacebookTwitterKopier linkEmner:Det Konservative Folkeparti|Enhedslisten|Mette Frederiksen (politiker)|Skatter og afgifter|Herning




https://www.dr.dk/sporten/cykling/knust-hollaender-overvejer-sagsanlaeg-mod-uci-efter-diskvalifikation

CyklingKnust hollænder overvejer sagsanlæg mod UCI efter diskvalifikationNils Eekhoffs lejr undersøger muligheden for at hive UCI i retten efter den kontroversielle diskvalifikation.
Nils Eekhoff nåede at fejre sin VM-titel i 15 minutter, inden han blev diskvalificeret.
28.
sep.
2019 kl.
15.
13Bemærk: artiklen er mere end 30 dage gammelLæs opFolkene bag den hollandske cykelrytter Nils Eekhoff truer Den Internationale Cykelunion (UCI) med sagsanlæg, efter at Eekhoff blev frataget sit VM-guld i U23-linjeløbet fredag.
Den 21-årige Sunweb-rytter kørte først over målstregen og nåede at juble i 15 minutter, inden han fik den nedslående besked, at han var blevet diskvalificeret.
Ifølge løbsjuryen havde Eekhoff tidligt i løbet modtaget ulovlig hjælp til at komme tilbage i feltet efter en defekt.
Men i Eekhoff-lejren mener man, at straffen er helt ude af proportioner.
- Sammen med Team Sunweb undersøger vi situationen og de juridiske muligheder, vi har for at forsvare Nils og sørge for, at han får regnbuetrøjen, som han fortjener.
- Vores juridiske afdeling gransker i øjeblikket sagen, oplyser agentvirksomheden SIG, der har Eekhoff i stalden, til cyclingnews.
Hollænderen brød sammen i gråd, da han blev bekendt med afgørelsen, og på sociale medier har der været gang i konspirationsteorierne.
Nils Eekhoff forlod grændede målområdet efter beskeden fra UCI.
Diskvalifikationen af Eekhoff bragte nemlig den lokale Yorkshire-helt Thomas Pidcock op på bronzepladsen.
Lørdag eftermiddag har UCI udsendt en pressemeddelelse, der uddyber den kontroversielle afgørelse.
- Rytteren blev diskvalificeret for at få læ bag en bil i mere end to minutter.
Den maksimale straf blev betragtet som passende med tanke på den mængde af tid, der blev brugt på at ligge i læ.
- Afgørelsen blev truffet af kommissærerne efter løbet og var baseret på optagelser fra et motorcykelkamera.
Løbsjuryen har gennemset billederne, fulgt den foreskrevne proces og afhørt rytteren, inden afgørelsen blev truffet.
- Som verdens ledende organ for cykelsporten er UCI dybt engageret i at sikre cyklingens integritet og retfærdighed, lyder det fra UCI.
Yderligere to ryttere blev diskvalificeret for samme forseelse som hollænderen, deriblandt danske Andreas Stokbro.
Stokbro udgik dog undervejs, og diskvalifikationen fik således ikke den store betydning i hans tilfælde.
/ritzau/FacebookTwitterKopier linkEmner:Den Internationale Cykelunion|Team Sunweb|Cykelsport|England|Holland




https://www.dr.dk/nyheder/udland/politiet-i-los-angeles-oeger-bemandingen-til-premieren-paa-joker

UdlandPolitiet i Los Angeles øger bemandingen til premieren på 'Joker'Ved en visning af en Batman-film i 2012 blev 12 personer dræbt i et masseskyderi.
Filmen 'Joker' har premiere i USA i aften.
Af Anna Sol Jørgensen28.
sep.
2019 kl.
14.
52Bemærk: artiklen er mere end 30 dage gammelLæs opLos Angeles' politi vil være ekstra synligt til stede i gaderne og ved biografer i weekenden, hvor filmen 'Joker' har premiere.
Det skriver flere amerikanske medier, herunder LA Times og CNN.
Det sker, efter at forbundspolitiet (FBI) og amerikansk militær har udsendt en intern advarsel om mulige sikkerhedstrusler forbundet med premieren på filmen.
Det er syv år siden, at Batman-filmen 'The Dark Knight Rises' kom ud.
I forbindelse med en visning af den blev 12 personer dræbt i et masseskyderi i en biograf i Aurora i delstaten Colorado.
Filmen 'Joker' fortæller historien bag Batmans ærkefjende af samme navn.
- Los Angeles' politi er opmærksomme på borgernes bekymringer, og den historik, der er forbundet med premieren på 'Joker', skriver politiet i en pressemeddelelse.
Det sker, selvom der ifølge politiet ikke foreligger nogen konkrete trusler mod biografer eller andre steder i forbindelse med filmens premiere.
- Vi opfordrer alle til at gå ud og nyde alle de aktiviteter, byen har at tilbyde.
Alligevel vil vi bede folk i Los Angeles om at være på vagt og opmærksomme på deres omgivelser, lyder det i pressemeddelelsen.
Kæde har forbudt kostumerAmerikansk militær bekræfter samtidig overfor CNN, at der er blevet sendt en advarsel ud til myndigheder i Oklahoma.
I den står der, at der kan være en voldelig trussel mod en biograf.
Den trussel er ifølge CNN blevet delt på det mørke internet.
Ifølge politiet i Oklahoma foreligger der dog ikke en konkret trussel mod et bestemt sted.
Biografkæden Landmark Theatres, der driver 52 biografer i USA, har også taget sine forholdsregler.
Vores faderselskab sluttet sig sammen med andre erhvervsledere for at opfordre politikere til at vedtage lovgivning, der kan få bugt med denne epidemi.
Warner Bros.
Kædens kunder må ikke være klædt ud under visninger af filmen, og de må heller ikke tage legetøjsvåben med i biografsalene.
- Vi vil gerne have, at alle vores gæster nyder 'Joker' for den filmiske bedrift, den er.
Men ingen masker, malede ansigter eller kostumer vil være tilladt i vores biografer, lyder det i en udtalelse fra Landmark.
Pårørende har bedt om standpunktI et brev til filmselskabet Warnes Bros.
har pårørende til Aurora-skyderiet bedt selskabet om at tage et standpunkt i forhold til skydevåben.
I brevet opfordres den administrerende direktør, Ann Sarnoff, til at bruge selskabets massive platform og indflydelse til at skabe et mere sikkert samfund uden skydevåben.
- Vi beder jer om at være en del af det voksende kor af erhvervsledere, der forstår, at de har et socialt ansvar for at holde os alle sikre, skriver de pårørende ifølge CNN i brevet.
De pårørende opfordrer samtidig Warnes Bros.
til at stoppe med at donere penge til politiske kandidater, der er støttet af den amerikanske våbenlobby NRA, og som stemmer imod reformer på våbenområdet.
I en pressemeddelelse understreger Warner Bros.
, at selskabet ser med alvor på problemerne med masseskyderier i USA.
- Vores selskab har en lang historik med at donere penge til ofre for vold, også dem i Aurora, og vores faderselskab har sluttet sig sammen med andre erhvervsledere for at opfordre politikere til at vedtage lovgivning, der kan få bugt med denne epidemi, lyder det blandt andet.
FacebookTwitterKopier linkEmner:CNN|USA|Los Angeles|Forlystelser|Oplevelsesbranchen




https://www.dr.dk/nyheder/udland/robert-mugabe-er-begravet-i-sin-fodeby

UdlandRobert Mugabe er begravet i sin fødeby Zimbabwes regering og Robert Mugabes familie har været uenige om, hvor ekspræsidenten skulle begraves.
Robert Mugabes lig blev lørdag eftermiddag lagt i jorden i den tidligere præsidents fødeby, Kutama.
)28.
sep.
2019 kl.
19.
47Bemærk: artiklen er mere end 30 dage gammelLæs opZimbabwes tidligere mangeårige præsident Robert Mugabe er lørdag eftermiddag blevet begravet i sin fødeby, Kutama.
Mugabe, der døde i en alder af 95 år den 6.
september, er blevet lagt i jorden ved en intim ceremoni i den lille landsby.
Det sker, efter at der i ugerne efter ekslederens død har været uenighed om, hvor Mugabes lig skulle placeres.
Zimbabwes regering ønskede, at Mugabe skulle begraves ved National Heroes Acre, der ligger i hovedstaden Harare.
Det er et særligt gravsted for zimbabwiske frihedskæmpere.
Et mausoleum skulle efter planen have stået klar til Mugabe i oktober.
Men familien insisterede på, at han skulle begraves i Kutama.
Her var blandt andre Grace, Mugabes kone, og andre familiemedlemmer til stede.
I alt var hundredvis af sørgende mødt op for at deltage.
- Vi har fulgt hans ønske, siger Graces storesøster Shuvai Gumbochuma.
- Han har med sine egne ord sagt, at han ikke ville begraves på National Heroes Acre, lyder det videre fra søsteren.
Læs også:Kupmagerne og familien toppes omkring Mugabes mindeceremoniRegeringsparti havde håbet på hovedstadenMugabes kiste var indhyllet i Zimbabwes grønne, gule, røde og sorte flag, da den blev sænket ned i jorden lørdag eftermiddag.
Zimbabwes regeringsparti, Zanu-PF, kalder det for "yderst beklageligt", at Mugabe ikke bliver begravet i landets hovedstad.
Robert Mugabe regerede fra 1980 til 2017, hvor han blev tvunget til at træde af efter et militærkup.
Hans styre er ofte blevet mødt med international fordømmelse på grund af undertrykkelse af landets hvide mindretal.
Mange af Zimbabwes sorte indbyggere anser ham som en frihedshelt, der var afgørende i kampen for selvstændighed fra den britiske kolonimagt.
Den tidligere leder tilbragte sine sidste dage i Singapore.
Zimbabwes borgere er splittede over hans eftermæle, i en tid hvor landet fortsat kæmper med høj inflation og mangel på varer efter årtiers kriser.
/ritzau/AFPFacebookTwitterKopier linkEmner:Robert Mugabe (politiker)|Zimbabwe|Harare|Singapore|Storbritannien




https://www.dr.dk/sporten/haandbold/herreligaen/landsholdsfloej-skifter-til-udlandet

HerreligaenLandsholdsfløj skifter til udlandetFløjspilleren Johan Hansen skifter fra Bjerringbro-Silkeborg til Hannover-Burgdorf i tysk håndbold.
Johan Hansen var med til at vinde VM for Danmark i januar.
28.
sep.
2019 kl.
14.
21 | opdateret 28.
sep.
2019 kl.
16.
15Bemærk: artiklen er mere end 30 dage gammelLæs opJohan Hansen er i gang med sin sidste sæson i Bjerringbro-Silkeborg (BSH) i denne omgang.
Landsholdsfløjen skifter til sommer til Hannover-Burgdorf i Tyskland.
Det fortæller færingen, der i begyndelsen af året var med til at sikre Danmark VM-guld, til TV2 Sport.
- Jeg føler, det er det rigtige tidspunkt i min karriere at prøve noget nyt.
Og at spille i Bundesligaen har altid været en stor drøm, siger Johan Hansen til tv-stationen.
Dermed skifter han væk, et år før hans kontrakt med BSH står til at udløbe.
Johan Hansen har, for nu, gang i sin sidste sæson i den danske liga.
- Det har været det helt rigtige for mig, lige fra jeg tog skridtet fra Skanderborg til Bjerringbro-Silkeborg, hvor der var styr på alting.
Både klubben og trænerteamet var klar til at hjælpe mig fra dag et.
Johan Hansen har spillet for BSH siden sommeren 2015.
Inden da optrådte han for Skanderborg.
- Vi havde håbet på at kunne beholde ham længere, men da vi skrev en langvarig kontrakt, var vi klar over, at tiden kunne komme, inden kontrakten stod til udløb i 2021, siger BSH-direktør Jesper Schou i en pressemeddelelse.
BSH skal lørdag i aktion mod Fredericia i Herre Håndbold Ligaen.
Johan Hansen og co.
ligger inden kampen på tabellens sjetteplads med fem point efter fire kampe.
/ritzau/FacebookTwitterKopier linkEmner:Bjerringbro-Silkeborg Elitehåndbold|Bjerringbro|Silkeborg|Håndbold|TV 2 (tv-kanal)




https://www.dr.dk/nyheder/regionale/sjaelland/hvornaar-skal-toilettet-goeres-rent-og-hvornaar-skal-vejen-saltes

SjællandHvornår skal toilettet gøres rent, og hvornår skal vejen saltes?
Sensorer gør kommuner smartereEn lille sensor kan spare personaletimer, brændstof og CO2, fordi kommuner ikke skal tilse toiletter manuelt.
På toiletterne ved Kobæk Strand ved Skælskør sidder sensorer og tæller gæsterne, når de har besøgt faciliteterne.
Af Jørgen Hansen og Julie Würtz28.
sep.
2019 kl.
13.
55Bemærk: artiklen er mere end 30 dage gammelLæs opVed Kobæk Strand i Skælskør står en grå toiletbygning med fem offentlige toiletter.
Når gæsterne træder ind i toiletbåsen, kan de straks se en lille sort boks monteret over døren.
- Sensoren fylder ikke meget.
Den er på størrelse med en lille pakke Kings eller en stor pakke Gajol, siger Michael Thelin, der er driftsleder i kommunens entreprenørservice, og peger op på den sorte kasse.
I Slagelse Kommune har de sat sensorer op på mere end 20 offentlige toiletter.
Sensorerne sender et lille radiosignal, når døren til toilettet går op.
Derfor ved kommunen, hvilke toiletter der bliver brugt mest, og hvor rengøringsfolkene skal koncentrere kræfterne.
SensorerSensorteknologien kaldes ’Internet of Things’, der kort fortalt betyder, at ellers 'dumme og stumme' ting forbindes og kan bidrage med oplysninger, som kan bruges til at spare penge, tid og kræfter.
Sensorerne er små og batteridrevne, og så de kan monteres på steder, hvor der hverken er strøm eller internetforbindelse.
Sensorerne udsender en lille laser, som bliver sendt som et radiosignal ind til kommunen, der tæller antallet af signalerne.
- Vi kan tilpasse vores rengøring.
Vi har for eksempel her ved Kobæk Strand aflåst to ud af de fem toiletter, fordi der er ikke et så stort behov for toiletterne i øjeblikket.
På den måde kan vi skrue op og ned for vores vedligeholdelse, siger Michael Thelin.
Rengøringspersonalet kan på en tablet se, hvor meget et offentligt toilet er brugt.
På den måde kan de spare omkring 20-30 kilometers kørsel og måske en hel time af deres arbejdsdag.
Sådan sidder sensorerne på toiletterne i Slagelse Kommune.
- Vi finder ud af, hvornår tingene bliver brugt, og på hvilke tider af døgnet der er nogen.
Det betyder, at vi kan gøre mest muligt for borgerne for de penge, vi har, lyder det fra driftslederen.
Derudover sparer kommunen også på økonomi- og klimakontoen.
- Det kan betyde adskillige kilo på CO2-kontoen.
Derudover kan vi spare omkring 4.
000-5.
000 kroner på ét toilet ved 10 kørsler ud til toilettet, siger Michael Thelin.
’Føles ikke som overvågning’På Kobæk Strand er flere af strandgæsterne også begejstrede for initiativet.
En af dem er Torben Warming, der var ude og kigge på fugle.
- Det er jo ikke en videoovervågning.
Det er bare en tæller, og alle kan da kun være interesserede i at komme ind til et offentligt toilet, der ser pænt og rent ud, siger han.
Slagelse Kommune har valgt at aflåse to ud af fem toiletter ved Kobæk Strand, fordi sensorerne har fortalt, at de ikke bliver brugt nok i øjeblikket.
Sensoren er heller ikke lig med overvågning, fortæller Chris Lehmann, der er vært på P1s teknologiprogram Digitalt.
- Hvis man er bange for overvågning, så er det ikke det, der er meningen.
Sensoren kan ikke fortælle, hvem der går ind på toilettet.
Den fortæller kun, hvor mange der har været derinde, siger han.
Dog er der stadig nogle begrænsninger ved teknologien, når det gælder toiletterne.
- Selvom vi kan se, at der har været mange inde på toilettet, kan vi ikke se, hvad der er foregået på det enkelte toilet.
Så vi kan ikke 100 procent lave en forudsigelse af, hvornår der skal gøres rent, fortæller Chris Lehmann og understreger, at sensoren giver kommunerne et godt praj om, hvornår toiletterne er klar til at blive gjort rent.
Sensorer bredes ud i flere kommunerDen lille sensor er blevet efterspurgt i flere kommuner.
Stevns Kommune har for eksempel sensorer til at måle temperaturen på vejstrækninger, så der kan saltes mere målrettet, når der bliver frostvejr.
Og i Guldborgsund, Lolland og Holbæk kommuner er sensorerne med til at styre gadebelysning.
Her tænder gadelysene kun, når en cyklist eller fodgænger færdes på udvalgte cykelstier, så lygtepælene ikke brænder unødvendigt.
I Slagelse Kommune sidder sensorerne også på skraldespandende, der fortæller, hvornår de er fyldte og klar til at blive tømt.
Den lille teknologi bliver mere udbredt i kommunerne, fortæller Jacob Høffer Larsen, der er specialkonsulent i Digitalisering og Teknologi i Kommunernes Landsforening.
- Vi ser det som en teknologi, der er meget på vej frem, og som der er kæmpe potentiale i.
Denne her viden gør, at man kan begynde at drifte byen på en hel anden måde og give en helt anden service, som virkelig kan komme til at ændre måden, kommunen arbejder på i byer og i landområder, siger han.
En sensor koster omkring 500 kroner, og dens batteri kan holde i flere år.
FacebookTwitterKopier linkEmner:Ga-Jol|Kommunernes Landsforening|Teknologi|Lolland-Falster|Lokalpolitik




https://www.dr.dk/sporten/formel1/magnussen-starter-bag-holdkammerat-i-rusland

Formel1Magnussen starter bag holdkammerat i RuslandKevin Magnussen starter som nummer 14 i søndagens russiske grandprix, mens Romain Grosjean starter som nummer otte.
Den danske Formel 1-kører ligger nummer 16 i den samlede VM-stilling før søndagens grandprix i Rusland.
Af /ritzau/ og Emil Halkier28.
sep.
2019 kl.
15.
47 | opdateret 28.
sep.
2019 kl.
17.
34Bemærk: artiklen er mere end 30 dage gammelLæs opKevin Magnussen fandt mere fart i sin Haas-racer lørdag både i den sidste træning og i kvalifikationen til søndagens russiske Formel 1-grandprix.
Det lykkedes dog akkurat ikke danskeren at nå videre blandt de sidste ti kørere i den sidste kvalifikationsrunde, da der lørdag blev kørt kvalifikation.
Kevin Magnussen jagtede en tid, der sendte ham videre, men danskerens bedste tid på 1 minut og 34,082 sekunder rakte til en plads som nummer 14.
Derimod kunne Magnussen iagttage holdkammerat Romain Grosjean levere en sjetteplads i anden kvalifikationsrunde, Q2, og dermed suse videre til den sidste dyst om de øverste startpladser.
Her sluttede Grosjean som nummer ni, men han starter som nummer otte på grund af en straf til Max Verstappen (Red Bull) på fem placeringer.
Kevin Magnussen har hentet 18 point i årets Formel 1-sæson, hvilket er ti mere end holdkammeraten Romain Grosjean.
 Charles Leclerc (Ferrari) fortsætter med at levere toppræstationer.
For fjerde løb i træk indtager Leclerc pole position.
1 / 2Kevin Magnussen har hentet 18 point i årets Formel 1-sæson, hvilket er ti mere end holdkammeraten Romain Grosjean.
1 / 2Charles Leclerc (Ferrari) fortsætter med at levere toppræstationer.
For fjerde løb i træk indtager Leclerc pole position.
2 / 2Charles Leclerc (Ferrari) leverede sin fjerde pole position i træk og henviste Lewis Hamilton (Mercedes) til andenpladsen og Sebastian Vettel (Ferrari) til tredjepladsen.
Kevin Magnussen leverede et stærkt udlæg og var cirka et halvt sekund hurtigere end Romain Grosjean.
Thailandske Alexander Albon fra Red Bull bragede ind i barrieren undervejs i Q1, men han slap uden skader.
Albons uheld gav rødt flag og en pause i Q1, og med to minutter igen lå Magnussen komfortabelt som nummer seks, og han sluttede som "the best of the rest" og var sikkert videre.
Efter første tid i Q2 lå Magnussen meget snert lige under top-10 med Grosjean bag sig, og Magnussen gjorde klar til et sidste forsøg, hvor der var trængsel på banen.
Med to minutter igen jagtede danskeren en godkendt tid, men ifølge Haas tabte Magnussen vigtig tid på grund af et vindstød undervejs på omgangen, og dermed lykkedes det ikke.
- Jeg lavede en fejl.
Det var ikke noget særligt - bare en lille fejl.
Bilen var rigtig god i dag, så det er ærgerligt.
Feltet var så tæt, og der skal ikke meget til, før man ryger helt ud af det, siger Kevin Magnussen.
- Det er et hårdt felt, og ja, jeg lavede en fejl.
Så ryger man ned, siger danskeren.
Banen til det russiske grandprix giver dog fine muligheder for overhalinger, medgiver Kevin Magnussen.
- Jo, det kan der (overhales, red.
).
Der er altid muligheder, men jeg er lidt irriteret lige nu, siger han.
I den samlede VM-stilling fører Lewis Hamilton med 296 point foran holdkammerat Valtteri Bottas med 231 point.
Kevin Magnussen er som nummer 16 noteret for 18 point indtil nu i sæsonen, mens Grosjean har scoret otte point.
Efter løbet i Rusland resterer der fem løb i denne sæson.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Rusland|Ferrari|Motorsport




https://www.dr.dk/sporten/fodbold/superliga/minut-minut-fck-banker-silkeborg-i-parken






https://www.dr.dk/nyheder/udland/venedig-gaar-til-kamp-mod-billige-souvenirs

UdlandVenedig går til kamp mod billige souvenirsByråd vedtager forbud, der rammer souvenirsælgere i den historiske bymidte.
Der skal være færre billige plastiksouvenirs og mere kunsthåndværk til salg i butikkerne i Venedigs centrum, hvis det står til byrådet.
Af Kasper Duncan Gram28.
sep.
2019 kl.
12.
03Bemærk: artiklen er mere end 30 dage gammelLæs opVenedig er overrendt af turister, og beboerne er trætte af at glo på plastikgondoler og 'jeg elsker Venedig'-trøjer i butiksvinduerne.
Derfor har et enigt byrådet vedtaget en række forbud, der begrænser souvenirsalget i byens historiske centrum ifølge den italienske tv-station RAI.
De næste tre år vil der ikke blive givet tilladelse til at åbne nye souvenirforretninger, og de eksisterende sælgere skal skilte med, hvor deres varer er fremstillet.
Håbet er, at man kan sælge flere autentiske og lokalproducerede genstande frem for billige kopier fra Kina.
Læs også:Overdreven turisme: Venedig vil kræve 10 euro for at besøge byens centrumByrådet vil kun give nyåbnede butikker lov til at sælge bøger, design, mode eller historisk håndværk.
- Vi var nødt til at sende et stærkt signal om, at vi forsvarer Venedig og byens traditioner, siger borgmesteren, Luigi Brugnaro.
Reglerne træder i kraft om seks måneder, hvis de bliver godkendt af regionalstyret.
Tiltaget er det seneste i en række forsøg på at begrænse turismens aftryk på byen.
FacebookTwitterKopier linkEmner:Venedig|Lokalpolitik|Kina




https://www.dr.dk/nyheder/kultur/film/hun-fotograferer-de-allerrigestes-verden-indefra-vi-har-brug-se-det-ekstreme

Film og serierHun fotograferer de allerrigestes verden indefra: Vi har brug for at se det ekstremeVi bliver alle påvirket af den ekstreme livsstil, mener fotografen Lauren Greenfield.
© Lauren GreenfieldAf Silas Bay Nielsen28.
sep.
2019 kl.
15.
03Læs opHun kender de helt rigtige poseringer.
Og hun ved, hvad hun vil have: Penge, penge, penge.
Og endnu flere penge.
Eden Wood er iført en kort, pink top og et pink strutskørt i tyl.
Hendes lange, lyse hår er stylet, og hendes ansigt er sminket, så hun ligner en af stjernerne fra den røde løber til et Oscar-show.
Hun tager fingrene op til næsen og pusler forsigtigt omkring sine næsebor.
Måske for at slippe for den kildende følelse af en lille bussemand, der sidder i klemme deroppe et sted - som børn i hendes alder gør helt uden overvejelser.
- Jeg vil have lige så mange penge, som der kan være i det her rum, råber hun.
Eden Wood er seks år og stammer fra en lille flække i delstaten Arkansas, USA.
Hun er realitystjerne, skønhedsdronning – og så er hun et produkt af den generation, dokumentarist og fotograf Lauren Greenfield kalder generation wealth.
Eden Wood (på portrættet) var skønhedsdronning, selvom hun kun var seks år.
Billedet stammer fra Lauren Greenfields udstilling 'Generation Wealth', der i øjeblikket kan opleves på Louisiana nord for København.
(© Louisiana)Har besøgt de allerrigesteAmerikanske Lauren Greenfield har i 25 år fotograferet og lavet dokumentarer om verdens allerrigeste.
Hun har taget billeder af Los Angeles' jetset-ungdom, der cruiser rundt i dyre BMW'er og Mercedeser.
Hun har fulgt en amerikansk milliardærfamilie, der ville bygge USA's største hus: En kopi af Versailles-slottet uden for Paris.
Og hun har været i Kina for at følge en gruppe nyrige kinesere, som bliver undervist i at udtale Louis Vuitton på den helt rigtige måde – og i at skære skrællen korrekt af en banan med kniv og gaffel, som man jo (åbenbart?
) gør under finere middagsselskaber i Vesten.
Generation Wealth'Generation Wealth' er en fotoudstilling og en dokumentarfilm, som Lauren Greenfield står bag.
Udstillingen kan ses på kunstmuseet Louisiana frem til den 16.
februar.
På DRTV kan du se dokumentaren 'Den superrige generation', som er den danske titel på dokumentaren.
Du kan se den her.
I takt med, at hun kom tættere på de allerrigeste, fandt hun ud af, at hun faktisk ikke kun portrætterede dem – men også alle os andre med knap så mange penge.
Og det er dét, hun blandt andet gerne vil vise i sin nye dokumentar, du kan se på DRTV, og i sin fotoudstilling på kunstmuseet Louisiana nord for København.
- Den her livsstil er ikke kun forbeholdt den ene procent, der er verdens rigeste.
Jeg vælger tit at fotografere personer, der befinder sig i ekstreme situationer, men udstillingen og dokumentaren viser, at vi alle er præget af de riges kultur og livsstil.
- Vi er alle præget af en kultur, der lovpriser forbrugssamfundet, celebrity-kulturen, rigdom, evig ungdom og narcissisme.
Det er i den luft, vi inhalerer.
Men det kan være svært for os at se, med mindre vi viser dens ekstreme sider, siger Lauren Greenfield.
Da jeg var ung, så vi tv-serier som 'Happy Days', hvor man fulgte den ganske almindelige middelklasse.
Nu følger man med i 'Keeping Up with the Kardashians'Lauren GreenfieldDen amerikanske drøm har ændret sigIfølge hende er generation wealth et produkt af storkapitalens overtagelse af den amerikanske drøm.
Før var den amerikanske drøm baseret på arbejdsomhed, uddannelse og en vis diskretion, men nu har drømmen ændret sig til bling-bling, kendiskultur, grådighed og narcissisme.
Dokumentaren 'Den superrige generation' viser flere eksempler på, hvordan bling-bling-kulturen har indvirkning på den måde, vi lever på.
Blandt andet på hvordan vi ser kroppen.
Selv for helt små børn som skønhedsdronningen Eden Wood:Men udviklingen finder ikke kun sted i USA, men i hele verden - og det skyldes blandt andet globaliseringen.
Det var finanskrisen, der brød ud i 2008, som fik Lauren Greenfield til at indse det.
Inden krisen kom, oplevede verden – og USA – en massiv økonomisk opblomstring.
Middelklassen gik amok med risikable lån for at købe større huse og endnu mere luksus.
Bankerne lånte gladelig penge ud til billige renter, men så faldt ejendomspriserne, og mange i den luksushungrende middelklasse måtte sætte deres huse på tvangsauktion.
Finanskrisen var i gang.
Lauren Greenfield er vokset op i Los Angeles, hvor hun selv mærkede presset til at forbruge og jage bling-bling-kulturen.
(© Getty Images)Men mens bankerne stadig gav lån til dem, der ville have mere og større, var der sket noget i vores mediebillede, som også havde ændret vores kultur - og os - siger Lauren Greenfield.
- I de seneste 25 år er der sket en eksponentiel stigning i dækningen af luksuriøs livsstil og rigdom i medierne.
- Da jeg var ung, så vi tv-serier som 'Happy Days', hvor man fulgte den ganske almindelige middelklasse.
Nu følger man med i 'Keeping Up with the Kardashians' – og alene titlen viser, at man skal holde trit med den familie og dens status.
- Forskningen viser, at når man ser sådanne programmer, så får man indtrykket af, at den livsstil er normal, og at vi alle skal have det samme.
Det giver en kløft mellem ens forhåbninger og ens virkelighed.
- Før opmuntrede den amerikanske drøm til, at man skulle holde trit med naboen længere nede ad vejen og måske bygge et hus, der er lidt større end deres.
Men nu er det forbilleder som Kardashian-familien, man sammenligner sig med, siger Lauren Greenfield.
Kroppen er blevet en handelsvareDen higen efter penge og forbrug viser sig også på den måde, vi opfatter vores krop på, opdagede hun, mens hun lavede filmen.
For alt kan sælges for at få adgang til luksus – også ens egen krop, der skal pumpes med silikone, botox og steroider for at maksimere prisen på den.
Derfor er kroppen ikke længere bare en krop, men en handelsvare, hvor værdien sættes efter, hvor fræk man ser ud.
Samme materialisme ses også på de sociale medier, der ifølge Lauren Greenfield befinder sig i en 'fake it till you make it'-tilstand.
Her ser hun børn helt ned til niårsalderen, der markedsfører sig selv ved hjælp af deres udseende, og hvad de ejer.
Lauren Greenfield interviewede blandt andre sin egen søn for at høre, hvordan han og hans omgangskreds var præget af de rige.
Se klippet her:- Vi ser særligt kvinder, der træffer helt irrationelle valg.
Jeg er meget påpasselig med at dømme nogen, og både Kardashian-familien og nogle af dem, jeg har fulgt, er jo succesfulde og agerer klogt i den kultur, vi befinder os i.
Men der er så mange omkostninger, der er forbundet med den livsstil.
- Overforbruget er ikke bæredygtigt.
Det skader klimaet, og det er heller ikke bæredygtigt for os selv som mennesker og det fællesskab, vi har.
- Jeg føler, det er vigtigt at vise nu som en advarsel om, at vi ikke kan blive ved med at gå ned ad denne her vej, uden det vil få alvorlige konsekvenser, siger hun.
Det nære er det, der giver mening i livetNår man lytter til Lauren Greenfield, kan det lyde som om, at hun gerne vil tilbage til dengang, hvor familien var det bærende fællesskab, og livet uden internettet fik ens verden til at føles betydeligt mindre.
Men så simpelt er hendes budskab ikke.
Hun griber fat i endnu én af de flamboyante personer fra hendes dokumentar og fotoudstilling: Tyskeren Florian Homm.
Han er tidligere direktør i en amerikansk investeringsfond og den slags familiefar, der køber en prostitueret kvinde som gave til sin 15-årige søn.
I 2007 flygtede han fra USA, fordi han blev beskyldt for svindel.
Siden har han opholdt sig i flere fængsler i Sydamerika og Europa og bor nu i Tyskland, som ikke vil udlevere tyske statsborgere til retsforfølgelse i udlandet.
Florian Homm bor nu i det, han kalder verdens største fængsel: Tyskland.
Han erkender i dag, at penge ikke er løsningen på alt.
(© Lauren Greenfield)- Han kunne aldrig få nok og ville kun have mere og mere.
Men når man taler med mange af dem, jeg har fulgt, i dag, så er de nået frem til, at det ikke er den jagt på endnu mere rigdom, der skaber tilfredsstillelse i livet.
- Det kan lyde som en kliché, men i virkeligheden fandt de ud af, at det var familien, venner og det nære omkring dem, der gav dem mening i livet.
- Det, jeg håber, man får øje på, er, at det i virkeligheden kun er storkapitalens værdier, vi følger, hvis vi bliver ved med at forbruge, som vi gør i dag.
Og det gør os nødvendigvis ikke lykkelige, siger Lauren Greenfield og indrømmer, at hun også selv er præget af den kultur.
Courtney, som tidligere levede som pornostjerne, har ændret sit liv totalt og bor nu i en lille lejlighed tæt på sine forældre.
I dette klip fortæller hun, hvilket rush det gav hende, da hun pludselig fik masser af penge:Lauren Greenfield ser det nærmest som en afhængighed på linje med et alkohol- eller stofmisbrug.
Men alligevel tror hun på, at der så småt er en modreaktion på vej – i hvert fald på det område, hvor det gælder kapitalismens indflydelse på, hvordan kvinder bliver set.
Hun stod selv bag en reklame, hvor en række drenge og piger skulle vise, hvordan piger løber eller slås.
Det sjove var, at de ældre drenge og piger løb og sloges meget karikeret og skabet, mens de mindre børn ikke var præget af stereotype forstillinger om, hvordan piger løber.
Vil gerne være mere danskMen for Greenfield er den helt store udfordring den uregerlige kapitalisme, som særligt er dominerende i USA.
- Da Airbnb og Uber startede, jublede vi, fordi vi kunne dele vores hjem og biler med hinanden.
Det var godt for økonomien og godt for vores klima.
Men problemet er, at meget bliver ødelagt af den rene kapitalisme, hvilket vi ser nu, hvor spekulanter opkøber lejlighederne og lejer dem ud.
Lauren Greenfield har blandt andet fotograferet nyrige i Østeuropa og Kina.
Hun ser den evige jagt efter penge som en slags afhængighed.
Noget af den afhængighed kan stamme fra et savn på noget andet eller et traume, fortæller hun til DR.
(© Lauren Greenfield)- Det er måske lidt mærkeligt for jer danskere at høre, men vi vil gerne være som jer.
- Selvom jeg helst ikke vil komme med nogle anbefalinger, så tror jeg, at en modereret form for kapitalisme, hvor offentlige institutioner har mere magt end de store virksomheder, er en af løsningerne.
- En af årsagerne til, at ændringen i vores kultur er i hvert fald, at det nu er storkapitalen, der præger os, i stedet for det nære som familien, kirken og ens nærmiljø, som det var førhen.
FacebookTwitterKopier link




https://www.dr.dk/nyheder/regionale/syd/oesterssamler-fanget-i-dybt-mudder-reddere-anede-ikke-hvor-han-var

Syd- og SønderjyllandØsterssamler fanget i dybt mudder: Reddere anede ikke, hvor han varManglen på redningsskilte langs Fanøs østkyst kan risikere at koste menneskeliv, lyder kritikken.
Stationsleder Niels Fischer-Nielsen på Sønderho Redningsstation på Fanø viser, hvor turisten sad fast i sidste uge.
Af Julie Bender Thomsen og Simon Brix28.
sep.
2019 kl.
12.
44Bemærk: artiklen er mere end 30 dage gammelLæs opFredag den 20.
september klokken 13.
04 lød alarmen.
En mand var fanget i dyb mudder ud for Fanøs østkyst.
En turist på øen var taget ud for at samle østers i havet, da han pludselig fik hastigt brug for hjælp i sidste uge.
Hans følgeskab på fisketuren skyndte sig at tilkalde hjælp, og efter alarmen lød, gik der cirka ti minutter, inden både og redningshelikopteren lokaliserede ham og halede ham fri fra det dybe mudder.
- Vi måtte søge ad flere veje, før vi kunne finde ud af, hvor han befandt sig, siger Niels Fischer-Nielsen, stationsleder hos Sønderho Redningsstation.
Redningsmandskabet nåede frem, og turisten blev reddet.
Men årsagen til, at det var ved at gå galt, skyldtes ikke et brandvæsen, der sov i timen.
Konsekvensen er, at vi ikke kan finde de mennesker, vi leder efter, fordi de har svært ved at forklare, hvor de er henne.
Vi risikerer, at nogen dør af det.
Niels Fischer-Nielsen, stationsleder, Sønderho RedningsstationMangel på redningsnumre på kystenPå Fanøs østkyst er der nemlig ikke nok af de redningsskilte, der står på pæle langs kysterne i Danmark, mener stationsleder Niels Fischer-Nielsen på Sønderho Redningsstation på Fanø.
Redningsskiltene fungerer lige som kantpælene langs vejene.
Det er nummererede skilte, som står langs stranden.
Når man tilkalder hjælp, kan man opgive nummeret på det nærmeste redningsskilt, så beredskabet kan finde det rigtige sted.
Derfor hedder skiltene også redningsnumre.
Langs Fanøs østlige kyst er der ni redningsskilte.
Men da de er fordelt på en 20 kilometer strækning, er der så langt i mellem dem, at det for redningsmandskabet føles som at lede efter en nål i en høstak, siger stationsleder Niels Fischer-Nielsen:- Konsekvensen er, at vi ikke kan finde de mennesker, vi leder efter, fordi de har svært ved at forklare, hvor de er henne.
Vi risikerer, at nogen dør af det.
Her på kortet kan man se, at der er flere redningsnumre på Fanøs vestside i forhold til Fanøs østkyst.
Det var på Fanøs østkyst, at ulykken skete i sidste uge.
Parter skal sætte sig sammenDet er kommunerne, der skal tage initiativ til at søge om at få sat redningsskiltene op.
Christian Lorenzen (K), der er formand for Erhvervs-, Natur og Teknikudvalget i Fanø Kommune, peger på, at kommunen vil sætte to nye skilte op på østsiden af øen.
Ifølge forvaltningen venter man nu på, at Rigspolitiet behandler kommunens ansøgning.
Christian Lorenzen siger, at det er vigtigt at få skabt et overblik over, hvor mange skilte der skal op, inden man sender flere ansøgninger afsted.
- Jeg vil nu tage initiativ til, at man sætter samtlige parter i beredskabet sammen og laver et samlet overblik over, hvor mange redningsskilte vi skal have her på Fanø, siger Christian Lorenzen.
- Hvis man kigger på et kort over redningsskilte her på Fanø, så ser det sporadisk og tilfældigt ud.
På vestsiden er det ikke noget problem, der har vi en stor bred strand, hvor man kan køre på.
Der kan vi sætte dem med jævne mellemrum, men på østsiden er det en anden snak, for der er det ret uvejsomt.
- Så jeg er interesseret i at høre, hvad politi, ambulancetjeneste, brandvæsen og søredning mener, der giver bedst mening.
Så hvis de parter kan blive enige om en plan for det, så kan vi kan sende nogle ansøgninger afsted til Rigspolitiet.
RedningsnumrePå mange strande i Danmark står der pæle med et unikt nummer på et grønt skilt.
Det er det nummer, du skal oplyse til alarmcentralen, hvis du ser nogen, der har brug for hjælp.
Ved hjælp af nummeret kan alarmcentralen lokalisere, hvor du er, så hjælpen kan nå hurtigere frem.
Kilde: TrygfondenLandsdækkende problemIfølge Danske Beredskaber og Rådet for Større Badesikkerhed er problemet med de manglende redningsskilte ikke kun et problem på Fanø, men langs vandkanten flere steder i landet.
- Det der med at få sat redningsnumre op igen eller få dem tydeliggjort kan knibe lidt.
Det kan det flere steder i landet, siger sekretariatschef for Danske beredskaber Bjarne Nigaard.
John Mogensen, der er livredder og bestyrelsesmedlem i Rådet for Større Badesikkerhed, ærgrer sig over, at kommunerne ikke bruger de få penge, der skal til.
- Vi har 50 drukneulykker om året, og sammenligner man det med, hvor få penge vi bruger på området, er det klart, at man bruger uendelig lidt på den her sikkerhed, siger han.
Selvom det kan koste menneskeliv, når redningsmandskabet leder forgæves uden en præcis stedangivelse, slap turisten på Fanø med en slem forskrækkelse.
Turisten har umiddelbart ikke fået mén af ulykken.
Han blev tjekket af ambulanceredderne med det samme og kunne tage direkte derfra uden behov for indlæggelse.
FacebookTwitterKopier linkEmner:Christian Lorenzen (politiker)|Fanø|Rigspolitiet|Ulykker|Fanø Kommune




https://www.dr.dk/nyheder/regionale/trekanten/daarlig-kommunikation-gav-uheldig-start-vejles-elloebehjul

TrekantområdetDårlig kommunikation gav uheldig start for Vejles elløbehjulMange problemer kunne have været taget i opløbet, vurderer parterneVoi udlejer elløbehjul i Vejle og fik ikke lavet klare aftaler med kommunen, før løbehjulene kom til byen.
Af Steffan Axelsen og Peter Frandsen Siggaard28.
sep.
2019 kl.
14.
24Bemærk: artiklen er mere end 30 dage gammelLæs opDårlig kommunikation har været medvirkende til, at elløbehjulene har fået så dårligt et ry Vejle.
Både Vejle Kommune og Voi, der ejer løbehjulene i Vejle og en række andre byer, erkender, at man ikke fik talt godt nok sammen, inden de famøse løbehjul blev sluppet løs den 6.
juli i år.
Formanden for Teknisk Udvalg i Vejle Kommune, Gerda Haastrup Jørgensen, mener, at dårlig information fra den svenske udbyder Voi bærer en del af skylden for, at nogle af borgerne har været kritiske over for løbehjulene.
El-løbehjul i Danmark• Udlejningsfirmaer har elløbehjul på gaden i Vejle, Odense, Aarhus og København.
• Der er planer om el-løbehjul i Aalborg.
• Du skal følge cykelreglerne, og du skal køre på cykelstien, hvor der er cykelsti.
• Du skal være fyldt 15 år.
• Du må ikke have passager med løbehjulet.
• Promillegrænsen er 0,5, og der er nulgrænse for ulovlige stoffer.
Kilde: Rådet for Sikker Trafik- Da vi startede, fik vi ingen information om de 50 hubs (afleveringssteder, red.
), der er i byen.
Hvis det havde været på plads, og hvis vi havde været klar over, at man kunne lave nedsat hastighed på gågaderne, så tror jeg, at oplevelsen havde været en anden, siger hun.
Fik blandet modtagelseOg løbehjulene har fået en blandet modtagelse blandt indbyggerne i Vejle.
- Derhjemme har vi talt om, at det bliver lidt for vildt, når vi oplever dem i gågaden, siger Dorit Lagoni Asmussen.
Med tiden er løbehjulene dog blevet en del af bybilledet.
- Man lagde mærke til den i starten, og det er noget, man ser hver dag, hvis man er nede i byen.
Men jeg lægger ikke så meget mærke til dem - eller at de gør en forskel - som i starten.
Jeg har vænnet mig til dem, siger vejlenseren Niels Aagaard Nielsen.
Læs også:El-løbehjul fortsætter dansk indtog i to nye byer: 'Vi frygter ulykker'Vois chef for de nordiske lande, Eric André, medgiver, at selskabet ikke har været god nok til at oplyse om de muligheder og begrænsninger, som el-løbehjul har.
Teknologien i løbehjulene er dog også så ny og uprøvet, at den måske kan være svær at gennemskue.
Og selskabet havde heller ikke planlagt at fortælle om den.
- Selvfølgelig kan vi være bedre til at informere, hvis politikere og indbyggere ikke har forstået den nye teknologi.
Vi havde fra starten ikke planlagt at informere om teknologien eller om den teknologi, som vi ville kunne lancere efter at have testet den, siger han.
I dag stiller Voi op for at høre på vejlensernes mening om løbehjulene.
Voi deltager i Street Food i Vejle, og her vil de blandt andet demonstrere, på hvilke strækninger der skal køres i et lavt tempo, og hvor man ikke må parkere el-løbehjulet.
FacebookTwitterKopier linkEmner:Vejle|Fritidsaktiviteter|Vejle Kommune|Teknologi|Forbrug




https://www.dr.dk/nyheder/regionale/midtvest/nyt-teater-slaar-doerene-op-kultur-og-drama-kan-skabe-mere-liv-paa-mors

Midt- og VestjyllandNyt teater slår dørene op: Kultur og drama kan skabe mere liv på Mors Ekspert mener, at flere egnsteatre kan gøre det mere attraktivt at bo i provinsen.
Det Nye Limfjordsteater kan rumme op til 150 gæster i den store teatersal.
Af Thomas Bach Poulsen og Asta Pil Heltborg28.
sep.
2019 kl.
13.
06Bemærk: artiklen er mere end 30 dage gammelLæs opI dag slår et nyt moderne teaterhus dørene op for publikum.
Det Nye Limfjordsteater i Nykøbing Mors har været undervejs i 15 år, og det vil give både kulturlivet og det daglige liv på Mors helt nye rammer.
- At have et producerende egnsteater i et lokalområde som vores, skaber rigtig meget mere værdi end bare at tale kunst og kultur som en enstrenget forståelse af, hvad sådan et hus her skal kunne, fortæller administrerende leder Tore Müller.
- Det giver helt nye muligheder for at udvikle på mange planer i en kommune som vores.
Der er nemmere vej fra andre brancher til at tage del i vores kreative værktøjskasse, siger han.
Der er ikke nogen tvivl om, at et kulturliv gør en by mere attraktiv.
Stig Jarl, teaterforskerDet nye teater tager over for det tidligere Limfjordsteater på Mors, hvor pladsen var trang og mulighederne mindre.
På Det Nye Limfjordsteater er der plads til et større publikum, ligesom der generelt er ekstra plads til eksempelvis børneforestillinger, teaterskole og workshops.
Det betyder, at der er større mulighed for samarbejde med både erhvervslivet og de omkringliggende uddannelsesinstitutioner, så endnu flere skole- og fritidstilbud i området kan inddrage teater og drama.
- Vi kan befrugte hinanden på nye måder, og det er enormt interessant at se, hvad det kan løftes op til, fortæller Tore Müller.
Kan mindske fraflytningenDet nye teater kan løftes op til at få betydning for meget andet end bare kulturlivet, vurderer Stig Jarl, teaterforsker ved Københavns Universitet.
Flere provinsbyer oplever fraflytning, men det nye teater kan måske være med til at vende den udvikling i Nykøbing Mors.
- Der er ikke nogen tvivl om, at et kulturliv gør en by mere attraktiv.
Fraflytningen, som vi oplever i en del provinsbyer, bliver måske mindsket.
På den måde har det helt klart en gavnlig effekt, siger Stig Jarl.
For to år siden blev Vendsyssel Teater bygget i Hjørring.
Det var det første nybyggede egnsteater i provinsen i 100 år.
- Det tog ganske mange år, før egnsteatrene blev accepteret og etableret i det lokale teaterliv, siger Stig Jarl.
Han mener, de to nye byggerier på relativt kort tid vidner om et øget fokus på teatrets betydning i hele landet.
- Nu tror jeg, at både kommuner, fonde og befolkningen i det hele taget er indstillet på, at det her er nogle centrale kulturinstitutioner.
Det har kostet 35 millioner kroner at bygge Det Nye Limfjordsteater.
FacebookTwitterKopier linkEmner:Teater|Mors|Københavns Universitet|Hjørring|Vendsyssel Teater




https://www.dr.dk/nyheder/udland/statsminister-lofven-estoniakatastrofen-forandrede-vores-liv

UdlandStatsminister Löfven: Estoniakatastrofen forandrede vores liv852 mennesker mistede livet, da færgen M/S Estonia for 25 år siden sank i Østersøen.
Den svenske statsminister, Stefan Löfven, ved mindeceremonien for ofrene efter M/S Estonia forlis.
28.
sep.
2019 kl.
16.
54Bemærk: artiklen er mere end 30 dage gammelLæs opVed en række mindeceremonier i Sverige, Estland og andre lande omkring Østersøen blev det lørdag markeret, at det er et kvart århundrede siden, at færgen "M/S Estonia" sank på vej fra Tallinn i Estland til Stockholm.
852 mennesker omkom.
501 af dødsofrene var fra Sverige.
I Stockholm blev der lørdag eftermiddags holdt en mindeceremoni på øen Djurgården, hvor blandt andre kronprinsesse Victoria og prins Daniel deltog.
– Estoniakatastrofen rystede vores land, forandrede vores liv og påvirkede mange mennesker, sagde den svenske statsminister, Stefan Löfven, i sin tale om katastrofen.
Bovporten fra M/S Estonia løftes op fra havet.
852 mennesker mistede livet i ulykken.
Carl Bildt, som var statsminister, da ulykken skete, sagde, at "det var den største katastrofe, som har ramt vort land i moderne tid".
- Jag tror, at det er det sværeste, jeg nogensinde har været med til, sagde Bildt, som talte om katastrofen til SVT.
En journalist fra Sveriges Radio fortalte, at ulykken var så omfattende, at den var vanskelig at fatte.
- Der var en følelse af, at det var uvirkeligt.
Hele Sverige var grebet af det, fordi næsten alle havde en eller anden relation, sagde journalist Claes JB Löfgren, som dækkede skibskatastrofen for Sveriges Radio.
Morten Boje Hviid var den eneste danske overlevende fra M/S Estonia.
To dage efter redningen fortalte han om sine oplevelser på et pressemøde.
Ceremoni i TallinnI Estland, som mistede 285 statsborgere ved forliset, var mange overlevende og efterladte samlet ved en mindeceremoni i hovedstaden Tallinn.
Estlands præsident, Kersti Kaljulaidm, og en række medlemmer af den estiske regering deltog i ceremonien, som blev efterfulgt en af kirkekoncert på Frihedspladsen til ære for ofrene.
- Jeg tror, at alle i Estland husker, hvor de var, da nyheden kom.
Det forklarer omfanget af katastrofen for det estiske folk, sagde Yoko Alender, som er medlem af Estlands parlament, og som mistede sin far ved forliset.
Også i den estiske hovedstad, Tallinn, blev der afholdt mindehøjtidelighed på dagen for 25-året for M/S Estonia forlis.
- Jeg var alene hjemme, og nogle af mine venner kom over om morgenen og spurgte, om det var rigtigt, at min far, sangeren og musikeren Urmas Alender, var om bord på færgen, sagde hun til News Now Finland.
- Vi gik ned til havnen, og vi ventede sammen med alle de andre mennesker, der også ventede på listerne over de overlevende.
Hen mod aftenen stod det klart, fordi vejrforholdene var så dårlige, at kun ganske få mennesker havde overlevet.
Og min far var ikke iblandt dem, fortalte hun.
137 mennesker overlevede ulykken.
Også fem danskere døde i forliset.
/ritzau/FacebookTwitterKopier linkEmner:Estland|Sverige|Ulykker|Stefan Löfven (politiker)|Carl Bildt (politiker)




https://www.dr.dk/sporten/oevrig/karatespark-og-kvaelertag-den-blodige-kamp-i-buret-er-populaer-som-aldrig-foer

Øvrig sportKaratespark og kvælertag: Den blodige kamp i buret er populær som aldrig førDe danske MMA-klubber er blevet både flere og større, men kampsporten kæmper stadig med fordomme.
© ScanpixAf Martin Leer Scharnberg28.
sep.
2019 kl.
12.
00Læs opSom en pose blandede kampsportsbolsjer: Bokseslag mixet med karatespark og kvælertag.
Det er bare nogle af de kampteknikker, man skal mestre i sporten MMA, mixed martial arts, der er et sammensurium af forskellige kampsportsgrene.
Antallet af nybegyndere er eksploderet.
Folk skriver til os, at de har set UFC, og nu vil de gerne prøve det.
Sonny Nielsen, formand i Great Danes Fight ClubDe seneste år er MMA’s popularitet vokset på verdensplan.
Særligt på grund af den amerikanske MMA-liga UFC, der er blevet et globalt fænomen og har smittet af på MMA-miljøet på tværs af kontinenter og lande.
I aften bliver der for første gang afholdt et UFC-stævne på dansk jord, når den tidligere OL-guldvinder i brydning Mark O.
Madsen er hovednavn i Royal Arena, hvor også Nicolas Dalby skal kæmpe.
Og det der ikke kun blandt eliten, at danskerne har fået øjnene op for kampsporten, for også på klubplan bliver MMA i stigende grad dyrket rundt om i landet.
Medlemmerne er strømmet tilI dag er der omkring 2.
700 medlemmer tilknyttet de danske MMA-klubber.
Det er en mangedobling, siden MMA-miljøet begyndte at vokse frem i Danmark i nullerne.
Og det er en stigning på omkring 25 procent siden 2012.
Meget har forandret sig i dansk MMA, siden Otto Knudsen i 2002 åbnede Fightgym i Odense, en af Danmarks første MMA-klubber.
- MMA-miljøet var meget lille dengang.
De første fire gange jeg tog ind i klubben for at undervise i MMA, dukkede der ikke andre op.
Efter et år var vi kun syv i klubben.
Og i resten af landet var der næsten heller ikke andre.
Men efter nogle år begyndte medlemmerne pludselig at vælte ind, så vi to gange voksede ud af vores lokaler og var nødt til at flytte i noget større, siger Otto Knudsen, som betragtes som dansk MMA’s grand old man.
Aarhus Fight Academy åbnede i 2014 og er en af de danske MMA-klubber, der har mærket den stigende interesse for sporten.
I 2017 flyttede de i større lokaler.
Fra MMA-træning i Aarhus Fight Academy Fra MMA-træning i Aarhus Fight Academy Fra MMA-træning i Aarhus Fight Academy1 / 4Aarhus Fight Academy åbnede i 2014 og er en af de danske MMA-klubber, der har mærket den stigende interesse for sporten.
I 2017 flyttede de i større lokaler.
1 / 4Fra MMA-træning i Aarhus Fight Academy2 / 4Fra MMA-træning i Aarhus Fight Academy3 / 4Fra MMA-træning i Aarhus Fight Academy4 / 4Også hos CSA.
DK i København, som åbnede i 2003, har de mærket, hvordan MMA efter mange år som subkultur er begyndt at blive mere mainstream.
Carsten Ettrup, som er stifter af og hovedtræner for CSA.
DK’s MMA-hold, fortæller, at klubbens medlemstal er vokset 30 procent de seneste tre år.
- Fordi vi har fået flere medlemmer, har vi også kunnet opgradere vores faciliteter.
I år er vi rykket i nye og større lokaler.
Engang havde vi bare ét måtteareal, i dag har vi fire.
Og vi har fået nyt træningscenter, hvor alt er det nyeste nye.
Det har vi kun kunnet gøre, fordi vi har haft så stor medlemstilgang.
Efter vores første år var vi 100 medlemmer.
I dag er vi 800, siger Carsten Ettrup.
Skraldemænd og ingeniører begynderI takt med at danskerne, der dyrker MMA, er blevet flere, er nye MMA-klubber også åbnet landet over.
Fra Ålborg til Odense til Bornholm og flere andre danske byer.
I 2002 var der fire klubber i Danmark.
I dag er der 22.
En af de nye klubber er Great Danes Fight Club i Odense, som åbnede sidste år.
Og formand Sonny Nielsen er overrasket over, hvor stor interessen er.
- Efter et halvt år var vi nærmest ved at drukne i vores egen succes og havde ikke rigtig plads til flere medlemmer.
Vi var nødt til at leje ekstra lokaler, og det hjalp.
Men nu er vi allerede ved at få pladsmangel igen, så jeg har travlt med at løse en masse luksusproblemer, siger Sonny Nielsen.
Medlemsskaren i Great Danes Fight Club og andre danske MMA-klubber er mangfoldig på tværs af aldersgrupper og sociale lag.
Fra læger, advokater, ingeniører og fysioterapeuter til politibetjente, skraldemænd, universitetsstuderende og håndværkere.
- Vi får især mange nye medlemmer på vores intro- og begynderhold, hvor vi underviser folk, der aldrig har trænet kampsport før.
Da MMA startede op i Danmark, kom mange fra en baggrund i kickboksning, judo eller noget tredje.
Nu kommer folk uden overhovedet at have været i kampsportsmiljøet.
Det har vi ikke oplevet før.
Antallet af nybegyndere er eksploderet.
Folk skriver til os, at de har set UFC, og nu vil de gerne prøve det, siger Sonny Nielsen.
MMA i Danmark- Der er omkring 2.
700 medlemmer i de danske MMA-klubber.
Det er en stigning på 25 procent siden 2012- Der er 22 MMA-klubber i Danmark.
I 2002 var der fire- Kønsfordelingen i de danske MMA-klubber er omkring 90 procent mænd og 10 procent kvinder- Dansk Mixed Martial Arts Federation, DMMAF, blev stiftet i 2012- I 2015 sanktionerede DMMAF ni MMA-stævner i Danmark.
I 2018 sanktionerede de 15 stævnerPå grund af de mange nye medlemmer er det blevet nemmere at få kamptræning i Danmark.
I de tidlige år var de danske MMA-kæmpere ofte nødt til at tage til Sverige for at få kampe.
Både fordi der var meget få kæmpere i Danmark, og også fordi faciliteterne i Sverige var bedre.
- I gamle dage, når vi sparrede, brugte vi en madras, som to mand holdte op ad væggen og rykkede rundt på, når kæmperne bevægede sig, så de ikke ramte ind radiatorer, rør eller andet.
I dag har de fleste klubber et rigtigt bur, siger Sonny Nielsen.
Selvom mulighederne for kamp er forbedret, går langt de fleste danskere dog til MMA for træningens skyld.
Af de 2.
700 aktive medlemmer i de danske MMA-klubber deltager kun 200 i kamp.
Og mange går på kontaktløse MMA-fitnesshold, hvor man træner på måtter og med puder.
- Mange af nybegynderne har ikke ambitioner om kamp, men bruger det som motionsform.
MMA er en god måde at komme i form på, fordi det både træner kondition, teknik og styrke.
Vi har mange, som kommer, fordi de er kørt sur i fitnessboksning og gerne vil prøve noget andet.
I boksning slår man kun med hænderne.
I MMA er der mange flere muligheder.
Bliver du træt af boksetræning, kan du øve spark, brydning eller noget fjerde.
Man kan hele tiden variere og udfordre sig selv, siger Sonny Nielsen.
Fra MMA-træning i Aarhus Fight Academy Fra MMA-træning i Aarhus Fight Academy Fra MMA-træning i Aarhus Fight Academy1 / 3Fra MMA-træning i Aarhus Fight Academy1 / 3Fra MMA-træning i Aarhus Fight Academy2 / 3Fra MMA-træning i Aarhus Fight Academy3 / 3Nyt forbund og gamle fordommeSom resultat af MMA-væksten fik Danmark i 2012 sit første nationale MMA-forbund, DMMAF, Danish Mixed Martial Arts Federation.
Målet var at styrke organiseringen af sporten og aflive nogle af de fordomme, der var forbundet til MMA, fortæller formand i DMMAF, Claus Skjoldborg.
Jeg forstår godt, det kan virke voldsomt, når to fuldvoksne mænd slås i et bur.
Men det ville være mere farligt, hvis man dyrkede MMA i en boksering.
Claus Skjoldborg, formand i DMMAF- Rygtet om MMA var nærmest, at vi trænede i en garage og bare hev folk direkte ind fra gaden og sendte dem i kamp i et bur.
Men sådan er det selvfølgelig ikke.
Det er en utrolig teknisk, taktisk og træningskrævende sport, siger han.
- MMA er en sammenblanding af olympiske kampsportsgrene som judo, brydning, boksning og taekwondo, og der er jo ingen grund til at forholdene i MMA skulle være mindre sikre eller ordentlige end andre kamsportsgrene, bare fordi de er kombineret, siger Claus Skjoldborg.
I DMMAF’s første år kæmpede organisationen nærmest for sportens overlevelse i Danmark.
Den daværende justitsminister Karen Hækkerup overvejede at forbyde alle offentlige MMA-kampe og nedsatte en arbejdsgruppe, som skulle undersøge sagen, fordi hun anså sporten for at være farlig.
Sikkerhed med My FightbookDMMAF stiller krav om, at alle udøvere, der skal i kamp, anvender den elektroniske kampbog My Fightbook, som indeholder oplysninger om lægekontroller, skader, eventuelle meddelte karantæner, udøverens lægeattest og tidligere kampe.
For A og B-klassen er der fastsat regler om, at udøverne skal gennemgå en forudgående lægeundersøgelse forud for hver kamp, og at lægen skal overvære hver kamp.
Der er også fastsat regler om karantæneperioder fra kamp, hvis udøveren har været udsat for voldsomme teknikker eller skader.
En repræsentant fra DMMAF er til stede ved alle de stævner, som forbundet sanktionerer.
Repræsentanten skal arbejde tæt sammen med stævnelægen og kontrollere, at DMMAF’s regelsæt overholdes af arrangøren, herunder f.
eks.
at der gennemføres lægekontrol, at der anvendes kampbøger, indvejning og udstyr, og det skal kontrolleres, at de fysiske forhold og rammer for stævnet er tilfredsstillende.
DMMAF kom med i arbejdsgruppen, som stod på i tre år og resulterede i, at offentlige MMA-kampe ikke blev ulovliggjort.
En af de mest udbredte fordomme om MMA er, at det er mere overfald end sport.
Særligt det ottekantede bur med trådnet bidrager til den opfattelse hos mange.
Men MMA-kampe foregår ikke i et bur, for at det skal se barbarisk ud.
Tværtimod sikrer buret kæmpernes sikkerhed, forklarer Claus Skjoldborg.
- Jeg forstår godt, det kan virke voldsomt, når to fuldvoksne mænd slås i et bur.
Men det ville være mere farligt, hvis man dyrkede MMA i en boksering.
For der kan kæmperne, når de bryder og grappler (kæmper, red.
) på gulvet, risikere at falde ud, overstrække nakken eller komme i klemme i rebene.
Buret er med til at øge sikkerheden for kæmperne.
Nogle fordomme om MMA hænger stadig ved i dag.
Men generelt bevæger opfattelsen af sporten sig i en positiv retning, mener Claus Skjoldborg.
Det kan DMMAF blandt andet mærke, når der skal arrangeres stævner.
- Førhen, når vi lavede stævner, kunne vi ikke få sponsorer.
Nu tør ganske almindelig danske firmaer godt at associere sig med sporten, støtte op og sætte deres logo i forbindelse med MMA.
Der kan man virkelig mærke, at fordommene og berøringsangsten er ved at forsvinde, siger Claus Skjoldborg.
Aftenens UFC-stævne afholdes i Royal Arena i København og kan ses på streamingtjenesten Viaplay Fight.
FacebookTwitterKopier linkEmner:Kampsport|Karen Hækkerup (politiker)|København|Odense|Royal Arena




https://www.dr.dk/nyheder/udland/efter-frigivelse-i-iran-svensk-tankskib-ankommer-til-dubai

UdlandEfter frigivelse i Iran: Svensk tankskib ankommer til Dubai - Omsider er vi nu lige ved at kunne lægge til i Dubai, siger lederen af det svenske rederi Stena Bulk.
Olietankeren "Stena Impero", der siden juli har været opbragt af Iran, ankom lørdag eftermiddag til Dubai.
28.
sep.
2019 kl.
13.
47Bemærk: artiklen er mere end 30 dage gammelLæs opDet svenskejede tankskib "Stena Impero", der siden juli har været opbragt af Iran, ankom lørdag eftermiddag til Dubai.
- Omsider er vi nu lige ved at kunne lægge til i Dubai, siger Erik Hanell, som er øverste leder af skibets svenske rederi, Stena Bulk.
Rederiet siger, at besætningen vil blive undersøgt af læger i Dubai og vil modtage krisehjælp efter trængslerne, inden de kan tage hjem til deres familier.
Skibets besætning kommer fra Rusland, Indien, Letland og Filippinerne, og de rejser nu hjem til deres respektive hjemlande for at holde lidt fri, siger Will Marks, som repræsenterer rederiet.
En ny besætning kommer om bord, og olietankeren skal efter planen fortsætte driften, fortæller han.
Skibet satte fredag morgen i bevægelse og forlod havnen i den iranske havneby Bandar Abbas.
Beslaglagt af revolutionsgardeOlietankskibet er svenskejet, men indregistreret i Storbritannien.
Det blev beslaglagt af den iranske revolutionsgarde den 19.
juli i Hormuzstrædet, hvor Den Persiske Bugt munder ud.
Skibet havde ifølge Iran forbrudt sig mod "internationale maritime regler".
Læs også:Iran: Beslaglæggelse af britisk skib er gengældDet skete, to uger efter at Storbritannien ud for Gibraltar opbragte en iransk olietanker med den begrundelse, at skibet skulle levere olie til Syrien i strid med EU's sanktioner mod Syrien.
Men det blev i nogle britiske medier tolket som "tak for sidst" fra Irans side og et bytteobjekt for at få den iranske olietanker ud at sejle igen.
Tidligere på måneden oplyste rederiet Stena Bulk, at syv af de 23 tilbageholdte besætningsmedlemmer på skibet "Stena Impero" var frigivet af Iran, mens 16 stadig var tilbageholdt.
/ritzau/ReutersFacebookTwitterKopier linkEmner:Iran|Dubai|Rederier|Stena Line|EU




https://www.dr.dk/nyheder/politik/pape-siger-tak-til-loekke-og-raekker-haanden-ud-til-regeringen

PolitikPape siger tak til Løkke og rækker hånden ud til regeringenKonservatives landsråd blev sparket i gang med en klassisk konservativ tale.
Det Konservative Folkeparti holder landsråd i MCH Herning Kongrescenter i dag.
Af Andreas Nygaard Just28.
sep.
2019 kl.
12.
07Bemærk: artiklen er mere end 30 dage gammelLæs opDet er tre år siden, Konservative senest holdt landsråd i Herning.
På den septemberdag for tre år siden fik Konservative den laveste vælgertilslutning i en meningsmåling foretaget af Epinion for DR nogensinde.
Og det kunne mærkes på stemningen i Herning den weekend i 2016.
2,6 procent af vælgerne pegede på Konservative i den måling, og det rimer ikke på Konservative, mente landsrådsdeltagerne.
Men som den tidligere konservative partiformand og statsminister Poul Schlüter engang sagde:- Det går op, og det går ned, men det skal nok gå.
Få måneder senere sad Konservative i regering med Venstre og Liberal Alliance.
Og i dag kunne partiformand Søren Pape Poulsen gå på talerstolen og møde partiets bagland med en fordobling af partiets mandater ved folketingsvalget i juni i ryggen.
Fremgangen kommenterede Søren Pape Poulsen fra start i sin tale til landsrådet.
- Nå.
Er det ikke, som om vi er blevet lidt flere til landsrådet i år, spurgte Søren Pape Poulsen det konservative bagland, der inden talen var blevet præsenteret for en video med højdepunkter fra både folketingsvalget og europaparlamentsvalget med store klapsalver til følge.
Ved folketingsvalget i juni fik Konservative 6,6 procent af stemmerne.
Det gav 12 pladser i Folketinget – en fordobling fra de seks, de havde før.
Og siden seneste landsråd har partiet fået 1.
700 nye partimedlemmer.
 Klassisk konservativMed det i baghovedet og selvtilliden i orden kunne Søren Pape Poulsen herefter holde en landsrådstale.
En tale, som generationer af Konservative nok med en vis rimelighed kunne hævde, at de har hørt essensen af før.
Flere politibetjente skal findes, udlændingepolitikken skal strammes, skatten skal ned, den offentlige sektor skal slankes, og arveafgiften for familieejede virksomheder skal i hvert fald ikke op, lød det fra Søren Pape Poulsen undervejs i talen.
Men først skal de borgerlige partier, der nærmest løb i hver sin retning under valgkampen, samles.
Det bliver nu med den nye formand for Venstre, Jakob Ellemann-Jensen, som kollega i blå blok.
Og han fik en hilsen fra Søren Pape Poulsen i talen.
- Jakob Ellemann-Jensen, velkommen i klubben af partiformænd, jeg glæder mig meget til samarbejdet, sagde partiformanden.
- Vi håber, at du vil trække Venstre i retning af os i det borgerlige Danmark, der vil lette skatten og ikke gøre den offentlige sektor dyrere og dyrere.
Men når en ny kommer til, må en anden gå.
Og Venstres nu forhenværende formand Lars Løkke Rasmussen fik også en tak fra den konservative kollega.
- Målet for os begge har hele tiden været et bedre Danmark.
Dét har jeg respekt for.
Kære Lars.
Tak for din mangeårige indsats for Danmark, det afkræver respekt, lød det med klapsalver til følge fra landsrådets deltagere.
En grøn håndsrækning til Mette FrederiksenMen selv om der forestår et oprydningsarbejde i blå blok, så kigger Konservative også mod regeringen.
Både med et kritisk blik på den varslede arveskattestigning for familieejede virksomheder, men også med det for øje at få indflydelse på den politik, Mette Frederiksen og co.
vil gennemføre.
 Særligt på et punkt kan de måske finde fælles fodslag, efter Konservative også har nikket ja til regeringens mål om 70 procents reduktion af udledningen af drivhusgasser i 2030.
- Jeg ser en mulighed for at forhandle klimapolitik hen over midten, sagde Søren Pape Poulsen, der dog har klare røde streger i forhold til at indgå klimaaftaler med regeringen og dens støttepartier.
- Vores krav er, at vi når målet på den borgerlige måde: Uden tab af arbejdspladser, uden at smadre væksten, sagde Søren Pape Poulsen.
Men at klimaet er en mærkesag, som Konservative flere gange har markeret sig på, slog Søren Pape Poulsen fast.
- At redde klimaet er ikke en sag for venstrefløjen.
Det er en sag for os alle.
Vil kæmpe for et nyt paradigmeskifteI den seneste folketingsperiode var der ufattelig meget snak og debat om det paradigmeskifte i udlændingepolitikken, som Dansk Folkeparti først krævede og senere fik.
Nu vil Søren Pape Poulsen samle de borgerlige partier om et paradigmeskifte i velfærdsdebatten, sagde han fra talerstolen.
- Når vi bruger ord som velfærdsmilliarder og siger, at ”vi har løftet velfærden med så og så mange milliarder”, accepterer vi, at velfærd skal tælles i milliarder.
I stedet for kvalitet.
Det er der brug for et opgør med.
- Vi skal til at spørge, hvad der giver kvalitet.
Hvad der er rimeligt, at vi får fra det offentlige - i stedet for hvor meget vi kan få.
Det, der ikke er rimeligt, må vi skære, sagde den konservative partiformand.
I aften fejrer Konservative de to valgresultater fra henholdsvis maj og juni med landsrådsfesten, og i morgen fortsætter landsrådet i Herning Kongrescenter, hvor de fleste konservative formentlig kun husker den halvslatne landsrådsfest for tre år siden perifært.
FacebookTwitterKopier linkEmner:Det Konservative Folkeparti|Jakob Ellemann-Jensen (politiker)|Lars Løkke Rasmussen (politiker)|Valg og folkeafstemninger|Herning




https://www.dr.dk/sporten/oevrig/dif-direktoer-mma-har-etiske-udfordringer

Øvrig sportDIF-direktør: MMA har etiske udfordringerSelvom kampsporten er populær, mener Danmarks Idrætsforbund stadig, at den er for voldsom.
Selvom MMA er i vækst i Danmark, mener direktør i DIF Morten Mølholm at der er lang vej til, at sporten kan optages i DIF.
Blandt andet på grund af signalværdien over for forældre og børn.
Af Martin Leer Scharnberg28.
sep.
2019 kl.
14.
04Bemærk: artiklen er mere end 30 dage gammelLæs opNår projektørlyset tændes, og kæmperne i aften går i buret i Royal Arena, bliver Danmark det 28.
land, UFC afholder stævne i.
UFC er verdens største liga inden for kampsportsgrenen MMA, mixed martial arts, og UFC's voksende succes har de seneste år også skabt øget interesse for MMA i Danmark.
MMA-klubberne i Danmark er blevet flere og større, og organiseringen er blevet bedre.
Men selvom MMA er i vækst, er det stadig en kampsort, der er delte meninger om.
Mange anser MMA’s kombination af kæberaslere, flyvende knæ og kvælertag som kontroversiel og uforsvarligt voldelig.
DIF har et ansvar for at sende nogle forsvarlige signaler til omverden og til forældrene, der skal sende deres børn ud i klubberneMorten Mølholm, direktør i DIFDirektør i Danmarks Idrætsforbund Morten Mølholm tilhører dem, der stadig har forbehold over for den voksende kampsportsgren.
Det er et erklæret mål for DMMAF at blive optaget som medlem i Danmarks Idrætsforbund, men knæ til hovedet, som er en del af MMA, kan blive en barriere.
- Da vi for nogle år siden optog kickboksning i DIF, optog vi kun den del af sporten, hvor knæ til hovedet ikke er tilladt.
Vi syntes simpelthen, det var for voldsomt og sender nogle forkerte etiske signaler.
Og den problemstilling er der også med MMA, siger Morten Mølholm.
Særligt signalet til børn og forældre er magtpåliggende for DIF.
Formand for DMMAF Claus Skjoldborg understreger, at ingen børn, der går til MMA, får lov til at slå eller sparke på hinanden.
Fight Kids, som børneholdene kaldes i MMA-klubberne, består udelukkende af træning i brydning og grappling.
Slag og spark foregår kun på puder.
Direktør i DIF, Morten Mølholm, er særligt skeptisk over for, at det i MMA er tilladt at sparke med knæ til hoved.
DMMAF’s regelsæt tillader desuden først, at man kan kæmpe amatørkampe som 15-årig.
Og det er under de såkaldte C-klasse-regler, hvor mange af de slag, spark og teknikker, der er tilladt i B- og A-klassen, ikke er tilladt.
Først som 18-årig må man kæmpe i B- og A-klassen.
Og kun i A-klassen er knæ til hovedet tilladt.
- At det kun er elitedelen af sporten, hvor knæ til hovedet er tilladt, gør det ikke uproblematisk.
Vi har stadigvæk at gøre med, at børnene så måske ser frem til at kunne bruge de teknikker, når de bliver ældre.
DIF har et ansvar for at sende nogle forsvarlige signaler til omverden og til forældrene, der skal sende deres børn ud i klubberne, siger direktør i DIF, Morten Mølholm.
A-, B- og C-reglerUdøverne af MMA opdeles i tre niveauklasser efter kamperfaring, hvor C-klassen er nybegyndere, og A-klassen er de mest erfarne.
I C-klassen er det tilladt at slå og sparke i stående kamp, men ikke i gulvkamp.
Derudover er tilladt at strangulere, anvende ledlåse, kast, nedtagninger og holdepositioner mod modstanderens hoved og krop.
Knæspark og albueslag må kun anvendes mod kroppen.
Knockout er tilladt.
I B-klassen gælder de samme krav som for C-klassen, bortset fra at udøverne må anvende spark i gulvkamp.
Kampdeltagerne i B- og C-klassen skal bære tykke MMA-handsker, skinnebensbeskytter, skridtbeskytter (valgfrit for kvinder) og tandbeskytter.
Alt, der er tilladt i de lavere klasser, er også tilladt i A-klassen.
I A-klassen må man derudover anvende slag i gulvkamp og albueslag og knæspark mod hovedet, man bærer ikke skinnebensbeskytter, og hanskerne er tyndere.
Sportens farlighed mener DMMAF’s formand, Claus Skjoldborg, ikke bør være en særlig bekymring i forbindelse med MMA.
- Jeg siger ikke, det er ufarligt.
Al kampsport og kontaktsport kan være farligt.
Amerikansk fodbold er også farligt.
Men jeg mener ikke, MMA er farligere end boksning eller håndbold.
Og de sportsgrene er en del af DIF.
Jeg tror, der er flere brækkede næser i håndbold end i MMA, siger Claus Skjoldborg.
Konstruktivt samarbejdeSelvom enigheden om MMA’s natur og udtryk ikke er total imellem DMMAF og DIF, understreger begge organisationer, at der er god dialog og konstruktivt samarbejde imellem parterne.
DMMAF er en del af DIF’s såkaldte Trendforum, hvor moderne idrætter, der ikke er optaget i DIF, får hjælp til at udvikle og organisere sig.
- Da MMA-miljøet opstod i Danmark, var det noget mere voldsomt og anarkistisk, end det er i dag.
Og jeg vil gerne anerkende DMMAF for, at det bevæger sig den rigtige vej.
De oplever en rigtig fin vækst og styrket organisering, siger Morten Mølholm.
- I forhold til muligheden for optagelse i DIF tror jeg, det er vigtigt, at MMA først udvikler sig stille og roligt i Danmark.
Fra vores synspunkt meget gerne i en mere etisk forsvarlig retning, siger han.
- Vi bliver ikke optaget som landet ligger nu, det er jeg helt med på.
Men vi er i god dialog med DIF.
Så må vi med tiden se, hvad MMA’s udvikling i Danmark og vores samarbejde med DIF fører til, siger DMMAF-formand, Claus Skjoldborg.
FacebookTwitterKopier linkEmner:Danmarks Idrætsforbund|Kampsport|Royal Arena|Morten Mølholm Hansen (idrætsleder)|Ørestad




https://www.dr.dk/nyheder/regionale/nordjylland/paa-lasses-skole-er-forholdene-i-orden-men-ikke-alle-skoler-er-klar

NordjyllandPå Lasses skole er forholdene i orden: Men ikke alle skoler er klar til elever i kørestolRinge tilgængelighed vækker kritik fra patientforening og handicapforbund.
På Gudumholm Skole er der ramper og sensorer ved dørene, der gør det muligt for Lasse Quaade at komme rundt på hjul.
Af Klaus Videbæk og Marie Bergmann28.
sep.
2019 kl.
11.
25Bemærk: artiklen er mere end 30 dage gammelLæs opAlt for få skoler er indrettet, så også børn og unge i kørestol kan komme rundt.
Det mener Ulykkespatientforeningen.
Her har man for nyligt lavet en rundspørge til kommunerne og bedt dem svare på en række spørgsmål om forholdene for handicappede elever og forældre.
Vi havde jo håbet på, at den danske folkeskole var lidt mere oppe på dupperne på de fysiske adgangsforhold, men vi må nok også sige, at der er et stykke vej endnu.
Janus Tarp, formand for Ulykkespatientforeningen46 af 98 kommuner er vendt tilbage med opgørelser over skolernes forhold, og her har kun 39 procent af skolerne faciliteter, der eksempelvis gør det muligt for kørestolsbrugere at få adgang til alle faglokaler.
Det tyder på, at der er et generelt problem, lyder det fra Janus Tarp, formand for Ulykkespatientforeningen.
- Jeg må nok sige, at der er plads til forbedring, siger han.
- Vi havde jo håbet på, at den danske folkeskole var lidt mere oppe på dupperne på de fysiske adgangsforhold, men vi må nok også sige, at der er et stykke vej endnu, før det er acceptabelt.
Kan være hårdtEn af de elever, der har brug for ordentlige adgangsforhold og faciliteter er 14-årige Lasse Quaade, der er født med rygmarvsbrok og aldrig har kunnet bruge sine ben.
Han går på Gudumholm Skole, og her er der gode forhold.
- Jeg kan være med til det hele egentlig.
Det er jo meget fedt i stedet for bare at skulle sidde og glo, siger han.
På de steder på skolen, hvor der er niveauforskelle, bliver han hjulpet af en rampe i stedet for en trappe, og på det seneste er der også kommet sensorer, der får døre til at åbne automatisk, samt hæve-sænke-borde, der kan justeres op og ned.
Om rundspørgenRundspørgen er foretaget af Ulykkespatientforeningen og sendt til alle landets 98 kommuner.
46 kommuner er vendt tilbage med et overblik over forholdene på kommunens skoler.
Herudover har ni kommuner tilkendegivet, at de ikke har et overblik over forholdene.
Det svarer til ni procent.
Kilde: UlykkespatientforeningenDet gælder blandt andet i fysiklokalet, hvor der før kunne være langt fra kørestolen og op til bordkanten.
- Bordene var lidt høje, så der skulle man strække ryggen hele tiden.
Det blev lidt hårdt, fortæller Lasse Quaade.
En falliterklæringHan er skuffet over, at forholdene ikke er de samme andre steder.
- Det er ikke okay, altså.
Det skal der laves om på, siger Lasse Quaade.
Også Gitte R.
Reckendorff Nielsen, næstformand i forældrekredsen i Dansk Handicap Forbund, som repræsenterer 300 familie med handicappede børn, er kritisk.
- Jeg synes, det er en falliterklæring, at vi snart er i 2020, og så er der stadig ikke lige muligheder for uddannelse, siger hun.
Bruger pengene fornuftigtI Aalborg Kommune, som Gudumholm Skole tilhører, gælder det, at knap 30 procent af skolerne har adgang til faglokaler for kørestolsbrugere, mens under halvdelen har udearealer, der er tilgængelige.
Skolerådmand i Aalborg Kommune Tina French Nielsen (V) er dog ikke foruroliget over tallene.
Kommunen er ved at se på området, men som udgangspunkt mener Tina French Nielsen ikke, at det nødvendigt at investere mange penge i handicapfaciliteter, før der faktisk er brug for det.
- Hvis vi har et barn, som har brug for at komme rundt i en kørestol, så gør vi det sådan, at barnet kan komme rundt på skolen i kørestol.
Men vi gør det ikke på alle vores 48 skoler, for vi har ikke børn, der har brug for at køre rundt i kørestol på alle 48 skoler, siger Tina French Nielsen.
Skal være bedreHos Ulykkespatientforeningen forventer man heller ikke, at alle skoler bliver handicapvenlige.
Men det skal være bedre, end det er i dag, siger Janus Tarp:- Vi forlanger ikke, at alle skoler skal være helt optimale, men der skal altså gøres noget ved området, og specielt de ældre bygninger kunne godt trænge til et løft.
Flere af landets største kommuner som København, Aarhus og Frederiksberg er ikke vendt tilbage på Ulykkespatientforeningen forespørgsel.
FacebookTwitterKopier linkEmner:Tina French Nielsen (politiker)|UlykkesPatientForeningen|Handicaps|Aalborg Kommune|København




https://www.dr.dk/nyheder/indland/bevaebnede-bandemedlemmer-stopper-borgere-paa-gaden-paa-noerrebro

Eksplosioner i KøbenhavnSe temaIndlandBevæbnede bandemedlemmer stopper borgere på gaden på NørrebroDet ses blandt andet ved Mjølnerparken, hvor en af grupperingerne i bandekonflikten holder til.
Torsdag foretog politiet blandt andet ransagninger i Mjølnerparken på Nørrebro.
(Foto: Presse-fotos.
dk © (c) Scanpix)Af Emil Søndergård Ingvorsen28.
sep.
2019 kl.
10.
59Bemærk: artiklen er mere end 30 dage gammelLæs opHvis man bor på Nørrebro, så risikerer man at blive holdt nøje øje med af bevæbnede vagtværn, som er en part i den nuværende bandekonflikt i hovedstaden.
Det fremgår af en aktindsigt, som Berlingske har fået fra Københavns Politi, i forbindelse med at politiet har indført visitationszoner i store dele af København.
Nogle oplever nemlig at blive stoppet på gaden og kontrolleret af bandemedlemmer, der optræder som bevæbnede, selvbestaltede vagtværn.
Læs også:Optrappet bandekonflikt: Politiet siger 'nu er det nok' efter skud og eksplosionerKøbenhavns Politis udlægning bliver bekræftet af boligorganisationen Bo-Vita, der ejer boligerne i det belastede Mjølnerparken.
Her fortæller tryghedschef Eskild Dahl Pedersen, at det særligt er unge mænd med anden etnisk baggrund end dansk, som vagtværnet holder øje med.
- Det sker på Nørrebro, på Indre Nørrebro og i Nordvest.
Man ser, at en bil kører op på siden af en anden bil og tjekker, hvem der sidder der, siger tryghedschefen til DR Nyheder.
Ifølge tryghedschef Eskild Dahl Pedersen opstod brugen af de private vagtværn efter et skyderi i Ishøj 15.
september, som kostede en person livet.
- Efter skyderiet var de ret synlige, men nu har jeg en fornemmelse af, at efter politiet har lavet de 31 ransagninger, så bliver der lagt en dæmper på det, siger Bo-Vitas tryghedschef.
Herunder kan du se visitationszonen i Nørrebro og Københavns nordvestkvarter.
(© (C) DR Nyheder)Bandekonflikt mellem tidligere vennerNetop skyderiet i Ishøj er også en af grundene til, at både Københavns Vestegns Politi og Midt- og Vestsjællands Politi har indført visitiationszoner, har DR Nyheder tidligere kunnet berette.
Og ifølge Berlingske er skyderiet også nævnt i Københavns Politis begrundelse for at indføre zoner, hvor folk kan visiteres, uden at man rejser en sigtelse forinden.
Bandekonflikten, som lige nu martrer store dele af Hovedstaden, foregår mellem to grupperinger.
NNV-gruppen, som hører til på netop Nørrebro og i nordvestkvarteret, og Brothas, som fortrinsvis holder til i Hundige.
De to grupperinger har tidligere været samlet under én under navnet Brothas.
Uenigheder i gruppen fik i 2018 nogle til at træde ud af banden, hvilket senere førte til dannelsen af NNV-gruppen.
Andre fortsatte som Brothas og gik sammen med bandemedlemmer fra den københavnske vestegn.
FacebookTwitterKopier linkEmner:København|Midt- og Vestsjællands Politi|Nørrebro|Brothas|Organiseret kriminalitet




https://www.dr.dk/nyheder/udland/syriens-styre-beskyldes-igen-bruge-giftgas-taabeligt-naar-trump-er-ved-magten

UdlandSyriens styre beskyldes igen for at bruge giftgas: Tåbeligt, når Trump er ved magtenDet amerikanske udenrigsministerium slår fast, at der er blevet brugt klorgas i et angreb i Syrien.
Det syriske regime optrappede sine bombardementer i Idlib i foråret for at drive oprørsgrupper ud af provinsen.
Af Anna Sol Jørgensen28.
sep.
2019 kl.
09.
39Bemærk: artiklen er mere end 30 dage gammelLæs opDet syriske styre anført af præsident Bashar al-Assad har igen brugt giftgas i et angreb i det krigshærgede land.
Sådan lyder meldingen fra det amerikanske udenrigsministerium.
- Jeg meddeler hermed, at USA har konkluderet, at Assad-regimet har brugt klor som et kemisk våben den 19.
maj, siger USA's udenrigsminister, Mike Pompeo.
Fire personer blev såret i angrebet, der var rettet mod en oprørsgruppe i Idlib-provinsen i det nordlige Syrien.
Den amerikanske præsident, Donald Trump, har to gange tidligere reageret på forlydender om brug af kemiske våben ved at angribe militærbaser i Syrien.
- Taget i betragtning af, hvad der sker, hvis du bruger kemiske våben under Trump-administrationen, er det virkelig svært at tro på, at nogen er tåbelige nok til at gøre det, uden at det er blevet godkendt på højeste plan, siger USA's særlige udsending i Syrien, Jim Jeffrey, ifølge The Telegraph.
Læs også:Klor, gas og sarin: Syrien har brugt kemiske våben i over 300 angrebTrump vil beskytte verden mod kemiske våbenI april sidste år udførte USA sammen med Storbritannien og Frankrig et angreb på en syrisk militærbase.
Det skete, da USA formodede, at det syriske styre havde anvendt giftgas i form af enten sarin eller klorgas i et angreb i byen Douma, hvor op mod 50 mennesker dræbt, og flere hundreder blev såret.
- Vi er klar til at fastholde sådan et modsvar, indtil det syriske regime stopper med at bruge kemiske midler, lød det på det tidspunkt fra den amerikanske præsident, Donald Trump.
Sådan lød det fra Donald Trump, da USA havde angrebet en syrisk militærbase sidste år.
Klik på play.
Læ også:FN-ambassadør: USA er klar til at angribe igenUSA's FN-ambassadør Nikki Haley slog samtidig fast, at USA er klar med flere angreb, hvis det syriske styre igen bruger giftgas.
Retorikken er dog knap så skrap, efter at USA igen beskylder Assad for at have brugt klorgas, og udenrigsministeren kommer ikke med et klart svar på, hvad konsekvenserne bliver.
- Det her er anderledes, fordi det var klorgas.
Men præsident Trump har været ret ivrig for at beskytte verden for brugen af kemiske våben, siger Mike Pompeo.
Obamas røde linjeSyriens præsident og hans hær er adskillige gange blevet beskyldt for at stå bag krigsforbrydelser ved at bruge kemiske våben i borgerkrigen, der har varet i otte år.
I nogle tilfælde er det nervegassen sarin, der er blevet anvendt, mens der andre gange er blev brugt klorgas i angreb.
Det mest opsigtsvækkende giftgasangreb fandt sted i august 2013 i byen Ghouta - en forstad til Syriens hovedstad, Damaskus.
Op mod 1.
500 personer blev dræbt, da raketter med nervegassen begyndte at regne ned over byen.
Angrebet bliver betegnet som det værste angreb med kemiske våben siden krigen mellem Iran og Irak i 1980'erne.
Den daværende amerikanske præsident, Barack Obama, havde tidligere sagt, at hans "røde linje" i forhold til Syrien var brug af kemiske våben, og at brugen af dem ville få ham til at se anderledes på krigen.
Det var dog først fire år senere under Donald Trumps administration, at USA for første gang angreb en syrisk militærbase som modsvar på Syriens brug af kemiske våben.
FacebookTwitterKopier linkEmner:Barack Obama (politiker)|Bashar al-Assad (politiker)|Syrien|Krige og væbnede konflikter|The Telegraph




https://www.dr.dk/nyheder/udland/britisk-politi-efterforsker-boris-johnsons-forhold-til-eksmodel

UdlandBritisk politi efterforsker Boris Johnsons forhold til eksmodelTrængt premierminister havde måske forbindelser til amerikansk kvinde, som fik finansiel støtte i London.
Britisk politi undersøger premierminister Boris Johnsons særlige relationer til en tidligere model fra USA.
28.
sep.
2019 kl.
10.
15Bemærk: artiklen er mere end 30 dage gammelLæs opBritisk politi undersøger premierminister Boris Johnson særlige relationer til en tidligere model fra USA.
I sagen beskyldes den trængte premierminister for at have haft forbindelser til den amerikanske kvinde, som havde oprettet et selskab og modtog særlig finansiel støtte i London, da Johnson var storbyens borgmester.
En uafhængig enhed i politiet (IOPC) har indledt en efterforskning for at afdække, hvorvidt Johnson misbrugte sit embede og brød loven, oplyser politimyndigheden GLA i London,Kvinden i sagen er den tidligere amerikanske model og danser Jennifer Arcuri.
- Der er rejst beskyldninger om, at Johnson havde et venskab med Arcuri og tillod Arcuri at deltage i handelsmissioner og modtage sponsorpenge under omstændigheder, hvor hun og hendes selskab normalt ikke ville kunne forvente at modtage en sådan støtte, hedder det en pressemeddelelse fra GLA.
Ifølge GLA er der tegn på, at der er tale om lovbrud.
Nægter at have gjort noget forkertJohnson var borgmester i London mellem 2008 og 2016.
Anklagerne mod ham er blevet offentliggjort af The Sunday Times.
Den britiske premierminister siger, at han ikke har gjort noget galt, og at han vil samarbejde med politiet.
Johnson siger, at han vil redegøre for sagen og dens potentielle interessekonflikten over for et af Londons politiske råd.
Han fik tirsdag en tidsfrist på to uger til at fremlægge "detaljer og en tidslinje" for sine kontakter til Arcuri.
Arcuri beskrives som en tidligere model, der blev iværksætter og deltog i tre udenlandske handelsmissioner sammen med Johnson, selv om hendes selskab ikke opfyldte kriterierne for at blive inkluderet i dem.
Læs også:Boris Johnson: Jeg vil hellere ligge død i en grøft end at bede EU om udsættelse igenDesuden modtog Arcuris selskab to sponsorater fra borgmesterkontorets PR-enhed, da Johnson var borgmester.
Hendes selskab, som hed The Innotech Network ifølge BBC, modtog endnu et sponsorat tidligere i år på 100.
000 pund (omkring 839.
000 kroner) fra en af Johnsons tidligere ministerkolleger, skriver The Sunday Times.
IOPC bekræfter, at de er blevet sat til at efterforske sagen.
Internetavisen MailOnline skriver, at Johnson og Arcuri var nære venner, og at amerikanerens selskab blev en fiasko.
/ritzau/AFPFacebookTwitterKopier linkEmner:Boris Johnson (politiker)|London|Storbritannien|The Sunday Times|Lokalpolitik




https://www.dr.dk/nyheder/indland/17-aarige-victor-duer-ikke-til-gaa-i-skole-derfor-er-han-ideel-til-fremtidens

Indland17-årige Victor duer ikke til at gå i skole - derfor er han ideel til fremtidens arbejdeVictor har lært alt, hvad han kan, fra Youtube, blogs og ved at prøve sig frem.
Af Laura Aller Jónasdóttir28.
sep.
2019 kl.
08.
57 | opdateret 30.
sep.
2019 kl.
09.
18Læs opGaderne ligger øde hen i parcelhuskvarteret i Langeskov på Fyn.
Klokken er lidt over 10, og de fleste er enten i skole eller på arbejde.
Men ikke 17-årige Victor Pahuus Petersen.
Fra sit værelse styrer han flere små virksomheder, og senere skal han ind på sit andet arbejde som mødebooker i et forsikringsselskab.
Hør Victor forklare, hvorfor han ikke er i skole:Victor var ikke god til at gå i skole, hvis han selv skal sige det, og efter 9.
klasse besluttede han sig for, at han ville begynde at arbejde.
Og den beslutning er ikke helt skør.
Victor er fremtidenFaktisk mener fremtidsforskere, at fremtidens arbejdsmarked bliver rigtig sjovt for unge, der ikke kan sidde stille og lære.
Det siger eksperterne om fremtidens arbejdsmarkedVi skal ikke regne med at holde 25-års jubilæum på vores arbejde, for vi kommer til at skifte job oftere.
Den teknologiske udvikling sker så hurtigt, at vi skal blive ved med at uddanne os.
Vi lever meget længere, så vi kommer nok aldrig til at kunne gå på pension.
Til gengæld kan vi måske holde pauser i løbet af vores arbejdsliv, fx hvis vi har små børn.
Fremtidens job er ikke kun digitale.
Vi er stadig bedre end robotter til at arbejde med mennesker.
Kilde: Fremtidsforsker Anne Skare NielsenDen måde, Victor arbejder på nu, ligner den måde, mange af os kommer til at arbejde på i fremtiden.
Vi kommer nok til at skifte job ofte, have mange chefer og være freelancere på digitale platforme.
Læs Eksperternes råd:Vi kommer nok til at arbejde, til vi dør - her er de bedste råd til at få et godt arbejdslivOg det passer Victor godt:- Jeg kan ikke se mig selv sidde i en butik resten af mit liv eller arbejde indenfor det samme fag hele livet, ligesom mine forældre eller bedsteforældre har gjort.
- Der skal hele tiden ske noget nyt, og det er måske det fede ved, at jeg ikke har fået én uddannelse og har bundet mig til en slags job, siger Victor.
Hør Den Daglige Dosis få svar på, hvad vi ved om fremtidens arbejdsmarked - og hvordan du navigerer i det.
Vi bekymrer os om fremtidens arbejdsmarked: Sådan navigerer du i det- Jeg snakker som et vandfaldI den første måned efter 9.
klasse lå Victor mest derhjemme og spillede computer.
Til sidst var han så træt af det, at han blev nødt til at finde på noget at lave.
Victor er vist den eneste unge hjemme på vejen i Langeskov på Fyn.
Victor er vist den eneste unge hjemme på vejen i Langeskov på Fyn.
Selvom Victor syntes, han var dårlig til at gå i skole, så var der en ting, han vidste, han var god til:- Jeg har altid fået at vide, at jeg snakker som et vandfald, siger han.
Og det ville han få det bedste ud af.
Derfor fik han et job som telefonsælger.
- For hver dag kan der være mange nej'er.
Men når det lykkes at få det her ja, så er det formentlig også en kunde, der er glad for det.
Nu skal han ikke længere føle pres over at se på Facebook, at folk har fået studenterhue på eller har fået 12 i en opgave.
Friheden ved at bestemme selvKlokken er blevet 11.
00, og Victor har taget plads i sit hjemmestudie.
Der er nogle fordele ved selv at bestemme over sin tid.
Victor bruger blandt andet dagtimerne på at lave frivillig radio fra et hjemmestudie.
Han spiller mest musik, men han læser også et par artikler op fra BT - og lytterne får en vejrudsigt med.
Han drømmer om en dag at få et job som radiovært.
Victor elsker musik, og den næste halvanden time sender Victor frivillig internetradio herfra.
Hjemmestudiet bruger han også til at speake reklamer eller indtale en lydbog for en kunde fra den digitale freelanceplatform Fiverr.
Victor bliver ved med at nævne nye projekter, han har gang i.
- Jeg har diagnosen adhd, så jeg kan ikke rigtig sidde stille.
Så af naturlige årsager begynder jeg hele tiden på noget nyt.
Bare halvanden uge tidligere har han begyndt et pladeselskab med en ven.
Og han har også et salgsbureau, der vejleder kunder i salgsteknik.
Lærer at sælge på YoutubeHvordan kan man rådgive i salg, når man er 17, og hverken har en erhvervsrettet ungdomsuddannelse eller har gået på CBS?
- Jeg har uddannet mig selv på den måde, jeg selv synes, er fed.
Jeg har set sindssygt mange videoer om salgstræning, om onlinemarkedsføring, jeg har talt i telefon med folk, der er dygtige og læst blogs.
Og så har jeg bare prøvet mig frem.
Og det kommer vi til at få brug for i fremtiden.
Fremtidsforskere siger nemlig, at vi ikke kommer til at tage én lang uddannelse, i stedet skal vi lære hele livet for at kunne følge med teknologien, der udvikler sig.
Men Victor møder en del fordomme, når han fortæller, at han ikke tager en uddannelse lige nu:- Jeg har følt mig super aleneNu er klokken næsten 16.
30, og Victor møder ind på kontoret hos forsikringsselskabet, hvor han booker møder.
De to aftener om ugen giver ham en stabil indtægt ved siden af sine virksomheder.
Fremtiden er her alleredeAllerede i dag er unge under 35 år dem, der oftest skifter job.
I Danmark er omkring 13 procent af samtlige ansatte i tidsbegrænsede stillinger.
Andelen af de tidsbegrænsede ansatte, der ønsker fastansættelse, men ikke kan få det, ligger mellem 40 og 50 procent.
Problematikken er ifølge Dansk Magisterforening markant højere for unge mellem 25-34 år med lange videregående uddannelser.
De midlertidige ansættelser giver unge dårligere mulighed for at stifte familie og låne penge, fordi deres livssituation er ustadig.
Kilder: Danmarks Statistik, Styrelsen for Arbejdsmarked og Rekruttering, Dansk Magisterforening og arbejdsmarkedsforsker Henning Jørgensen.
Victor tager det trådløse headset på, og computeren ringer op.
- Hej, du taler med Victor.
.
.
siger han med sin mest charmerende stemme.
Der bliver lagt på.
Selvom Victor trives i den her nye form for arbejdsmarked, er det ikke uden konsekvenser.
Jeg har følt mig super meget alene.
Når man ikke går i skole, får man ikke samme sociale netværk.
Victor Pahuus Petersen, 17 årOg det er ikke alle, der kommer til at være så glade for forandringerne, siger fremtidsforskere.
Victor har fået lavet en tatovering på låret af en gammel Nokia-telefon.
Den skal minde ham om, at det også har været hårdt for ham at arbejde i telemarketing.
Hvis Victor vil mødes med nogen, skal han selv stå for det.
- Og det er svært at være sammen, når jeg arbejder om aftenen, når mine venner har fri.
Det er faktisk det, han bedst kan lide ved jobbet her i forsikringsselskabet.
Her er et fællesskab, han ikke får derhjemme.
For mens han venter på, at der er nogen, der tager telefonen, er der god tid til at tale med kollegerne.
Især på det her tidspunkt, når de fleste er på vej hjem fra arbejde og uddannelse.
Og det er mere værd end lønnen.
High-fives!
Klokken er 16.
55 - der er snart gået en halv time af vagten, og Victor har stadig ikke fået sit navn på resultattavlen.
Selvom der kan være meget konkurrence, er det med til at motivere ham.
- Det er fantastisk, når det lykkes.
Det er en meget større succes at komme hjem fra arbejde end at komme hjem fra skole med endnu et nederlag over, at man ikke kunne gennemføre en matematikopgave, siger Victor.
Og i modsætning til i skolen, kan han rejse sig op og gå rundt, når han bliver rastløs.
- Det giver faktisk bare mere energi i stemmen, når man bruger sit kropssprog.
Det næste opkald er til en ældre herre.
Victor har kæmpet for at booke et møde med ham i over en måned.
Selvom der er over 50 års aldersforskel, så finder de ud af, at de begge to godt kan lide at arbejde.
- Mange tak, skal du have.
Så må du have en god.
.
.
ja, tak, i lige måde, slutter Victor af på fynsk.
Han har rejst sig fra sin plads og går hen mod tavlen.
Han sætter en streg ud for sit navn, og får en high-five af sin chef.
- Sådan!
- En high-five er altid god.
Så ved man, at man har gjort det godt, siger Victor.
FacebookTwitterKopier linkEmner:Uddannelse|Youtube|Erhverv|Copenhagen Business School|Fyn




https://www.dr.dk/nyheder/viden/klima/91-aars-undersoegelser-viser-verdens-stoerste-koralrev-lider-som-aldrig-foer

Klima91 års undersøgelser viser, at verdens største koralrev lider som aldrig førKlimaforandringerne er skyld i, at korallerne i Great Barrier Reef dør.
Varmere havtemperaturer, klimaforandringer og blegning er med til at dræbe korallerne.
Af Pernille Kjeldgaard Kristensen28.
sep.
2019 kl.
11.
08Bemærk: artiklen er mere end 30 dage gammelLæs opEngelske forskere tog i 1928 på ekspedition til den australske ø Low Isles.
Her boede de i over et år, mens de startede den længste undersøgelse af et koralrev nogensinde.
Med billeder dokumenterede og kortlagde de, hvilken tilstand verdens største koralrev, Great Barrier Reef, var i.
Og det kommer os til gode i dag.
Nu kan vi nemlig se, hvordan koralrevet over årene har ændret sig.
Forskere har nemlig fulgt op på billederne flere gange de seneste 91 år.
Nu har israelske og australske forskere igen undersøgt de præcise steder, hvor tidligere tiders forskere har undersøgt og fotograferet koralrevet.
På den måde er det muligt at følge koralrevets udvikling meget tæt.
Men resultaterne er desværre ikke gode nyheder.
- Den grad, som revet skifter fra én tilstand til en anden på grund af miljøforandringer, er overvældende, siger Maoz Fine i en pressemeddelelse.
Han er professor på Bar-Ilan-universitetet og en af forskerne bag undersøgelsen, der er udgivet i det videnskabelige tidsskrift Nature Communications.
Forskerne konkluderer, at der ikke er mange tegn på, at koralrevet kan vende tilbage til sin oprindelige sunde tilstand fra 1928.
Det skyldes blandt andet klimaforandringer, blegning af korallerne og stigende havtemperaturer.
Hvad er blegning af koralrev?
Korallernes død bliver kaldt 'coral bleaching' - blegning, simpelthen fordi korallerne mister deres farve og bliver hvidligt blege.
Blegning forekommer, når korallerne udsættes for kraftige stresspåvirkninger fra det omgivende miljø.
Det sker, blandt andet når havtemperaturen i området stiger gennem en længere periode.
En anden af hovedårsagerne er forsuringen af havene.
Forsuring forekommer, når vandet optager C02 fra luften, og vandets PH-værdi falder.
Og det bekræfter tidligere forskning, der heller ikke har spår koralrevet en lys fremtid.
Koralrevet har aldrig haft det værreKort sagt er Great barrier Reefs tilstand nemlig ‘meget dårlig’.
Det viser en rapport fra de australske myndigheder, der kom tidligere i år.
Det er første gang, at tilstanden er blevet vurderet til at være så slem.
Korallerne lider i stigende grad under koralblegning, som kan slå dem ihjel.
Det sker særligt på grund af de stigende havtemperaturer, der skyldes global opvarmning.
Det går ud over fisk, bløddyr og andre dyr, der får ødelagt deres levesteder ved korallerne.
- Myndighederne giver jo et klart billede af, hvordan sagerne står til.
Men jeg er ikke overrasket over det, de melder ud i rapporten, set i lyset af det vi hører om klimaforandringer, sagde Lars Skou Olsen, der er kurator og teknisk chef på Den Blå Planet, tidligere i år til DR.
Intet tilbage at genopbyggeOg det ser ud til, at det desværre er svært for korallerne at lave et comeback.
Nedgangen i nye koraller er nemlig større, end forskere havde forventet.
Det kom frem tidligere i år.
- Vi er nået til et punkt, hvor lokale løsninger for revet nærmest er nyttesløse.
Det eneste, der har betydning, er klimaforandringer, sagde Andrew Baid tidligere i år til BBC.
Han er medforfatter på et forskningsprojekt, der viser, at to tredjedele af Great Barrier Reef er voldsomt skadet.
Blegede koraller i Great Barrier Reef.
Det skete særligt i 2016 og 2017, hvor der var en stor blegning af korallerne, der ramte en strækning på 1.
500 kilometer.
Hele Great Barrier Reef strækker sig over 2.
300 km af Australiens østkyst.
Den voldsomme blegning har gjort, at antallet af nye koraller er faldet drastisk.
Når korallerne dør, kan de selvsagt ikke yngle og lave nye koraller.
Under almindelige omstændigheder kan et helt koralrev godt klare, at en del af et rev dør.
Så er der som regel et andet rev, der yngler og laver nye koraller.
Men forskerne fandt ud af, at nu er omfanget af dødeligheden så stort, at der ikke er noget tilbage til at genopbygge revet.
FacebookTwitterKopier linkEmner:Australien|Dyr|Havmiljø|Den Blå Planet|Kastrup




https://www.dr.dk/nyheder/detektor/detektor-pensionskasser-praler-med-investere-groent-milliarder-uden-naevne

DetektorDetektor: Pensionskasser praler med at investere grønt for milliarder uden at nævne forbeholdHvis grønne investeringer for 350 milliarder kroner skal blive til noget, har pensionskasser betingelser.
Torben Möger Pedersen, er næstformand i Forsikring & Pension og har givet tilsagn om 350 milliarder kroner til grøn omstilling.
Af Jakob Stobbe og Laura Marie Sørensen28.
sep.
2019 kl.
11.
00Bemærk: artiklen er mere end 30 dage gammelLæs opJublen var stor, da statsminister Mette Frederiksen fortalte om Danmarks store ambitioner på klimaområdet til FN's klimatopmøde i New York i denne uge.
Ikke mindst fordi den danske pensionsbranche netop havde fortalt, at den forpligtede sig på at investere 350 milliarder kroner i grøn omstilling frem mod 2030.
Både danske og udenlandske medier som Bloomberg og Reuters har skrevet om de massive, grønne investeringsplaner.
Men Detektor har fundet ud af, at det slet ikke er sikkert, at der bliver investeret så mange milliarder, som pensionsselskaberne siger.
Hvad siger pensionsselskaberne?
De grønne investeringer kan fx være i vindmølleparker – solcelleparker eller energi-effektiviseringer af bygninger.
Torben Möger Pedersen, der er næstformand i pensionskassernes brancheorganisation, Forsikring & Pension, har flere gange i den seneste uge sagt, at de danske pensionsselskaber forpligter sig på at investere 350 milliarder kroner.
I en pressemeddelelse fra Statsministeriet siger Torben Möger Pedersen sådan her:- Det er nødvendigt med store investeringer fra den private sektor, hvis vi skal realisere FN’s verdensmål og Paris-aftalen.
Derfor forpligter den danske pensionsbranche sig nu til at investere yderligere 350 milliarder kroner frem mod 2030 i den grønne omstilling.
Torben Möger Pedersen er administrerende direktør i pensionsselskabet PensionDanmark.
Og i en ny pressemeddelelse fra PensionDanmark står der:- Den danske pensionsbranche forpligter sig til at investere yderligere 350 milliarder kroner i grøn omstilling frem mod 2030.
I en række medier - blandt andet P1 Orientering, Politiken og Finans.
dk - gentager Torben Möger Pedersen budskabet om de grønne investeringer uden at nævne nogen forbehold.
Hvad har Detektor fundet ud af?
De 350 mia.
kroner, som pensionsselskaberne vil investere i grøn omstilling i 2030 vil svare til ca.
10 procent  af deres samlede investeringer.
Forbehold dukker der til gengæld op, når man kigger i to bilag til den pressemeddelelse, som Forsikring & Pension har på deres hjemmeside.
Her fremgår tre betingelser for de grønne investeringer på 350 milliarder kroner frem mod 2030:1Blandt de markedsmæssige betingelser er, at der i 2030 er grønne investeringer, som giver fornuftige afkast.
2Blandt de selskabsspecifikke betingelser er, at pensionsselskabernes medlemmer fortsat bakker op om at investere grønt, og at indbetalingen af pension fortsætter som forventet.
3Blandt de politiske betingelser er, at rammerne stadig gør grønne investeringer relativt attraktive.
I bilaget skriver Forsikring og Pension selv, at:- Når tilsagnet således kaldes betinget, er det en slags ”alt andet lige”-betragtning.
Hvis en eller flere af disse betingelser afviger væsentligt fra det forventede, kan det have betydning for investeringer i grønne aktiver.
Men ingen af de forbehold og betingelser fremgår altså af Statsministeriets pressemeddelelse om de 350 milliarder kroner til grønne investeringer eller af de nævnte interview med Torben Möger Pedersen.
Det siger eksperterneDetektor har spurgt en række eksperter til de betingelser, som Forsikring & Pension beskriver på deres hjemmeside, men som ikke fremgår af de officielle udtalelser.
Eksperterne vurderer alle, at pensionsselskaberne ikke reelt forpligter sig, når de taler om deres fremtidsplaner for at investere grønt:•Professor ved Institut for Økonomi ved Aarhus Universitet, Carsten Tanggaard:- Det er ret klart, at det her har karakter af en hensigtserklæring.
Man forpligter sig ikke til noget udover, at man har en klar ambition om at investere de 350 milliarder kroner.
•Professor i finansiering fra Syddansk Universitet, Christian Riis Flor:- Det er måske fint nok at have overskriften, hvor de melder ud, at de forpligter sig, men man bør nok være mere klar i mælet omkring, at det er under nogle særlige forudsætninger.
•Aktieanalytiker og radiovært på programmet Millionærklubben på Radio 24syv, Lau Svenssen:- Det er ligesom, når du bliver gift, og du lover at elske og ære.
Og så bliver du skilt på nettet i løbet af to minutter.
Det siger jeg ikke, fordi jeg tror, de løber fra det.
Men det er sådan et generelt udsagn, som de aldrig nogensinde kan blive aftvunget nogen form for kompensation for, hvis de ikke opfylder det.
Alle tre eksperter mener, at det er nogle fornuftige forbehold, som pensionsbranchen tager, men også at branchen godt kunne have gjort det tydeligere, at der er bestemte forudsætninger, der skal være opfyldt, hvis investeringerne skal blive til noget.
Det siger pensionsbranchen til DetektorMette Frederiksen på talerstolen ved FN's klimatopmøde i New York.
Til den danske presse fortalte hun, at hun var glad for pensionsbranchens tilsagn om at bruge 350 mia.
på grøn omstilling.
Men nævnte ikke branchens forbehold for investeringerne.
Detektor ville gerne have interviewet Torben Möger Pedersen, men brancheorganisationen Forsikring & Pension stillede i stedet op med vicedirektør Jan V.
Hansen.
I siger, at I forpligter jer til at investere 350 milliarder kroner i grøn omstilling de næste 10 år.
Kan du garantere, at det kommer til at ske?
- Investeringstilsagnet på de 350 milliarder kroner tager vi meget seriøst, og selskaberne føler sig meget forpligtede, så vi er ret sikre.
- Det, man bør være opmærksom på, er, at det er en indsats, der strækker sig over et årti, og derfor er vi nødt til at gardere os mod nogle negative begivenheder som for eksempel en ny finanskrise, der kan opstå.
Det er ikke sandsynligt, men heller ikke umuligt, siger Jan V.
Hansen.
Så hvis afkastet på de grønne investeringer ikke bliver, som I har regnet med, hvis der kommer politiske ændringer, som gør, at det ikke er lige så fordelagtigt, eller hvis der kommer en ny finanskrise, så kommer I ikke til at lave investeringer for 350 milliarder kroner?
- Hvis der opstår nogle negative scenarier fremadrettet, som er usandsynlige, men ikke umulige, så kan vi ikke levere de 350 milliarder kroner.
Det er rigtigt.
Er det ikke ret mange betingelser, I har for at kunne lave den her investering?
- Nej, for den fremtid vi ser ind i, svarer til det, som de fleste prognosemagere ser.
Men økonomiske prognoser kan vel tage fejl?
Det har vi set før, ikke?
- Jo, det er derfor, at vi er nødt til at tage de her forbehold.
Hvis du nu skal sætte procenter på, hvor sikkert er det så, at pensionsselskaberne har lavet den her investering om 10 år?
Vil du så sige, det er omkring 80 eller 100 procent?
- Jeg vil sige, det er tættere på 100 end på 50.
Det er over 75.
Så det er lige over de 75 procent?
- Det vil jeg sige.
Det er meget sikkert.
Men jeg kan ikke garantere det, siger vicedirektør Jan V.
Hansen fra Forsikring & Pension til Detektor.
Efter interviewet har Forsikring & Pension kontaktet Detektor og oplyst, at de vurderer, at det er tæt på 100 procent sikkert, at man vil investere for 350 milliarder kroner i den grønne omstilling.
FacebookTwitterKopier linkEmner:Forsikring & Pension|Torben Möger Pedersen (erhvervsleder)|PensionDanmark|Pensionsselskaber|New York




https://www.dr.dk/sporten/golf/danske-golfspillere-taber-pusten-i-usa

GolfDanske golfspillere taber pusten i USANanna Koerstz Madsen rykker fra en delt andenplads til en delt 15.
-plads efter anden runde i Indianapolis.
Den danske golfspiller Nanna Koerstz Madsen kom torsdag flot fra start i LPGA-turneringen i Indianapolis i USA.
Men i fredagens anden runde kunne hun ikke holde den fine form og indtager nu en delt 15.
-plads.
28.
sep.
2019 kl.
09.
27Bemærk: artiklen er mere end 30 dage gammelLæs opDe danske golfspillere Nanna Koerstz Madsen og Nicole Broch Larsen ligger begge på en delt 15.
-plads efter anden runde ved LPGA-turneringen i Indianapolis i den amerikanske delstat Indiana.
Nanna Koerstz Madsen lå ellers torsdag på en delt andenplads efter en formidabel første runde i turneringen Indy Women in Tech Championship.
Men fredag formåede hun ikke at holde den fine form i anden runde.
Det blev til en enkelt birdie og fire bogeys for den 24-årige dansker, der gik runden i tre slag over par.
Dermed ligger hun samlet i fire slag under par efter de to første runder, hvilket rækker til en delt 15.
-plads.
Nicole Broch Larsen er også på den delt 15.
plads.
Pladsen deler hun med i alt ti andre spillere, herunder sin danske kollega, den 26-årige Nicole Broch Larsen, der dog klarede anden runde en smule bedre.
Med tre birdies og tre bogeys gik hun banen i par.
Der er også tale om en lille tilbagegang for Nicole Broch Larsen, der efter første runde lå på en delt 13.
-plads.
Tredje runde spilles lørdag eftermiddag dansk tid.
Nanna Koerstz Madsen er sat til at starte klokken 15.
44 dansk tid, mens Nicole Broch Larsen er sat til at starte klokken 15.
55.
Turneringen har en samlet præmiepulje på to millioner dollar.
Det svarer til cirka 13,7 millioner dansker kroner.
Efter de to første runder ligger sydkoreanske Hur Mi-jung på en førsteplads i den samlede stilling, hvor hun ligger i 11 slag under par.
/ritzau/FacebookTwitterKopier linkEmner:USA|Golf




https://www.dr.dk/nyheder/udland/demokrater-kraever-dokumenter-udleveret-staevner-mike-pompeo-i-whistleblower-sag

Mulig rigsretssag mod Donald TrumpSe temaUdlandDemokrater kræver dokumenter udleveret: Stævner Mike Pompeo i whistleblower-sagMens Mike Pompeo stævnes, afviser højtstående ukrainere, at Joe Biden har handlet forkert i Ukraine.
Demokraterne beskylder USA's udenrigsminister, Mike Pompeo, for ikke at samarbejde i efterforskningen af præsident Trump.
Af Sean Coogan28.
sep.
2019 kl.
13.
55Bemærk: artiklen er mere end 30 dage gammelLæs opUSA's udenrigsminister, Mike Pompeo, bliver stævnet for ikke at have afleveret efterspurgte dokumenter i forbindelse med den såkaldte whistleblower-sag.
Sagen kortDen 25.
juli ringede USA's præsident til Ukraines nyvalgte præsident, Volodymyr Zelenskij.
I samtalen understregede Trump ifølge rapporter i amerikanske medier talrige gange, at han ville have Ukraines præsident til at grave smuds frem om Joe Bidens søn, Hunter Biden.
Hunter Biden har siddet i bestyrelsen for et energiselskab i landet.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
I stævningen fra tre udvalgsformænd fra Kongressen, demokraterne Adam Schiff, Eliot Engel og Elijah Cummings, slår de fast, at det vil blive set som et forsøg på hindre Kongressens efterforskning, hvis udenrigsministeren ikke udleverer dokumenterne.
Ifølge demokraterne har udenrigsministeren flere gange undladt dette.
Og det "svækker Kongressens evne til at leve op til dens forfatningsmæssige ansvar om at beskytte vores nationale sikkerhed og vores demokratis integritet", skriver de.
Læs også:OVERBLIK Fem svar så du forstår whistleblower-sagen i USAStævningen er led i rigsretsprocessen mod præsident Trump, som mistænkes for at have misbrugt sin magt i et forsøg på at grave skidt frem om sin politiske modstander Joe Biden.
Præsidenten afviser at have handlet forkert og kalder processen "en heksejagt".
Opkald til Ukraines præsidentOmdrejningspunktet for sagen er et opkald fra slutningen af juli mellem præsident Trump og den ukrainske præsident, Volodimir Zelenskij.
Her beskyldes præsident Trump for at have lagt pres på den dengang nyvalgte præsident for at få ham til at indlede en undersøgelse mod tidligere vicepræsident Joe Biden, som ønsker at være præsidentkandidat i 2020.
Samtalen mellem de to præsidenter kan du lytte til her, hvor en dansk udgave bliver læst op af to af P1 Morgens journalister.
Hør samtalen mellem Trump og Zelenskyj læst op på dansk herFormanden for efterretningsudvalget i Repræsentanternes Hus, Adam Schiff, har gjort klart, at man udsender stævninger og iværksætter høringer i de kommende uger, hvor Kongressen ellers har indstillet arbejdet.
Det er i den forbindelse, at Pompeo er blevet bedt om en liste med navne, der kan have overhørt opkaldet eller have informationer om sagen.
Højtstående ukrainere afviser Biden-skandaleDet er ikke kun i Washington, at whistleblower-sagen i disse dage er i fokus.
I Ukraine har man fået en ufrivillig hovedrolle i det store drama.
Her har landets tidligere udenrigsminister, Pavlo Klimkin, kategorisk benægtet præsident Trumps beskyldninger mod Joe Biden.
Du kan blive meget klogere på, hvad en rigsretssag er i videoen her:Ifølge den amerikanske præsident pressede Biden, mens han var vicepræsident, på for at få Ukraines rigsadvokat, Viktor Sjokin, fyret for at forhindre ham i at efterforske gasselskabet, hvor Bidens søn, Hunter Biden, sad i bestyrelsen.
Men det afviser den tidligere udenrigsminister altså over for BBC.
Han siger, at Viktor Sjokin blev fyret for korruption.
Læs også:Matilde Kimer: Ukraine har svært ved at genkende sig selv i Ukraine-sagHunter Biden sad i bestyrelsen hos det ukrainske gasselskab Burisma, mens hans far stod i spidsen for Obama-regeringens diplomatiske aktiviteter med Ukraine.
Det gav bekymringer om interessekonflikter, men der har ikke været bevis for nogen form for forseelser, skriver nyhedsbureauet AP.
Ukraines topembedsmand i forhold til korruptionsbekæmpelse, Nazar Kholodnitskiy, siger ligeledes ifølge nyhedsbureauet AP, at hverken Joe eller Hunter Biden er nævnt i sagen om Burisma.
FacebookTwitterKopier linkEmner:Donald Trump (politiker)|Mike Pompeo (politiker)|Ukraine|Repræsentanternes Hus|Virksomhedsdrift




https://www.dr.dk/nyheder/politik/live-tv-konservative-holder-landsraad-0






https://www.dr.dk/nyheder/regionale/nordjylland/19-aarige-cecilie-har-faaet-obama-billet-i-sidste-oejeblik-det-bliver

Nordjylland19-årige Cecilie har fået Obama-billet i sidste øjeblik: 'Det bliver en kæmpe dag'Barack Obama kommer i dag til Aalborg for at tale for ledere og studerende.
Cecilie Søborg er begejstret for det kommende møde med Obama.
(© Privatfoto/Scanpix)Af Klaus Videbæk og Simon Krogh Johansen28.
sep.
2019 kl.
08.
32Bemærk: artiklen er mere end 30 dage gammelLæs opOmkring 1.
300 personer får en eftermiddag lidt ud over det sædvanlige, når den tidligere amerikanske præsident Barack Obama i dag besøger Aalborg.
Det sker i Musikkens Hus klokken 16.
30.
Blandt tilhørerne vil være erhvervsledere, der har betalt mellem 3.
500 og 8.
500 kroner for en billet, og flere unge fra de nordjyske uddannelsesinstitutioner.
Jeg kunne godt se mig selv have min egen virksomhed om nogle år.
Det er i hvert fald en af de drømme, jeg har.
Cecilie Søborg, HHX-elevDet gælder studerende fra Aalborg Universitet, men også unge fra gymnasier, erhvervsskoler og handelsskoler, der i sidste øjeblik har været heldige at komme med.
Totalt mundlamDe får glæde af de godt hundrede billetter, der ved udgangen af sidste uge ikke var blevet afsat.
Billetterne er siden overtaget af Spar Nord Fonden og nu via lodtrækning foræret til unge, der sidder i elevråd eller på anden måde har ydet en ekstra indsats på uddannelserne.
En af dem er 19-årige Cecilie Søborg, der går på HHX og sidder i elevrådet ved Erhvervsskolerne i Aars.
- Jeg var totalt mundlam.
Jeg strålede bare, fortæller hun om det tidspunkt, hvor hun fik overbragt nyheden.
- Det bliver en kæmpe dag.
Skal inspirere ungeSamtalen med Barack Obama, som skal finde sted i selskab med leder for Musikkens Hus Lasse Rich Henningsen, vil have et særligt fokus på unge ledere.
Derfor giver det god mening, at endnu flere unge nu får lejlighed til at komme ind, siger han.
- Obama Foundation fokuserer på en eneste ting, og det er at inspirere og motivere unge ledere så tidligt som muligt, så det er helt spot on, lyder det fra Lasse Rich Henningsen.
Cecilie Søborg har selv valgt en studieretning med innovation og entreprenørskab og håber at få gode inputs med videre.
- Jeg kunne godt se mig selv have min egen virksomhed om nogle år.
Det er i hvert fald en af de drømme, jeg har, siger hun.
En ekstra belønningDerudover bliver det bare en stor oplevelse at komme tæt på en af verdens mest indflydelsesrige personer, fortæller hun.
- Han er jo en fantastisk mand, der bare er nede på jorden.
Jeg synes, han gjorde det rigtig godt, da han var præsident, så det er bare megafedt at skulle ind og se så stor en personlighed, siger Cecilie Søborg.
Hun er desuden glad for, at hendes indsats på skolen bliver anerkendt.
- Jeg er med i rigtig mange udvalg på skolen, fordi jeg godt kan lide at gøre noget og yde en indsats.
- Det her er en ekstra belønning, siger Cecilie Søborg.
Sidst Barack Obama besøgte Danmark var i september 2018, hvor han lagde vejen forbi Kolding.
FacebookTwitterKopier linkEmner:Barack Obama (politiker)|Søborg|Aalborg|Uddannelse|Musikkens Hus




https://www.dr.dk/nyheder/politik/ny-bro-koster-penge-passere-minister-aabner-mere-brugerbetaling

PolitikNy bro koster penge at passere: Minister åbner for mere brugerbetalingBrugerbetaling kan blive vejen frem for flere broer og veje, lyder det fra transportministeren.
Kronprinsesse Marys Bro krydser Roskilde Fjord og bliver Danmarks tredje betalingsbro.
Af Ida Nathan28.
sep.
2019 kl.
07.
25 | opdateret 11.
okt.
2019 kl.
09.
27Læs op14 kroner for en almindelig bil og 41 kroner for større køretøjer.
Det er prisen, når man skal passere den nyåbnede Kronprinsesse Marys Bro i Frederikssund.
Og den slags betaling kan også blive løsningen ved andre fremtidige projekter rundt om i landet, siger transportminister Benny Engelbrecht (S).
- Det er noget, man ser på mange steder, og min dør vil i hvert fald ikke være lukket for folk, der kommer med nye idéer til finansiering.
Læs også:Erling skal betale 400.
000 kroner i broafgift: 'Nærområdet bliver ødelagt'Med undtagelse af landets to store broer er der ikke tradition for brugerbetaling på danske veje og broer.
Men hvis der er opbakning til det lokalt, og det kan finansiere nogle projekter, der ellers ikke ville være blevet til noget, giver det god mening, mener ministeren.
- Jeg synes, man skal være åben over for at drøfte det, så længe det foregår på en måde, så borgerne ved, hvorfor beslutningerne bliver truffet, som de gør, siger han.
Borgmester: Nej tak til brugerbetalingEt af de steder i landet, hvor man aktuelt arbejder på at få en ny forbindelse over fjorden, er Aalborg.
Her vil borgmester Thomas Kastrup-Larsen (S) gerne have en ny forbindelse over Limfjorden, der kan lette trafikken på de to eksisterende forbindelser.
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
Det er endnu ikke besluttet, præcis hvordan en ny Limfjordsforbindelse vil blive udformet, men en af de modeller, der er i spil, er en kombineret tunnel og lavbro.
Forbindelsen er budgetteret til at koste 6,6 milliarder kroner, og kommunen er sammen med det lokale erhvervsliv parat til at finde 600 millioner kroner.
Men brugerbetaling er ikke vejen frem, mener borgmesteren.
- Vi har i forvejen en bro og en tunnel i nærheden, og vi vil ikke få ret mange over, hvis der skal være brugerbetaling.
Nordjyder bruger helst det gratis alternativ, siger han.
I stedet for brugerbetaling har Aalborg Kommune sammen med det lokale erhvervsliv fundet pengene ved at forpligte sig på at få flere ledige i arbejde og ved at lægge penge til side fra erhvervsskatten de næste 30 år.
Men kommunens medfinansiering er betinget af, at der ikke bliver brugerbetaling, siger borgmesteren.
- Hvis staten finder på, at der skal være brugerbetaling, så vil vi ikke komme med de 600 millioner kroner.
Grundlæggende synes borgmesteren ikke, at det er en kommunal opgave at finansiere nye broer og veje.
Når han alligevel er parat til at putte kommunale kroner i en ny forbindelse, er det, fordi han mener, den er nødvendig.
- Lige nu er det her så vigtigt for os - der er køer, og vores arbejdsmarked knækker - at vi har lavet det her helt utraditionelle tiltag.
Men jeg synes egentlig ikke, at det er rimeligt, at vi skal komme med penge.
Den tidligere regering og Dansk Folkeparti aftalte som led i deres infrastrukturplan at afsætte penge til en trejde Limfjordsforbindelse.
Ifølge den aftale skal opførelsen af den nye bro begynde i 2024.
Tidligere fremgik det af artiklen, at en tredje Limfjordsforbindelse skal være en bro.
Det er endnu ikke besluttet.
En af de modeller, der er i spil, er en kombineret tunnel og lavbro.
FacebookTwitterKopier linkEmner:Benny Engelbrecht (politiker)|Socialdemokraterne|Thomas Kastrup-Larsen (politiker)|Aalborg|Lokalpolitik




https://www.dr.dk/nyheder/kultur/film/har-tryllebundet-hele-verden-derfor-elsker-vi-downton-abbey

Film og serierHar tryllebundet hele verden: Derfor elsker vi Downton AbbeyTv-succesen er blevet til en film, og igen falder vi i svime over tweed og teselskaber.
Af Karen Lerbech Pedersen og Oliver Seppo (grafik)28.
sep.
2019 kl.
10.
00Læs opJeg har altid haft en svaghed for historiske tv-serier.
'The Tudors', 'Stolthed og Fordom' (den med Colin Firth som Mr.
Darcy!
), 'The Crown'.
Jeg har set dem, genset dem og så set dem igen.
De serier er - uden sammenligning - min helt store guilty pleasure.
Jeg siger gerne til mig selv, at det jo slet ikke er så forbudt en fornøjelse, når det kommer til stykket.
Handlingen udspiller sig jo i gamle dage, så med lidt god vilje kan man vel sagtens kalde det for en slags historie?
Og ingen har, så vidt jeg ved, nogensinde taget skade af lidt historie.
Om skribenten Karen Lerbech Pedersen er journalist på dr.
dk/kultur, hvor hun de seneste år har skrevet om historie og kultur.
Hun har boet i England i flere omgange.
Hendes yndlingskarakter fra 'Downton Abbey' er Lady Mary.
De seneste år har serien 'Downton Abbey' været blandt mine absolutte favoritter.
Her følger vi familien Crawley, en adelig familie fra det fiktive gods Downton Abbey i England i begyndelsen af 1900-tallet, og jeg spoiler ikke noget, hvis jeg fortæller, at familien upstairs og deres tjenende stab downstairs oplever dramaer i stribevis i de godt 14 år, handlingen strækker sig over.
Der er krig og kærlighed, pludselige og ulykkelige dødsfald, nogen, der bliver forladt ved alteret, børn, der bliver født uden for ægteskab, og mere end én gang er der nogen, der bliver anklaget for et mord.
Nu er 'Downton Abbey' blevet til en spillefilm, og i den forbindelse har Downton-fans over hele verden (mig selv inklusive) endelig fået en ny anledning til at gå i selvsving over tv-serien, hvis sidste afsnit blev sendt tilbage i 2015.
Mere populær end tv-krimier'Downton Abbey' er blevet til et verdensomspændende tv-fænomen, som ud over at holde tv-seere klinet til både flow- og streamingskærmen også har resulteret i koge- og bagebøger, sæbekollektioner og udsolgt 20'er-tøj i vintagebutikker i Danmark såvel som England og USA.
Årsagen er simpel: Tv-seere elsker historiske dramaer, hvad end de hedder 'Downton Abbey', 'Matador' eller 'The Tudors'.
- Vi tiltrækkes simpelthen uundgåeligt af fortiden.
Sådan lyder det fra Gunhild Moltesen Agger, der er professor emerita ved Aalborg Universitet og ekspert i historiske tv-dramaer.
Hun står bag en undersøgelse, der viser, at historiske dramaer er blandt de mest populære tv-genrer herhjemme.
De overgår endda tv-krimien i popularitet.
Unge som gamle er vilde med 'Downton Abbey'.
Serien er vist på både flow og streaming, og på Instagram er der godt gang i de dedikerede fanprofiler, der deler stills fra både serien og filmen.
Men under det korte svar gemmer der sig en uddybende forklaring, fortsætter hun.
- De gode historiske tv-dramaer formår at fortælle nogle medrivende fortællinger, som vi kan spejle os i selv i dag.
De tager ofte udgangspunkt i de personlige historier, så vi kan forholde os til dem på det menneskelige plan.
Hvad end det handler om privatpersoner eller historiske karakterer, bliver de historiske begivenheder troværdige holdepunkter i fortællingen, og det giver seerne noget at læne sig op ad og binde handlingen op på.
Gunhild Moltesen Agger vurderer, at 'Downton Abbey' blev en kæmpesucces, fordi serien ramte en nerve hos tv-seerne.
Formentlig fordi den trods alt udspiller sig i en fortid, der ikke er så farligt langt væk.
- Altså, de kører i biler, og kvinderne får stemmeret.
Det gør det endnu lettere at spejle sig i karaktererne.
Deres verden er fjern, men ikke alt for fjern, så der skal ikke meget fantasi til for at sætte sig i deres sted.
Jeg lægger gerne hovedet på blokken og siger, at det var en udtalt skuffelse for mig, da jeg første gang så et billede af Dan Stevens, skuespilleren bag karakteren Matthew Crawley, i civil.
Ifølge Gunhild Moltesen Agger kan man se den historiske ramme som det ekstra krymmel på toppen, der gør det hele ekstra tiltrækkende, hvad end man går op i gamle biler eller historisk mode.
På den måde giver det måske også meget god mening, at jeg automatisk finder karaktererne i 'Downton Abbey' omkring 40 procent flottere, når de er iført deres historiske kostumer, frem for når jeg ser dem på den røde løber.
Jeg lægger gerne hovedet på blokken og siger, at det var en udtalt skuffelse for mig, da jeg første gang så et billede af Dan Stevens, skuespilleren bag karakteren Matthew Crawley, i civil.
Tweedsæt og kjole og hvidt gjorde altså noget godt for hans look.
Downton Abbey-lir i massevisJeg er (trods alt) ikke den eneste, der har en svaghed for 'Downton Abbey'.
Langt fra.
Downton AbbeyTv-serien blev sendt i seks sæsoner i perioden 2010-2015.
Serien strækker sig tidsmæssigt fra 1912 til nytårsaften 1925/26, mens filmen foregår i 1927.
Størstedelen af castet fra serien medvirker også i filmen, blandt andet Maggie Smith, der spiller den ikoniske rolle som enkegrevinden.
'Downton Abbey' findes slet ikke i virkeligheden.
Serien er optaget på godset Highclere Castle, som ligger i det sydlige England.
'Downton Abbey', der netop er blevet placeret som nummer 50 på en liste over de 100 bedste tv-serier i det 21.
århundrede, har også modtaget et væld af flotte statuetter – blandt andet flere Emmy'er, Golden Globes og Bafta-priser – og den er blandt de mest succesfulde serier i engelsk tv-historie med intet mindre end knap 11 millioner britiske seere i snit per afsnit.
Herhjemme lå serien solidt i svinget med omkring 500.
000 seere per episode, da den blev sendt på DR1, og den blev – noget overraskende – det amerikanske tv-netværk PBS' store redning i en tid, hvor folk ellers forlader det gode gamle flow-tv for et godt ord.
Med omkring 13 millioner ugentlige seere i gennemsnit blev 'Downton Abbey' den mest sete serie i kanalens 45 år lange levetid.
Læg dertil det liv, som serien har fået på streaming og ikke mindst de sociale medier.
Instagram er fyldt med fanprofiler, der er dedikerede til både serien og seriens karakterer, og Maggie Smiths enkegrevinde lever videre på internettet i utallige memes og gifs.
Og det stopper ikke her.
I 2013 blev der solgt 'Downton Abbey'-merchandise for over 160 millioner kroner verden over, ikke mindst til hungrende fans fra USA og Kina.
Det tal blev estimeret til at ramme næsten to milliarder kroner allerede året efter.
Sæber, vine, whisky, gin, blomster, bøger, kalendere og testel.
Hvad end fanhjertet måtte begære, så er det formentlig lavet.
Listen over ting, der er udstyret med det officielle 'Downton Abbey'-logo, synes uendelig.
En tilpas dosis sæbeoperaZoomer man til slut ind på selve handlingen i 'Downton Abbey', finder man en ikke ubetydelige del af forklaringen på tv-seriens store succes.
Hvilket, trods alt, ikke er så underligt, når vi nu engang har med en tv-serie at gøre.
Den forener nemlig alt det bedste fra tv-verdenen – fra sæbeoperaens fokus på kærlighed, familieliv og personlige relationer til det historiske dramas gennemførte sans for kostumer, tids- og miljøskildringer.
Det er i hvert fald den vurdering flere fra castet er kommet frem til, når de har skullet svare på, hvorfor 'Downton Abbey' er blevet så stort et hit hos publikum.
Som Jim Carter, der spiller butleren Mr.
Carson, udtrykker det:- Det handler om romantik.
Om folk der bliver forelskede - eller som vi ønsker skal blive forelskede.
Det er ikke et virkeligt blik på fortiden, det er et romantiseret syn på gamle England med smukke slotte og smukke kjoler gengivet til mindste detalje.
(…) Det er enkle historier om folk, der prøver at klare sig, og jeg tror, det er dét, folk godt kan lide.
Da 'Downton Abbey' blev vist på DR1, var den ofte blandt ugens 10 mest sete tv-programmer herhjemme.
Alle, der elsker 'Matador', ved, hvad Jim Carter mener.
For mens det er meget spændende med 2.
verdenskrig, så er det, der virkelig betyder noget jo, om Daniel får den hest, og om Elisabeth og Kristen da for dælen ikke bare kan få lov til at være sammen.
Og selvom man har set serien flere gange, end man har tal på, fryder man sig stadig uhæmmet, når Ingeborg fortæller Mads, at det er ham, der er syg i hovedet.
Der er simpelthen meget få ting på tv, der slår et godt familiedrama i historiske rammer.
Det er enkle historier om folk, der prøver at klare sig, og jeg tror, det er dét, folk godt kan lide.
Jim Carter aka.
Mr.
CarsonNoget tyder på, at Jim 'Mr.
Carson' Carter har ret, for lide 'Downton Abbey', det kan folk - også i spillefilmslængde.
Efter åbningsweekenden oven på den amerikanske premiere sidste uge indtog 'Downton Abbey'-filmen en klar førsteplads på listen over de mest sete biograffilm med en indtjening på hele 31 millioner dollar (210 millioner kroner).
Herhjemme havde filmen premiere i torsdags, og jeg er da ikke bleg for at sige, at jeg har været af sted.
I biografen blev jeg mødt af den officielle plakat, hvor der med store bogstaver står: 'Vi glæder os til at se Dem.
'Og til dét er der vist bare at sige (fra alle os Downton-fans): Vi har også glædet os til at se jer - også selvom dr.
dk's egen Per Juul Carlsen kalder filmen for "en latterlig parodi".
FacebookTwitterKopier linkEmner:Colin Firth (skuespiller)|DR1|England|USA|Historie




https://www.dr.dk/sporten/cykling/vm-eksperten-staar-foran-sin-livret-efter-halvskidt-saeson-mange-forventede-jeg-bare

CyklingVM-eksperten står foran sin livret efter halvskidt sæson: 'Mange forventede, jeg bare vandt det hele'Amalie Dideriksen har ikke haft en sæson, som hun selv havde ønsket, men et topresultat ved VM kan rette op på det.
© ScanpixAf Frederik Palle og Tina Müller (interview)28.
sep.
2019 kl.
09.
05Læs opHvis cykelentusiaster kniber øjnene sammen og tænker små tre år tilbage, så vil de kunne huske en skrigende Julie Leth i ren jubelrus og en Amalie Dideriksen, som står og ikke rigtig kan forstå, hvad der lige er sket.
Et cykelløb midt i Qatars ørkenlandskab er nok heller ikke noget, der hjælper på den logiske tankegang, men Amalie Dideriksen havde altså netop skrevet dansk cykelhistorie.
Hun var blevet verdensmester.
I en alder af blot 20 år.
Fakta om Amalie Dideriksen- Født den 24.
maj 1996 i Tårnby Kommune- Kører for Boels-Dolmans- Ungdomshold var Amager Cykle Ring- Udover resultater på landevejen har hun også to VM-medaljer i banecyklingHvis man havde spurgt eksperter i den periode, hvem der ville blive den nye, store verdensstjerne i cykelsporten, så var der ikke mange, som havde tøvet, før de havde peget på Amalie Dideriksen.
Hendes koldblodighed, hendes evner til at sidde det rigtige sted og ikke mindst evnerne til at gøre arbejdet færdigt, gjorde hende unik.
Regnbuetrøjen regnes som en af de smukkeste i cykelsporten, og fra oktober 2016 var den hendes eje i et år.
- Efter jeg vandt VM i 2016, var der mange, som forventede, at jeg bare vandt det hele, siger Amalie Dideriksen i et interview med DR Sporten dagen før VM.
- Men det sker altså ikke bare lige fra den ene dag til den anden.
Der er altid rigtig mange gode ryttere at kæmpe med, så man får ikke bare lige sejrene, forklarer hun.
Det kræver da heller ikke meget mere end et hurtigt kig på resultatlisten for denne sæson for at konkludere, at der er virkelig mange gode ryttere i kvindecykling.
2019 er ikke gået, som Amalie Dideriksen havde håbet.
Bortset fra en flot DM-titel for andet år i træk, så er sejrene udeblevet.
Det er svært at forklare, hvad der lige har manglet i år for Amalie Dideriksen.
- VM bliver en chance for at vende sæsonen rundt.
Jeg har ikke haft den bedste sæson og har ikke fået de personlige resultater, som jeg håbede på.
Jeg vandt DM, og så havde jeg håbet på at kunne snuppe en sejr efter det.
Men det skete ikke.
Hun påpeger dog, at man også kan mærke succes gennem holdets sejre.
Specielt, hvis man har været en del af arbejdet op til sejren, som Amalie Dideriksen har været flere gange i denne sæson.
Hendes hollandske hold, Boels-Dolmans, er et af verdens absolut bedste hold, og hun er meget glad for at være på det hold, fordi omgivelserne er gode.
Det hjælper hende at køre med så gode ryttere.
- Jeg kan bare godt lide mesterskaber.
Der er trøjerne og medaljer på spil.
Det er bare generelt set specielt at komme på podiet, så jeg elsker at køre dem.
Amalie DideriksenDerfor ærgrer det hende også, at sæsonen ikke har siddet lige i skabet.
- Jeg synes egentlig, at man kan gøre sin træning så godt, som man kan og så stadig alligevel lige mangle de sidste procenter, der kan være forskellen på, om det bliver succes eller ej.
Hun har svært ved at sætte en finger på, hvor de procenter lige har gemt sig i denne sæson.
Amalie Dideriksens største resulter på landevejen- Verdensmester i 2016- Bronzemedalje ved VM i 2017- Vinder af klassikeren Ronde van Drenthe i 2017- Tre etapesejre i Boels Rental Ladies Tour- Etapesejr i OVO Energy Women’s Tour- Firedobbelt dansk mester- Nogle gange skal det hele bare gå op, for at det fungerer.
Træningen på cyklen og livet uden for cykling.
Hvis noget af det mangler, så får det indflydelse på resten, siger hun.
- Man skal blive ved med at tro på det, når man møder modgang og sejrene ikke lige kommer, men det kan godt være svært.
Det synes jeg i hvert fald.
Det er ikke altid lige sjovt at skulle træne i regnvejret, hvis det hele ikke spiller, forklarer Amalie Dideriksen.
- Men jeg tror stadig på, at det kommer.
Og hvem siger, at succesen ikke kommer i dag, hvor hun kører VM på landevejen?
Fordi hvis sæsonkalenderen var et menukort, så var det her hendes livret.
Dagens VM-rute i England er måske på papiret en tand for hård for Amalie Dideriksen, men der er et eller andet over hendes evner til de store mesterskaber.
Lad os eksempelvis bare kigge på hendes VM-historik på landevejen.
- Man arbejder for at få det pres, men når man så har det, kan det godt være lidt svært.
Det er en mærkelig balancegang.
Amalie DideriksenMed få undtagelser har VM været lig med et topresultat af den 23-årige amagerkaner.
To gange vandt hun VM som junior i 2013 og 2014, og i 2016 lavede hun altså karrierens højdepunkt, da hun blev seniorverdensmester i Qatar.
Året efter tog hun også en bronzemedalje ved VM i Bergen på en relativt kuperet rute, som ellers ikke passer til hende.
Så hun har gjort det før.
- Jeg kan bare godt lide mesterskaber.
Der er trøjerne og medaljer på spil.
Det er bare generelt set specielt at komme på podiet, så jeg elsker at køre dem.
Fire medaljer ved seks VM-deltagelser er sjældent set, og derfor er det heller ikke forkert at kalde hende en mesterskabsekspert.
Amalie Dideriksen forholder sig til ruten.
- Det er utrolig vigtigt at ramme dagen til et mesterskab og virkelig tro på det.
Man skal selvfølgelig også være heldig, og tingene skal flaske sig.
Og hvis man er en smule hurtig som mig selv, så har man et ret godt udgangspunkt, forklarer Amalie Dideriksen.
Det danske landshold kommer med relativt gode kort på hånden for et flot resultat.
Specielt forhåbningen om en afslutning, hvor Amalie Dideriksen eller Christina Siggaard sidder med, ville være et optimalt scenarie.
Cecilie Uttrup Ludwig er også en mulighed for Danmark, da hun har en fri rolle, og specielt hvis løbet bliver hårdt på stigningerne, så vil hun sidde der.
- Jeg tror, det er en rute, hvor man skal være rigtig meget på.
Der er to stigninger i starten, som er rigtig hårde og afgørende.
Feltet kommer til at splitte der, og jeg håber så på, at grupperne kan komme tilbage igen, siger Amalie Dideriksen.
Amalie Dideriksen blev nummer to i feltets spurt og tog dermed en bronzemedalje ved VM i Bergen i 2017.
- Jeg tror ikke selv, at jeg er en af de hurtigste opad.
Der kommer til at være en udskilning der, som jeg nok ikke vil være hurtig nok til at sidde med i, forklarer hun.
Men skulle de komme samlet til mål, så vil manges øjne være rettet mod den stærke danske rytter.
Hun har jo gjort det før.
- Det kan godt være lidt svært at skulle være lederen på holdet.
Det er også lidt et pres.
Det kan være lidt nemmere at arbejde for en af de andre, fordi rollen er simpel.
- Man arbejder for at få det pres, men når man så har det, kan det godt være lidt svært.
Det er en mærkelig balancegang.
Jeg prøver at have den indstilling, at jeg gør det så godt, jeg kan.
I 2016 var 'at gøre det så godt, jeg kan' nok til en guldmedalje, i 2017 var det nok til en bronzemedalje.
Hvad er det nok til i dag?
Du kan se kvindernes VM-løb på TV 2 Sport fra klokken 12.
30.
Derudover kan du lytte med i LIGA på P3.
FacebookTwitterKopier linkEmner:Amalie Dideriksen (cykelrytter)|Cecilie Uttrup Ludwig (cykelrytter)|Cykelsport|Qatar|TV 2 (tv-kanal)




https://www.dr.dk/nyheder/udland/afghanske-valgsteder-aabner-i-skyggen-af-trusler-om-angreb

UdlandAfghanske valgsteder åbner i skyggen af trusler om angrebAngreb i Kandahar fandt sted blot en time efter valgstederne åbnede.
Vælgere står i kø ved et valgsted i den afghanske storby Herat i det vestlige Afghanistan.
Af Emil Søndergård Ingvorsen28.
sep.
2019 kl.
07.
07Bemærk: artiklen er mere end 30 dage gammelLæs opDer skulle ikke gå meget mere end en time fra valgstederne i Afghanistan åbnede, før det blev slået fast, at situationen langt fra er stabil i det krigshærgede land.
En eksplosion fandt nemlig sted nær et valgsted i den afghanske by Kandahar, hvor meldingen indtil videre lyder på, at mindst 15 personer er såret, skriver Reuters.
Vi håber, at der ikke er noget svindel denne gang - hvis der er det, så vil vælgerne føle sig snydt endnu en gang.
Roya Jahangir, vælger og læge i KabulOg valget kommer der også i skyggen af nærmest skrinlagte fredsforhandlinger med Taliban, som også meget kraftigt har opfordret den afghanske befolkning til at undlade at stemme.
- Bliv væk fra valgsteder på valgdagen, lød det i den seneste advarsel fra Taliban.
Ingen har dog endnu taget skylden for angrebet i Kandahar.
Læs også:92 døde til Mirwais’ bryllup i AfghanistanMillioner af afghanere ventes dog at trodse den ildevarslende advarsel fra Taliban.
Og billeder fra flere nyhedsbureauer viser også, hvordan der allerede er lange køer ved flere valgsteder.
Ifølge Reuters vil omkring 100.
000 personer stå for sikkerheden ved de omkring 5.
000 valgsteder, hvor de i alt ni millioner registrerede vælgere kan stemme på 14 forskellige kandidater.
Håber på valg uden svindelEn af dem, der har trodset Taliban, er den kvindelige læge Roya Jahangir, som bor i hovedstaden Kabul.
Hendes mand og hende har tænkt sig at stemme også selvom, at det vil betyde, at de skal stå i kø i flere timer.
- Vi håber, at der ikke er noget svindel denne gang - hvis der er det, så vil vælgerne føle sig snydt endnu en gang, siger hun.
Det har ikke været mejslet i granit, at valget overhovedet ville finde sted i dag.
For det er nemlig allerede blevet udskudt to gange.
Først skulle det være afholdt i april, men det blev udskudt på grund af problemer efter et parlamentsvalg sidste år.
Så skulle præsidentvalget have været afholdt 20.
juli, men også det blev udskudt til i dag.
FacebookTwitterKopier linkEmner:Taliban|Valg og folkeafstemninger|Afghanistan|Kandahar|Krige og væbnede konflikter




https://www.dr.dk/nyheder/udland/overblik-fem-svar-saa-du-forstaar-whistleblower-sagen-i-usa

Mulig rigsretssag mod Donald TrumpSe temaUdlandOVERBLIK Fem svar så du forstår whistleblower-sagen i USADemokraterne i USA vil efterforske sagen de næste uger som trin på vej mod en rigsretssag mod Trump.
Præsident Trump trues med en rigsretssag som følge af whistleblower-sagen.
Af Louise Brodthagen Jensen28.
sep.
2019 kl.
09.
02Bemærk: artiklen er mere end 30 dage gammelLæs opEr der tale om en politisk motiveret whistleblower med løse andenhåndsoplysninger eller en troværdig beretning om adfærd, der potentielt kan betragtes som magtmisbrug i Det Hvide Hus?
Det er mere eller mindre kernen i hele den politiske strid, der i øjeblikket udspiller sig i USA, og som har fået Demokraterne til at sætte gang i en proces, der kan føre til en rigsretssag mod præsidenten.
Omdrejningspunktet er en indberetning fra en whistleblower i det amerikanske efterretningsvæsen.
Selv har præsident Trump afvist den med henvisning til, at den baserer sig på oplysninger, som personen ikke selv har overhørt eller haft direkte adgang til - blandt andet samtalen mellem Trump og Ukraines præsident, Volodymyr Zelenskyj.
Samtidig har Trump beskyldt whistlebloweren for at være drevet af et politisk motiv.
Blandt andet har han retweetet en historie fra det stærkt konservative nyhedssite Washington Free Beacon om, at whistleblowerens advokat skulle være forbundet til tidligere vicepræsident Joe Biden.
Selvsamme Joe Biden, som Trump i samtalen med Zelenskij beder om hjælp til at få efterforsket.
Men det er ikke det eneste, Trump beder om, fremgår det af notatet og udskriften af samtalen, der alt sammen er blevet offentliggjort - i redigeret form.
Men hvad står der egentlig i notatet, og hvorfor har det fået Demokraterne til at tage første skridt mod en rigsretssag?
Det kigger vi på her.
Hvad er hovedpunkterne i papiret?
Der blev taget noter og stillet masser af spørgsmål, da Maguire blev grillet af kongresmedlemmerne.
I det ni sider lange notat beskriver whistlebloweren, hvordan vedkommende har fået informationer, som personen finder troværdige og som tegner et billede af, at præsidenten har misbrugt sit embede til at lægge pres på Ukraines præsident for at få ham til at:•Tage initiativ til eller fortsætte en efterforskning af tidligere vicepræsident Joe Biden og Hunter Bidens gerninger.
•Hjælpe med at komme til bunds i anklager om russisk indblanding i præsidentvalget i 2016.
Anklagerne skulle være opstået i Ukraine og handler blandt andet om det amerikanske it-sikkerhedsfirma Crowdstrike, der slog alarm over russiske hackere tilbage i 2016.
•Møde eller tale med to personer, som præsident Trump anser som sin personlige udsendinge i det henseende.
Det drejer sig Trumps personlige advokat, Rudy Giuliani, og justitsminister William Barr.
Samtidig beskriver whistleblowereren, hvordan Det Hvide Hus forsøgte at indsamle al dokumentation af opkaldet og arkivere det i et særligt system, der normalt anvendes til at opbevare særligt følsomme oplysninger om landets nationale sikkerhed.
Og i et særskilt afsnit af notatet beskrives, hvordan flere amerikanske diplomater efterfølgende rejste til Ukraine for at rådgive Zelenskij og hans folk.
Også Rudy Giuliani skal ifølge notatet have rakt ud til præsident Zelenskijs folk i løbet af foråret og have planlagt møder med dem.
Derudover har Trumps personlige advokat holdt møder med en tidligere ukrainsk rigsadvokat, der tidligere i år fremsatte korruptionsanklager mod Joe Biden.
Anklager, han siden har trukket tilbage.
Giulianis møder med diverse embedsfolk i Ukraine vækkede ifølge notatet bekymring i det amerikanske udenrigsministerium.
Endeligt noterer whistlebloweren sig, at der i løbet af juli sker et kursskifte i forhold til udbetaling af USA's økonomiske bidrag til Ukraine, og at præsidenten har beordret, at den skal tilbageholdes.
Hvad ved vi om whistlebloweren?
Joseph Maguire, fungerende leder af den nationale efterretningstjeneste, kender end ikke identiteten på whistlebloweren.
Ikke særlig meget.
I en over tre timer lange høring i Kongressen i går slog fungerende leder af den nationale efterretningstjeneste Joseph Maguire fast, at selv han ikke er bekendt med personens identitet.
Whistleblowerens advokat har dog bekræftet, at vedkommende har arbejdet indenfor efterretningsvæsenet.
Den amerikanske avis New York Times bragte i går flere detaljer om personen, baseret på anonyme kilder, men historien blev øjeblikkeligt kritiseret, og på Twitter blev der opfordret til at droppe avisen.
Avisen har forsvaret sin beslutning her.
Historien kom frem få timer efter, at Trump ved et lukket arrangement sagde, at den person, som har tale med whistlebloweren "nærmest er det samme som en spion" og krævede at få at vide, hvem det er.
Hvorfor bliver justititsministeren og Trumps advokat nævnt?
Donald Trump og justitsminister, William Barr.
Ifølge justitsminister William Barr blev han først informeret om opkaldet flere uger efter, det fandt sted.
I en kort udtalelse afviser ministeriet desuden, at Barr skulle have talt med præsident Trump om en efterforskning af Joe Biden, ligesom det også afviser at være bedt om at kontakte Ukraine og at have diskuteret emnet med præsidentens personlige advokat.
Rudy Giuliani derimod har forsvaret sig på Twitter, hvor han blandt andet forsøger at så tvivl om whistleblowerens troværdighed.
Han har desuden frigivet, hvad han hævder er en sms-udveksling mellem ham selv og en diplomat i udenrigsministeriet for at dokumentere, at ministeriet var orienteret om, hvad han foretog sig.
Diplomaten, der har fungeret som særlig udsending i Ukraine, har nu valgt at træde tilbage, men det forventes, at han vil være blandt dem, der bliver indkaldt til høring i Kongressen.
I et interview i magasinet The Atlantic holder Giuliani fast på, at hans oplysninger om Biden er troværdige.
- Hvis den fyr er en whistleblower, så er jeg også en whistleblower, siger præsidentens personlige advokat.
Flere demokrater forventer, at både William Barr og Rudy Giuliani vil blive indkaldt til høring i Kongressen.
Hvorfor er opkaldet mellem Zelenskij og Trump vigtigt?
Volodymyr Zelenskij og Donald Trump mødtes for første gang i New York i løbet af ugen.
Demokraterne har anklaget Donald Trump for at søge hjælp hos Volodymyr Zelenskyj for at få skadelige oplysninger om en politisk rival, der lige nu er blandt favoritterne til at blive Demokraternes præsidentkandidat ved valget næste år.
Læs også:Spørgsmålene hober sig op om opkaldet til Ukraine: Hidtil alvorligste sag truer TrumpDet, Trump bliver beskyldt for, er at have tilbageholdt USA's milliardstore militære hjælpepakke til Ukraine for at lægge pres på Zelenskij.
Præsidenten har erkendt, at han personligt blokerede for, at midlerne blev frigivet til Ukraine - hvilket de sidenhen er blevet - men afviser, at det var med det formål at presse sin ukrainske kollega.
Samtalen mellem de to præsidenter kan du lytte til her, hvor en dansk udgave bliver læst op af to af P1 Morgens journalister.
Hør samtalen mellem Trump og Zelenskyj læst op på dansk herHvad gør Kongressen nu?
Adam Schiff og republikaneren Devin Nunes (tv.
) vil i de kommende uger stille spørgsmål i Kongressen.
Opkaldet til Ukraine sammenholdt med de påståede forsøg på at gemme al dokumentation af opkaldet af vejen har ført til, at Demokraterne nu vil til bunds i sagen for at finde ud af, om den kan føre til en rigsretssag mod præsidenten.
- Det er et cover-up, lød det i går fra formanden for Repræsentanternes Hus, Nancy Pelosi.
Allerede nu har formand for efterretningsudvalget i Repræsentanternes Hus Adam Schiff gjort klart, at man udsender stævninger og iværksætter høringer i de kommende uger, hvor Kongressen ellers har indstillet arbejdet.
Blandt andet er udenrigsminister, Mike Pompeo, blevet bedt om en liste med navne, der kan have overhørt opkaldet eller have informationer om sagen.
Et af udvalgets demokratiske medlemmer, Mike Quigley, siger til CNN, at han forventer desuden, at både Rudy Giuliani og justitstminister William Barr vil blive indkaldt til høring.
FacebookTwitterKopier linkEmner:Donald Trump (politiker)|Mike Pompeo (politiker)|Ukraine|Virksomhedsdrift|Repræsentanternes Hus




https://www.dr.dk/nyheder/politik/ny-forskning-nationale-test-styrker-eleverne-markant

PolitikNy forskning: Nationale test styrker eleverne markantPernille Rosenkrantz-Theil (S) er ikke overrasket over resultaterne fra nyt studie om nationale test.
Børne- og undervisningsministeren er ikke overrasket over den nye forskning, der viser, at nationale test styrker eleverne.
(Arkivfoto) 28.
sep.
2019 kl.
02.
42Bemærk: artiklen er mere end 30 dage gammelLæs opDe omstridte nationale test kan være et billigt og brugbart redskab til at hæve elevers faglighed, tyder ny forskning på.
Det skriver Berlingske.
Rundt regnet er effekten af at undvære nationale test som at gå glip af undervisning i længere tid.
- For læsning i dansk svarer effekten til to-tre måneders undervisning i løbet af to år.
For matematik er effekten lidt mindre, siger professor på Økonomisk Institut ved Aarhus Universitet Helena Skyt Nielsen, der er en af forskerne bag projektet, til Berlingske.
Regeringen har ellers foreslået, at de nationale test bliver afskaffet i de mindre klasser og erstattet af bedre målinger i de øvrige klasser.
I foråret fandt forskere fra Aarhus Universitet "en række bekymrende træk" ved testene.
De målte ikke præcist, lød det.
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
32 forskere svarede i en kronik i Politiken, at testene måler "udmærket".
Den nye forskning viser, at effekten af testen er særligt høj for fagligt svage elever.
Det gælder børn af forældre med lav indkomst samt ikkevestlige indvandrere.
Forskerne har ifølge Berlingske målt på i alt cirka 136.
000 elever, der gik i 2.
til 6.
klasse i skoleåret 2009/2010, og set på deres faglige niveau i dansk to år efter, at de tog – eller ikke tog – testen.
Tilsvarende for matematik har de set på cirka 46.
000 elever, der gik i 3.
klasse i skoleåret 2009/10 tre år efter.
Også fire år efter klarer elever, der har taget testen, sig markant bedre, viser tallene.
- Effekten er samme størrelsesorden, som hvis man har en ekstra lærer i klassen ti timer om ugen i et helt år.
Det er en meget dyr metode at opnå nogenlunde samme effekt, som kan nås med de nationale test, siger Helena Skyt Nielsen.
Børne- og undervisningsminister Pernille Rosenkrantz-Theil (S) er ikke overrasket over resultaterne fra det nye studie.
- Det skulle være meget mærkeligt, hvis testene ikke havde en positiv effekt.
Det var netop meningen med dem.
- Men jeg vil gerne sætte spørgsmålstegn ved, om den samlede effekt er stor nok.
Jeg synes, at vi kan gøre det endnu bedre, siger ministeren til Berlingske.
/ritzau/FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Berlingske Media|Uddannelse|Videnskab




https://www.dr.dk/musik/500000-har-set-deres-kontroversielle-video-vi-er-ikke-bare-dumme-perkere

Musik500.
000 har set deres kontroversielle video: 'Vi er ikke bare dumme perkere'Gruppen Shooter Gang har pistoler og stoffer med i en musikvideo, og det har skabt debat.
© drAf Rikke Bjerge, Jakob Friis Thorø Lund og Foto: Hedda Rysstad28.
sep.
2019 kl.
07.
02Læs opPengebundter og stoffer skifter hænder, unge maskerede mænd iført skudsikker vest står på parkeringspladsen og viser gyldne patroner, mens skarpladte pistoler bliver affyret.
Videoen ligner noget fra den udenlandske drill-rap.
En genre, der i Storbritannien har medført en række bandlyste videoer på Youtube på grund af voldsomt indhold.
Men denne video er faktisk fra Danmark - nærmere betegnet Aarhus Vest -, og den er mere rå og med flere våben, end alt hvad man tidligere har set herhjemme.
Se Shooter Gangs musikvideo her.
Derfor har den på kort tid vakt opsigt og skabt debat, mens den er blevet set af over en halv million på Youtube.
Og også derfor holder politiet særligt øje med den.
Bag videoen står den nye rapgruppe Shooter Gang, som har udgivet deres første sang 'Mask på'.
I dag skal de give deres første interview nogensinde.
Hør Shooter Gangs 'Mask på' lige her:Shooter Gang - Mask påShooter Gang består af de tre aarhusianere Tan, Belly og Dinero.
23-årige Dinero dukker aldrig op, men vi møder 21-årige Tan og 20-årige Belly midt i Trillegården, hvor de bor.
Trillegården er en del af Herredsvang i Aarhus Vest, hvor der ifølge Wikipedia bor 5.
000 personer med 69 nationaliteter.
Om rapgenren drillShooter Gang er særligt inspireret af drill-rap.
Drill er opstået omkring år 2012 i USA og er kendt for at være en meget voldsom og dyster rap-genre, der ofte handler om skyderi, stofmisbrug og bandeliv.
Genren har senere spredt sig til resten af verden, og drill-rap er især populært i Storbritannien lige nu.
Her er flere musikvideoer blevet bandlyst på Youtube på grund af voldsomt indhold.
Her har de leget som børn og hængt ud som store.
Og selvom de er flyttet hjemmefra, er de aldrig flyttet væk.
Tan: - Lige meget, hvor godt det kommer til at gå med Shooter Gang, vil jeg altid blive her.
Belly: - Det samme med mig.
Jeg bliver her.
Tørklæde og klovnemaskeShooter Gang har på kort tid fået sat Trillegården på den danske rapscene med deres kontroversielle debutvideo, og drengene har fået stor opmærksomhed - selvom ingen ved, hvem de er.
I videoen til 'Mask på' har de bogstavelig talt masker på i form af tørklæde og klovnemaske.
Men det er ikke kun til ære for videoen.
På sociale medier viser de heller ikke ansigter, og når de skal have taget billeder efter dette interview, ryger Tans tørklæde op og Bellys skimaske på igen.
Tan: - Jeg synes ikke, det har betydning, hvem der laver musikken.
Så længe du kender rapperens baggrund og ved, han er ægte.
Ansigtet betyder ikke noget.
Vi er heller ikke klar til folk, der genkender os.
Lad os sige, at vi er udenbys, og nogle kan genkende os.
Når jeg er færdig med det her, vil jeg kunne leve mit liv videre uden at være kendt som rapper.
Forstår du?
Belly: - Det er musikken, der har budskabet.
Når vi har den her maske på, siger vi tingene for os alle sammen herude.
Tan: - Du ser i UK og Frankrig, at de rapper med masker på.
Der er bare ikke nogen seriøse artister i Danmark, der har gjort det før nu.
De mange personer, der optræder i videoen til 'Mask på', er alle maskerede.
Indspillede på et bibliotekDet var lidt af et tilfælde, at netop de tre blev til Shooter Gang sidste efterår.
De var en del af en masse drenge fra Trillegården, som altid gik sammen og 'røg joints og freestylede'.
En dag gik Tan, Belly og Dinero ind på det lokale bibliotek midt på torvet, hvor der var et musikstudie.
Der indspillede de sangen 'Mask på', som de havde gået og rappet sammen i noget tid.
Indspilningen i bibliotekets studie gik så godt, at den aarhusianske rapper Marwan, som også er opvokset i Trillegården, fik et tip om det.
Han arbejder i dag for pladeselskabet Universal Music, og han hev fat i drengene, signede dem - og bad dem i den forbindelse om at finde på et navn til deres nye rapgruppe.
Shooter Gang blev skabt.
- Jeg syntes, den maske var fed og passede med det outfit, jeg havde på.
Det hele passede godt sammen, siger Belly om valget af klovnemasken til videoen.
Tidspunktet var rigtigt for drengene.
Belly var lige blevet færdig med gymnasiet, og Tan og Dinero var med egne ord 'på gaden'.
Hvad der ligger i det, kan man måske få en idé om, når man hører Shooter Gangs tekst i 'Mask på'.
'Seks biler patruljerer, jump out gang, hel' holdet det er klar på at eskalere, vi trykker nogen par gang' i luften, de vil ikk' mere.
Og jeg vil ram en mil', ram' stort, ram' fler'Tan: - Det, jeg rapper om, er det, der sker i mit liv.
Forstår du mig?
Jeg skriver ikke om noget, jeg har set i en film, jeg skriver om mit liv.
Det, jeg er i lige nu.
Hvad, der sket i dag.
Min levestil.
Belly: - Det er ikke, fordi vi anbefaler den her livsstil til nogen overhovedet, men vi lever i Danmark, og der sker de her ting.
Det her er vores virkelighed.
Så kan man ligesom vælge at tage det til sig eller lade være.
- Rappere som Gilli laver fede musikvideoer, hvor du ser dem flashe deres diamanter og tøj.
Det har man set meget af.
Men du har ikke herhjemme set noget lignende den her musikvideo, som kan give noget virkelighed, siger Shooter Gang om ‘Mask på’.
Hvad er det, I ser herude?
Belly: - Man skal bare lytte til teksten, så bliver man sat rimelig godt ind i, hvordan det er at leve herude for at være helt ærlig.
Tan: - Når vi siger: 'Vi trykker, ligesom vi var i Chicago', er det ikke, fordi det her er som Chicago, for det er det overhovedet ikke.
Men noget af det er den samme levestil.
Der sker ting her, også forkerte ting, som i Chicago, men bare ikke i samme mængde.
De er jo flere millioner, og vi er en lille del af Aarhus.
Belly: - Men i sidste ende er det realiteten, det vi siger.
Vi står ikke og rapper om alle mulige ting, som ikke sker herude.
I musikvideoen optræder flere muskelhunde som King, der ses på billedet.
Vores egen historieOg det er netop dét, der, ifølge Shooter Gang selv, adskiller dem fra mange andre rappere her i Danmark.
At de er ægte.
Tan: - Der er mange rappere, der rapper om noget, de ikke er.
Det kan du høre på teksterne.
Du har ikke hørt nogen i Danmark rappe på den måde, vi gør det på.
Vi fortæller det detaljeret, mens andre rappere kun har hentydninger.
De ting, som bliver sagt i sangen, og de ting, der bliver gjort i musikvideoen, kan vi ikke kommentere på.
Belly, 20 år, rapper i Shooter GangBelly: - Vi gengiver vores egen historie i stedet for at gengive andres.
Der er mange af de rappere, der er populære i dag, som kender folk, der har lavet en masse ting, og som gengiver deres historie.
Forskellen er bare, at vi er den gruppe, som laver de her ting.
Hvad er det for nogle ting, I laver?
Belly: - De ting, som bliver sagt i sangen, og de ting, der bliver gjort i musikvideoen, kan vi ikke kommentere på.
Hvorfor ikke?
Tan: - Fordi vi aldrig ved, om politiet følger med.
Det kan vi ikke gå i detaljer med.
Tunge guld-Rolex bæres af Belly og Tan.
 - Nu er der kommet nogle fra Aarhus, der endelig har sat et mærke, og det tror jeg, aarhusianere er glade for, siger Shooter Gang om deres popularitet.
 - Hver gang vi laver noget musik, hører dem i området det.
Hvis folk kan lide det, ved vi, den er der, fortæller Tan.
 Shooter Gang hænger ofte ud med deres venner på torvet og parkeringspladsen i området omkring Trillegården, hvor deres muskelhunde er med.
 Belly bærer i dagens anledning skimaske.
I videoen er det en klovnemaske.
1 / 5Tunge guld-Rolex bæres af Belly og Tan.
1 / 5- Nu er der kommet nogle fra Aarhus, der endelig har sat et mærke, og det tror jeg, aarhusianere er glade for, siger Shooter Gang om deres popularitet.
2 / 5- Hver gang vi laver noget musik, hører dem i området det.
Hvis folk kan lide det, ved vi, den er der, fortæller Tan.
3 / 5Shooter Gang hænger ofte ud med deres venner på torvet og parkeringspladsen i området omkring Trillegården, hvor deres muskelhunde er med.
4 / 5Belly bærer i dagens anledning skimaske.
I videoen er det en klovnemaske.
5 / 5Kammeraters våbenEn ting, man dog godt kan konstatere, er, at det flyder med skydevåben i videoen til 'Mask på'.
Men Tan og Belly nægter, at der er tale om ægte - og dermed ulovlige - våben.
- Det hele er falsk.
Og så er det i øvrigt ikke os, der holder de våben i videoen.
De her våben har vi ikke haft noget med at gøre.
Det er vores kammeraters, og mere kan vi ikke sige om det, siger Tan, mens de begge smiler.
Men hvad, de til gengæld gerne vil udtale sig om, er, at dansk rap trænger til ny inspiration.
Tan: - Det er altid afrotrap og reggaeton.
Det er altid om en bror, der ikke er loyal.
Alle vil være Gilli, Branco og Stepz.
Men du kan ikke ramme den samme lyd eller stil som dem.
Du skal lave noget unikt, som ingen andre i Danmark har lavet.
Vi har bragt en ny lyd til Danmark.
Belly: - Lige pludselig rapper de 'Mamacita' på spansk, selv om de egentlig ikke har noget med det land eller sprog at gøre.
Meget rap er blevet meget popagtig.
Vi har tænkt os at lave hardcore rap både i stil med 'Mask på', men også noget mere melodisk.
Belly og Tan fortæller med et smil, at våbene i musikvideoen ikke er ægte.
Dyster og mørk genreDrengenes store inspiration kommer i stort omfang fra den internationale drill-scene; især lytter de til amerikansk, fransk og UK-drill.
Drill er en speciel rapgenre, der er kendt for at have rå musikvideoer med pistoler og bander.
Ifølge radiovært og hiphopekspert Pelle Peter Jensen startede drill omkring 2012 i Chicago - som ofte bliver kaldt Chiraq på grund af en helt ekstrem mordstatistik.
I dag er drill særligt populært i England.
Han forklarer, at drill er en opdatering af den gamle gangsterrap.
Måske frasorteret det glorificerende element.
- Det er nærmere et øjebliksbillede og et portræt af det håbløse liv i ghettoerne.
Derfor er det også en ganske dyster og mørk genre fyldt af følelser og fortællinger om, hvordan det er at vokse op blandt skyderier og stofmisbrug.
Det er ofte en lidt apatisk og voldsom fortælling fra et sted, hvor nogle unge føler, at de ikke har andre muligheder for at blive til noget, siger Pelle Peter Jensen.
Bandlyst fra YoutubeFlere drill-rappere i England har fået bandlyst deres musikvideoer på Youtube på grund af det voldsomme indhold.
Sidste år drejede det sig ifølge BBC om over 30 videoer.
Pelle Peter Jensen kalder drill for en 'dyster dagbog fra de hårdeste kvarterer'.
- Hvor de fleste rappere måske har flirtet lidt med nogle hårde attituder uden måske at have så meget at have det i, så er drill-genren ofte et vindue direkte ind til en virkelighed, hvor man opererer på den anden side af loven.
Mange af udøverne i England og USA har også direkte forbindelser til bander.
Det gør den meget dyster, men også meget autentisk, og flere rappere forklarer, at det har reddet deres liv fra kriminalitet, forklarer han.
- Det kan ligeså godt være os alle sammen bag den maske.
Vi taler på vegne af hele vores område, og hvad vi ser her i dagligdagen, lyder det fra Shooter Gang.
Selve videoen skiller sig jo også rimelig meget ud med hårde stoffer, pistoler og så videre.
Hvorfor tror du, at de har lavet sådan en video?
- Selvfølgelig bliver det lidt ekstremt, når de både kalder sig Shooter Gang, og der også bliver skudt med håndvåben i videoen.
Men det er et stykke dansk virkelighed anno 2019.
Det kan man ikke ignorere, selvom det måske ikke er et charmerende faktum.
Bliver den her type rapmusik det nye herhjemme, eller er det en døgnflue?
- Dansk rap har været på toppen stort set konstant de sidste 20 år.
Det, tror jeg ikke, ændrer sig lige foreløbig.
Men jeg tror ikke, at der er én undergenre, der kommer til at skubbe de andre ud.
Kan du spille et nummer som 'Mask på' i landsdækkkende radio, hvor du er vært?
- Uanset hvad, jeg spiller i radioen, så handler det om, hvorvidt det har en musikalsk kvalitet, og om det peger mere fremad end tilbage.
Og der synes jeg stadig, at det her mangler lidt for meget til at blive spillet i bedste sendetid på P3.
Men de skal bare blive ved med at dygtiggøre sig, så kan det være, at det kommer en dag.
Dinero er det tredje medlem af rapgruppen.
Han dukkede aldrig op til dagens interview.
Shooter Gang markerer sig kraftigt på Instagram og igennem musikvideoen.
Hvad betyder de sociale medier for drill-musik?
- Når ikke radioen og de etablerede medier vil anerkende en genre, er det jo heldigt, at man kan nå sine fans via sociale medier.
Mange af de absolut mest populære danske musikere er stort set renset fra det danske mediebillede, men når alligevel til tops takket være blandt andet sociale medier, fordi de taler direkte til en generation, der kan relatere til deres sange, siger Pelle Peter Jensen.
© Screendump fra Chief Keefs musikvideoKendte drill-rappereChicago er drill-rappens fødested.
Her er det rappere som Chief Keef og Lil Durk, der har gjort genren kendt.
Sangen 'Love Sosa' af Chief Keef har over 100 millioner visninger.
I Storbritannien er det særligt grupperne 67 og Section Boyz, der har taget genren til sig og er populære blandt unge.
Shooter Gang er også inspireret af den franske scene, der også trækker tråde til drill-rap.
Det er blandt andet en rapper som Kalash Criminel, som Shooter Gang lader sig inspirere af.
Ikke bande - bare vennerOg det er netop på sociale medier, at Shooter Gangs video om livet i Trillegården har vakt opsigt.
Både i marts og juni i år har der været skyderier i området, som resulterede i en visitationszone, hvor der blev beslagslagt både skydevåben, stikvåben og skudsikre veste.
Ifølge politiet kunne skyderierne have forbindelse til en konflikt mellem to aarhusianske grupperinger.
Men drengene fra Trillegården afviser, at de er banderelaterede.
Belly: - Hos politiet er vi åbenbart stemplet som en bande.
Men det har vi aldrig nogensinde været.
Vi er brødre.
Den ene kommer fra den her opgang, den anden kommer fra den opgang, og så mødes vi her.
Tan: - Vi er ikke en bande, vi er bare nogle drenge, der startede med at spille fodbold, køre scooter og endte med at holde sammen som gode venner.
Politiet har det med i medierne at sige alt muligt om os, som ikke passer.
Om hvordan området er, at du kan risikere at blive skudt, og jeg ved ikke hvad.
Men vi har aldrig gjort nogen noget.
- Vi henter overhovedet ikke vores inspiration fra dansk musik, siger Shooter Gang.
Men forstærker jeres musikvideo ikke bare billedet af, at folk tror, de kan blive skudt herude?
Belly: - Man kan sige, at den her video er baseret på en virkelig historie, men er redigeret lidt med fiktionelle billeder.
Overdrivelse fremmer forståelsen.
Trillegården er et barskt sted.
Men du kan føle dig tryg i området.
Hvis du ikke generer nogen, er der ingen, der generer dig.
Tan, 21 år, rapper i Shooter GangEr jeres video et virkelighedsbillede af, hvad der sker i Trillegården?
Tan: - Den giver en lille forståelse af det, kan man sige.
Men hvis man har fulgt med i rapmusik gennem årene, kan man se, det er helt normalt at vise de her ting.
Vi er bare dem i Danmark, der gør det først.
Man burde kunne se forskel på den virtuelle verden og den virkelige verden.
Trillegården er et barskt sted.
Men du kan føle dig tryg i området.
Hvis du ikke generer nogen, er der ingen, der generer dig.
Hvorfor rapper I: 'Alle heromkring de vil gerne være El Chapo', som er en af de største narkobaroner i verden?
Tan: - Nu overdriver jeg lidt med El Chapo, men overdrivelse fremmer forståelsen.
Det betyder, at alle vil gerne være pusher, alle vil gerne sælge, alle vil gerne have rollen som kriminel.
Hvorfor vil alle gerne det?
Tan: - På grund af penge og hype.
Men der er også masser af ulemper ved det, forstår du mig?
Det er ikke det fedeste.
Der er masser af andre muligheder.
Hvis jeg kunne vælge at have masser af penge tjent på hvidt arbejde, ville jeg hellere det end have det på et sort arbejde.
Lad os sige, at jeg bor hjemme og skal studere, så får jeg et par tusind kroner i SU.
Så er det mere attraktivt, hvis jeg ved, jeg kan lave 30.
000.
Tan, 21 år, rapper i Shooter GangMener du dermed, at det ikke er så nemt at få et hvidt arbejde for mange herude?
Tan: - Ja, når du er opvokset her og har set fra barnsben, hvordan det fungerer her, så tager gaden dig.
Lad os sige, at jeg bor hjemme og skal studere, så får jeg et par tusind kroner i SU.
Så er det mere attraktivt, hvis jeg ved, jeg kan lave 30.
000.
Det hænger selvfølgelig sammen med, hvor du er fra, og hvilke venner du går med.
Som lille ser du altid op til de ældre.
Har I aldrig haft lyst til at læse videre og få et godt job på den måde?
Tan: - Det er lettere sagt end gjort, for hvordan skal jeg opnå det?
Der er nogle af os, der har været inde og sidde.
Jeg kan ikke bare få et job.
Hvordan skal jeg få et fancy job, når jeg er fra gaden og ikke har noget på mit CV?
For at få en uddannelse og tjene mange penge, tager det minimum ti år, før jeg er færdig, hvor jeg er på SU.
Når jeg er på gaden, kan jeg tjene ti gange det dobbelte.
Selvfølgelig vælger jeg det sidste.
Han holder en pause og tager et hvæs mere på sin joint.
Tan: - Min far har ikke et stort firma og mange penge, og det har min mor heller ikke.
Jeg kender ikke nogen, der kan give mig et job et sted, og det gør Belly og Dinero heller ikke.
Vores baggrund giver os ikke det job, vi gerne vil have.
Den rødbrune farve dominerer området omkring Trillegården.
 De forskellige håndtegn i videoen refererer til Trillegårdstegnet, der er lavet for over 20 år siden.
 De unge mænd er alle opvokset i området og hænger altid ud sammen.
 I Nærkøb Bazar på torvet kender drengene ejeren.
 Tan og Belly er vokset op sammen i murstensblokkene.
1 / 5Den rødbrune farve dominerer området omkring Trillegården.
1 / 5De forskellige håndtegn i videoen refererer til Trillegårdstegnet, der er lavet for over 20 år siden.
2 / 5De unge mænd er alle opvokset i området og hænger altid ud sammen.
3 / 5I Nærkøb Bazar på torvet kender drengene ejeren.
4 / 5Tan og Belly er vokset op sammen i murstensblokkene.
5 / 5'Ikke bare dumme perkere'Indtil nu.
Drengene er blevet signet af et pladeselskab, og det betyder, at der nu er kontrakter og regler, der skal overholdes for, at musikken kan blive udgivet.
Tan: - Selvfølgelig kan vi godt samarbejde med dem, men vi skal også tænke os om.
Vi er ikke bare dumme perkere.
Altså vi er ikke bare sjakaler, men vi kan sagtens være sjakaler, og vi ved, hvornår vi skal være det.
Vi har manér og har respekt.
Universal giver os flere muligheder for at få musikken ud.
Hvis de også kan lide det, så ved man jo, at man er på vej op mod noget stort.
© Screendump fra Sasha Go Hards musikvideoKvindelige drill-rappereDrill-rappen er ikke kun domineret af mænd.
Flere udenlandske, kvindelige rappere har også taget genren til sig.
Det gælder blandt andet Sasha Go Hard og Katie Got Bandz, der også går under navnet Drillary Clinton.
Kvindernes sange indholder samme dystre temaer som deres mandlige kollegaer.
På Spotify har I over 210.
000 afspilninger, og på Youtube har I nået en halv million views.
Har I gjort jer nogle tanker om at være rollemodeller for andre unge?
Belly: - Jeg synes, det er vigtigt at gøre det klart for de små, at det her er ikke noget, vi anbefaler.
Vi viser bare, hvad der sker hos os.
Tan: - Du skal tænke på, hvad børn kan se på internettet.
Det, de ser fra os, er ingenting i forhold til, hvad de ellers kan se der.
Der er mange andre videoer, der er meget mere brutale.
Jeg tror ikke, vi gør nogen forskel.
Belly: - Vi har mange tætte brødre, der er inde at sidde.
Men det er ikke noget, der sker for dig, fordi du sidder og ser vores video ude i villakvarteret i Risskov.
Tan: - Gadens drenge kan relatere til vores budskab, mens andre, der ikke lever den her livsstil, bare synes, det er en fed sang.
Boligblokkene omkring Trillegården blev opført fra 1976-1981.
Politiet: Vi holder øje med Shooter GangDet synspunkt er Østjyllands politi ikke enige i.
Ifølge politiinspektør Michael Kjeldgaard har politiet holdt øje med Shooter Gangs video, siden den kom ud for en måned siden.
- Vi har været inde og analysere videoen, og vi kan ikke umiddelbart fastlægge, hvorvidt der er tale om ægte våben eller ej.
Så på den måde kan vi ikke sige, om våbenloven er overtrådt - om der er brugt ægte våben i videoen.
Men det, den prøver at portrættere, ser vi på med meget, meget stor alvor og også bekymring.
For de af områdets unge med færrest ressourcer sender den her video et signal om, at det her miljø skaber status – en status, de måske ikke har eller føler, de kan få på anden måde.
Politiinspektør Michael KjeldgaardHvorfor ser I på videoen med stor alvor?
- Vi synes, videoen tegner et forvrænget billede af et lokalmiljø, som vi ikke kan genkende.
Det er et overdrevet billede af, hvordan hverdagen er i lokalområdet, som, vi synes, sender et forkert signal til unge mennesker.
Hvad er det for et forkert signal?
- For de af områdets unge med færrest ressourcer sender den her video et signal om, at det her miljø skaber status – en status, de måske ikke har eller føler, de kan få på anden måde.
Drengene siger selv, de ikke er en bande.
Hvad er jeres syn på det?
- Vi ved ikke, hvem der optræder på videoen, men vi ved, der er bandegrupperinger i Aarhus Vest.
Det ved vi, fordi vi har haft bandekonflikter i det område for ikke ret lang tid siden.
Det er et område, vi monitorerer meget tæt.
Vi har en generel bekymring for, at unge søger mod bandemiljøet, derfor arbejder vi hver dag intensivt sammen med Aarhus kommunes magistrat for sociale forhold og beskæftigelse, skoler, klubber og væresteder samt boligselskaber for at undgå dette.
- Folk tror, der er masser af penge og magt og dit og dat ved det her liv, men der er også slemme ulemper, siger Tan.
Føler I, at der er risiko for, at Shooter Gangs video opildner til kriminalitet?
- Det er svært for mig at sige, hvordan det påvirker de unge.
Jeg kan bare sige, at i og med rapmusikken er populær blandt unge, kan der være en bekymring for, at det kan få unge mennesker til at synes, det giver status – at de er noget ved som rapper at tematisere og forherlige bandemiljøet.
Men intet kunne være mere forkert.
Fan: 'Det er råt og fedt'22-årige Sonny Jakobsen er vokset op i et parcelhuskvarter i Højbjerg.
Han har set 'Mask på' et utal af gange på Youtube - og er vild med den.
Det er råt og fedt.
Det er noget, man ikke har hørt på samme måde før.
Sonny Jakobsen, 21, fan- Det er råt og fedt.
Det er noget, man ikke har hørt på samme måde før.
Teksten og videoen er helt vildt rå, og det er det, jeg rigtig godt kan lide ved drill-rappen.
I drill er der plads til, at man kan udtrykke sig selv meget aggressivt og direkte.
Og det er præcis det, de gør i den her video, siger Sonny Jakobsen.
I hans vennekreds er sangen hurtigt blevet en fast del af playlisten, både når drengene skal i byen, men også når Sonny bare hygger sig eller kører rundt i bilen.
- Man hører det altså ikke kun, hvis man skal lave ballade, som han siger.
22-årige Sonny Jakobsen er opvokset i et parcelhuskvarter i Højbjerg.
Han er stor fan af Shooter Gang.
Han er træt af at høre om politikere og politi, der kritiserer Shooter Gang for at tegne et forvrænget billede af deres liv i Trillegården.
- Du kan ikke tale for det enkelte individ og fortælle ham, hvordan livet er.
Man kan jo se på de her drenge, at de har oplevet eller har været en del af noget, der måske ikke altid er lige godt, siger han og fortsætter:- Shooter Gang giver bare et indblik i, hvordan de har det.
Man smører jo altid tykt på selvfølgelig, men jeg tror sgu på dem, når de rapper: 'Tur på en 300 kubik, fuck det den nier sagde klick'.
Men derfor opfordrer de jo slet ikke til, at folk skal gå ud og skyde hinanden eller til at sælge stoffer.
Sonny Jakobsen tror ikke, at hverken videoen eller musikken vil påvirke folk til at ende i ballade.
- Hvis man bliver påvirket af det, så det nok, fordi man er en rod i forvejen.
Men det er ikke Shooter Gang, der skal stå til ansvar for det.
Så skal alle rappere stå til ansvar for alt muligt.
Fordi man hører deres musik, betyder det jo selvfølgelig ikke, at fans bare fremover vil skyde efter hinanden hver dag, slår han fast.
'Brug for ærlige mennesker'Tilbage i Trillegården skal interviewet til at runde af.
Shooter Gang siger, at der er en masse godt i vente fra dem snart.
Og det ved de, fordi musikken er godkendt.
Ikke af pladeselskabet - men af deres venner herude.
Tan: - Hver gang vi laver noget musik, hører dem i området det først.
Drengene her er ærlige.
Du ved, hvis drengene siger, det ikke lyder godt, så lyder det ikke godt.
I stedet for at en udefra siger, det lyder fedt for at hype mig op.
Vi har brug for ærlige mennesker.
Belly: - Nu snakker vi ikke bare om fem personer, men tyve personer fra området, som alle siger, det nok skal ramme.
Det giver selvtillid.
Hvis du ikke tror på det, kommer det ikke til at ske.
Du skal tro på dig selv.
- Alle os fra Trillegården er totalt stolte af at være herfra.
Vi har et sammenhold og et broderskab herude.
Vi er rigtig gode venner, som er blevet brødre, siger Belly.
Drengene ved godt, at deres tekster og videoer allerede er skudsmål for en masse kritiske kommentarer, og allerede nu er der mange hadefulde og racistiske kommentarer på Youtube, som blander sig med de positive.
Men det er ikke noget, der rører dem.
Tan: - Jeg er ligeglad, når folk skriver 'samfundstaber', de skaber bare mere hype.
Jeg griner og ryger en joint, for jeg synes, de er fucking sjove.
Men i sidste ende er jeg glad, for det er mig, der får opmærksomhed, og mig, der tjener penge.
Han tilføjer:- Kritiser mig så meget I vil, jeg er ligeglad, for det er mig, der vinder alligevel.
Tan og Belly er Shooter Gangs rapnavne.
Vi er bekendt med deres rigtige identitet.
FacebookTwitterKopier linkEmner:Youtube|Kriminalitet|Aarhus|Chicago|Spotify




https://www.dr.dk/nyheder/regionale/hovedstadsomraadet/ingen-hjaelp-hente-pendlere-skal-stadig-betale-ny-bro

KøbenhavnIngen hjælp at hente: Pendlere skal stadig betale for ny bro Et flertal i Folketinget vil holde fast i brugerbetalingen på den nye Kronprinsesse Marys Bro ved Frederikssund.
Pendlere skal ikke forvente, at det bliver gratis at passere den nye Kronprinsesse Marys Bro ved Frederikssund.
Af Jacob Pries og Katrine Madsen (research)28.
sep.
2019 kl.
08.
05Bemærk: artiklen er mere end 30 dage gammelLæs opBilisterne må til lommerne, når Kronprinsesse Marys Bro åbner i dag.
Det kommer nemlig til at koste 14 kroner at krydse Roskilde Fjord via den nye bro.
Og det vil det også komme til i fremtiden, lyder det fra et bredt flertal på Christiansborg.
Nye Borgerliges transportordfører Mette Thiesen mener ellers, at brugerbetalingen burde droppes.
- Vores land skal være bundet sammen af skattefinansiering og ikke brugerfinansiering.
Derfor skal Kronprinsesse Marys Bro ikke have brugerbetaling, siger transportordfører Mette Thiesen.
Vores land skal være bundet sammen af skattefinansiering og ikke brugerfinansiering.
Mette Thiesen, transportordfører, Nye BorgerligePartiet vil gå til de kommende forhandlinger om et transportforlig med kravet om, at det fremover skal være gratis at krydse broen.
Betalingsbro rammer lokalsamfundetMen Nye Borgerlige skal ikke regne med at få andre med på den plan.
Det viser en rundspørge, DR København har lavet blandt Folketingets transportordførere.
Kronprinsesse Marys BroFjordforbindelsen er næsten ti km langDen består af en 4-sporet motortrafikvejKnap 1,4 km af strækningen vil ligge på en højbro mellem Marbæk og Tørslev HageProjektet koster ca.
to mia.
kr.
Det koster 14 kroner for køretøjer under 3.
500 kg at passere og 41 kroner for tungere køretøjerMotorcykler kan gratis krydse fjordforbindelsenIndtil nu har man kunnet krydse forbindelsen på cykel eller gåben.
Fra i dag er strækningen åben for køretøjer.
Kilde: Fjordforbindelsen.
dk- Tingene skal finansieres, før vi bygger en bro.
Vi kan ikke, når broen er færdig, lave om på finansieringen.
Det er i hvert fald den omvendte model.
Hvis andre partier synes, at det skal være gratis, så kører de godt nok på en fribillet, siger Dansk Folkepartis transportordfører Hans Kristian Skibby.
Køretøjer over 3,5 ton er tvunget til at krydse fjorden via den nye forbindelse, og det koster 41 kroner for den tunge trafik at krydse broen.
Det rammer både pendlere og erhverv, at der skal betales for passage, mener Mette Thiesen:- Det er håbløst for både familier og erhvervsliv, der er afhængige af at skulle krydse broen og som mister en masse penge på det, siger hun.
Ingen udsigt til gratis kørsel på broenKun Nye Borgerlige arbejder for at gøre fjordforbindelsen helt gratis, men der kan være en smule støtte at hente til dele af forslaget fra Alternativet.
- Det skal fortsat koste penge at krydse fjorden, men Alternativet ønsker at give fuldbilsrabat (rabat når bilen er fyldt med passagerer, red.
) eller rabat på eller gratis overkørsel for el- og hybridbiler, oplyser partiets transportordfører Susanne Zimmer.
Hos Konservative oplyser transportordfører Niels Flemming Hansen, at partiet holder fast i, at fjordforbindelsen lige nu skal være brugerfinansieret.
Man vil dog ikke udelukke, at den engang i fremtiden ophører med at være betalingsbro.
FacebookTwitterKopier linkEmner:Alternativet (parti)|Mette Thiesen (politiker)|Niels Flemming Hansen (politiker)|Trafik|Sjælland




https://www.dr.dk/nyheder/indland/kronprinsesse-mary-indvier-omstridt-bro

IndlandKronprinsesse Mary indvier omstridt broLørdag indvies ny forbindelse over Roskilde Fjord.
Det vil koste 14 kroner for bilister at passere.
Kronprinsesse Marys Bro over Roskilde Fjord er cirka 1,4 kilometer lang og bliver Danmarks tredje betalingsbro.
(Arkvifoto) 28.
sep.
2019 kl.
06.
34Bemærk: artiklen er mere end 30 dage gammelLæs opEfter flere års byggeri indvies den både længe ventede og omstridte Kronprinsesse Marys Bro i Frederikssund.
Det sker lørdag klokken 10.
Broen ligger syd for den noget bedagede Kronprins Frederiks Bro og har til formål at spare pendlere kørselstid, fortæller Henrik Vincentsen, der er projektchef på Fjordforbindelsen Frederikssund.
- Den nye bro vil spare pendlere, der skal fra for eksempel Skibby til Københavnsområdet, rigtigt meget tid.
- Der vil både være kortere vej, og vi hører også om trafikanter, der sidder i kø i en halv time i myldretiden ved den gamle bro, der i mange år har været en flaskehals, siger Henrik Vincentsen.
Uprøvet betalingssystemFor at spare tid og kilometer skal bilister også betale.
Broforbindelsen vil, fra den officielt åbner for trafikanter mandag, koste 14 kroner per tur for almindelige personbiler og små busser og 41 kroner per tur for lastbiler og store busser.
Betalingssystemet er uprøvet på dansk grund, og det vil blive uden bomme, stop og pungen op af lommen.
I stedet vil det være muligt at benytte sig af BroBizz eller nummerpladeregistrering, hvor man skal tilmelde sit køretøj på fjordforbindelsens hjemmeside med sit kreditkort.
Hvis man ikke er registreret, skal man aktivt selv betale inden for fem dage.
Ellers kommer der administrationsgebyr på, fortæller Henrik Vincentsen.
Han peger på, at det nye betalingssystem vil kræve tilvænning hos trafikanterne.
- Der vil uden tvivl være øget behov for kundeservice i den første tid, og derfor vil vores operatør sørge for ekstra mandskab, siger han.
Tredje betalingsbro i DanmarkKronprinsesse Marys Bro bliver den tredje betalingsbro i Danmark foruden Storebæltsbroen og Øresundsbroen.
Betalingsdelen har mødt kritik fra både lokale og lastbilchauffører.
Læs også:Erling skal betale 400.
000 kroner i broafgift: 'Nærområdet bliver ødelagt'Blandt andet har en lokal vognmand med ti ansatte ifølge TV2 Lorry anslået, at de 41 kroner per tur over broen vil løbe op i 400.
000 kroner ekstra om året.
- Kritikken skal måles op med antal kørte kilometer og transporttid, siger Henrik Vincentsen.
Broen har kostet to milliarder kroner, og prisen for at passere broen er fastlagt efter, at den skal tilbagebetales på 40 år, fortæller projektchefen.
I forbindelse med åbningen af broen vil der være motionsløb over broen og folkefest med kronprinsesse Mary - som broen er opkaldt efter - som gæst.
/ritzau/FacebookTwitterKopier linkEmner:Trafik|Frederikssund|Royalt|TV 2 (tv-kanal)|Sjælland




https://www.dr.dk/nyheder/viden/teknologi/firma-bag-kaempe-kamprobot-giver-op-her-er-tre-andre-robotter-der-stadig-har

TeknologiFirma bag kæmpe kamprobot giver op: Her er tre andre robotter, der stadig har et jobFra tysk teater til ubådskrig.
Kæmperobotter løser mange opgaver.
Eagle Prime (tv), der nu sælges på Ebay, var i 2017 i kamp mod robotten Kuratas.
Eagle Prime vandt kampen dengang, men tabte for nylig til en noget kedeligere fjende: et økonomisk underskud.
(© Megabots (skærmbillede))Af Esben Hardenberg28.
sep.
2019 kl.
06.
36Bemærk: artiklen er mere end 30 dage gammelLæs opDu kender dem fra hollywoodfilm og computerspil.
Kæmpemæssige robotter med menneskelige piloter, der med et arsenal af våben udsletter fjenden.
Men den slags kamprobotter findes faktisk også i virkeligheden.
Dog i et meget lille antal.
To af dem, den amerikanske Eagle Prime og den japanske Kuratas, kæmpede mod hinanden i 2017, hvor Eagle Prime løb af med sejren.
Det reddede dog ikke firmaet bag, MegaBots, rent økonomisk.
Tidligere på ugen fortalte de i en Youtube-video, at firmaet er løbet tør for penge.
Eagle Prime er nu til salg på Ebay, og det højeste bud er i skrivende stund lidt over 620.
000 kroner.
Eagle Prime og MegaBots var altså ikke i stand til at få succes, men det betyder ikke, at kæmperobotter ikke har nogen berettigelse.
Her er tre af den virkelige verdens mest imponerende kæmper.
1Den superstærke løfterobot(© FANUC (skærmbillede))Robotten med det eksotiske navn M-2000iA/2300 er produceret af det japanske firma Fanuc.
Den er udstyret med en arm, som kan gøre selv den mest hidsige kamprobot misundelig.
Robotten kan løfte op til 2300 kilo, og kan derfor med lethed jonglere selv tunge familiebiler.
Fanucs kæmpestore robotter er også netop beregnet til industribrug, for eksempel på fabrikker, der producerer fly eller biler.
2Robotdragen, der spiller teaterI Tyskland finder du Tradinno-robotten.
Den har ingen arme, så den kan hverken løfte helt eller halvt så meget som sit modstykke fra Fanuc.
Til gengæld kan den gå og spy ild.
Og så ligner den en drage.
Robotten blev i 2014 kåret som verdens største gående robot.
Den 11 ton tunge drage er drevet af en dieselmotor med 140 hestekræfter.
Dragerobottens vingefang er 12 meter, og den indeholder 11 liter flydende gas, som omsættes til de halvanden meter lange flammer, dragen kan sende ud af munden.
Flammerne og Tradinno selv er en del af det tyske teaterstykke Drachenstich, der opføres i den tyske by Furth im Wald.
Den noget utraditionelle teaterrekvisit er bygget af virksomheden Zollner, der er specialiseret i mekatronik, som er systemer, der kombinerer mekanik og elektronik.
3Militær ubådsjæger(© DARPA)Større end både løfterobot og drage er Sea Hunter-fartøjet, der tidligere hed ACTUV.
Det er lavet af DARPA, USA's udviklingsafdeling for militærteknologi, og kan bruges i bekæmpelsen af fjendtlige ubåde og søminer.
Det næsten 40 meter lange fartøj er ubemandet og kan sejle op til 50 kilometer i timen.
Sea Hunter kan fjernstyres, men er designet til at fungere med så lille menneskelig indgriben som muligt.
Rækkevidden for det kæmpestore robotskib er 19.
000 kilometer, og det kan sejle i månedsvis uden at gå i havn.
FacebookTwitterKopier linkEmner:Teknologi|Ebay|Erhverv|Tyskland|Youtube




https://www.dr.dk/nyheder/politik/radikale-vil-afskaffe-haandvaerkerfradraget-og-bruge-pengene-paa-uddannelse

BoligjobordningSe temaPolitikRadikale vil afskaffe håndværkerfradraget og bruge pengene på uddannelsePengene skal gå til et permanent taxameterløft og en afskaffelse af uddannelsesloft, lyder det.
Boligjobordningen skal afskaffes, og pengene skal bruges på uddannelse, lyder det fra de Radikale.
Af Thea Deleuran Müller og Cecilie Rosenkvist Dam28.
sep.
2019 kl.
08.
01Bemærk: artiklen er mere end 30 dage gammelLæs opDet skal være slut med at kunne trække udgifter til håndværkerydelser og rengøringshjælp fra i skat.
Pengene skal i stedet bruges på uddannelser.
Sådan lyder det fra Radikale Venstre forud for de kommende finanslovsforhandlinger.
Pengene skal blandt andet gå til et permanent taxameterløft på de humanistiske, merkantile og samfundsvidenskabelige uddannelser.
Fakta om boligjobordningenI 2019 er det muligt at trække udgifter for op til 6.
100 kroner pr.
person og håndværksydelser giver fradrag på op til 12.
200 kroner pr.
person.
Man kan kun få fradrag for arbejdsløn inklusive moms - og altså ikke for den del af regningen, der omfatter materialer.
Og så skal uddannelsesloftet afskaffes, lyder det fra Sofie Carsten Nielsen, der er partiets politiske ordfører og finansordfører.
- Det har været en pine og en plage for rigtig mange studerende og for skoleelever helt ned i 8.
klasse, der er bange for, om de skal vælge rigtigt fra første dag.
Taxametertilskuddet står nemlig til at udløbe fra næste år, og hvis der ikke fortsat sikres en bevilling, vil det svække de humanistiske og samfundsvidenskabelige uddannelser alvorligt, lyder det fra de Radikale.
Allerede i starten af juli var SF, Enhedslisten og de Radikale ude at sige, at den såkaldte boligjobordning skal afskaffes, men var det primært den grønne omstilling, der var i fokus i forhold til, hvad pengene skulle bruges til.
Finanslov præsenteres i næste ugePå onsdag vil regeringspartiet Socialdemokratiet komme med sit bud på en finanslov, og her er Radikale Venstre bekymrede for, om regeringen vil svigte uddannelsesområdet.
- De lovede at stoppe besparelser på uddannelse, og vi har også hørt, at toprocent-besparelserne skal stoppes, men det er ikke nok, lyder det fra Sofie Carsten Nielsen.
Partiet mener også, at en afskaffelse af boligjobordningen stort set vil kunne finansiere både et permanent taxametertilskud til uddannelserne og afskaffelsen af uddannelsesloftet.
Læs også:Partier presser Mette Frederiksen: Afskaf håndværkerfradragetLigesom Radikale Venstre ønsker Socialdemokratiet også at styrke uddannelsesområdet, men finansordfører Christian Rabjerg Madsen (S) vil ikke forholde sig til konkrete forslag, få dage før regeringen præsenterer sin finanslov.
© drSpørg Mette FrederiksenI dag begynder et nyt folketingsår, og statsminister Mette Frederiksen skal holde sin første åbningstale i Folketinget.
I aften sætter hun sig i den varme stol over for Kåre Quist i Mød Statsministeren på DR1 kl.
21.
55.
Har du et spørgsmål, du gerne vil stille Mette Frederiksen, så skriv det i en mail sammen med dit navn og mobilnummer og send til statsministeren@dr.
dk.
Finansordføreren vil heller ikke på nuværende tidspunkt svare på, om partiet er med på at sløjfe håndværkerfradraget.
- Men det er klart, at det her med at styrke vores uddannelser til gavn for både de unge mennesker og vores virksomheder ikke er forslag, som ligger langt fra, hvordan vi selv gerne vil styrke Danmark, siger han.
S: Uddannelsesloftet skal vækRegeringspartiet er helt med på at fjerne uddannelsesloftet, ligesom Radikale Venstre, og det fremgår også af det forståelsespapir, som Socialdemokratiet har lavet med sine støttepartier, påpeger finansordføreren.
- Uddannelsesloftet er ikke et positivt tiltag for vores unge mennesker, som kan blive pressede som konsekvens af det, siger Christian Rabjerg Madsen.
- Vi har et ansvar for, at økonomien hænger sammen, og at der er finansiering til alle forslagene.
Men vi ser selvfølgelig frem til at diskutere, hvordan vi styrker vores velfærd og uddannelser, når vi skal diskutere finansloven med de Radikale om gange kort tid.
På tirsdag har Folketinget sin første åbningsdag efter sommerferien, og på onsdag fremlægger regeringen sit første finanslovsforslag.
Socialdemokratiet har tidligere tordnet imod boligjobordningen, men før valget pointerede daværende finansordfører Benny Engelbrecht (S), at det stadig vil være muligt at trække udgifter til håndværkerydelser og rengøringshjælp fra i skat, hvis Mette Frederiksen kom til magten.
Eksempler på ydelser, der kan trækkes fra i skat i dag•Almindelig rengøring: Vask og aftørring af flader i boligen.
Rengøring af toilet og bad.
Støvsugning, gulvvask og boning.
Opvask, tøjvask og strygning.
Rensning eller vask af tæpper, gardiner, persienner m.
m.
•Vinduespudsning: Indvendig og udvendig•Børnepasning: Børnepasning i boligen.
Aflevering og afhentning af børn til og fra daginstitution, skole, fritidsklub og fritidsaktiviteter•Almindeligt havearbejde m.
m.
: Græsslåning.
Klipning af hæk.
Lugning.
Beskæring af buske og træer.
Snerydning•Udvendigt malerarbejde (bortset fra tag): Maling af vinduesrammer (udvendigt).
Maling af døre (udvendigt).
Maling af ydervægge (udvendigt)•Isolering af tag•Reparation og forbedring af skorsten: Indsættelse af isolerende foring.
Indsættelse af filter.
Montering af røgsuger.
Ændring af skorstenshøjde•Udskiftning af ruder og vinduer og terrassedøre med glas: Nye ruder og vinduer.
Nye terrassedøre og franske altandøre, hvor størstedelen er glas.
Forsatsvinduer•Udskiftning af yderdøre, terrassedøre mv.
: Nye døre•Isolering af ydervægge: Isolering.
Hulmursisolering•Isolering af gulv: Isolering af terrændæk og krybekælder op mod gulvKilde: Finansloven 2018FacebookTwitterKopier linkEmner:Benny Engelbrecht (politiker)|Christian Rabjerg (politiker)|Radikale Venstre|Socialdemokraterne|Bygge- og anlægsvirksomhed




