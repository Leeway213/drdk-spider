https://www.dr.dk/sporten/fodbold/spanien/celta-danskere-skal-have-ny-traener

SpanienCelta-danskere skal have ny trænerCelta Vigo har fyret træner Antonio Mohamed og erstattet ham med portugiseren Miguel Cardoso.
Pione Sisto og de øvrige danskere i Celta Vigo, Andrew Hjulsager og Mathias Jensen skal have ny træner.
12.
nov.
2018 kl.
23.
10Bemærk: artiklen er mere end 30 dage gammelLæs opEn skidt resultatstime med blot en enkelt ligasejr i de seneste ni kampe kostede mandag Celta Vigo-træner Antonio Mohamed jobbet.
Og klubben havde allerede kørt afløseren i stilling.
På Twitter meddeler Celta, at portugiseren Miguel Cardoso overtager trænersædet øjeblikkeligt, mens Mohamed er fortid efter et halvt års tid i jobbet.
Cardoso har senest været cheftræner i Nantes, hvor han blev fyret for godt en måned siden efter blot otte kampe i spidsen for den franske klub.
Dermed er det en ny cheftræner, som danskerne Pione Sisto, Andrew Hjulsager og Mathias Jensen skal forsøge at imponere i håbet om spilletid.
Også den tidligere FC Nordsjælland-angriber Emre Mor er at finde i klubben.
46-årige Cardoso overtager holdet på bagkant af 2-4-nederlaget hjemme til Real Madrid søndag.
Det efterlader holdet på en 14.
-plads med 14 point for 12 kampe.
Der er fire point ned til nedrykningsstregen, men også kun seks point op til europæiske pladser i en sjældent tæt Primera Division.
Miguel Cardoso har nu landskampspausen til at komme ind i jobbet og få styr på tropperne frem mod 26.
november, hvor Celta gæster Real Sociedad.
/ritzau/FacebookTwitterKopier link




https://www.dr.dk/nyheder/udland/spoegelsesskibe-skyller-op-paa-japans-kyster

Udland'Spøgelsesskibe' skyller op på Japans kysterAlene i år er 95 forladte træskibe, der menes at komme fra Nordkorea, strandet.
Den japanske kystvagt inspicerer et forladt skib.
Af Sally Frydenlund Larsen12.
nov.
2018 kl.
22.
13Bemærk: artiklen er mere end 30 dage gammelLæs opFaldefærdige og enten forladte eller kun bemandet af sømænd, der er døde af sult og tørst.
Det er i den stand, at 95 såkaldte spøgelsesskibe er drevet i land på de japanske kyster i år, skriver AP.
Det er den japanske kystvagt, der har opgjort antallet af træbådene, som de skønner vil overstige sidste års antal på 104 skibe.
Det er nemlig især i efteråret og vinteren, at de forladte træbåde driver på land.
Træbådene er gamle og har ikke haft navigationsudstyr ombord.
Kystvagten har fundet i alt 12 lig ombord på de 95 både.
Nordkoreanske fiskereDe japanske myndigheder mener, at bådene er nordkoreanske fiskekuttere.
Fisk er en af Nordkoreas største eksportvarer til Kina.
Det japanske hav, som adskiller de to nationer, er delt op i fisketerritorier, og de mange skibsvrag kan være tegn på, at nordkoreanske fiskere prøver lykken i japansk territorium.
Det siger Lee Young Hwa, professor på Kansai Universitet i Osaka til The Japan News.
- Så længe, Nordkorea er underlagt økonomiske sanktioner, er landet tvunget til at indlade sig på smugling og illegalt fiskeri, siger han.
Nordkoreas leder Kim Jong-un viser sig ofte på landets fiskefarme, som i de fleste tilfælde styres af militæret.
Læs også:Otte nordkoreanske fiskere driver i land i JapanFlugt eller fisk?
En anden teori er, at den udbredte fattigdom i Nordkorea presser nordkoreanske fiskere til at løbe større risici i jagten på mad og penge til at forsørge deres familier.
Derfor sejler de længere ud og løber tør for brændtstof.
Fra andre sider er der blevet spekuleret i, om bådene snarere var bemandet af nordkoreanere på flugt end af fiskere på afveje.
Flere ting peger på det sidste.
For det første, har de fleste af bådene haft fiskenet og andet udstyr ombord, da de drev på land.
For det andet fandt den japanske kystvagt i 2017 30 lig på 'spøgelsesskibene', men også 40 levende nordkoreanere.
De bad alle om at blive transporteret tilbage til Nordkorea, skrev BBC.
Endelig er turen over Det Japanske Hav farlig og lang.
Derfor ville Sydkorea være et mere oplagt flugtmål end Japan.
FacebookTwitterKopier linkEmner:Nordkorea|Japan|BBC|Lystsejlads|Erhvervsfiskeri




https://www.dr.dk/nyheder/kultur/troldspejlet-vaert-om-stan-lee-tegneseriekunsten-har-mistet-en-stor-fortaeller

KulturTroldspejlet-vært om Stan Lee: Tegneseriekunsten har mistet en stor fortællerStan Lee krydrede sine fortællinger med humor og forstod altid, hvem han henvendte sig til, siger Jakob Stegelmann.
Stan Lee ved premieren til 'Doctor Strange' i 2016.
En af mange film, der i de senere år har været med til at cementere Marvel Studios som et af de allermest succesrige filmselskaber.
(Foto: Frederic J.
BROWN © Scanpix)Af Mark Lindved Norup12.
nov.
2018 kl.
22.
19Bemærk: artiklen er mere end 30 dage gammelLæs opSpider-Man, Hulk, The X-Men og Iron Man.
Fire superhelte, der udgør et begrænset udsnit af Stan Lees arv.
En udtømmende liste ville blive for lang.
Den amerikanske tegneserieskaber, der i dag døde i en alder af 95 år, har sat et uudsletteligt aftryk på popkulturen med sine mange påfund igennem årene.
De har begejstret igennem mange årtier og går stadig i dag deres sejrsgang verden over.
Han besad tilsyneladende en uudtømmelig kilde af idéer, fortæller Jakob Stegelmann, der er vært på Troldspejlet.
Læs også:Nekrolog: Spider-Mans far er død- Stan Lee var primus motor i skabelsen af Marvels superhelte-univers.
Han var en fremragende idémand, der forstod at inspirere tegnere og forfattere, så de leverede deres yderste, siger han.
Selvom Stan Lees figurer i dag er mere kendt fra det store lærred, så var det i tegneseriehæfter, at de indtog først USA og siden resten af verden.
Stan Lee var med til at udvikle Marvel-forlaget helt fra starten i 1950’erne, hvor det led økonomisk, til den mastodont, det er i dag.
I 2009 blev Marvel solgt til Disney for fire milliarder dollar.
Selvom han i mange tilfælde var hjernen bag, så havde Stan Lee som alle andre Marvel-ansatte ikke rettighederne til de figurer, han skabte.
Forud for sin tidEn helt afgørende faktor for, hvorfor hans figurer blev så populære, var ifølge Jakob Stegelmann hans forståelse for, hvad formålet med en tegneserie var, og hvem det var vigtigst at imponere.
Læs også:Suveræn underholdning: Den første sorte superhelt leverer varenHan var simpelthen forud for sin tid, mener Jakob Stegelmann.
- Stan Lee var den første til at indrømme, at Marvel-superhelte var et fælles projekt, men han var den, der forstod at samle trådene og holde fast i det væsentlige: at underholde og fascinere læserne.
- Længe før sociale medier forstod Stan Lee, at det var vigtigt at kende læserne.
Han lyttede til dem, og Marvels millioner af fans blev taget alvorligt.
”I er jo vores redaktører,” skrev og sagde han ved flere lejligheder, forklarer Troldspejlet-værten.
Tog humoren med til filmeneMarvels imperium var i mange år baseret på salg af tegneseriehæfter.
Det ændrede sig i 2008 med lanceringen af den første Iron Man-film, og det er i de efterfølgende 10 år blevet til 20 film med udgangspunkt i Stan Lees univers.
I 2011 fik Stan Lee sin egen flise på Hollywoods Walk of Fame for sit bidrag til popkulturen igennem otte årtier.
Den seneste, ’Avengers: Infinty War’, er en af alletiders bedst indtjenende film.
I filmene kan man også fornemme – og rent faktisk også med det blotte øje se – Stan Lees indflydelse.
Læs også:Fik du øje på ham?
Her er geniet der medvirker i 35 superhelte-film- Selvom Stan Lee tog sit arbejde med superheltene alvorligt, havde han også masser af humor – og han sørgede for, at humoren blev en del af superheltehistorierne.
- Humoren tog han med sig til filmene, hvor han gjorde det til en tradition at optræde i en lille gæsterolle hver eneste gang, siger Jakob Stegelmann.
Se portrættet af Stan Lee i DR3-serien 'Superheltenes historie' i DR TV her.
FacebookTwitterKopier linkEmner:Humor|Litteratur




https://www.dr.dk/nyheder/kultur/verdenskendt-tegneserieskaber-stan-lee-er-dod

KulturVerdenskendt tegneserieskaber Stan Lee er dødStan Lee var manden bag Spider-Man, X-Men, Hulken og en række andre tegneseriehelte.
Han døde mandag 95 år.
Stan Lee døde mandag i en alder af 95 år.
Han havde gennem længere tid kæmpet med dårligt helbred.
12.
nov.
2018 kl.
20.
07Bemærk: artiklen er mere end 30 dage gammelLæs opDen verdenskendte tegneserieskaber Stan Lee er død i en alder af 95 år.
Det skriver det amerikanske nyhedsmedie TMZ, der citerer Lee's datter.
Stan Lee er manden bag Marvel Comics og har været medskaber på tegneseriesensationer som Spider-Man, Hulken, De Fantastiske Fire, Iron Man og X-Men.
- Min far elskede alle sine fans.
Han var den største og mest anstændige mand, siger datteren J.
C.
Lee til TMZ.
Den 95-årige Lee havde igennem flere måneder kæmpet med et stadigt dårligere helbred, og tidligt mandag morgen blev han bragt til Cedar's-Sinai Medical Center i Los Angeles, hvor han døde.
For de fleste biografgængere er Stan Lee's karakteristiske smalle ansigt med mørke solbriller velkendt.
Han har nemlig gæsteoptrædener i samtlige af Marvels superheltefilm.
I 2011 fik han en stjerne på Hollywood Walk of Fame.
/ritzau/FacebookTwitterKopier linkEmner:Sundhed og velvære|Los Angeles




https://www.dr.dk/nyheder/udland/miley-cyrus-neil-young-og-andre-stjerner-har-mistet-deres-hjem-i-skovbrande

UdlandMiley Cyrus, Neil Young og andre stjerner har mistet deres hjem i skovbrandeMere end 6.
000 hjem er indtil videre brændt ned i Californien.
Brandfolk kæmper mod ilden i strandbyen Malibu, hvor branden Woolsey raser.
Af Lasse Berg Sørensen12.
nov.
2018 kl.
21.
00Bemærk: artiklen er mere end 30 dage gammelLæs opOmkring en kvart million mennesker er blevet evakueret fra de voldsomme brande, der hærger flere steder i den amerikanske stat Californien.
Flere end 6.
000 har allerede mistet deres hjem, blandt andre en række kendte skuespillere og musikere i strandbyen og rigsmandsenklaven Malibu, hvor en af brandene raser.
Gerard Butler, der er kendt fra actionfilmen "300", har delt et billede af sig selv foran sit nedbrændte hus på Twitter.
- Vendte tilbage til mit hus i Malibu efter evakuering.
En hjerteskærende situation i hele Californien, skriver Butler.
Den værste brand i 85 årDer er flere brande i gang, hvoraf de tre største indtil videre har kostet i alt 31 personer livet.
29 er omkommet i Camp-branden nord for San Francisco, hvilket gør det til den dødeligste brand i staten i 85 år.
Yderligere to personer er blevet fundet omkommet i en indkørsel i Malibu, hvor branden Woolsey hærger.
Yderligere 200 personer er savnet.
Tre større brande hærger lige nu i Californien.
Sangskriveren Neil Young, og sangerne Miley Cyrus og Robin Thicke har også mistet deres hjem, skriver CNN.
- Mit hus står ikke længere, men minderne, der er delt med familie og venner, står fast, skriver Miley Cyrus på Twitter, hvor hun samtidig opfordrer folk til at donere penge og fornødenheder til dem, der har brug for det.
Cyrus udgav sidste år en sang ved navn "Malibu", som en hyldest til hendes hjem.
Ruinerne af den amerikanske sanger Robin Thickes hus i Malibu, der blev ødelagt af branden Woolsey 10.
november.
Også Camille Grammer Meyer fra realityprogrammet "The Real Housewives of Beverly Hills", der følger en række rige kvinder i Los Angeles, har mistet sit hjem.
Læs også:Indbyggerne vender hjem til Paradise: Jeg græd som en pisket- Desværre kunne mit hus ikke blive reddet.
De modige brandfolk formåede at redde min bil og personlige ejendele, skriver hun til et billede på Instagram, hvor hendes hus står i flammer.
Stjerner som Lady Gaga, Martin Sheen, Kim Kardashian West, Orlando Bloom, Rainn Wilson og modedesigneren Donna Karan har ligesom mange andre landsmænd også måtte forlade deres villaer i Californien.
FacebookTwitterKopier linkEmner:Kim Kardashian (kendis)|Lady Gaga (musiker)|Californien|Brande|Twitter




https://www.dr.dk/nyheder/kultur/nekrolog-spider-mans-far-er-doed






https://www.dr.dk/nyheder/udland/24-aarige-shima-fra-iran-det-er-en-haan-mod-vores-intelligens-tvinge-os-til-baere

Udland24-årige Shima fra Iran: 'Det er en hån mod vores intelligens at tvinge os til at bære tørklæde'Iranske Shima kæmper i forreste række mod regimet i Iran - og for kvinders frihed.
Af Mathilde Dalskov12.
nov.
2018 kl.
19.
59Læs op- Død over diktatoren!
Død over diktatoren!
Tusindvis af demonstranter fra alle samfundslag er stimlet sammen på gaden i den iranske by, Mashhad.
Det er kaos.
Trafikken er stoppet, og den store menneskemængde blokerer for dagligdagens sysler.
Demonstranterne råber af deres lungers fulde kraft.
Nogle af demonstranterne hujer, andre råber slagord.
- Død over diktatoren!
Død over diktatoren!
Læs også:Politikere: Iran skal straffes økonomisk for attentatplanerDet er december 2017, og de mange demonstranter er på gaden for at protestere med det iranske styres politik.
Protesterne er rettet mod økonomiske nedskæringer, høje stigninger i fødevarepriser og påstået korruption, og er de mest omfattende siden revolutionen i 1979.
Iran har nogle af verdens største gas- og oliefelter.
Alligevel lever dele af befolkningen i fattigdom, og det har ført til anklager om blandt andet korruption.
Selv nogle tilhængere af Irans øverste leder, Ayatollah Ali Khamenei, er frustrerede over styrets brutalitet.
Shima og hendes mand, Dairush.
(© Privatbillede)To af dem, der står på gaden den dag, er 24-årige Shima Babaei og hendes mand, Dariush.
Shima, der har langt, mørkt, løsthængende hår, har trods sin unge alder været politisk aktiv længe.
Hun kommer fra en familie, hvor man siger sin mening, selvom det kan give problemer, for også hendes far var politisk aktiv.
- Vi tog til demonstrationen, fordi vi havde brug for at slippe en vrede fri, som vi havde haft i os længe, siger Shima.
Kort efter, at de mange demonstranter samles spontant, spidser stemningen til.
Flere demonstranter støder sammen med politiet på gaden.
Hør Shima fortælle om, hvorfor hun og Dairush tog til demonstrationen:Dariush filmer det hele med kameraet på sin telefon.
Hvis de to aktivister bliver anholdt, risikerer de at blive fængslet.
- Pludselig ser jeg politiet løbe direkte mod os.
En politibetjent skubber mig i brystet, så jeg falder bag over, siger Shima.
På hendes ene side står politiet, på den anden står Dairush.
Ifølge Shima trækker politiet deres peberspray og sprøjter i øjnene på hende, mens de tæsker Dairush og tager ham med.
Han bliver ført til det fængsel, der huser politiske fanger.
Efter en uge bliver Dairush løsladt.
Landets spontane protester i begyndelsen af januar 2018 resulterer i mere end 20 dræbte og cirka 5.
000 anholdte.
Shimas stille protestEfter Vida Movahed i slutningen af december 2017 stiller sig op på elboksen i midten af Teheran, følger andre kvinder efter.
24-årige Shima er en af de første, der slutter sig til kampagnen mod påtvunget hijab, 'Hvide Onsdage'.
For hende var protesten på elboksen et afgørende øjeblik.
- Det er en hån mod vores intelligens, når regimet tvinger os til at bære hijab (muslimsk tørklæde, red.
) mod vores vilje.
De fratager os vores styrke og identitet, for at de kan kontrollere os, siger Shima.
Hør Shima fortælle om hendes kamp for frihed:- Da jeg så billedet af hendes protest, var jeg virkelig overrasket.
Det var så smukt - dér stod hun i en stille protest og bad ikke om andet end sine rettigheder, siger Shima om de billeder og videoer, der i den efterfølgende tid florerer på sociale medier.
På et tidspunkt bliver også Shima anholdt for at nægte at bære hijab og for at protestere imod loven.
Hun bliver identificeret som en af #girlsofrevolutionstreet – pigerne fra Revolutionsgade - hashtagget som kvinderne bruger i kampen om friheden til selv at vælge om, de vil bære hijab eller ej.
I fængslet bliver Shima anbragt i en fløj, der huser politiske fanger.
Hun bliver afhørt af myndighederne, hvorefter de ifølge hendes fortælling placerer hende i isolation.
Her sidder hun i to dage.
- I de første to dage var jeg i en celle på størrelse med en grav.
Jeg tænkte på, hvem der havde været der før mig.
Folk, der er døde eller henrettet?
Men Shima og hendes mand Dairush bliver løsladt og genforenes, efter at de begge har været fængslet mere end en måned.
Deres sag er endnu ikke slut.
Myndighederne trækker hende i retten, og hun risikerer en lang fængselsstraf.
Shima sidder i en bil på vej ud af Iran med sin mand, Dairush i september 2018.
(© Robin Barnwell)Parret gemmer sig i en vens lejlighed.
De laver mad, snakker om Irans regime, og om det store fælles ønske om at blive i Iran og kæmpe deres kamp indefra.
I september var situationen så alvorlig, at parret valgte at flygte ud af Iran.
Læs Shaparaks historie her.
Dokumentaren er produceret af det britiske produktionsselskab Hardcash Production.
Se mere om Irans modige kvinder i ”Horisont: Kvindernes kamp mod Ayatollahen” i aften klokken 21:55 på DR1 eller på DRTV allerede nu.
FacebookTwitterKopier linkEmner:Iran|DR1|Tøj|Politi|Mashhad




https://www.dr.dk/nyheder/regionale/fyn/undgaa-blive-snydt-laer-din-loenseddel-kende

FynUndgå at blive snydt: Lær din lønseddel at kendeEr du i tvivl om, hvordan du læser din lønseddel?
Se guiden i artiklen.
Har du styr på din lønseddel?
Hvis ikke kan du finde lidt hjælp her.
Af Jonatan Grau Møller og Sofie Ørts12.
nov.
2018 kl.
19.
46Bemærk: artiklen er mere end 30 dage gammelLæs opDet er sidst på måneden.
Kontoen er ved at være tom - eller måske er den endda mere end tom.
Og pludselig, som et lyn fra en skyfri himmel, lander den på et tørt sted.
Lønsedlen.
Men selvom glæden for at have udsigt til at få lønkroner ind på kontoen, så er det en god idé at tjekke, om tallet på bundlinjen rent faktisk burde være større.
Derfor er de faglige organisationer LO og FTF gået på gaden for at gøre folk opmærksomme på vigtigheden af at tjekke sin lønseddel.
- Det er nødvendigt, fordi man ikke altid kigger på sin lønseddel.
Man tænker, at alt nok er, som det skal være, siger Helle Nielsen, der er formand for LO Fyn, og uddyber:- Men når medlemmerne kommer ned i fagforeningerne, og man tjekker lønsedlerne, så viser det sig faktisk, at der kan være problemer.
Læs også:Flere penge på lønsedlen?
Her er forklaringenHun understreger dog, at kampagnen ikke er tænkt som en hetz mod arbejdsgiverne.
- Det er ikke fordi, man skal pege fingre ad arbejdsgiverne.
Det er vores medlemmer, der skal prøve at tage et større tjek på deres lønsedler.
Erfaringerne viser, at der er nogle, der går glip af rigtig mange penge.
Fokus på hospitalerHelle Nielsen forklarer, at der særligt er fire ting, man skal være opmærksom på:Sin grundløn og om man har særlige tillæg, som pension, og den opsparede ferie.
Kampagnen kører i uge 46 og 47 og vil have særligt fokus på ansatte på de danske hospitaler.
- Offentligt ansatte får ofte et særligt tillæg i forhold til anciennitet.
De har måske været ansat i noget tid, men hvis man for eksempel skifter fra en afdeling til en anden, så kan der godt smutte noget i farten.
Det er ikke med vilje, og derfor er vi har til at opfordre folk til at få opdaget det i tide, forklarer Helle Nielsen.
Læs også:Sygeplejerske deler lønseddel på Facebook: Der er ingen lønfest, Sophie LøhdeOmdrejningspunktet for kampagnen bliver tillidsrepræsentanter, der vil blive udstyret med "løntjeksposer", der ifølge Helle Nielsen er fyldt op med gode råd til, hvordan man holder øje med lønsedlen.
Grunden til, at det netop er tillidsrepræsentanterne, der går forrest i kampagnen, er ganske klar.
- Det er ikke alle, der har lyst til at tale løn, men man har en tillidsrepræsentant mange steder, og de har tavshedspligt, siger Helle Nielsen.
FacebookTwitterKopier linkEmner:LO|FTF|Fagforeninger|Arbejdspladser|Fyn




https://www.dr.dk/nyheder/regionale/sjaelland/ny-digital-platform-skal-afsloere-de-bedste-fiskesteder

SjællandNy digital platform skal afsløre de bedste fiskestederFiskeriminister Eva Kjer Hansen håber, at en restaurering af de danske vandløb vil øge den danske lystfiskerturisme.
Fiskeriminister Eva Kjær Hansen (V) ønsker at øge lystfiskerturismen i Danmark via en digital platform.
Af Louise Wimmer Elmhoff og Julie Würtz12.
nov.
2018 kl.
19.
49Bemærk: artiklen er mere end 30 dage gammelLæs opAborre, Ørred og Makrel.
Der er fyldt med fisk i de sjællandske farvande, og de skal være med til at lokke turister til.
Det mener fiskeriminister Eva Kjer Hansen fra Venstre, der i dag deltog i en fiskerikonference arrangeret af Fishing Zealand.
- Der er så mange muligheder for at være lystfisker i Danmark.
Både, hvis man er den nørdede fisker, en børnefamilie eller turisten, der kommer langvejs fra.
Men vi skal være bedre til at fortælle om alle de muligheder, der er, og gøre det mere tilgængeligt, siger Eva Kjær Hansen.
Læs også:Stort oplevelsescenter skal hive lystfiskere til DanmarkDerfor vil fiskeriministeren som en del af lystfiskerstrategien lave en digital platform, som kan vise, hvad man kan fiske og hvorhenne.
Det kan både være lokalt, hvor lokale borgere kan finde de bedste steder, men det kan også være for turisten, der finder ud af, hvor man vil overnatte henne i Danmark.
Der er blevet afsat seks millioner kroner til udvikling af den digitale platform for lystfiskeri i Danmark.
Platformen skal udvikles og drives af Center for Kyst- og Lystfiskerturisme.
- I Danmark giver lystfiskeriet en omsætning på omkring en milliard om året.
Og så kan man kigge lokalt på det i forhold til restaurantbesøg og indkøb i butikkerne.
Derfor har vi også en stor interesse i at forbedre vores vandløb, så vi kan forbedre lystfiskerimulighederne, fordi det samfundsmæssigt har en stor betydning, fortæller fiskeriminister Eva Kjer Hansen.
Udvikling skal ikke gå for stærktEn øget lystfiskerturisme er noget, Fishing Zealand gerne vil være med til at fremme.
Fishing Zealand er et projekt, der samarbejder med Danmarks Sportfiskerforbund, flere kommuner på Sjælland og Øerne samt frivillige lystfiskere, der arbejder på at forbedre fiskemuligheder i hele regionen.
Men udviklingen skal ikke gå for stærkt, fortæller Niels Lagergaard Pedersen, der er projektleder i organisationen:- Vi skal gøre det i et tempo, som de lokale kan følge med til, fiskeklubberne og så vores fiskebestande.
Dem værner vi om og restaurerer en masse vandløb og sætter fisk ud, siger Niels Lagergaard Pedersen.
Læs også:Flere lyst- og fritidsfiskere taget i at overtræde reglerne: ”Man tager chancen”Ifølge ham skal turisterne nok komme, når de finder ud af, at der er fisk at fange på Sjælland.
- Men det er et langt og sejt træk.
Det er ikke noget, der sker over natten.
For os er det ikke sådan, at vi ønsker at være en kæmpe destination om to til tre år.
Det bliver i stedet et langt og sejt træk.
Og det håber vi på, at kommunerne er med på, siger han.
Der skal nemlig også være nogle fisk at fange.
- Hvis vi inviterer nogle turister nu, og de ikke fanger noget, så kommer de ikke igen.
Så tager de et andet sted hen og fisker, fortæller Niels Lagergaard Pedersen.
Og han mener, at Sjælland er et oplagt sted for lystfiskere.
- Vi har fjordfiskeriet, og vi har klintkyster på Møn og Stevns.
Og så har vi en masse spændende fiskearter.
Der er altid noget at fange et eller andet sted på Sjælland.
Her behøver vi ikke kun at satse på havørreder, men vi har en bred palet af fiskearter.
FacebookTwitterKopier linkEmner:Eva Kjer Hansen (politiker)|Lystfiskeri|Sjælland|Fisk|Venstre




https://www.dr.dk/nyheder/regionale/nordjylland/faerre-tager-piller-falde-i-soevn

Sover du godt?
Se temaNordjyllandFærre tager piller for at falde i søvnLæger er blevet mere påpasselige med at udskrive beroligende sovemedicin.
Læger vil hellere rådgive folk med søvnproblemer end udskrive sovepiller.
Sovemedicinen kan nemlig have bivirkninger og mister effekten over tid.
(© colourbox.
com)Af Bendt Godtberg og Martin Møller Geertsen12.
nov.
2018 kl.
19.
54Bemærk: artiklen er mere end 30 dage gammelLæs opSøvnproblemer har andre løsninger end medicin.
Sådan lyder det i stigende grad fra både apotekere og praktiserende læger, og det kan ses på mængden af solgt sovemedicin.
Læs også:Unge sover ad h.
.
.
.
.
.
til: To ud af fem har smartphonen fremme om nattenI 2012 tog en ud af 37 den beroligende medicin benzodiazepiner eller benzodiazepinlignende midler på daglig basis.
I 2017 var det tal faldet til en ud af 52.
Det viser statistik fra medstat.
dk baseret på data fra Lægemiddelstatistikregisteret.
Læs også:Får du for lidt søvn?
Det kan gøre dig ensom og asocialPraktiserende læge Marianne Siersbæk fra Nørresundby er en af dem, der hellere vil rådgive end give piller, når hendes patienter har problemer med at falde i søvn.
Sover du godt?
Forskere fra Institut for Folkesundhedsvidenskab på Københavns Universitet vil undersøge danskernes søvn og mobilbrug om natten.
I forbindelse med undersøgelsen sætter DR i uge 46 fokus på søvn.
Du kan deltage i undersøgelsen til og med fredag den 16.
november.
Undersøgelsen er et Citizen Science-projekt, som betyder, at almindelige mennesker deltager i forskningen ved at dele viden og erfaringer.
Disse erfaringer kommer os alle sammen til gode gennem en bedre forståelse af vores mobil- og søvnvaner.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
Ifølge hende er der dog potentiale til, at endnu færre bruger sovemedicin.
- Det er især ældre, der i dag efterspørger sovemedicin, og for os handler det om at ændre deres vaner og give dem gode søvnråd, siger Marianne Siersbæk, der også sidder i de almene lægers kvalitetsenhed i Nordjylland, Nordkap.
Læs også:TEST DIG SELV: Får du nok søvn?
Rådgivning er at foretrække fremfor pillerne, blandt andet fordi sovemedicinen har forskellige bivirkninger såsom svimmelhed, døsighed og hukommelsesbesvær.
- Men det kræver tid, og at patienterne er indstillet på, at det ikke er medicin, der skal til, siger Marianne Siersbæk.
Apotekerne ser også positivt på tendensen, at lægerne udskriver færre sovepiller.
- Det betyder, at man med sin læge kan drøfte søvnproblemet igennem, og dermed finde andre veje til en god søvn, siger kredsformand i Apotekerforeningen Preben Smed Jeppesen.
Tal fra sundhedstyrelsen viser, at det især er ældre over 65 år der efterspørger sovemedicin.
FacebookTwitterKopier linkEmner:Søvn|Medicin|Danmarks Apotekerforening|Jylland|Norge




https://www.dr.dk/nyheder/udland/shaparak-flygtede-til-tyrkiet-med-sin-soen-i-iran-kan-du-vaelge-mellem-faengsel-og

UdlandShaparak flygtede til Tyrkiet med sin søn: ’I Iran kan du vælge mellem fængsel og at være tavs’For Shaparak har kampen om frihed haft store konsekvenser for hende og sønnen, Barbal.
Af Mathilde Dalskov12.
nov.
2018 kl.
19.
59Læs opI et køkken langt fra Irans hovedstad, Teheran, står 42-årige Shaparak Shajirzadeh og laver mad.
Hendes mørke hår er farvet lyst, og kun håret ved hovedbunden afslører hårets naturlige farve.
Hun er klædt i tætsiddende jeans og en lyseblå top – langt fra hendes hjemlands religiøse dresscode.
Lejligheden er sparsomt indrettet – kun få billeder hænger på væggene, og ikke langt fra komfuret er en grøn hjørnesofa klemt ind.
Her sidder Shaparaks ni-årige søn, Barbal, fordybet i sin iPad.
Lejligheden er deres nye midlertidige hjem og ligger i den tyrkiske by, Istanbul.
- Jeg ved ikke, hvor vil vi tage hen efter Tyrkiet, men det kommer i hvert fald til at være sådan her i et stykke tid, fortæller Shaparak.
Shaparak laver mad til hende og sønnen i deres midlertidige hjem i Istanbul, Tyrkiet.
Livet før flugten til TyrkietShaparak er fra en middelklassefamilie i Iran.
Før hendes kamp for frihed, de mange anholdelser og hendes nye liv i Tyrkiets hovedstad, levede hun et liv som mange andre iranske kvinder - med cafébesøg, veninder og ferier til udlandet.
Men det var kun bag hjemmets fire vægge, at Shaparak måtte klæde sig, som hun ville.
Gik hun uden for døren, skulle hun som alle andre kvinder i Iran dække håret under en hijab.
Hør Shaparak fortælle, hvorfor hun kæmper for frihed for iranske kvinder:Shaparak betragter det at bære hijab som undertrykkende.
Hendes beslutning om at gøre oprør har haft store konsekvenser for hendes og sønnens liv.
Hun er ikke længere en helt almindelig fuldtidsmor – men fjende af regimet.
- Lidt efter lidt gik det op for mig, at kvinder møder vold hver eneste dag: Fra det øjeblik vi forlader hjemmet, går vi rundt med frygten for vold fra det religiøse politi, siger Shaparak.
Shaparak deltager i kampagnen Hvide Onsdage mod tvunget tørklæde.
Shaparaks kamp for friheden til at bære tørklæde eller ej begynder tilbage i december 2017, da hun ser en video af Vida Movahed på elboksen i midten af Teheran.
Også Shaparak lægger en video af sig selv uden tørklæde på sociale medier.
I videoen opfordrer hun iranske kvinder til at være modige og uselviske i kampen om frihed.
Ifølge Shaparak bør alle kvinder støtte op om Vida Movahed.
Hør hende fortælle hvorfor:Lidt efter er et nyt billede af hende, uden hijab og med et hvidt tørklæde svævende på en pind over hovedet, delt flere tusinde gange på sociale medier.
Shaparaks protest når ud til hele verden.
Shaparak fortsætter sine protester mod det iranske regime.
En onsdag, hvor hun igen filmer sig selv med et hvidt tørklæde i hånden, bliver hun anholdt af politiet.
I fængslet bliver hun afhørt og angiveligt sat i isolation.
Ifølge Shaparak tæsker en kvindelig vagt hende brutalt.
- Hun havde godt fast i mit hår og slog mit hoved mod gulvet.
Jeg var så bange, at jeg ikke kunne tale.
Den dag troede jeg, at jeg skulle dø, siger Shaparak om oplevelsen i fængslet.
Shaparak bliver løsladt og genoptager kampen for frihed uden for fængslet.
Shaparak og veninden Atefeh, som begge blev anholdt den dag, de bar blomsterkransen på billedet.
(© (c) privatfoto)Shaparaks sidste protestI Isfahanprovinsen i det nordvestlige Iran ligger Kashan.
Det er maj, og Shaparak besøger byens historiske persiske have med sin søn og veninden Atefeh.
De to kvinder har ikke taget hijab på, og i stedet pryder to blomsterkranse deres løse hår.
Shaparak filmer de to veninder live på sociale medier.
- En kvinde med chador (langt løst klæde, som nogle muslimske kvinder bærer, red.
) kommer over til os og spørger til vores manglende tørklæder.
Jeg ignorerede hende, men Atefeh svarede hende igen, siger Shaparak.
På den video, som Shaparak optager, kan man se, at Atefeh og kvinden højlydt diskuterer i den historiske have.
Politiet ankommer og anholder Shaparak, sønnen og veninden Atefeh.
Politimændene skiller de tre fra hinanden, og Shaparak bliver efter nogle timer flyttet til et fængsel i Kashan.
I fængslet må hun hverken se sin familie eller sin advokat.
Så Shaparak tager en beslutning.
Hun indleder en sultestrejke, der kommer til at vare ni dage.
- Den sidste aften var jeg virkelig tørstig.
Jeg troede, jeg skulle dø.
På den niende dag bliver hun løsladt.
Sammen med sin søn flygter hun til Istanbul, hvor de to lejer en lille lejlighed i midten af byen.
I lejligheden i Istanbul venter Shaparak på sin dom fra Irans domstole.
Hun drømte om frihed, men fik alt andet, for dommen viser sig at være meget hård.
Foran hende venter en straf på 20 år.
Shaparak skal to år i fængsel, mens de resterende 18 år er en betinget dom.
Ikke kun Shaparak bliver dømt.
Hendes advokat, Nasrin Soutoudeh, der er en af Irans mest berømte forkæmpere for menneskerettigheder, bliver idømt fem års fængsel.
Shaparak får 20 års straf for sin kamp for frihed.
Shaparak er nu rejst til Canada med sønnen Barbal, hvor hun håber at starte et nyt liv.
Læs Shimas historie her.
Dokumentaren er produceret af det britiske produktionsselskab Hardcash Production.
Se mere om Irans modige kvinder i ”Horisont: Kvindernes kamp mod Ayatollahen” i aften klokken 21:55 på DR1 eller på DRTV allerede nu.
FacebookTwitterKopier linkEmner:DR1|Teheran|Politi|Apple Inc.
|Vold




https://www.dr.dk/nyheder/udland/mellemoestkorrespondent-kikset-israelsk-operation-er-virkelig-daarlig-timing

UdlandMellemøstkorrespondent: Kikset israelsk operation er ’virkelig dårlig timing’En kikset operation har ført til flere raket- og luftangreb mellem Gaza og Israel.
Et billede fra Gaza viser røgen efter et israelsk luftangreb.
Af Mark Lindved Norup12.
nov.
2018 kl.
19.
49 | opdateret 12.
nov.
2018 kl.
22.
28Bemærk: artiklen er mere end 30 dage gammelLæs opDet er højst overraskende, at israelske soldater søndag nat kom i ildkamp på palæstinensisk jord i Gaza-striben.
I det, der formodes at være en kikset operation, mistede syv palæstinensere livet, og det samme gjorde en israelsk soldat.
Det hele skete, få timer efter at den israelske premierminister, Benjamin Netanyahu, på et pressemøde sagde, at han ville anstrenge sig for at opnå en våbenhvile med Hamas for at undgå en unødvendig krig.
Tusindvis af palæstinensere er gået på gaden for at kræve hævn over Israel efter nattens angreb, der kostede syv palæstinensere livet.
Som reaktion på nattens hændelse bliver der nu i stedet sendt raketter imod Israel, der svarer igen med luftangreb i Gaza.
Derfor kommer nattens israelske operation til at fremstå i et uheldigt lys, siger DR’s mellemøstkorrespondent Michael S.
Lund.
- Det er meget bemærkelsesværdigt, at man hører om den her slags nu.
- Det sker, mens man forsøger at lave en længere våbenhvile mellem Hamas-bevægelsen, der styrer Gaza, og så israelerne.
- Så timingen i det her ikke bare usædvanlig, men også virkelig, virkelig dårlig, siger han.
Spekulationer om mord eller bortførelseDet er første gang, at israelske styrker har været involveret i en operation på landjorden i Gaza siden den seneste krig i 2014.
I hvert fald er det første gang, at de er blevet opdaget i foretagendet.
- Der er sådan set ikke nogen tvivl om, at Israel laver operationer i Gaza, det regner de fleste med, men det, at man på den her måde bliver opdaget og kommer i åben kamp, det er meget usædvanligt.
Røg stiger til vejrs efter et israelsk luftangreb på et mål i Gaza.
- Det, israelske medier spekulerer i, er, at man kan have været derinde for at tage et medlem af Hamas-bevægelsen til fange eller har skulle overvåge nogle ting, og så er man altså havnet i ildkamp, siger Michael S.
Lund.
Blandt de dræbte palæstinensere var en højtstående officer fra Hamas, Nour Bakara.
Ifølge The Guardian oplyser palæstinensiske kilder, at han blev skudt med en lyddæmpet pistol, da han nærmede sig bilen for at kontrollere, hvem der sad i den.
Efterfølgende opstod en biljagt, inden israelerne flygtede i en ventende helikopter.
GengældelsesangrebDen israelske hær, IDF, har på Twitter afvist, at der skulle være tale om en specialoperation med henblik på at dræbe eller bortføre Hamas-medlemmer.
Nattens hændelse har sat gang i en række gengældelsesaktioner mellem Israel og Hamas i Gaza-striben.
Mere end 100 raketter var mandag aften sendt ind over Israel fra Gaza.
13 er såret, heriblandt en 19-årig, der er i kritisk tilstand.
Ifølge Jerusalem Post er der skudt mere end 100 raketter ind over grænsen, og 13 israelere er såret.
Israel har derimod rettet en stribe luftangreb mod mål i Gaza.
- IDF fortsætter sine operationer mod terrorrelaterede mål i hele Gaza, har den israelske hær meddelt tidligere i dag.
Premierminister Netanyahu afkortede et besøg i Europa og vendte hjem til Israel som reaktion på situationen, og lederen af Hamas, Ismail Haniyeh, førte mandag an i et begravelsesoptog i Gaza, hvor de dræbte palæstinenseres kister var indsvøbt i den væbnede Hamas-fløjs flag.
FacebookTwitterKopier linkEmner:Benjamin Netanyahu (politiker)|Hamas|Israel|Palæstina|Krige og væbnede konflikter




https://www.dr.dk/nyheder/udland/irans-aktivistiske-kvinder-hvis-du-vil-vaere-en-fri-kvinde-er-du-noedt-til-bryde

UdlandIrans aktivistiske kvinder: Hvis du vil være en fri kvinde, er du nødt til at bryde loven – hver dag Gennem hashtags som #girlsofrevolutionstreet og #whitewednesday kæmper Irans kvinder om retten til selv at bestemme, om de vil bære tørklæde eller ej.
Af Mathilde Dalskov12.
nov.
2018 kl.
20.
00Læs opDet lignede en helt almindelig dag i centrum af Irans travle hovedstad, Teheran.
Solen skinnede, selvom det var i slutningen af december.
Biler, busser og motorcykler susede med høj fart ind og ud mellem hinanden.
Men én kvinde fik flere til at stoppe op.
På en elboks ved en grå hjørnebygning på Revolution Street – Revolutionsgade – stod en ung kvinde.
Det mørke hår hang løst langs hendes ryg, og hun var klædt i sort fra top til tå.
Med rolige bevægelser viftede hun sit hvide tørklæde fra side til side.
Den dag i slutningen af december 2017 stod 31-årige Vida Movahed i midten af Teheran i en stille protest mod et af verdens mest undertrykkende regimer, Den Islamiske Republik Iran.
Irans tørklædelovTørklædet er en religiøs kampplads i Iran.
Men de iranske kvinder har faktisk ikke altid været tvunget til at bære det.
Her er tildækningens historie i Iran:I 1936 bliver det forbudt at bære hijab i Iran.
Reza Shah, grundlæggeren af Irans tidligere monarki, forbød kvinder at bære hijab, fordi han ville fremme moderniseringen af landet.
Forbuddet mødte kritik fra Irans præsteskab.
I 1963 får kvinderne i Iran stemmeret.
Shahens modernisering af Iran fortsatte, mens hans popularitet i landet derimod var stærkt dalende.
I 1979 bliver Irans upopulære Shah væltet, og det banede vejen for den Islamiske Republik Iran, som vi kender i dag.
Den iranske revolution medførte, at landets nye leder var Ayatollah Ruhollah Khomeini, og Islam er nu omdrejningspunkt for den iranske politik.
I 1983 bliver det obligatorisk at bære hijab for alle kvinder i landet.
Selv turister må sno et tørklæde om håret, når de besøger landet i dag.
Kilde: ZetlandSiden den iranske revolution i 1979 har kvinder i Iran været tvunget til at gå med tørklæde.
Vida Movahed nægtede, blev anholdt af myndighederne – og senere kendt under hashtagget #thegirlofrevolutionstreet – Pigen fra Revolutionsgade.
Siden den dag har et ukendt antal iranske kvinder fulgt Vida Movaheds stille protest, og i februar i år var mindst 29 kvinder blevet anholdt for ikke at bære hijab i det offentlige rum.
De mange kvinder stillede sig op som Vida Movahed og viftede deres hvide tørklæde i protest.
- Hvis du vil være en fri kvinde, er du nødt til at bryde loven hver eneste dag, siger Masih Alinejad, der er en af Irans første kvinderettighedsforkæmpere, og som i dag lever i eksil i New York, USA.
Og det gør de så.
De mange iranske kvinder, der hver dag risikerer at miste både venner, familie og et hjemland, de ikke længere kan elske ubetinget.
Det her er historien om to kvinder, der risikerede fængsling i kampen for personlig frihed – i et land styret af religiøse ledere.
Det er deres personlige fortællinger - set fra deres synsvinkel.
Irans ambassade i London afviser den kritik, som kvinderne rejser.
Dokumentaren er produceret af det britiske produktionsselskab Hardcash Production.
Se mere om Irans modige kvinder i ”Horisont: Kvindernes kamp mod Ayatollahen” eller på DRTV allerede nu.
FacebookTwitterKopier linkEmner:Iran|Tøj|Teheran|Kriminalitet|USA




https://www.dr.dk/nyheder/udland/frygtet-flugtkonge-og-forbes-milliardaer-retten-usa-forsoeger-faelde-el-chapo

UdlandFrygtet flugtkonge og Forbes-milliardær for retten: USA forsøger at fælde 'El Chapo'Hemmelige tunneller, ubåde og tusindvis af drab er en del af fortællingen om den formodede narkobaron Joaquín Guzmán Loera.
El Chapo eskorteres af mexicanske soldater efter sin pågribelse i 2014.
Året efter flygtede han fra fængslet via en hemmelig tunnel.
Af Sean Coogan12.
nov.
2018 kl.
19.
45Bemærk: artiklen er mere end 30 dage gammelLæs opI morgen begynder retssagen mod den formodede narkobaron Joaquín Guzmán Loera - bedre kendt som El Chapo, 'den lille'.
Hvad den 59-årige mexicaner med sine 168 cm ikke har i højden, har han i berømmelse.
Han er blevet kendt som lederen af det berygtede mexicanske Sinaloa-narkokartel, der menes at stå bag tusindvis af drab og narkosmugling i et omfang, som skal tælles i ton snarere end kilo.
Da Osama bin Laden blev dræbt i 2011, var det derfor El Chapo, der overtog titlen som verdens mest eftersøgte mand.
Ved retssagen, der finder sted ved en domstol i Brooklyn i New York, står hovedpersonen anklaget for at være den øverste leder i et enormt narkoimperium og være direkte forbundet til mindst 33 mord.
Et imperium, der blandt andet gennem trusler, afpresning og utallige drab har distribueret narko på tværs af fire kontinenter ved hjælp af et kæmpe netværk af lastbiler, fly, både, ubåde og tunneller.
Anklagerne, som skal sende El Chapo i fængsel på livstid, afvises af mexicaneren.
Nu er det op til amerikanerne at bevise, at han er manden med det øverste ansvar for Sinaloa-kartellets lyssky aktiviteter, som menes at have indbragt ham over 90 milliarder kroner og givet ham en plads på Forbes' liste over verdens rigeste personer.
Tunnellernes mesterI januar sidste år blev Joaquín Guzmán Loera afhentet af de mexicanske myndigheder i sin fængselscelle i Ciudad Juárez i Mexico, få kilometer fra grænsen til USA.
Netop USA er landet, som han beskyldes for at gennem årtier at smugle tonsvis af narkotika til.
Blandt andet ved hjælp af kilometervis af avancerede tunnelsystemer under grænselandets sand.
Jeg leverer mere heroin, metamfetamin, kokain og marijuana end nogen anden i verden.
Jeg har en flåde af ubåde, fly, lastbiler og bådeJoaquín Guzmán LoeraSelv efter at være blevet sat ombord på politiets jetfly, vidste El Chapo ifølge New York Times ikke, hvor han skulle hen.
Læs også:Fængselsvagter ignorerede høj banken, da narkobaron flygtedeFørst da flyet dykkede ned mod Long Island, kom meldingen fra en af de amerikanske agenter ombord: "Velkommen til New York".
Og flytningen af den formodede narkobaron var ikke uden grund.
Amerikanerne har længe presset på for at få udleveret El Chapo, som to gange er flygtet fra topsikrede mexicanske fængsler.
Første gang i 2001 - efter sigende ved at gemme sig i en vogn med vasketøj.
Og i 2015, da han - trods videoovervågning i fængselscellen - havde succes med at forsvinde på motorcykel gennem en 1,5 kilometer lang tunnel gravet direkte op i cellen i det topsikrede fængsel.
Læs også:VIDEO Her flygter mexicansk narkobaron fra cellenTunneller var også en stor del af årsagen til, at det lykkedes den eftersøgte mexicaner at holde sig skjult for myndighederne i så mange år.
Ifølge New York Times sendte han sine ingeniører til Tyskland for at få blive uddannet, hvorefter de blev sat til at lave køleskabe og badeværelser om til hemmelige flugttunneller i hans private hjem.
Søges: 12 modige menneskerI 2016 lykkedes det for de mexicanske myndigheder at pågribe El Chapo igen efter en intens jagt med skuddueller, helikoptere i luften og en menneskejagt gennem kloakker i den mexicanske by Los Mochis.
Siden udleveringen til USA for snart to år siden har verdens mest eftersøgte mand tilbragt omkring 20 måneder i isolation i et topsikret fængsel på det sydlige Manhattan.
Forud for morgendagens første retsdag er gået måneder med intens planlægning fra myndighedernes side.
Retssagen kræver nemlig enorme sikkerhedsforanstaltninger i form af tungt bevæbnede betjente, politieskorte gennem Manhattan og fast patruljering af bombehunde, beretter New York Times.
Læs også:22 betjente bag tremmer efter narkobarons flugtOg så er der hele spørgsmålet om juryen.
For hvem har lyst til som jurymedlem at skulle gå under jorden i fire måneder og risikere afpresning og dødstrusler for omkring 260 kroner om dagen i godtgørelse?
Der er skruet gevaldigt op for sikkerheden ved retsbygningen i Brooklyn, hvor retssagen mod El Chapo i dag starter.
EPA/JUSTIN LANE Mens mindst et potentielt jurymedlem kvinde udtalte, at hun frygtede for sin families sikkerhed, er det lykkedes at finde de 12 personer, der skal afgøre El Chapos skæbne.
Ifølge BBC græd en af jury-medlemmerne, da hun fandt ud af, at hun var blevet udvalgt.
Dommeren i sagen har valgt at holde deres identiteter hemmelige af hensyn til deres sikkerhed, og af samme årsag skal de eskorteres til retslokalet i Brooklyn af medlemmer af politiets specialenhed.
Ligeledes lever vidnerne i sagen under politibeskyttelse døgnet rundt.
Fældet af Hollywood-drømmeHistorien om El Chapo med sine ubåde, fængselsflugter og sågar et forgyldt AK-47-gevær kan for mange lyde som en Hollywood-film.
Og netop mexicanerens ønske om at få fortalt sin historie på det store lærred menes at have kostet ham hans frihed.
Ifølge de mexicanske myndigheder har El Chapo nemlig gennem de senere år flere gange kontaktet skuespillere og producenter, hvilket var med til at stramme nettet omkring ham.
Inden sin pågribelse havde El Chapo mødtes med den Oscar-vindende skuespiller Sean Penn, der interviewede mexicaneren for Rolling Stone Magasine.
Læs også:Mexicansk narkobaron på flugt ville lave film om sig selv - og blev fangetI den forbindelse fortalte han ifølge magasinet, at han havde arbejdet sig op fra en fattig teenager, der dyrkede marihuana, til at nå til tops i den kriminelle verden.
Først ved ankomsten til Long Island i New York, fik mexicaneren at vide, hvor han var.
- Jeg leverer mere heroin, metamfetamin, kokain og marihuana end nogen anden i verden.
Jeg har en flåde af ubåde, fly, lastbiler og både, lød det fra narkobaronen.
Sagen forventes at tage op til fire måneder og bliver fulgt med spænding.
Ikke blot i forhold til den endelige domfældelse, men også fordi, sagen forventes at kunne løfte sløret for narkobaronens liv.
For mens han er kendt for sine fængselsflugter og milliarder af dollars, omgærdes han også af stor mystik.
Selv Joaquín Guzmán Loeras alder er ikke noget, man kender med sikkerhed.
Kilder: New York Times, The Guardian, Ritzau, BBC og Forbes.
FacebookTwitterKopier linkEmner:Osama bin Laden (terrorist)|Sean Penn (skuespiller)|Kriminalitet|New York Times|New York




https://www.dr.dk/nyheder/udland/sjaeldne-dyremumier-fundet-i-egyptisk-gravkammer

UdlandSjældne dyremumier fundet i egyptisk gravkammerBiller, katte, en kobraslange og en krokodille er nogle af de dyr, som blev fundet mumificeret.
Mumificerede dyr er for nyligt blevet fundet i Egypten.
(AP Photo/Nariman El-Mofty)Af Stine Delfs12.
nov.
2018 kl.
19.
30Bemærk: artiklen er mere end 30 dage gammelLæs opArkæologer har fundet en meget sjælden samling af mumificerede dyr i syv ældgamle egyptiske gravkamre i løbet af det sidste halve år.
Det skriver det egyptiske ministerium for antikviteter i en officiel udmelding på Facebook.
Dyremumierne menes at være blevet ofret til guderne under slutningen af perioden Egyptens femte dynasti og Egyptens tidlige sjette dynasti, der forløb fra år 2.
500 til 2.
350 før vores tidsregning.
Gravkamrene ligger ved pyramide-komplekset Userkaf syd for Kairo.
Mumie-biller og forgyldte dyrestatuerBlandt de mumificerede dyr fandt man verdens første skarabæ-mumier.
En skarabæ er en bille, som blev anset som hellig for egypterne.
Man fandt også omkring ti kattemumier sammen med 100 forgyldte træ-statuer og en enkelt bronzestatue, som alle forestiller katte.
Læs også:QUIZ: Hvor meget ved du om mumier?
De forgyldte træ-statuer portrætterede dog ikke kun katte.
Man fandt nemlig også samme slags statuer, som forestillede en løve, en ko og en falk.
Derudover fandt man én mumificeret kobraslange og én mumificeret krokodille i deres egne sarkofager lavet af træ.
Udover dyrefundene fandt man også amuletter, krukker og andre kunsthåndværker i de syv gravkamre.
Omkring ti kattemumier blev fundet i det egyptiske gravkammer.
 En egyptisk arkæolog renser en mumificeret kat.
 En mumificeret kobra-slange blev fundet i en træsarkofag - det samme med en krokodille.
 En mumificeret skarabæ-bille fra gravkammeret er nu på udstilling i Giza, Egypten.
1 / 4Omkring ti kattemumier blev fundet i det egyptiske gravkammer.
1 / 4En egyptisk arkæolog renser en mumificeret kat.
2 / 4En mumificeret kobra-slange blev fundet i en træsarkofag - det samme med en krokodille.
3 / 4En mumificeret skarabæ-bille fra gravkammeret er nu på udstilling i Giza, Egypten.
4 / 4Endnu et gravkammer opdagetUdover det gravkammer, der rummede de mumificerede dyr har egypterne også opdaget endnu et gravkammer, som de planlægger at åbne i den nærmeste fremtid.
Hvad der gemmer sig derinde er altså stadig uvist, fordi gravkammeret aldrig har været åbent – siden det blev forseglet.
- Det her er kun den første af tre kommende opdagelser, der vil blive annonceret inden slutningen af 2018, sagde Dr.
El-Enany, minister for antikviteter i Egypten, i ministeriets officielle udmelding på Facebook.
Ministeriet fremviste fundene ved et arrangement ved Saqqara-udgravningsstedet i Egypten, hvor over 30 ambassadører fra hele verden var tilstede – heriblandt den danske generalkonsul.
FacebookTwitterKopier linkEmner:Egypten|Facebook|Historie|Kæledyr|Kairo




https://www.dr.dk/musik/flytter-fra-kaeresten-ung-pop-komet-satser-alt-i-jagten-paa-succes

MusikdokSe temaMusikFlytter fra kæresten: Ung pop-komet satser alt i jagten på succesDanske Alexander Oscar laver musik i København, men savner kæresten hjemme i Aarhus.
Af Christian Ellegaard, Louis Gretlund (video) og Christian Bille (video)12.
nov.
2018 kl.
19.
30Bemærk: artiklen er mere end 30 dage gammelLæs opDu kender ham måske for hittet 'Number'.
Nu jagter Alexander Oscar karrieren som popstjerne, og for at forfølge drømmen har det blot 20-årige stjerneskud trukket teltpælene op og er flyttet fra hjembyen Aarhus og hele vejen til København.
Her er mulighederne for at arbejde med de rigtige producere og musikere større, men der mangler noget: hans kæreste.
- Det er super svært ikke at have så meget tid til hinanden.
Det hele foregår over telefon eller sms, siger Alexander Oscar om forholdet til kæresten, der stadig bor i Aarhus.
- Det er måske lidt hårdere, end jeg troede, at det ville blive, siger han.
For at bearbejde sine følelser, skriver Alexander Oscar en sang om savnet til kæresten.
Se resultatet i videoen øverst.
Læs også:Ville egentlig være håndboldspiller: Nu står 20-årigt sangtalent over for sit store gennembrudAlexander Oscar er klar med den dugfriske single 'Question Mark' Hør den her.
Alexander OscarQuestion MarkFacebookTwitterKopier linkEmner:Alexander Oscar (musiker)|København|Aarhus




https://www.dr.dk/nyheder/udland/kina-skifter-mening-forbyder-igen-handel-med-tigre-og-naesehorn

UdlandKina skifter mening: Forbyder igen handel med tigre og næsehornHorn fra næsehorn og knogler fra tigre bruges til traditionel medicin i Kina.
Det har været ulovligt at handle med truede dyr siden 1993.
Af sandra Meinecke12.
nov.
2018 kl.
18.
55Bemærk: artiklen er mere end 30 dage gammelLæs opDet var en kontroversiel beslutning - som blev mødt af kritik fra en række dyreværnsorganisationer - da Kina i sidste måned besluttede at ophæve et forbud med handel af tigre og næsehorn.
De kinesiske myndigheder gav ingen begrundelse for ophævelsen af forbuddet, der blev lavet i 1993 efter et globalt pres for at sikre truede dyrearter.
Kina gjorde det lovligt igen at sælge produkterne fra opdrættede dyr.
Men nu skifter kineserne midlertidigt mening og har netop udsat ophævelsen på ubestemt tid, skriver CNN.
Læs også:Kina siger igen ja til handel med næsehorn og tigreDe "strenge" regler gælder igenI et interview med kinesiske medier siger en højtstående kinesisk embedsmand ved navn Ding Xuedong, at de "strenge forbud", som tidligere gjaldt for import, eksport og salg af næsehorn, tigre og deres biprodukter, igen gælder.
Fakta om illegal handel med truede dyrDen Illegale handel med truede dyr er vokset eksplosivt i de seneste år og truer flere dyrs eksistens.
Ikoniske dyr som elefant, næsehorn og tigre er under massivt pres på grund af krybskytteri.
Hvert år dræbes mere end 20.
000 elefanter på grund af illegal handel med truede dyr.
Illegal handel med truede dyr er den fjerdestørste organiserede kriminalitet i verden.
Der handles for helt op til 15 milliarder dollars årligt.
Kilde: Verdensnaturfonden (WWF)- Indtil efter en nærmere undersøgelse er lavet, sagde han.
Han tilføjede, at den kinesiske regering vil lave kampagner med fokus på at tackle den ulovlige handel med næsehorn, tigre og deres biprodukter.
- Jeg vil gerne gentage, at den kinesiske regering ikke har ændret holdning til beskyttelsen af vilde dyr.
Ulovlige handlinger vil blive taget alvorligt, sagde embedsmanden.
Læs også:Et forbillede for resten af verden: Nepal fordobler antallet af vilde tigreFrygt for ulovlig handelDet var netop frygten for, at den ulovlige handel ville løbe løbsk, der fik dyreværnsorganisationerne til at reagere.
Ifølge Verdensnaturfonden (WWF) kunne beslutningen om at ophæve forbuddet have "ødelæggende konsekvenser globalt set".
WWF frygtede, det ville give smuglere mulighed for at skjule sig bag den lovlige handel med opdrættede dyr.
Horn fra næsehorn og knogler fra tigre bliver brugt til traditionel medicin i Kina på trods af manglende evidens for sundhedsmæssig effekt.
FacebookTwitterKopier linkEmner:Kina|WWF Verdensnaturfonden|Dyr|CNN




https://www.dr.dk/nyheder/regionale/bornholm/levn-fra-bronzealderen-hidtil-ukendte-helleristninger-opdaget-paa

BornholmLevn fra bronzealderen: Hidtil ukendte helleristninger opdaget på BornholmHammersholm kan blive det sted i Danmark med størst koncentration af helleristninger efter nyt fund.
Arkæolog Michael Thorsen er manden bag opdagelsen af de foreløbigt 18 helleristningsskibe og skåltegn.
Af Frederik Sundby-Lebech og Steen Kure12.
nov.
2018 kl.
19.
12 | opdateret 13.
nov.
2018 kl.
09.
53Bemærk: artiklen er mere end 30 dage gammelLæs opDer er fundet et nyt stort helleristningsfelt på Hammersholm ved Allinge.
På en enkelt klippe et stenkast nordvest for Moseløkken Stenbrudsmuseum er der indtil videre fundet 18 såkaldte helleristningsskibe og skåltegn, og der kan komme endnu flere.
Det er arkæolog Michael Thorsen fra Bornholms Museum, der har opdaget de 3.
000 år gamle helleristninger.
- Helleristningerne indgår i landskabet som sandsynligvis religiøse symboler og er et billede på vores forfædres verdensopfattelse, siger han.
Om helleristninger på BornholmHelleristninger er tegninger, der er hugget, skåret, slebet eller malet ind i stenflader for tusinder af år siden.
De ældste helleristninger på Bornholm er 3.
100 år gamle.
Udbredte motiver er skibe, hjulkors, fodspor, cirkler og skåltegn.
Helleristninger udtrykker fortidens religion og verdenssyn, hvor især skibe er et gennemgående symbol.
Kilde: Bornholms MuseumLæs også:Verdens største vikingeudgravning omskriver et stykke danmarkshistorieKlippen kan få stor betydning for både arkæologer og turister, for med lidt held kan det nemlig blive dét sted i Danmark med den største koncentration af de såkaldte helleristningsskibe.
- Det specielle kulturhistorisk er, at helleristningerne ligger så utrolig tæt, hvilket gør det muligt at gå fra den ene ristning til den anden og prøve at forstå bronzealdermenneskenes tanker, fortæller Michael Thorsen.
Et af de nyfundne helleristningsskibe på Hammersholm ved Allinge.
Fundets beliggenhed på Hammersholm giver optimale betingelser for formidlingen af helleristningerne.
Det er nemlig samtidig et udsigtspunkt, hvorfra man kan nyde udsigten over både den bornholmske vestkyst og nordøstkyst.
Og de naturskønne omgivelser vil gøre det lettere at tiltrække bornholmere og turister for at formidle historien for dem, vurderer Michael Thorsen.
Allerede nu er der penge til at formidle fundet.
15.
juni-fonden har givet 250.
000 kroner til projektet "Oplev 3.
000 års helleristninger i det nordbornholmske landskab".
Læs også:Opsigtsvækkende fund: Tre små amuletter kan ændre historienFacebookTwitterKopier linkEmner:Historie|Bornholm|Bornholms Museum|Allinge-Sandvig




https://www.dr.dk/nyheder/udland/amnesty-tager-aerespris-fra-aung-san-suu-kyi

UdlandAmnesty tager ærespris fra Aung San Suu KyiMenneskerettighedsikonet har svigtet de værdier, hun engang stod for, mener Amnesty International.
I årtier har Aung San Suu Kyi været et ikon for menneskerettigheder og demokratisering.
)12.
nov.
2018 kl.
19.
14Bemærk: artiklen er mere end 30 dage gammelLæs opAung San Suu Kyi er ikke længere et symbol på håb, mod og kampen for internationale menneskerettigheder.
Så skarpt lyder Amnesty Internationals kritik af Myanmars øverste politiske leder og - indtil i dag - fremmeste menneskerettighedsaktivist.
Og derfor har menneskerettighedsorganisationen valgt at fratage Nobel-prismodtageren deres fornemste menneskerettighedspris, den såkaldte Ambassador of Conscience Award, som Suu Kyi modtog i 2009.
Læs også:Amerikansk rapport afslører systematisk vold mod rohingyaer- Det var vores forventning, at du ville bruge din moralske autoritet til at tale imod uretfærdighed, hvor du så den, skriver Amnestys generalsekretær, Kumi Naidoo, i et brev stilet Aung San Suu Kyi.
Svigtede rohingyaerneDet er i særdeleshed Aung San Suu Kyis manglende indsigelser mod forfølgelsen af rohingyaerne, en muslimsk minoritet i den nordlige delstat Rakhine, der er årsagen.
Siden august 2017 har Myanmars militær ført en offensiv mod påståede separatistgrupper blandt rohingyaerne.
Den menes at have kostet tusinder af civile livet.
700.
000 rohingyaer er siden flygtet over grænsen til Bangladesh.
Mange af dem har fortalt om, hvordan soldater har dræbt deres familiemedlemmer og brændt deres landsbyer ned.
Læs også:Straffedomstol forundersøger overgreb mod rohingya-muslimer- Aung San Suu Kyis benægtelse af omfanget af grusomhederne begået mod rohingyaerne betyder, at der er ringe udsigt til forbedringer for de hundredtusinder af flygtninge og internt fordrevne, der er i limbo i Rakhine og i Bangladesh, skriver Amnesty.
I en rapport anbefalede FN for nylig, at Myanmars hærchef og andre ledere i hæren bør retsforfølges for folkedrab på de muslimske rohingyaer.
Ud over forfølgelsen af rohingyaerne er Myanmar også blevet kritiseret for at forfølge journalister og begrænse pressefrihed.
Var et ikon for menneskeretttighederAung San Suu Kyi var i årtier leder af den ikke-voldelige opposition mod Myanmars militærjunta, og hun sad i husarrest fra 1989 til 2010.
Årene i husarrest og som fortaler for demokratisering gjorde hende til et internationalt menneskerettighedsikon.
I 2010 blev hun løsladt og ved efterfølgende demokratiske valg i 2012 og 2016 blev hendes parti, Den Nationale Liga for Demokrati, det største parti i Myanmars parlament.
Siden 2016 har hun været den de facto politiske leder i landet.
Militæret spiller dog stadig en overordentligt fremtrædende rolle.
Læs også:Myanmars Suu Kyi: Vi kunne have håndteret Rakhine bedreAmnesty Internationals generalsekretær i Danmark, Trine Christensen, håber på, at fratagelsen kan skabe yderligere pres på myndighederne i Myanmar.
- Det er en symbolsk handling, men den er vigtig.
Vi håber på, at vi kan rette verdens opmærksomhed mod de uhyrligheder, der foregår i landet, og samtidig appellerer vi til verdenssamfundet om at gribe ind, siger hun.
Ambassador of Conscience Award er blevet uddelt siden 2003, og prisen er blandt andet gået til den tidligere tjekkiske præsident Vaclav Havel, Sydafrikas tidligere præsident Nelson Mandela og den pakistanske kvinderetsforkæmper Malala Yousafzai.
/ritzau/FacebookTwitterKopier linkEmner:Aung San Suu Kyi (politiker)|Malala Yousafzai (aktivist)|Myanmar|Amnesty International|Befolkning




https://www.dr.dk/mitliv/tvaers/frederik-og-kristian-synes-det-skal-vaere-nemmere-bede-om-hjaelp-derfor-har-fyre

TværsFrederik og Kristian synes, det skal være nemmere at bede om hjælp: Derfor har fyre svært ved at tale om følelserFyre har tit svært ved at tale om deres problemer, fordi mange ser det som en svaghed at tale åbent om det.
© drFortalt til Silas Bay Nielsen og Kasper Månsson (foto)12.
nov.
2018 kl.
18.
52Læs opMange af dem, der kontakter 'Tværs' er kvinder.
Derfor forsøger Sara Bovin, der er vært på ’Tværs’ på P3, i denne uge at finde mere frem til, hvad fyre egentlig gemmer på af følelser.
Her fortæller Frederik Hjerrild og Kristian Lindhardt, der begge er praktikanter på P3, og som også er med i denne uges ’Tværs’, hvorfor fyre har så svært ved at tale om følelser, og hvilke konsekvenser det kan have.
Frederik, 22 årDet er som om, at vi fyre forsøger at opretholde vores maskuline omdømme og ikke vil vise os som sårbare, siger Frederik.
Jeg tror, at vi fyre gerne vil fremstå lidt maskuline, og at det at tale om følelser ikke rigtig er noget, man taler så meget om blandt fyre.
Jeg synes selv, jeg er okay til at tale om følelser, men jeg gør det mere med mine veninder.
Når jeg gør det med mine drengevenner, er det sjovt nok mest med de venner, jeg ikke ser så tit.
Det skete for eksempel for tre uger siden, da jeg en aften var alene hjemme i mine forældres hus.
Der spurgte jeg en gammel kammerat, som jeg ikke havde set i lang tid, om han ville komme over for at få en øl.
Og så begyndte vi stille og roligt at tale om kærester, og hvordan vi egentlig havde det.
Nogle gange kan det være svært at få ordene frem, hvis der er noget, man egentlig gerne vil tale om.
Men hvis man tør tale om det, så får man det 1000 gange bedre.
FrederikMåske kan det også være, at det spiller ind, at man ikke har lyst til at virke skrøbelig overfor dem, man ofte ser.
Det er som om, at vi fyre forsøger at opretholde vores maskuline omdømme og ikke vil vise os som sårbare.
Så på den måde har ligestillingen ikke slået igennem.
Jeg tror, der er rigtig mange fyre, der render rundt med kærestesorger og ikke taler om det med deres drengevenner.
Nogle kan godt gå helt alene med det, fordi de kan føle det som et nederlag, hvis kæresten går fra en.
Men hvis man tør tale om det, så får man det 1000 gange bedre.
Kristian, 27 årJeg værdsætter meget at kunne snakke med mine venner om, hvordan vi har det.
Jeg tror, at nogle fyre synes, at det er noget meget privat og forbinder det at tale om sine følelser med noget feminint.
Det er ærgerligt, for jeg tror, at begge køn har lige stort behov for at deale med det, der går os på.
TværsTværs er en podcast, hvor der er plads til alle livets svære episoder.
Sara Bovin er vært, og den kan høres her.
Programmet sendes også hver mandag på P3.
Tværs-dokumentarerne bliver sendt på DR3, og kan ses på DR TV.
Hvis du har lyst til at fortælle din historie til Tværs, så besøg facebookgruppen Tværs - du er ikke alene.
Jeg kan mærke, at nogle fyre ikke altid er helt klar på det, hvis jeg begynder at snakke om nogle lidt dybere ting.
Jeg tror, at mange kan få en fornemmelse af, at det ødelægger den gode stemning, hvis man begynder at tale om det.
For nylig havde jeg en ret fed oplevelse, hvor vi faktisk talte om følelser i en stor gruppe.
Jeg var sammen med syv-otte gode venner, som jeg også spiller fodbold med.
Det var en hyggelig aften, hvor vi skulle spise pizza og drikke bajere.
På et tidspunkt lagde jeg mærke til, at to af gutterne snakkede om noget lidt mere alvorligt.
Pludselig begyndte den ene at græde, og alt stoppede bare.
Han undskyldte først, men vi sagde alle sammen, at der ikke var noget at undskylde for.
På en meget rolig måde skiftede hele flokken mellem at lytte og stille spørgsmål og komme med opløftende ord - og i det hele taget bare snakke med ham om det, der var svært for ham.
Det at starte samtalen og sige, man har det fucking nederen, er nok det sværeste.
Men jeg tror også, at det har store konsekvenser, hvis vi ikke gør det.
KristianDet var ret imponerende, hvordan alle drengene bare trådte til og vidste lige præcis, hvad de skulle gøre.
Og det ødelagde på ingen måde stemningen, men gjorde bare aftenen endnu bedre, fordi vi kom tættere på hinanden.
Jeg har selv på et tidspunkt været igennem en periode med hele paletten af stress, angst, depression og brud med en kæreste, hvor jeg sagde mit studiejob op og tog en pause fra studiet, fordi jeg havde det ad helvede til.
Dengang havde jeg bare brug for, at der var nogen, der sad ved siden af mig og snakkede med mig om det.
Det er farligt, når man sidder alene med det, fordi man som fyr hurtigt kan tænke, at ens følelser er forkerte.
Det at starte samtalen og sige, man har det fucking nederen, er nok det sværeste.
Men jeg tror også, at det har store konsekvenser, hvis vi ikke gør det.
På samfundsplan er der en lang liste af meget alvorlige problemer, som kan blive mindre af, at vi tager fat om det her: fra overgreb og vold mod kvinder til en højere rate af ensomhed og selvmord blandt mænd.
Det er selvfølgelige de ekstreme tilfælde, men jeg tror meget fast på, at det alt sammen peger tilbage på nogle psykiske og følelsesmæssige problemer hos den enkelte fyr, som der ikke er blevet taget hånd om - af ham selv og dem omkring ham.
Sårede mennesker, sårer mennesker, som et gammelt ordsprog siger.
Løsningen er, at vi fyre finder vores eget sprog for det og bliver bedre til at tale om det.
Vi skal ikke nødvendigvis bare kopiere det, kvinderne gør.
Og så er det afsindigt vigtigt, at vi som samfund imødekommer og værdsætter, når mænd viser sårbarhed.
Det kan være ekstremt følsomt for mænd at åbne op, så der skal vi være ekstra opmærksomme på ikke at komme til at nedgøre det, selvom det kan virke nyt og overraskende.
Vi skal i det hele taget smide vores berøringsangst - den der velmente, men misforståede hensyntagen og høflighed - og blive bedre til at se hinanden, spørge, hvordan det går og følge op på det.
FacebookTwitterKopier link




https://www.dr.dk/sporten/fodbold/landsholdet/schmeichel-om-helikopterstyrt-billederne-vil-altid-vaere-i-mig

LandsholdetSchmeichel om helikopterstyrt: 'Billederne vil altid være i mig'Leicester føles tommere, efter at klubbens ejer døde i et helikopterstyrt, siger Kasper Schmeichel.
12.
nov.
2018 kl.
19.
16 | opdateret 12.
nov.
2018 kl.
20.
10Bemærk: artiklen er mere end 30 dage gammelLæs opDen tragiske hændelse, hvor Leicesters klubejer, Vichai Srivaddhanaprabha, styrtede ned i sin helikopter og sammen med fire andre omkom lørdag 27.
oktober vil altid blive siddende i hovedet på Leicester-målmand Kasper Schmeichel.
Det siger den danske landsholdsspiller, som så hændelsen fra nærmeste hold.
- Det er billeder, som vil blive hos en altid.
Jeg var ikke den eneste, der var der, men det er noget, vi alle må leve med.
Læs også:BILLEDER Schmeichel og Leicester i tårer ved første kamp efter ejers død- Jeg så det, men jeg vil ikke rigtig gå så meget mere i detaljer med det.
Jeg kan ikke sætte ord på, hvad det er for nogle tanker, der gik igennem mig.
Det er stadigvæk lidt for tæt på, siger Kasper Schmeichel.
Leicester i sorg60-årige Srivaddhanaprabhas helikopter styrtede ned ved en parkeringsplads lige uden for Leicesters stadion, efter at hans fodboldhold havde spillet 1-1 hjemme mod West Ham.
Siden har Leicester været i sorg, og det bliver klubben ved med.
Læs også:Berørt Schmeichel efter ejers helikopterulykke: ’Det gør virkelig ondt på os alle’- Det ville være løgn at sige, at det ikke var en hård periode.
Vi har mistet en mand, som alle har haft en relation til.
Klubben sørger lige nu, og det vil den gøre i lang tid.
Når han ikke er der, føles klubben lidt tommere, siger Kasper Schmeichel.
Den danske målmand beskriver den afdøde klubejer som en meget vellidt person, fordi han på trods af stor rigdom ikke afveg fra sine menneskelige værdier.
Vichai Srivaddhanaprabha var altid hjælpsom over for alle spillere og andre ansatte i Leicester, uanset hvilken problemstilling de fremførte for ejeren, siger Schmeichel.
Ejeren er også årsag til, at Kasper Schmeichel på trods af status som en dygtig og eftertragtet målmand har spillet i Leicester siden 2011.
Læs også:Ejer af fodboldklubben Leicester City er død i helikopterstyrt- Han har en kæmpe andel i, at jeg har været i Leicester i så lang tid.
Som jeg sagde i det brev, jeg skrev, har han passet på mig fra første dag, jeg mødte ham.
Jeg følte mig velkommen, og uanset hvilket problem han havde, så ville han altid gøre alt for at hjælpe.
- Da jeg forlængede min aftale i sommer, der havde en kæmpe andel i det.
- Leicester er en speciel klub.
Jeg ved ikke, om man ikke forstår det, hvis man ikke er i klubben.
Der er mange, som kommer og forlader en traditionel Premier League-klub, men i Leicester er der mange, som har været der i lang tid, siger Kasper Schmeichel.
Kasper Schmeichel havde et tæt forhold til Vichai Srivaddhanaprabha.
Gav spillerne tro på tingeneEn af thailænderens store kvaliteter var, at han fik spillerne til at tro på deres drømme.
Det var blandt andet derfor, at det var muligt for holdet at rykke op i Premier League og siden vinde et sensationelt mesterskab i 2016.
- Han sagde til mig, da jeg skrev under, at vi ville komme i Champions League.
Med et hvilket som helst andet menneske ville man tænke, at han er ikke rigtig klog, men der var et eller andet ved ham.
Læs også:Afdød Leicester-ejers søn vil videreføre arven- Han fik alle til at tro.
Han havde en utrolig aura og ro omkring sig.
Der var et eller andet over ham, som gjorde, at man troede på de ting, han sagde.
- Uden ham og hans familie var klubben ikke, hvad den er i dag.
Vi kom op fra Championship og vandt Premier League og kom i Champions League.
En ting er at lægge penge, det gør mange ejere, men han kom ind med en vision og fik os til at drømme og blive inspireret, siger Kasper Schmeichel.
Den afdøde Leicester-ejer, Vichai Srivaddhanaprabha, blev mindet med blandt andet blomster på parkeringspladsen, hvor hans helikopter styrtede ned.
I den første kamp efter den tragiske hændelse vandt Leicester med 1-0 ude over Cardiff.
Siden blev det til 0-0 på hjemmebane mod Burnley.
Før og efter begge kampe blev den afdøde klubejer mindet af spillere og fans.
Hændelsen har fyldt meget hos spillerne, men samtidig har de husket - i klubejerens ånd - at de som elitesportsudøvere har skullet toppræstere i kampene.
Læs også:Fans, familie og fodboldstjerner tager afsked med klubejer- Mens bolden har rullet, har jeg for mit vedkommende kunnet fokusere, men som man har kunnet se på billederne fra før og efter begge vores kampe, har det fyldt meget.
- Jeg ved ikke, om vi kan bruge fodbolden som terapi.
Vi har altid spillet for ham og hans drømme og visioner, og det vil vi fortsætte med, siger Kasper Schmeichel.
Hele Leicesters spillertrup var i Bangkok 4.
november i forbindelse med Srivaddhanaprabhas begravelse.
/ritzau/FacebookTwitterKopier linkEmner:England|Kasper Schmeichel (fodboldspiller)|Leicester City FC|Storbritannien|Fodbold




https://www.dr.dk/musik/boyband-i-stormvejr-efter-nazi-provokation-i-goer-grin-med-fortiden

MusikBoyband i stormvejr efter nazi-provokation: I gør grin med fortidenDet sydkoranske boyband BTS får skarp kritik efter at have optrådt i tøj med nazistiske motiver.
Det syv mand store boyband BTS består af medlemmerne Jin, Suga, J-Hope, Rap Monster, Jimin, V og JungKook.
Her ses de i New York sidste år.
Af Christian Ellegaard12.
nov.
2018 kl.
18.
05Bemærk: artiklen er mere end 30 dage gammelLæs opDe er blevet kaldt et af verdens største boybands, men lige nu befinder den sydkoreanske popgruppe BTS sig i noget af et stormvejr.
Gruppen beskyldes nemlig for at forherlige nazismen og gøre grin med Anden Verdenskrig.
Det skriver The Guardian.
Beskyldningerne kommer efter, at et billede fra 2015 igen er dukket op af en af gruppens medlemmer iført en militærhat med et dødningehoved-emblem kendt fra de nazistiske SS-Totenkopfverbände, der stod for forvaltningen af de nazistiske koncentrationslejre under Anden Verdenskrig.
Det siger sig selv, at denne gruppe, skylder det japanske folk og nazismens ofre en undskyldning.
Rabiner Abraham CooperSamtidig blev bandet i sidste uge sløjfet fra et japansk tv-show, hvor de skulle have optrådt, efter et af bandets medlemmer var blevet fotograferet i en t-shirt, der lod til at hylde atomangrebet i den japanske byer Hiroshima og Nagasaki under Anden Verdenskrig i 1945.
Nu kritiseres gruppen, der tidligere i år talte ved en forsamling i FN-regi, af den jødiske menneskerettighedsorganisation Simon Wiesenthal Center for at 'gøre grin med fortiden'.
- Det siger sig selv, at denne gruppe, der var inviteret til at tale ved FN, skylder det japanske folk og nazismens ofre en undskyldning, lyder det fra rabbiner Abraham Cooper i en udtalelse fra organisationen, der fordømmer gruppens handlinger.
Artiklen fortsætter under billedet.
I september i år talte medlemmerne af BTS ved FNs Generalforsamling i New York.
Poserede ved jødisk mindesmærkeFlere andre Sydkoreanske popgrupper er tidligere blevet kritiseret for at iklæde sig militærtøj på scenen, og det er også langt fra første gang, at BTS får kritik for at have et lidt for lemfældigt forhold til fortidens krige.
Tidligere har billeder af gruppen ved Holocaust-mindesmærket i Berlin fået kritik, ligesom denne video fra en af gruppens koncerter har vakt oprør, fordi boybandet ses flage med store røde flag, som nogle mener minder om det nazistiske hagekors-symbol.
Hør nummeret 'Idol' med BTS her, mens du læser videre.
BTSIdolAbraham Cooper fra det amerikanske Simon Wiesenthal Center kræver nu en undskyldning fra både gruppens medlemmer samt deres management.
- Det er tydeligt at de, der står bag gruppen, er for afslappede med at nedgøre mindet om fortiden.
Resultatet er, at den unge generation i Sydkorea og resten af verden er mere tilbøjelig til at se fordomme og intolerance som værende 'sejt' og er med til at underminere fortidens lærdomme.
Gruppens management, og ikke kun de optrædende på scenen, bør undskylde offentligt, siger Abraham Cooper.
Læs også:K-pop gruppen BTS er nr.
1 på hitlisten i USAEfter aflysningen af deres optræden beklagede BTS over for deres fans, men nævnte ikke den omdiskuterede t-shirt.
Gruppen har heller ikke reageret på Abraham Coopers beskyldninger.
BTS debuterede i 2013 og siden blevet verdens mest populære k-pop band - en særlig musikgenre der stammer fra Sydkorea.
Tidligere i år blev det syv mand store boyband det første k-pop-band nogensinde til at ligge nr.
1 på den amerikanske hitliste Billboard.
Tidligere i år blev den colombianske sangerinde Shakira kritiseret for at sælge en halskæde med et hagekors-lignende symbol på sin hjemmeside.
Halskæden blev senere trukket tilbage.
FacebookTwitterKopier linkEmner:Pop og rock|Sydkorea|Forenede Nationer|Historie|Shakira (musiker)




https://www.dr.dk/nyheder/penge/strammere-laaneregler-og-lav-rente-sender-risikable-boliglaan-i-bund

PengeStrammere låneregler og lav rente sender risikable boliglån i bundBoligkøberne er blevet skubbet i retning af mere sikre lån.
I København by, hvor boligpriserne er højest, er den risikable långivning faldet mest - fra 19 procent til otte procent af nyudlånene i samme periode.
Af Oliver Batchelor12.
nov.
2018 kl.
18.
44Bemærk: artiklen er mere end 30 dage gammelLæs opDet danske boligmarked står på mere fast grund efter indførelsen af skrappere låneregler i begyndelsen af året.
Det konkluderer Erhvervsministeriet på baggrund af en ny udlånsredegørelse, der viser, at seks procent af nyudlånene på landsplan var risikable i 2.
kvartal i år.
- Jeg kan konstatere, at der som forventet er sket en markant reduktion i andelen af risikable boliglån, udtaler erhvervsminister Rasmus Jarlov i en pressemeddelelse.
Det samlede fald i de risikable boliglån er på seks procentpoint fra 12 procent i fjerde kvartal af 2017.
Læs også:På boligjagt i storbyen?
Nu bliver det sværere at få fingrene i populære lånRisikable lån defineres som lån, der overstiger husstandens indkomst fire gange, og hvor rentebindingen er kortere end fem år.
Der kan også være tale om lån med afdragsfrihed, hvor renten ikke er fast i hele lånets løbetid.
Risikable lån er faldet mest i KøbenhavnI København, hvor boligpriserne er højest, er den risikable långivning faldet mest - fra 19 procent til otte procent af nyudlånene i samme periode.
Ifølge ministeriet kan det tilskrives de nye låneregler fra 1.
januar i år.
Reglerne tvinger låntagere til at fravælge risikable lån til fordel for mere forsigtige låntyper – eksempelvis fastforrentede lån.
Med højere førsteårsydelser på de mindre risikable lånetyper, kan det have påvirket boligefterspørgslen - særligt i de områder, hvor boligpriserne er høje.
Læs også:Ejendomsmæglere om udskydelse: Nu får vi sværere ved at rådgive vores kunder- Det tyder på, at de nye retningslinjer har den ønskede virkning, da særligt prisstigningerne på ejerlejligheder i København ser ud til at være bøjet af, lyder det fra Rasmus Jarlov.
Ekspert: Udviklingen er ikke nyIfølge projektdirektør ved Boligøkonomisk Videncenter på Københavns Universitet Curt Liliegreen er der tale om en markant nedgang i andelen af risikable boliglån.
Men det er en udvikling, der startede allerede i 2014 og skyldes flere andre forhold end de nye regler, påpeger han.
Læs også:Første gang i syv år: Huse stiger mere i pris end lejligheder- For det første er den faste rente gået ned.
Den er historisk lav.
Derfor vil der være en del boligejere, der ikke føler sig tvunget til at tage variabelt forrentede lån, der er afdragsfrie.
Men de kan i stedet for tage et mere traditionelt lån i form af et fastforrentet lån med afdrag.
- Det andet forhold er, at den finansielle sektor selv har presset på for, at boligejerne skulle skifte over til disse lidt mere konservative lån.
Ingen akut risiko for en boligbobleØkonomer har tidligere advaret mod en boligboble i København på baggrund af stærkt stigende priser.
Men ifølge Curt Liliegreen er en stigning på ni procent i år ikke et bekymrende tal set i forhold til den boligboble, der bristede i 2007 med voldsomme prisfald til følge.
- Dengang havde vi prisstigninger på 40 procent.
Nu ligger vi på et langt lavere niveau.
Så der er ingen akut risiko for en boligboble i København.
Læs også:'Fantastisk dag for hovedstaden': Politikere roser nyt gigaprojekt i KøbenhavnDer er flere faktorer, der lægger en dæmper på prisstigninger, mener Curt Liliegreen.
- Priserne har nået et ret højt niveau i forhold til det, som folk kan betale.
Og samtidig bidrager projektsalg af nybyggede lejligheder til et stort udbud.
Det kan i sig selv dæmpe prisstigningerne en smule.
FacebookTwitterKopier linkEmner:København|Rasmus Jarlov (politiker)|Boligøkonomi|Økonomi|Københavns Universitet




https://www.dr.dk/nyheder/udland/trump-forsvarer-aflysning-af-kirkegaardsbesoeg-efter-kritik

UdlandTrump forsvarer aflysning af kirkegårdsbesøg efter kritikRegn fik Trump til at aflyse et besøg på en kirkegård for amerikanske soldater.
USA's præsident Donald Turmp under et besøg på den amerikanske kirkegård Suresnes i Paris - dagen efter han aflyste et andet besøg.
Af Lasse Berg Sørensen12.
nov.
2018 kl.
18.
01Bemærk: artiklen er mere end 30 dage gammelLæs opRegn og lav sigtbarhed fik i weekenden USA's præsident, Donald Trump, til at aflyse et besøg til en kirkegård uden for Paris, hvor mange amerikanske soldater ligger begravet.
En beslutning der fik kritikken til at regne ned over præsidenten.
- Der var ofte regn på vestfronten.
Heldigvis stoppede det ikke vores modige helte i at gøre deres arbejde, skrev den britiske forsvarsminister på Twitter med henvisning til de hårde vilkår i skyttegravene under 1.
Verdenskrig.
Den tidligere amerikanske udenrigsminister John Kerry kritiserer også aflysningen:- Præsident Trump aflyser på grund af regndråber?
De soldater, som præsidenten ikke orker at ære, kæmpede i regn, mudder og sne - og mange døde i skyttegravene for friheden.
Regn stoppede dem ikke og burde ikke have stoppet en amerikansk præsident.
Ville ikke forstyrre trafikken i ParisDonald Trump skulle lægge en krans ved kirkegården for faldne amerikanske soldater i anledningen af, at det søndag er 100 år siden, en våbenhvile afsluttede Første Verdenskrig.
En krig, der kostede omkring 20 millioner mennesker livet, lige så mange sårede, og indirekte ledte verden mod endnu en ødelæggende verdenskrig.
Men det dårlige vejr gjorde, at Trumps helikopter Marine One ikke kunne lette fra Paris.
Alternativet var at køre de omkring 100 kilometer til kirkegården.
Den tur ville tage 2,5 time hver vej i bil, og det var ikke muligt, forklarer Trumps talskvinde Sarah Sanders.
- Præsident Trump ville ikke være årsag til den slags uventede forstyrrelse for byen og dens indbyggere, lyder det i en officiel udtalelse fra Det Hvide Hus.
I stedet tilbragte Trump dagen i den amerikanske ambassadørs bolig i Paris.
Dagen efter besøgte Trump en anden kirkegård for faldne amerikanske soldater i Paris.
- Det regner, men det gør ikke noget.
Vi er fortsat motiverede, skrev den franske hær i dag på sin officielle Twitterkonto - muligvis som spydig bemærkning til den amerikanske præsident.
Kirkegården Aisne-Marne American Cemetery and Memorial, som Trump skulle have besøgt, ligger ved foden af bakken, hvor Slaget ved Belleau-skoven fandt sted i sommeren 1918.
FacebookTwitterKopier linkEmner:Donald Trump (politiker)|Paris|Krige og væbnede konflikter|Soldater|Twitter




https://www.dr.dk/nyheder/regionale/oestjylland/landsret-stadfaester-dom-tommy-skal-i-faengsel-rejse-til-syrien-og

ØstjyllandLandsret stadfæster dom: Tommy skal i fængsel for at rejse til Syrien og kæmpe mod ISTommy Mørck fra Aarhus er som den første dansker kendt skyldig i at opholde sig i en konfliktzone uden myndighedernes tilladelse.
Tommy Mørck tog til Syrien for at kæmpe sammen med den kurdiske bevægelse YPG mod Islamisk Stat  Billedet er fra dokumentaren "Forbryder eller frihedskæmper?
" på DR.
Af Emma Lichscheidt12.
nov.
2018 kl.
17.
56Bemærk: artiklen er mere end 30 dage gammelLæs opVestre Landsret har mandag eftermiddag idømt Tommy Mørck fra Aarhus seks måneders fængsel for ulovligt ophold i et konfliktområde.
Dermed stadfæster landsretten dommen fra Retten i Aarhus fra juni i år.
Den 40-årige aarhusianer er den første dansker, der har været anklaget for at have opholdt sig i et konfliktområde uden myndighedernes tilladelse.
Forud for dommen vurderede Tommy Mørck selv, at han ikke havde oddsene med sig for en frifindelse.
- Chancerne er lige så store, som de var i byretten.
Det vil sige, at de er meget, meget små, slog han fast over for DR Østjylland.
Læs også:Tommy anker dom for at rejse til Syrien: "Lidt absurd at jeg skal i fængsel"Anklageskriftet beskriver op mod 25 rejser til Syrien, hvor aarhusianeren rejste ud for at kæmpe sammen med den kurdiske bevægelse YPG mod Islamisk Stat.
Det er et brud på loven om forbud mod indrejse eller ophold i visse konfliktområder, som trådte i kraft 30.
september i 2016.
´Protest mod loven'Et lovbrud, Tommy Mørck flere gange har erkendt at have begået.
Han er dog stærkt kritisk over for loven, for han mener ikke, hans frihed skal begrænses.
Fakta om indrejseforbudDen 30.
september 2016 blev det ulovligt at opholde sig i udvalgte konfliktområder i Syrien og Irak, medmindre man har fået tilladelse af politiet.
De forbudsramte områder udgør: Al-Bab-distriktet i Aleppo-provinsen, al-Thawrah-distriktet og al-Raqqa-distriktet i Raqqa-provinsen samt Deir al-Zour-provinsen i Syrien samt Mosul-distriktet i Ninewa-provinsen i Irak.
Indrejseforbud skal gøre det lettere at straffe personer, der indrejser eller opholder sig i et konfliktområde for at deltage i en væbnet konflikt.
Sagen mod Tommy Mørck er den første af sin slags, siden forbuddet blev indført.
Derfor ankede han også dommen fra byretten til landsretten i protest – selvom han altså vurderede sine chancer for frifindelse som værende små.
Læs også:Tommy rejste ud for at kæmpe mod IS: Nu er han tiltalt- Jeg er meget imod selve den lov, jeg er dømt efter, og det er min måde at lave en protest mod loven på, sagde han forud for landsrettens dom.
Tommy Mørck havde derfor også allerede forud for dommen besluttet, at han vil anke sagen til Højesteret, hvis landsretten stadfæstede dommen fra byretten.
Der er en strafferamme på op til seks års fængsel for at rejse ind eller opholde sig i et konfliktområde uden at have fået myndighedernes tilladelse.
FacebookTwitterKopier linkEmner:Islamisk Stat|Aarhus|Syrien|Retten i Århus|Kriminalitet




https://www.dr.dk/sporten/haandbold/herreligaen/haandbolddrama-fortsaetter-kolding-anker-dom-om-omkamp

HerreligaenHåndbolddrama fortsætter: Kolding anker dom om omkampKIF Kolding har valgt at anke DHF-afgørelse om, at en ligakamp mod GOG skal spilles om på grund af dommerfejl.
For KIF Kolding og cheftræner Lars Frederiksen er det vigtigt at få sagen prøvet af.
(Foto: Bo amstrup © www.
BoAmstrup.
dk)Af Kasper Heide Lund og /ritzau/12.
nov.
2018 kl.
17.
31 | opdateret 12.
nov.
2018 kl.
19.
22Bemærk: artiklen er mere end 30 dage gammelLæs opHåndboldklubben KIF Kolding har mandag appelleret afgørelsen om, at ligakampen mod GOG skal spilles om.
Det bekræfter den jyske klubs cheftræner Lars Frederiksen over for DR Sporten.
- Vores advokat har gennemgået sagen, og i samarbejde med vores ledelse har vi fundet ud af, at vi synes, at den dom, vi har fået, er fejlbedømt, siger han.
Kampen endte 23-23, men GOG nedlagde protest med krav om omkamp, da klubben mente, at dommerne begik en fejl, som fik afgørende indflydelse på kampens resultat.
Læs også:Kaotisk håndboldopgør skal spilles om: GOG får ny kamp mod KoldingDet gav disciplinærinstansen under Dansk Håndbold Forbund (DHF) fynboerne medhold i, hvorfor kampen skal spilles om.
Før den kan spilles om, skal KIF Koldings appel altså nu behandles.
Cheftræner Lars Frederiksen vil ikke komme ind på, hvad KIF mener, der er forkert i dommen, men fastslår, at det er en principiel sag for klubben.
- Hvis det muligt at anke nogle sager, hvor man føler sig uretfærdigt behandlet, så synes jeg, man skal gøre det.
- Om vi i sidste ende får nul, et eller to point betyder selvfølgelig også noget, men det er ikke det, der er vigtigst.
Det er, at vi får lavet denne procedure for dansk håndbold skyld.
Jeg synes, det er vigtigt, at vi får reglerne fastsat, så vi ved, hvad vi har at gøre godt med, siger Frederiksen.
Utilfredse GOGFynboerne protesterede over en episode i slutningen af kampen.
Her var GOG-træner Nicolej Krickau på vej til at tage en timeout, da han kunne se sin spiller Niclas Kirkeløkke score.
Derfor undlod træneren at lægge time out-kortet, men gik tilbage til sin plads.
Det takserede dommerne til en udvisning af Krickau samt annullering af målet.
Læs også:Efter kaotisk opgør: GOG kræver omkamp mod KIF KoldingGOG fik altså medhold i protesten, blandt andet fordi det kunne konkluderes, at regelbruddet med rimelig sandsynlighed fik afgørende betydning for kampens resultat.
- Det er vores vurdering i den konkrette sag, at det mål, som bliver annulleret, og den forkerte udvisning samt KIF's scoring i overtal, gør at det med rimelig sandsynlighed har haft en afgørende indflydelse på kampens resultat, sagde formand for Disciplinærinstansen, Jens Bertel Rasmussen til DR.
FacebookTwitterKopier linkEmner:GOG Håndbold|Dansk Håndbold Forbund|KIF Kolding København|Kolding|Håndbold




https://www.dr.dk/nyheder/indland/forfatter-til-scharf-bog-jeg-har-faaet-aktindsigt-i-aflytninger-og-pet-rapporter-i

PET-bogSe temaIndlandForfatter til Scharf-bog: Jeg har fået aktindsigt i aflytninger og PET-rapporter i flere terrorsagerJournalist Morten Skjoldager mener, at PET er blevet mere lukket de seneste år.
Journalist Morten Skjoldager, der har skrevet bogen 'Syv år for PET', mener at efterretningstjenesten var mere åben tidligere.
Af Louise Dalsgaard12.
nov.
2018 kl.
17.
37Bemærk: artiklen er mere end 30 dage gammelLæs opÅbenhed i efterretningstjenesten.
Det var et mål for PET, da journalist Morten Skjoldager i 2006 begyndte at dække terrorsager for sin avis Politiken.
I den periode fik efterretningstjenesten en hjemmeside og lavede pressemeddelelser, og da Jakob Scharf tiltrådte som chef i 2007 blev det også muligt at få interviews med PET’s chefer.
Men sådan er det ikke længere.
Det forklarede forfatteren til bogen ”Syv år for PET” i dag, da han vidnede i sagen, hvor Jakob Scharf er tiltalt for at have brudt sin tavshedspligt.
- Den nuværende ledelse af lagt en helt anden linje for åbenhed.
Årsrapporterne er meget kortere, der bliver ikke holdt pressebriefinger længere, og for det meste kan man ikke få interviews, men kun skriftlige svar, forklarede Morten Skjoldager.
Til bogen ”Syv år for PET” har jeg søgt aktindsigt hos Säpo.
Efter tre dage fik jeg cirka 50 billeder.
Morten Skjoldager, journalistLæs også:Avis og redaktør risikerer fængsel og millionbøde for at trykke PET-bogMorten Skjoldager fortalte, at han i 10 år har dækket terrorisme for Politiken, og at han i hvert fald fem gange har deltaget i pressebriefinger hos PET i perioden 2007-2013, hvor Scharf var chef.
- Jeg synes, det er ærgerligt, de ikke har dem længere, for jeg synes, det var en god idé.
”Noter fra PET-briefing”Morten Skjoldager havde inden sin afhøring fundet gamle noter frem fra ét af de møder, han var til i PET, tilbage i 2008.
Her var flere ledende medarbejdere fra PET til stede.
Noterne blev delt rundt til retten, og her kunne dommeren og de to domsmænd læse, at PET på mødet fortalte om et fejlslagent angreb mod en dansk ambassade, overvågningsmetoder og kildearbejde.
- Jeg synes de her noter giver et godt billede, hvad vi talte om dengang, lød det fra Morten Skjoldager.
”PET ser ofte konvertitter i det ekstremistiske miljø, og de har ofte en blakket fortid,” skrev Morten Skjoldager for eksempel ned under mødet i oktober 2008.
Samtidig havde han noteret sig, at PET ved at anholde to tunesere i en terrorsag bremsede to yderligere angreb af lignende karakter, planlagt af andre netværk.
- Var det din opfattelse, at man i 2007-13, at man godt kunne omtale samarbejdspartnere?
, ville forsvarer Lars Kjeldsen vide.
- Ja, PET kunne under Jakob Scharf sagtens omtale tjenester, man arbejdede sammen med i konkrete sager.
Jeg var selv til en briefing, efter man havde anholdt nogle personer i forbindelse med terrorplaner mod JP/Politikens Hus.
Der fortalte man om et samarbejde med den svenske efterretningstjeneste, men typisk fik man ikke svar på, hvad samarbejdet mere præcist gik ud på, forklarede Morten Skjoldager.
Fik PET-rapporter og aflytninger i aktindsigtTre terrorsager fra 00’erne spillede også en rolle i Morten Skjoldagers forklaring i retten i dag.
Sagerne kendt som Egyptersagen, Glostrupsagen og sagen om ”Boghandleren fra Brønshøj”.
Morten Skjoldager har nemlig som journalist fået aktindsigt i efterforskningsmaterialet fra alle tre sager.
I terrorsagen fra Glostrup fra 2007 fik Morten Skjoldager således adgang til omkring 12.
000 dokumenter.
- Der var telefonaflytninger af personer, som aldrig blev tiltalt i sagen.
Der var rapporter fra PET om præventive samtaler.
Der var også en rapport om spor af sprængstoffer, der var fundet under en ransagning, forklarede Morten Skjoldager.
Læs også:Politiet forkyndte forbud mod PET-bog til morgenfrisk journalistAnklageren i sagen mod Jakob Scharf har ellers gjort gældende, at man ikke som journalist kan få aktindsigt i terrorsager, og at det viser, at der er et fortrolighedshensyn om PET’s arbejde.
- Har du fået aktindsigt hos andre myndigheder?
, spurgte Lars Kjeldsen.
- Ja, det har jeg.
Til bogen ”Syv år for PET” har jeg søgt aktindsigt hos Säpo (den svenske efterretningstjeneste, red.
).
Efter tre dage fik jeg cirka 50 billeder.
Det var billeder taget af Säpos medarbejdere, mens de hemmeligt observerede mistænkte, og billeder fra en ransagning.
Billederne har Morten Skjoldager brugt i bogen.
Der falder efter planen dom i sagen i starten af decemberFacebookTwitterKopier link




https://www.dr.dk/nyheder/regionale/oestjylland/ukendte-gerningsmaend-stjaeler-og-oedelaegger-vaerker-paa-museum

ØstjyllandUkendte gerningsmænd stjæler og ødelægger værker på Museum Ovartaci: - Det er forfærdeligtMuseumsdirektøren er ked af, at 20 værker lavet af psykiatriske patienter nu er væk eller ødelagt.
Værkerne på Museum Overtaci er lavet af tidligere patienter på psykiatrisk hospital i Risskov (arkivfoto) (© Museum Ovartaci)Af Mikkel Vithner og Emma Lichscheidt12.
nov.
2018 kl.
17.
18Bemærk: artiklen er mere end 30 dage gammelLæs opDet var et værre rod, der mødte medarbejderne på Museum Ovartaci i Risskov, da de kom på arbejde i morges.
En eller flere gerningsmænd har natten til søndag brudt ind på museet, og omkring tyve værker er stjålet eller ødelagte.
Værkerne på Museum Ovartaci er lavet af tidligere patienter på psykiatrisk hospital i Risskov og er dermed uerstattelige for museet.
Det var derfor en slukøret museumsdirektør, der mødte ind mandag morgen.
Læs også:Ny lyserød psykiatrisk afdeling på Skejby: Kunst fra Risskov lever videre- Det er forfærdeligt, og man tror ikke, det er rigtigt.
Det virker hovedløst og meningsløst, og det er svært at se noget som helst mening i det, andet end at det gør ondt, og man bliver rigtig ked af det, siger museumsdirektør Mia Lejsted.
Medarbejderne på museet er nu ved at danne sig et overblik efter indbruddet, som er blevet meldt til politiet.
Museumsdirektøren har svært ved at forstå indbrudstyvenes bevæggrunde.
- Det er ikke værker, der repræsenterer mange tusind kroner, så hvis man har haft for øje, at man skulle blive rig på det, er man gået galt i byen.
Det er værker, der har stor værdi for museet og museets samling og dem, der har kendt kunstnerne, siger hun.
Museet skal til nytår flytte fra de historiske hospitalsbygninger i Risskov til nye rammer i den nuværende journalisthøjskole i Aarhus - med et mellemstop på en ukendt destination.
FacebookTwitterKopier linkEmner:Museer|Aarhus|Kriminalitet|Tyverier




https://www.dr.dk/nyheder/penge/aabenraa-kommune-politianmelder-skandaleramt-transportfirma

PengeAabenraa Kommune politianmelder skandaleramt transportfirmaKurt Beier Transport bliver meldt til politiet af Aabenraa Kommune, skriver Fagbladet 3F.
Flere store virksomheder har allerede droppet Kurt Beier.
12.
nov.
2018 kl.
17.
20Bemærk: artiklen er mere end 30 dage gammelLæs opAabenraa Kommune politianmelder transportfirmaet Kurt Beier Transport for omstridt chaufførlejr i Padborg.
Det skriver Fagbladet 3F.
Kurt Beier Transport har været under stærk kritik, siden Fagbladet 3F afdækkede, hvordan filippinske chauffører, der var ansat af firmaet, levede under kritisable forhold i en lejr i Padborg.
Læs også:Filippinske chauffører blev lovet bolig, sygesikring og eget bad: Vi føler os snydt- Vi har besluttet at melde Kurt Beier Transport til politiet.
- Anmeldelsen skyldes, at hvis Kurt Beier Transport havde søgt byggetilladelse til det, vi foreløbig har konstateret, havde han ikke fået tilladelsen, siger Jane Petersen, teamleder hos Aabenraa Kommune i afdelingen Byg, Kultur, Miljø & Erhverv, til Fagbladet 3F.
Ifølge mediet ønsker kommunen ikke at gå yderligere i detaljer om anmeldelsen.
Havde ikke tilladelser fra kommunenJane Petersen fortæller, at politianmeldelsen forventes leveret til politiet i denne eller næste uge.
Kommunen oplyser yderligere, at Kurt Beier Transport har tilladelse til at indrette ejendom i nogle bygninger på adressen til hvilerum og kortvarig overnatning.
Men altså ifølge kommunen ikke til den lejr, der var oprettet.
Miseren har ført til, at Kurt Beier Transport har mistet en række kunder.
Derudover bliver selskabet efterforsket for menneskehandel.
Center mod Menneskehandel, der ligger under Socialstyrelsen, har vurderet, at 26 chauffører har været udsat for menneskehandel.
Læs også:Trods slumlejr: Danish Crown har ikke droppet skandaleramt vognmandSyd- og Sønderjyllands Politi oplyste onsdag i sidste uge, at det ikke har sigtet nogen i sagen, og politiet understregede, at centret og politiet har meget forskellige udgangspunkter i sagen.
For politiets vedkommende er der tale om efterforskning af en mulig overtrædelse af straffeloven, mens Center mod Menneskehandel arbejder ud fra definitionerne i FN's Palermo-protokol mod menneskehandel fra 2000, som Danmark tiltrådte i 2003.
/ritzau/FacebookTwitterKopier linkEmner:Kurt Beier Transport|Aabenraa Kommune|Politi|Jylland|Padborg




https://www.dr.dk/nyheder/udland/billeder-brandmaend-kaemper-andres-hjem-mens-deres-egne-huse-staar-i-flammer

Skovbrande i CalifornienSe temaUdlandBilleder: Brandmænd kæmper for andres hjem, mens deres egne huse står i flammerFlere steder i Californien kæmpes der for at redde mennesker, dyr og deres hjem.
Brandfolk kæmper for at slukke ilden og redde hjem i Paradise i det nordlige Californien.
Imens mister adskillige brandfolk deres egne hjem i flammerne.
 Flammerne står over en bakketop ved byen Big Bend i det nordlige Californien.
Mange mennesker har ikke haft mulighed for at flygte fra flammerne, og tusinder har mistet deres hjem.
 Resterne af en efterladt bil og en udbrændt benzintank ved Pulga øst for Paradise.
Det er her i området, at branden har ramt hårdest, og tusindvis af mennesker er evakueret.
 Dyrlæge Jesse Jellison redder en såret gås fra at blive fanget i ilden i det nordlige Californien.
 Hillary Johnson har mistet sit hjem i Paradise og måtte efterlade sin hest på en parkeringsplads ved et shoppingcenter.
Her bliver hun genforenet med hesten, der blev reddet fra de truende flammer og kørt væk på en trailer af redningsmandskab.
 Der er sat fly ind for at hjælpe med at slukke brandene.
Her er det en DC-10 i luften over bjergene ved Malibu ved Los Angeles.
Stærke vinde har blæst til ilden, der er blusset op i området.
 Brandmænd kæmper med flammerne både i syd og nord.
Her i Malibu i det sydlige Californien.
 Flere luksushjem er jævnet med jorden langs stranden i Malibu.
Flere kendte personligheder er blevet ramt af branden.
På sociale medier er der lagt opslag ud fra navne som Neil Young, Robin Thicke og Gerard Butler, som fortæller om ødelagte hjem i det mondæne Los Angeles-område.
(Foto: Frederic J.
BROWN © Scanpix) El-masterne er væltet ned over de udbrændte biler  i Paradise.
Mange mennesker er blevet fanget i deres biler på vej væk fra ilden.
På grund af hård vind og lav fugtighed har brandene spredt sig hurtigt i området.
 Gabriel Fallon og moderen Cathy Fallon, der  tørrer ansigtet, mens hun kigger på resterne af sit hjem, der er hårdt ramt af flammerne.
Der var dog en årsag til, at hun ikke ville forlade stedet - nemlig hendes 14 heste.
- Intet får mig til at lade hestene brænde.
Det er ægte kærlighed, siger hun.
 Sygehuspersonale evakuerer patienter fra Feather River Hospital, mens ilden raserer i Paradise.
Også her blev der gjort en indsats for at få dyrene med deres ejere.
1 / 11Brandfolk kæmper for at slukke ilden og redde hjem i Paradise i det nordlige Californien.
Imens mister adskillige brandfolk deres egne hjem i flammerne.
1 / 11Flammerne står over en bakketop ved byen Big Bend i det nordlige Californien.
Mange mennesker har ikke haft mulighed for at flygte fra flammerne, og tusinder har mistet deres hjem.
2 / 11Resterne af en efterladt bil og en udbrændt benzintank ved Pulga øst for Paradise.
Det er her i området, at branden har ramt hårdest, og tusindvis af mennesker er evakueret.
3 / 11Dyrlæge Jesse Jellison redder en såret gås fra at blive fanget i ilden i det nordlige Californien.
4 / 11Hillary Johnson har mistet sit hjem i Paradise og måtte efterlade sin hest på en parkeringsplads ved et shoppingcenter.
Her bliver hun genforenet med hesten, der blev reddet fra de truende flammer og kørt væk på en trailer af redningsmandskab.
5 / 11Der er sat fly ind for at hjælpe med at slukke brandene.
Her er det en DC-10 i luften over bjergene ved Malibu ved Los Angeles.
Stærke vinde har blæst til ilden, der er blusset op i området.
6 / 11Brandmænd kæmper med flammerne både i syd og nord.
Her i Malibu i det sydlige Californien.
7 / 11Flere luksushjem er jævnet med jorden langs stranden i Malibu.
Flere kendte personligheder er blevet ramt af branden.
På sociale medier er der lagt opslag ud fra navne som Neil Young, Robin Thicke og Gerard Butler, som fortæller om ødelagte hjem i det mondæne Los Angeles-område.
(Foto: Frederic J.
BROWN © Scanpix)8 / 11El-masterne er væltet ned over de udbrændte biler  i Paradise.
Mange mennesker er blevet fanget i deres biler på vej væk fra ilden.
På grund af hård vind og lav fugtighed har brandene spredt sig hurtigt i området.
9 / 11Gabriel Fallon og moderen Cathy Fallon, der  tørrer ansigtet, mens hun kigger på resterne af sit hjem, der er hårdt ramt af flammerne.
Der var dog en årsag til, at hun ikke ville forlade stedet - nemlig hendes 14 heste.
- Intet får mig til at lade hestene brænde.
Det er ægte kærlighed, siger hun.
10 / 11Sygehuspersonale evakuerer patienter fra Feather River Hospital, mens ilden raserer i Paradise.
Også her blev der gjort en indsats for at få dyrene med deres ejere.
11 / 11Af Mette Richardt12.
nov.
2018 kl.
17.
30Bemærk: artiklen er mere end 30 dage gammelLæs opMens de sætter livet på spil for at redde andre menneskers liv og hjem, har mindst 39 brandmænd mistet deres egne hjem i brandene i Californien.
Det skriver Abc News.
Redningsfolk kæmper for tiden især en heroisk kamp mod flammerne i det nordlige Californien, hvor tusindvis af mennesker har mistet deres hjem.
Byen Paradise er så godt som jævnet med jorden.
Det er også i dette område, at det primært er gået ud over brandmændenes egne hjem.
Læs også:Indbyggere vender tilbage til byen Paradise efter voldsom skovbrandMen også det sydlige Californien er ramt af brande.
Her er en det især en brand i området omkring Malibu i Ventura County ved Los Angeles, der har tvunget over 200.
000 mennesker til at forlade deres hjem.
Ikke langt derfra, ligeledes tæt på Los Angeles, hærger en mindre brand samtidig.
På sociale medier er der lagt opslag ud fra navne som musikerne Neil Young og Robin Thicke samt skuespilleren Gerard Butler, som fortæller om ødelagte hjem i det mondæne Los Angeles-område ved Malibu.
Myndighederne vurderer, at der vil gå mindst tre uger, før branden i Paradise er helt under kontrol, skriver nyhedsbureauet AFP.
Der meldes om 31 dræbte, mens flere end 200 savnes som følge af skovbrandene.
FacebookTwitterKopier linkEmner:Neil Young (musiker)|Californien|Los Angeles|Brande|Twitter




https://www.dr.dk/nyheder/indland/19-personer-er-faengslet-i-sag-om-brutalt-bandeoverfald

Indland19 personer er fængslet i sag om brutalt bandeoverfaldYderligere tre mænd er varetægtsfængslet i en sag om et groft overfald i frisørsalon.
Dermed er 19 fængslet.
(ARKIV) Sigtelsen lyder foruden grov vold også på frihedsberøvelse.
12.
nov.
2018 kl.
17.
07Bemærk: artiklen er mere end 30 dage gammelLæs opTre mænd er mandag i Dommervagten i København blevet varetægtsfængslet for et brutalt overfald i københavnsk frisørsalon.
De tre blev fængslet in absentia - altså uden selv at være til stede.
Andre tre er tidligere fængslet in absentia, og 13 personer sidder varetægtsfængslet i sagen.
Læs også:Syv mænd fængslet for brutalt overfald i bandekonflikten: Flere stadig på fri fodNår personer varetægtsfængsles in absentia er det blandt andet muligt for politiet at efterlyse dem internationalt.
Foruden grov vold lyder sigtelsen på frihedsberøvelse.
I omkring et kvarters tid blev offeret om eftermiddagen den 16.
september tilbageholdt i frisørsalonen på Nørrebrogade.
Her blev han overdænget med spark og slag fra både knyttede næver og slagvåben.
Desuden blev han stukket flere gange i hovedet og på kroppen.
Læs også:Politiet åbnede ild under skudopgør i KøbenhavnPolitiet har tidligere oplyst, at overfaldet skete som en del af en bandekonflikt, og det fremgår da også af sigtelsen mod de tre, som blev fængslet mandag, og som politiet altså leder efter.
Det vil sige, at straffen kan stige til det dobbelte af den normale straf, hvis han kendes skyldig, når sagen kommer for retten.
Læs også:Nyt skyderi i København: Politiet er talstærkt til stedeI sensommeren og det tidlige efterår var der flere overfald og skyderier i københavnsområdet.
Politiet har tidligere fortalt, at det skyldtes, at en bande er blevet opdelt i to nye grupperinger.
Ifølge Ritzaus oplysninger er der tale om banden Brothas, der udspringer fra bebyggelsen Mjølnerparken på Ydre Nørrebro.
/ritzau/FacebookTwitterKopier linkEmner:Kriminalitet|Vold|Nørrebro|Københavns Dommervagt|Brothas




https://www.dr.dk/nyheder/regionale/midtvest/patienter-med-soevnapnoe-venter-mange-maaneder-paa-behandling-i-viborg

Sover du godt?
Se temaMidt- og VestjyllandPatienter med søvnapnø venter mange måneder på behandling: I Viborg står 120 i køPå søvnklinikken i Viborg kommer der hver måned 30 nye patienter til.
Henriette Larsen lider af søvnapnø, og derfor sover hun hver nat med en sovemaske tilsluttet en CPAP-maskine.
Af Mette Skov Jensen og Maiken Friis Lange12.
nov.
2018 kl.
17.
02Bemærk: artiklen er mere end 30 dage gammelLæs opDu kan få en tid i juli 2019.
Sådan en besked risikerer patienter at få, når de skal undersøges for søvnapnø på Region Midtjyllands klinik i Viborg.
Lige nu står 120 patienter i kø.
Og hver måned kommer der 30 nye til.
- Der bliver flere og flere og vi skal følge dem i livslang behandling, siger søvnsygeplejerske Helle Susanne Laursen.
Det er ikke kun i Region Midtjylland, patienter må væbne sig med tålmodighed.
Billedet er nemlig det samme andre steder i landet, fortæller konsulent i Dansk Søvnapnø Forening Ellinor Wolff.
- Vi får rigtig mange henvendelser fra folk, der venter urimeligt længe.
Nogen siger, at det er helt op til et år, siger hun.
Læs også:Henriettes snorken ødelagde mandens søvn: Flere får søvnapnøPengene er øremærket til udstyrSøvnklinikken i Viborg har fået ekstra midler tilført i 2018, men det er et beløb, der er øremærket til Søvnudstyr.
Hvad er søvnapnøSøvnapnø er unormal vejrtrækning under søvn.
Typisk er luftpassagen i svælget nedsat eller hævet.
Ved hver apnø nedsættes iltoptagelsen i blodet.
Man 'vågner' flere gange i løbet af natten for at få luft.
Kilde: Dansk Søvnapnø ForeningDerfor er der brug for flere varige midler, mener overlæge på Dansk Center for Søvnmedicin Poul Jennum.
- Kapaciteten til diagnostik og behandling er for lille i Danmark, siger han.
Samfundet vil få stor økonomisk gevinst ved at flere kommer i behandling.
- Så vil vi nedsætte de komplikationer, der opstår som følge af søvnapnø.
For eksempel hjertesygdomme og blodpropper i hjernen, siger Poul Jennum.
Læs også:Peter faldt i søvn under kørslen: Kørte galt og fik amputeret det ene benSymptomer på søvnapnøHøjlydt snorken.
Pauser i vejrtrækning.
Urolig nattesøvn og livlige kropsbevægelser.
Ofte op og lade vandet.
Konstant træthed.
Falder uønsket i søvn.
Hukommelses- og koncentrationsbesvær.
Hovedpine om morgenen.
Forhøjet blodtryk.
Manglende sex-lyst/evne.
Kilde: Dansk Søvnapnø ForeningHøjprioritet for Region MidtjyllandFormanden for hospitalsudvalget i Region Midtjylland Henrik Gottlieb Hansen (S) er klar til at se nærmere på, om der skal flere varige midler til området.
- Det er jo utilfredsstillende at ventetiderne er stigende.
Jeg synes, vi skal se, om vi kan gøre en ekstra indsats her, siger han.
Hvornår kommer der flere penge til behandlingen?
- Det kan jeg ikke sætte nogen eksakt dato på, men det er absolut noget, der er en højprioritet at få kigget på, siger Henrik Gottlieb Hansen.
Region Midtjylland tilbyder patienter henvisning til private søvnklinikker for at bringe ventetiden ned.
FacebookTwitterKopier linkEmner:Region Midtjylland|Søvn|Viborg|Patienter|Jylland




https://www.dr.dk/nyheder/viden/klima/ekstrem-toerke-og-nedboer-goer-californien-til-en-brandfaelde

Skovbrande i CalifornienSe temaKlimaEkstrem tørke og nedbør gør Californien til en brandfældeSkovbrande hærger hvert år den amerikanske solstat.
Men klimaforandringer vil skabe endnu større brande i fremtiden.
Californien hærges hvert år af skovbrande.
Sidste år vardet værste år hidtil, men 2018 ser ud til at overgå det.
Her et billede fra Santa Paula, som blev ramt af en skovbrand i december 2017.
Af Jeppe Kyhne Knudsen12.
nov.
2018 kl.
17.
11Bemærk: artiklen er mere end 30 dage gammelLæs opLige nu hærger skovbrande flere steder i Californien - både i nord og syd.
I fredags rasede en skovbrand igennem bjergbyen Paradise, der paradoksalt nok, blev forvandlet til et levende helvede.
Størstedelen af byen blev simpelthen brændt væk.
Læs også:Indbyggerne vender hjem til Paradise: Jeg græd som en pisketIfølge Claus Felby, der er professor på Institut for Geovidenskab og Naturforvaltning på Københavns Universitet, er Californien et af de steder i verden, hvor betingelserne for skovbrande er allerbedst.
- Californien er en krudttønde på grund af en kombination af den vegetation, de har, og klimaet.
Der er dejligt varmt, så når det regner, vokser der masser af planter i skoven.
Men når tørken så kommer, bliver det ikke bare tørt.
Det bliver knastørt, siger han.
Knastørre juletræerOver en tredjedel af Californien er dækket af skov - og faktisk har staten det næststørste skovareal i hele USA - næst efter Alaska.
Men til forskel fra det kolde Alaska, bliver der meget tørt i Californien, når sommeren kommer, og det betyder, at vandet fordamper og træerne tørrer ind, forklarer Claus Felby.
- Nåletræerne smider de tørre nåle, og vandet i træerne fordamper og efterlader nogle olier i grenene, som er ekstremt brandbare.
Det betyder, at både underskov og træer bare venter på en gnist, for at bryde ud i voldsom brand, siger han.
Læs også:Mindst 23 personer har mistet livet i voldsomme skovbrande i CalifornienDet er lidt ligesom med et juletræ, du har ladet stå indenfor lidt for langt ind i januar måned.
- Det siger “poof” og så står der store flammer op fra træet, siger han.
Mere regn og mere tørke2017 var det hidtil værste år med hensyn til skovbrande i Californiens historie.
Og 2018 ser ud til at overgå det, skriver mediet Vox.
For Claus Felby er der ingen tvivl om, at det skyldes klimaforandringerne.
- Det er effekterne af klimaforandringerne, du begynder at se nu.
Ekstrem nedbør i foråret får planterne til at vokse helt vildt og skaber mere brandbart materiale, som så tørrer ud i løbet af sommerens tørke.
Det er ekstremerne, der gør det, siger han.
Ifølge New York Times er Californien blevet 2-3 grader Fahrenheit (1-1.
7 grader celsius) varmere de senere år på grund af klimaforandringerne.
Og det har betydet, at ni ud af statens ti allerstørste skovbrande nogensinde alle er sket efter år 2000.
Vindforhold er benzin på båletSammenlignet med Mexico, der ligger længere mod syd, er Californien særligt hårdt ramt, fordi landet aldrig tørrer helt ud.
Der kommer vand nok til, at der kan gro store skove.
- I Mexico har de ikke samme vegetation.
Der har du halvørken.
På østkysten har du ikke ekstrem tørke - de har mere vejr som os.
Og går du længere nordpå, har du meget mere nedbør, så det bliver aldrig så tørt.
Derfor er Californien det perfekte sted for skovbrande, forklarer Claus Felby.
Endnu en faktor, der gør, at brandene virkelig får fat i Californien, er kraftige vinde fra Stillehavet.
Mere præcist den såkaldte “Santa Ana-vind”.
Den blæser til ilden, der spreder sig endnu hurtigere.
Læs også:Djævlevinden hærger i CalifornienOg det jo større branden bliver, desto kraftigere vinde kan branden skabe, forklarer professoren.
- En af mine kolleger er lige kommet hjem fra San Francisco.
Han sagde, at man kan lugte røgen i gaderne - selvom branden er 150 kilometer væk.
Så kraftige vinde skaber skovbrandene, siger han.
Flere mennesker gør det sværere at bekæmpeEn sidste, men afgørende faktor for at Californien bliver særligt hårdt ramt af skovbrande, er befolkningstætheden.
Fra 2000 til 2010 voksede befolkningen i Californien med tre millioner mennesker - og mange flytter tæt på skove og bjerge.
Læs også:Mindst 23 personer har mistet livet i voldsomme skovbrande i CalifornienOg det er ofte mennesker, der ved et uheld kommer til at sætte ild til skovene.
Ifølge forskning står mennesker for at starte 84 procent af skovbrandene i USA.
Og ikke nok med, at brandene bliver startet af mennesker - byerne tæt på skovene gør dem sværere at slukke.
- Husene i byerne er ikke i sig selv en brandrisiko, men de gør brandene meget sværere at bekæmpe.
Man kan ikke bare lave et brandbælte midt igennem en by for at stoppe branden.
Det er lettere at gøre i ubeboede områder, siger Claus Felby.
100 års brandslukning gør skovbrande værreBeredskabet i Californien har været meget dygtige til at holde skovbrande nede de sidste knap hundrede år, men det har paradoksalt nok betydet, at brandene nu bliver værre, forklarer Claus Felby.
- De har ikke haft naturlige brande, fordi de har holdt dem nede.
Brandene er faktisk en naturlig del af skoven derovre.
Det rydder underskoven, så nye træer kan vokse op.
Det har man bekæmpet de sidste hundrede år, og det betyder, at der ligger millioner af tørre, døde træer, siger han.
Ifølge avisen The Guardian har staten mere end 129 millioner døde træer, der bare ligger og venter på en gnist, så de kan bryde i brand.
Og for Claus Felby er der ingen tvivl.
Vi har ikke set det værste endnu.
Det bliver bare værre i fremtiden.
- Det er en krudttønde, der bare venter på at eksplodere, siger han.
FacebookTwitterKopier linkEmner:Brande|Californien|Skove|Københavns Universitet|USA




https://www.dr.dk/nyheder/regionale/oestjylland/politi-leder-efter-bilist-i-hvid-bil-var-ved-blive-ramt-af-stenkast

ØstjyllandPoliti leder efter bilist i hvid bil: Var ved at blive ramt af stenkastEn 17-årig pige er varetægtsfængslet sigtet for at have bragt andres liv i fare ved at kaste sten fra bro ved Hadsten.
Politiet håber, at bilisten kan hjælpe med at opklare sagen.
Af Emma Lichscheidt12.
nov.
2018 kl.
16.
05Bemærk: artiklen er mere end 30 dage gammelLæs opØstjyllands Politi efterlyser en bilist, der den 30.
oktober ved middagstid skal have set en pige kaste sten ned på Skanderborgvej/Randersvej fra en bro på Skovvej i Hadsten.
En 17-årig psykisk handicappet pige blev tidligere på måneden anholdt og varetægtsfængslet i sagen.
Hun er sigtet for i to tilfælde at have bragt bilisters liv i fare ved at kaste sten fra en bro i Hadsten ned på vejbanen.
Læs også:Bil ramt af stenkast fra motorvejsbro ved HumlebækØstjyllands Politi vil nu gerne i kontakt med en bilist i en hvid bil, der ifølge et vidne kørte under broen på Skovvej omkring klokken 12 og var ved at blive ramt af stenene.
- Ifølge et vidne er bilen ved at blive ramt og bremser let op, inden den kører videre, siger pressemedarbejder ved Østjyllands Politi Jakob Christiansen.
Kontakt politiet på 114Bilisten kom ifølge vidnet kørende i sin hvide bil i nordgående retning, men mere ved politiet ikke.
Bilisten kan dog være en vigtig brik i den videre efterforskning, fortæller Jakob Christiansen.
- Vi har jo anholdt en 17-årig, men vores efterforskere kigger stadig på sagen og er ved at trevle den op og finde ud af præcis, hvad der er sket, og hvordan det er sket, siger han.
Østjyllands Politi opfordrer derfor bilisten eller personer, der ved, hvem bilisten er, til at kontakte politiet på telefonnummer 114.
FacebookTwitterKopier linkEmner:Biltrafik|Østjyllands Politi|Politi|Hadsten|Jylland




https://www.dr.dk/nyheder/udland/naale-i-jordbaer-kvinde-i-australien-risikerer-15-aars-faengsel-sabotage

UdlandNåle i jordbær: Kvinde i Australien risikerer 15 års fængsel for sabotageAustralske jordbæravlere melder om store tab som følge af bevidst sabotage.
En kvinde er sigtet i sagen om bevidst sabotage af australske jordbær.
Af Sean Coogan12.
nov.
2018 kl.
15.
59Bemærk: artiklen er mere end 30 dage gammelLæs opEn frugtskandale har rystet de australske jordbæravlere i de seneste måneder.
Her har der nemlig været over 170 sager, hvor der er fundet metalgenstande som nåle i australske jordbær.
Nu mener myndighederne, at de har fanget en af de ansvarlige.
Myndighederne anholdt i går en 50-årig kvinde, der har været ansat som supervisor på et landbrug, der blandt andet leverer jordbær.
Ifølge anklagerne var der tale om bevidst sabotage, og kvindens DNA er fundet på jordbær efter "en stor og hidtil uset politiundersøgelse".
- Hun har påbegyndt en kurs med at putte metalobjekter i frugt hen over flere måneder, lyder det fra retsembedsmanden Christine Roney ifølge BBC.
Læs også:I Australien er der fundet nåle i frugt i butikkerneMotivet menes at være hævn eller trods, oplyser Christine Roney.
Hvor mange af tilfældene med inficerede jordbær, kvinden menes at stå bag, er endnu uvist.
Politiet beretter i dag, at deres undersøgelser er "langt fra ovre".
Den 50-årige kvinde er tiltalt for i alt syv lovovertrædelser.
Strafferammen for at forurene madvarer er for nyligt blevet hævet til 15 års fængsel som et resultat af frugtskandalen.
Ifølge BBC er det endnu uklart, om kvinden vil erklære sin uskyld.
Har kostet arbejdspladserBilleder af jordbær med nåle i har fået ben at gå på i nyhedsudsendelser og på sociale medier i Australien i de senere måneder.
Efter at en mand måtte indlægges efter at have spist inficerede jordbær, måtte australske bønder destruere tonsvis af bær, mens supermarkeder tømte hylderne.
- Jeg måtte fyre 100 medarbejdere, lyder det fra direktøren i landbrugsfirmaet Suncoast Harvest, Di West, beretter australske ABC News.
Hun siger, at hendes firma alene har måttet sige farvel til frugt til over fire millioner kroner.
Flere landbrug har installeret metaldetektorer for at komme sabotagen til livs, men har stadig oplevet store tab, mens prisen på de australske jordbær er styrtdykket.
Jordbærskandalen har medført tomme hylder i mange australske supermarkeder.
Ifølge Di West har hun også oplevet problemer med at få solgt sin frugt i udlandet.
- Vi fik det røntgen-fotograferet og det hele for at vise, at der ikke var noget galt, men måden det har eskaleret på, er det nærmest som en atombombe, der er sprunget, siger hun til ABC News.
Læs også:Australsk bærkrise spreder sig efter fund af nål i mangoIfølge direktøren har andre folk hoppet med på vognen med at inficere frugter, hvilket har forværret problemerne.
Myndighederne i delstaterne Western Australia og Queensland har udlovet dusører på knap 470.
000 kroner for tip, der kan hjælpe med at finde de skyldige.
Den australske premierminister, Scott Morrison, har ligeledes bebudet at slå hårdt ned på de skyldige.
- Det er ikke sjovt at sætte hårdtarbejdende australieres levebrød på spil, lyder budskabet fra premierministeren ifølge BBC.
FacebookTwitterKopier linkEmner:Scott Morrison (politiker)|Australien|Fødevarer|BBC|Kriminalitet




https://www.dr.dk/nyheder/kultur/sasha-har-skiftet-koen-maend-bliver-gale-paa-mig

KulturSasha har skiftet køn: Mænd bliver gale på migSasha Louise Sprange har betalt en høj pris for at blive den, hun vil være.
I videoen fortæller hun om omkostningerne.
Af Nicolai Sebastian Holle, Ida Skriver Olesen (video), Allan Hansen (video) og Lasse Kjær Christiansen12.
nov.
2018 kl.
17.
01Bemærk: artiklen er mere end 30 dage gammelLæs op- Du er ikke en rigtig kvinde.
Du har ikke en rigtig fisse.
Ikke alle mener, at Sasha Louise Sprange er ægte.
Hun er født som mand og har skiftet køn - og det både inspirerer og provokerer hendes omverden, fortæller hun i videoen ovenfor.
Derfor har den 35-årige debattør sat sig for at kæmpe for retten til egen krop og bekæmpe fordomme om transkønnede.
Det gør hun blandt andet på sin Instagram-profil og den nye DR3-serie 'Hunkøn'.
Men hvad driver hende?
Oplev hende i videoen, hvor hun fortæller om sin kamp for at blive sig selv.
SERIØST!
?
Mød de unge provokatører, som bruger nettet og byrummet til at få dig til at spærre øjnene op - og tænke dig om.
Kender du nogen, som kunne tænke sig at medvirke, så send en mail hertil.
Læs også:Hunkøn (1:6) | DRTVFacebookTwitterKopier linkEmner:DR3|Instagram




https://www.dr.dk/nyheder/penge/billigere-foedevarer-toej-og-elektronik-danske-priser-stiger-mindst-i-eu

PengeBilligere fødevarer, tøj og elektronik: Danske priser stiger mindst i EUFamilierne kan få råd til større julegaver.
Men festen varer næppe ved, siger økonom.
De danske forbrugsvarer stiger langsommere i pris end i resten af Europa.
Men det varer ikke ved, mener økonom.
Af Oliver Batchelor12.
nov.
2018 kl.
15.
55Bemærk: artiklen er mere end 30 dage gammelLæs opFlæskesteg, fjerkræ og slik er billigere sammenlignet med sidste år.
Det samme er tøj, legetøj, elektronik.
Til gengæld er biltransport og flyrejser blevet dyrere.
Nye tal fra Danmarks Statistik viser, at priserne på de varer og tjenester, der indgår i danske husholdninger, sammenlagt var 0,8 procent dyrere i oktober i år i forhold til samme måned sidste år.
- Det er en lav stigning i forbrugerpriserne.
Ikke mindst i forhold til, at lønningerne i år er steget med 2,6 procent.
Det vil sige, at vores lønstigninger rækker til en hel del mere forbrug, siger Las Olsen, cheføkonom i Danske Bank.
Prisudvikling i procent fra oktober 2017 til oktober 2018Fødevarer og ikke-alkoholiske drikkevarer -0,8Alkoholiske drikkevarer og tobak 0,8Beklædning og fodtøj -1,2Bolig 1,2Boligudstyr, husholdningstjenester -0,8Sundhed 0,3Transport 3,1Kommunikation -1,7Fritid og kultur 1,2Uddannelse 2,7Restauranter og hoteller 1,5Andre varer og tjenester 0,2Kilde: Danmarks StatistikLæs også:Nationalbanken: Økonomien har det fremragendeBilligere svinekød, tøj og elektronikPriserne på tøj, legetøj, elektronik, smykker og skønlitteratur er blandt de varekategorier, hvor priserne er faldet.
Den væsentligste forklaring på de gode tider, set med forbrugernes øjne, er dog, at fødevarepriserne er faldet med 0,8 procent i forhold til sidste år.
For eksempel er det blevet 3,4 procent billigere at købe svinekød, mens varer som fjerkræ, kartofler og chokolade også er faldet i pris.
Det kommer bag på Las Olsen.
Særligt efter tørken i sommer, der fik store konsekvenser for landbruget.
- Fødevarepriserne i Danmark er lavere, end de var sidste år, mens de er stigende andre steder i Europa.
Vi kan ikke se nogen effekt af den dårlige høst, som vi har haft.
Og jeg har simpelt hen ikke en god forklaring på det.
Læs også:Ekspert: For høje lønstigninger tænder ny advarselslampeLaveste inflation i EUSammenlignet med de øvrige EU-lande er den danske inflation den laveste i EU.
Det viser tal fra Eurostat, der beregner den danske inflation for perioden til 0,7 procent, mens gennemsnittet for EU er 2,1 procent.
Forklaringen er ifølge Las Olsen, at de danske forbrugere er mindre påvirkede af stigende oliepriser end i de fleste andre europæiske lande.
Læs også:Dyrere benzin og opvarmning: Olieprisen stiger til højeste niveau i fire år- Vi bruger simpelt hen mindre benzin.
Vi har få og små biler, som kører korte afstande.
Og vi bruger heller ikke ret meget olie til opvarmning.
Derfor er der en tendens til lavere inflation i Danmark i perioder, hvor olieprisen stiger, siger han.
Den høje oliepris er dog også til at mærke i Danmark.
Her er benzinpriserne steget med 9,5 procent.
Højere brændstofpriser er samtidig en forklaring på, at flyrejser er blevet 7,8 procent dyrere.
Rige – men også forgældedeLas Olsen kalder udviklingen for den største fremgang i danskernes levestandard siden den globale økonomiske krise, der ramte Danmark i 2008.
- Når lønningerne stiger så meget, og priserne stiger så lidt, så er der ret meget at gøre godt med, når vi hen til julen for eksempel.
Men selvom danskerne i kraft af et boomende arbejdsmarked med lav ledighed og stigende lønninger altså får flere penge mellem hænderne, så er det næppe alle, der mærker det.
Læs også:Regnefejl betyder, at den økonomiske vækst opjusteresVi danskere er nemlig mere gældsatte end vores europæiske naboer, påpeger Las Olsen.
- Vi går næppe rundt og føler os enormt rige alle sammen.
Og det hænger sammen med, at mange af os skylder en hel del penge væk.
Derfor tror jeg heller ikke, vi kommer til at se, at juleforbruget kommer til at eksplodere, selvom tallene ser gode ud.
Festen varer ikke for evigtDet er formentlig kun et spørgsmål tid, før den danske inflation kommer til at flugte mere med de øvrige EU-lande, vurderer Las Olsen.
Allerede nu er der tegn på, at forbrugerpriserne er på vej op i tempo.
Fra september til oktober steg inflationen med 0,3 procent.
- Det kan ikke blive ved med at gå set med virksomhedernes øjne.
Hvis de skal betale så meget mere i løn, så er de nødt til at sætte priserne op for at få det til at hænge sammen, siger han.
Læs også:Nationalbanken: Dyrere boliglån får os bedre igennem en ny finanskriseDet er en vurdering, som deles af mange økonomer, fortæller DR's økonomikorrespondent, Casper Schrøder.
- Økonomerne tror, at priserne vil stige lidt hurtigere den kommende tid.
I hvert fald så de i det mindste stiger i samme tempo som i resten af Europa.
Men økonomerne har også i snart mange år ment, at højere prisstigninger var lige i om hjørnet, siger han.
FacebookTwitterKopier linkEmner:EU|Las Olsen (økonom)|Samfundsøkonomi|Prisforhold|Danske Bank




https://www.dr.dk/nyheder/udland/tysk-indenrigsminister-kvitter-partitop

UdlandTysk indenrigsminister kvitter partitopHorst Seehofer fortsætter som indenrigsminister, men hans parti, CSU, skal finde sig en ny partileder.
Horst Seehofer, der her lytter til en tale i forbindelse med 100-året for Weimar Republikkens fødsel fredag, vil ikke længere være formand for CSU.
)12.
nov.
2018 kl.
15.
36Bemærk: artiklen er mere end 30 dage gammelLæs opTysklands indenrigsminister, Horst Seehofer, trækker sig som formand for sit parti.
Men han bliver som minister.
Det oplyser han mandag ifølge det tyske nyhedsbureau, dpa.
Beskeden kommer, efter at flere tyske medier søndag skrev, at han overvejede at forlade regeringen.
Horst Seehofer er formand for kansler Angela Merkels søsterparti i Bayern, CSU.
Partiet oplevede ved valget i 2017 et tab på ti pladser i det tyske parlament.
Læs også:Spitzenkandidaterne kæmper om magten: Ni ting, du skal vide om Europas 'usynlige præsidentvalg'Også ved delstatsvalget i Bayern i september fik CSU tilbagegang.
Det øgede ifølge nyhedsbureauet AP presset på Seehofer for at trække sig.
Her tabte partiet ti procentpoint i opbakning og fik for første gang ikke absolut flertal i den eneste delstat, hvor partiet stiller op.
- Forandringer er en del af livet, siger Seehofer mandag ifølge AP.
- Jeg er forbundsstatens indenrigsminister, og det bliver jeg ved med at være.
Senest har Seehofer nærmest egenhændig udløst en regeringskrise på grund af sin støtte til den nu tidligere chef for Tysklands efterretningsvæsen Hans-Georg Maassen.
Læs også:Merkel vil ikke længere være formand for sit partiMaassen gjorde sig selv til en kontroversiel skikkelse, da han sagde kansler Angela Merkel imod, da hun fordømte en video, der viste to arabiske mænd, som blev jagtet i forbindelse med en demonstration i byen Chemnitz.
Ifølge Maassen var der ikke bevis for, hvad Merkel kaldte "pøbel-mentalitet", og han betvivlede, hvorvidt videoen var ægte.
Det fik regeringspartiet SPD til at kræve Maassens afgang.
Det nægtede Horst Seehofer.
Til sidst måtte Seehofer give sig, da det kom frem, at Maassen i en tale til nogle europæiske kolleger havde beskyldt "radikale kræfter" i SPD for at ville sænke regeringen.
/ritzau/FacebookTwitterKopier linkEmner:Angela Merkel (politiker)|Horst Seehofer (politiker)|Tyskland




https://www.dr.dk/nyheder/indland/politiet-forkyndte-forbud-mod-pet-bog-til-morgenfrisk-journalist

PET-bogSe temaIndlandPolitiet forkyndte forbud mod PET-bog til morgenfrisk journalistPET kræver chefredaktør fængslet – men forbuddet blev rettet mod de forkerte, hævder forsvar.
(ARKIV) Dagbladet Politiken valgte søndag den 9.
10.
2016 at trykke bogen Syv År Med PET trods fogedforbud.
JP/Politikens Hus bør ifølge PET straffes med en bøde på 15 millioner kroner, og chefredaktøren bør ifølge PET sendes bag tremmer.
Af Mads Korsager Nielsen12.
nov.
2018 kl.
16.
08 | opdateret 12.
nov.
2018 kl.
16.
20Bemærk: artiklen er mere end 30 dage gammelLæs opKøbenhavns Politi havde ikke tid.
Derfor var det en tilfældig politipatrulje fra Midt- og Vestsjællands Politi, der i nattens mulm og mørke forsøgte at forkynde byrettens forbud mod at offentliggøre bogen ’Syv år for PET’ til JP/Politikens Hus i 2016.
Da det i første omgang ikke lykkedes, fik betjentene senere fat i den første journalist fra Ekstra Bladet, der tidligt samme morgen mødte på arbejde.
Overrækkelsen af selve forbuddet – den såkaldte forkyndelse – blev en central del af den civile sag, som Politiets Efterretningstjeneste (PET) har rejst mod Politikens chefredaktør, Christian Jensen, samt mediekoncernen JP/Politikens Hus A/S.
Det kom frem i Københavns Byret i dag, hvor PET kræver chefredaktøren idømt fire måneders fængsel eller bøde samt en bøde på 15 millioner kroner til mediekoncernen for at have brudt forbuddet.
Læs også:Avis og redaktør risikerer fængsel og millionbøde for at trykke PET-bogFra vidneskranken forklarede nuværende PET-chef, Finn Borch Andersen, at det var efterretningstjenesten, der på grund af travlhed hos Københavns Politi fik Midt- og Vestsjællands Politi til at opsøge bladhuset i det indre København samme nat, som forbuddet blev udstedt klokken 10 minutter over 2.
- Jeg har ikke været involveret i detaljerne om, hvilken person der konkret skulle overbringe forkyndelsen.
Vi var involveret på den måde, at vores operative chef bad Midt- og Vestsjællands Politi bistå med forkyndelsen, sagde Finn Borch Andersen.
Trykte bog trods forbudSagens kerne er bogen ’Syv år for PET’, en interviewbog med den forhenværende PET-chef Jacob Scharf skrevet af journalist Morten Skjoldager.
Dagbladet Politiken trykte søndag den 9.
oktober 2016 bogen i sin fulde længde på trods af, at Københavns Byret dagen før havde nedlagt forbud mod, at hele bladhuset måtte offentliggøre oplysninger fra bogen.
I retten beskrev advokaten for JP/Politikens Hus, hvordan den såkaldte forkyndelse fandt sted.
- Først henvendte betjentene sig hos nattevagten i bladhuset på Rådhuspladsen, hvor det i første omgang kun lykkedes at opnå telefonisk kontakt med en journalist fra Ekstra Bladet, der var på ferie i Asien, sagde Martin Dahl Pedersen i retten.
Læs også:Chefredaktører sigtes i sag om PET-bogPortvagten måtte ikke udlevere chefredaktionens private adresser, og da det heller ikke lykkedes telefonisk at få fat i Ekstra Bladets chefredaktør, Poul Madsen, ventede betjentene.
Klokken cirka 5.
50 om morgenen mødte den første journalist på arbejde, en morgenreporter fra Ekstra Bladet.
Politipatruljen forkyndte forbuddet, der var udstedt til hele mediekoncernen, til vedkommende.
- Det kan sagtens være, det foregik sådan.
Jeg har ikke undersøgt, hvordan den konkrete operative forkyndelse fandt sted, sagde PET-chef Finn Borch Andersen.
Tvivl om forbuddets modtagerHændelsen er central, fordi bladhusets advokat forsøgte at så tvivl om klarheden af selve forbuddet.
Det blev udstedt til at gælde for alle bladhusets udgivelser, men forsøgt udstedt til Ekstra Bladet natten til lørdag.
I dagene før havde Ekstra Bladet bragt flere artikler om PET-bogen.
Fra vidneskranken fortalte mediekoncernens administrerende direktør, at man indledningsvis havde det klare indtryk, at forbuddet kun omfattede Ekstra Bladet.
- Senere på dagen gik det op for os, at det gjaldt bredere.
Men det betragtede vi som en fejl, for det er ikke første gang, vi er ude for det.
Det er den slags fejl, der sker, når en ubefaren advokat er i byretten uden vores advokat er til stede til at vejlede, sagde Stig Ørskov, administrerende direktør for JP/Politikens Hus, med henvisning til, at byretten nedlagde forbuddet, uden at mediehuset var til stede.
Bestemmer ikke over chefredaktørHan forklarede, at han som administrerende direktør for koncernen ikke kan bestemme over udgivelsernes redaktionelle indhold.
Med andre ord kunne Stig Ørskov ikke beordre Christian Jensen til at undlade at trykke PET-bogen og dermed var det forfejlet, at forbuddet var rettet mod hele koncernen.
- Hvis jeg giver mig til at have holdninger til avisernes indhold, så kortslutter det virksomheden og for den sags skyld al journalistisk virksomhed i Danmark.
Jeg har ikke en instruktionsbeføjelse, der gør, at jeg kan agere på kendelsen, sagde Stig Ørskov.
Fra vidneskranken sagde Christian Jensen, at han blev orienteret om forbuddet af koncernchef Stig Ørskov.
Men at man i samme omgang betragtede det som en fejl.
- Jeg anså ikke Politiken omfattet af det fogedforbud.
Jeg er ansvarshavende chefredaktør på Politiken.
Det er mit virke.
Der var ikke forkyndt noget forbud mod mig, der var ikke rettet noget forbud mod mig, sagde Christian Jensen, der også forklarede, hvorfor han valgte at trykke bogen.
- En tidligere PET-chef træder frem og vil sætte ord på sit virke i en periode af historien, hvor meget forandrer sig.
Han ville sætte ord på den tid, hvor terror blev en del af hverdagen.
Det anser jeg som publicistisk kernestof.
Når en efterretningschef vælger at stå frem og fortælle, så anser jeg det ikke som min opgave at forhindre ham i det, sagde Christian Jensen.
Vigtigt princip i dansk presseMediehusets advokat lagde i sin procedure vægt på, at medieansvarslovens formål netop er at sikre vandtætte skodder mellem topledelse og ansvarshavende redaktør.
Derfor var det omsonst, at forbuddet blev udstedt til hele JP/Politikens Hus.
- Det er et mangeårigt og kolossalt vigtigt princip i dansk presse.
Det gælder ikke kun JP/Politikens Hus, men den samlede danske mediebranche, sagde Martin Dahl Pedersen.
En holdning, som PET's advokat afviste.
- For mig at se, så siger kendelsen, at det er alle landsdækkende aviser omfattet af mediehusets paraply samt alle lokale aviser.
Det kan ikke give anledning til tvivl, sagde advokat Henrik Nedergaard Thomsen.
Under fremlæggelserne kom det ligeledes frem, at Politiken solgte omkring 4.
000 ekstra aviser i løssalg den søndag, hvor bogen var med som tillæg.
Det gav bladhuset en fortjeneste på op mod 120.
000 kroner.
PET kræver JP/Politikens Hus A/S idømt en bøde på 15 millioner kroner samt fire måneders fængsel til chefredaktør Christian Jensen.
Der afsiges dom i sagen den 18.
januar 2019 klokken 13.
Artiklen er opdateret med tidspunkt for domsafsigelsen.
FacebookTwitterKopier linkEmner:Christian Jensen (journalist)|Ekstra Bladet|Finn Borch Andersen (politichef)|Politi|København




https://www.dr.dk/nyheder/kultur/boeger/forfatter-bryder-sin-families-tavshed-det-var-som-trykke-hul-paa-en-vabel

BøgerForfatter bryder sin families tavshed: Det var som at trykke hul på en vabelIben Mondrups nye roman, 'Vi er brødre', tager udgangspunkt i hendes egen families historie.
Iben Mondrup har med 'Vi er brødre' ønsket at undersøge den tavshedskultur, der har præget hendes forældres generation.
Af Michelle From Hoxer12.
nov.
2018 kl.
15.
28Bemærk: artiklen er mere end 30 dage gammelLæs opHvis du er født efter 1967, så er du sikkert vokset op med at "tale om tingene".
Ret tidligt kunne jeg mærke, at det var som at trykke hul på en vabel.
Iben Mondrup, forfatterProblemer, traumer, tabuer.
Alt skal helst frem i lyset, vendes, drejes og snakkes om for generation x, y og z.
Men for de ældre generationer er det måske ikke helt så selvfølgeligt.
Og netop det var udgangspunktet for Iben Mondrup, da hun skrev sin seneste roman ’Vi er brødre’.
Den bygger på hendes egen fars og farfars historie, men fortæller samtidig en større historie.
Om Iben MondrupIben Mondrup (f.
1969) er opvokset i Grønland og oprindeligt uddannet billedkunstner fra Det Kongelige Danske Kunstakademi.
Hun debuterede som forfatter i 2009.
I 2014 fik hun et stort gennembrud med romanen ’Godhavn’, som hun vandt DR Romanprisen for.
’Vi er brødre’ er Iben Mondrups sjette roman.
- Det jeg egentlig har villet undersøge, er, hvad det er for en tid, mine forældres generation kommer ud af.
De er vokset op i en tid, hvor man måske ikke talte om følelser på samme måde, som vi gør i dag.
- Men vi har den afstand til dem som gør, at vi kan tale om det, de måske ikke kunne tale om – og vi kan i hvert fald tale om, hvad det har gjort ved os, at der ikke blev talt om ting.
Vi er jo sådan en terapeutisk generation, siger Iben Mondrup, der selv er født i 1969.
Mere privat generationDe to fortællere i ’Vi er brødre’, Jens og Poul, vokser op i efterkrigstidens Vendsyssel med en far, der er præget af sin tid som modstandsmand og de ting, der skete under 2.
verdenskrig.
Selvom den historie er inspireret af Iben Mondrups egen fars og onkels opvækst, så har hun ikke ønsket, at bogen skulle være en egentlig biografisk fortælling.
Til at begynde med var hendes far også tilbageholden med at læse romanen, der udkom i september - men han er gået i gang med den nu, fortæller hun.
Folk delte historier, de måske ikke havde fortalt før.
Jeg får også breve fra folk, der siger, at de forstå nogle ting meget bedre nu.
Iben Mondrup, forfatter- Jeg kan ikke fortænke min far i måske gerne at ville have sit forhold til sin far for sig selv.
Men det er så bare ikke muligt med en forfatterdatter som mig, siger Iben Mondrup, som dog fortæller, at hun har haft sin fars fulde opbakning og opmuntring til at skrive romanen.
- Det er det her med, at denne her generation er meget mere private, end vi er.
Det har jeg faktisk meget stor respekt for.
Stor lyst til at deleFor at få input til romanen, der i modsætningen til hendes fem andre foregår et sted og i en tid, som Iben Mondrup ikke personligt har erfaring med, har hun i stedet hentet inspiration hos Frederikshavnere fra samme generation som sin far.
Dem fik hun kontakt til via annoncer i lokalaviser– og det viste sig hurtigt, at det slet ikke var så svært at få folk i tale, fortæller hun:- Ret tidligt kunne jeg mærke, at det var som at trykke hul på en vabel.
De børn, der er vokset op med efterkrigstidens tavshed, vil faktisk gerne snakke om det, fordi det har været svært.
De har meget stor lyst til at dele.
Iben Mondrup tog op og besøgte flere af dem, hun havde fået kontakt til via annoncerne.
Deres anekdoter og beskrivelser fra den tid har hun med egne ord ’æltet’ ind i bogen, så det er blevet en del af den fiktive families historie, som bogen beskriver.
Almindelige menneskers traumerHun var for nylig var en tur i Frederikshavn for at møde sine læsere:- Jeg var egentlig temmelig nervøs for at skulle op og holde foredrag i romanens hjemby, som jo ikke er min egen.
Så havde jeg en slags ærefrygt over det.
Men det var en helt fantastisk oplevelse, og mange af dem, der kom, havde ting med til mig, tekster og billeder, relateret til min farfar, som var en kendt figur i byen.
Iben Mondrup i bogselskabetAnne Glad er vært for DRs litteraturpodcast 'Bogselskabet'.
I hver episode inviterer hun en kendt dansk forfatter til at fortælle om sin seneste bog og om skriveprocessen.
På Bogselskabets side kan du høre episoden med Iben Mondrup, som blev optaget på BogForum.
Hvis du abonnerer på Bogselskabet via DRs radioapp og iTunes, får du automatisk nye episoder.
Blandt publikum var også en stor del af de mennesker, som havde bidraget til romanen.
Iben Mondrup fik også lejlighed til at møde læsere for hvem 'Vi er brødre' har været en øjenåbnende læseoplevelse, fortæller hun.
- Folk blandt publikum delte historier, de måske ikke havde fortalt før.
Jeg får også breve fra folk, der siger, at de forstå nogle ting meget bedre nu.
De oplever en slags forløsning, og den åbner ligesom op for almindelige menneskers traumer eller oplevelser.
Nødvendigt at se på historien- Det havde jeg på en måde håbet ville ske, men det er aldrig noget, man kan regne med som forfatter.
Og jeg bare enormt glad for, at de har det på den måde, siger Iben Mondrup, som holder meget af at komme ud og møde læsere og på den måde fortsætte samtalen om bogen.
At hun har brugt virkelige menneskers erfaringer og oplevelser i sin roman ser hun selv som en måde at ’lagre’ vores fælles hukommelse på – og det er netop en af styrkerne ved historiske romaner, mener Iben Mondrup:- Jeg tror, at det er nødvendigt at se på historien, for ikke at reproducere den.
Det er måske banalt, men det er det, historiske romaner kan og derfor de er vigtige.
De er med til at genfortolke fortiden i en samtidig kontekstFacebookTwitterKopier linkEmner:Litteratur|Jylland|Frederikshavn




https://www.dr.dk/nyheder/indland/dronning-margrethe-opereret-gra-staer

IndlandDronning Margrethe opereret for grå stærBehandlingen er gået efter planen uden komplikationer.
(ARKIV) Dronning Margrethe går ombord på Kongeskibet Dannebrog på havnen i Svendborg Kommune.
12.
nov.
2018 kl.
15.
41 | opdateret 30.
jan.
2019 kl.
12.
03Bemærk: artiklen er mere end 30 dage gammelLæs opDronning Margrethe har i de seneste uger gennemgået laserbehandling for grå stær på begge øjne.
Behandlingen er forløbet planmæssigt, uden bivirkninger og med det ønskede resultat.
Læs også:'Symbolsk visit': Kronprinsparret besøger pavenDet oplyser kongehuset.
Omkring 50.
000 mennesker behandles hvert år for grå stær, og der er tale om den mest almindelige operation herhjemme.
- Indgrebet er hurtigt overstået, og det tager ikke mere end et kvarters tid.
Det sker under lokalbedøvelse, så man kan faktisk tale med kirurgen, mens han arbejder, siger DR's sundhedskorrespondent Peter Qvortrup Geisling.
Bliver generet af skarpt lysDet er uvist, hvad der forårsager grå stær, men det opstår, når linsen i øjet bliver uklar, og det giver problemer med at bryde lyset og skaber problemer med det korte syn.
Det er ikke overraskende, at 78-årige dronning Margrethe er blevet ramt af grå stær, for det gælder faktisk for mere end halvdelen af alle over 75 år, at de har uklarheder på linserne i øjnene.
Læs også:Dronningen får køkkenhave til 22 millioner ved Gråsten SlotDet forklarer DR's sundhedskorrespondent Peter Qvortrup Geisling.
- Det viser sig ved, at folk får problemer med at se kort, og man hører ofte, at folk bliver opmærksomme på det, når de kører bil og bliver meget mere generet af modkørendes lys, siger han.
Ufarligt indgrebHan opfordrer alle, der er kommet lidt op i alderen og oplever problemer med synet, til at lade sig undersøge, selvom tanken om en operation i øjnene kan virke skræmmende.
- Mange skal lige synke et par gange, inden de tager sig sammen og får gjort noget ved det.
Læs også:Danske politikere til bal hos dronningen- Men selv om det lyder voldsomt, at kirurgen pulveriserer linsen i øjet og trækker den ud for at erstatte den, så er det de færreste, der får komplikationer.
Og dem, der gør, kan man let efterbehandle, siger Peter Qvortrup Geisling.
Det er uvist, hvor længe dronning Margrethe er afholdt fra at udføre sine officielle pligter på grund af operationen.
/ritzau/FacebookTwitterKopier linkEmner:Royalt|Øjenlidelser




https://www.dr.dk/nyheder/regionale/syd/skud-knivoverfald-og-masseslagsmaal-esbjerg-er-blevet-krigszone-bander

Syd- og SønderjyllandSkud, knivoverfald og masseslagsmål: Esbjerg er blevet krigszone for banderDet meste af byen er nu omdannet til en visitationszone.
23 personer med forbindelse til bandekrigen i Esbjerg er nu fængslet eller varetægtsfængslet.
 Signe Heiredal © (c) DR)Af Louise Mandrup (interview) og Susanne Kristine Terman Pedersen12.
nov.
2018 kl.
15.
15Bemærk: artiklen er mere end 30 dage gammelLæs opTo grupperinger fra Esbjerg har i mere end et år ligget i krig mod hinanden.
Grupperingerne holder til i henholdsvis Hedelundgårdsparken og på Stengårdsvej, der ligger med få hundrede meters afstand i Esbjergs østlige bydel.
I daglig tale bliver de to grupper kaldt henholdsvis Kvaglund-banden og ST-banden.
Siden september 2017 har de to bander ifølge Syd- og Sønderjyllands Politi kæmpet om at styre hashhandlen i Esbjerg og omegn, men efterhånden er krigen også begyndt at handle om hårdere narkotika.
Konflikten har ført til seks skudepisoder, flere knivoverfald og en række masseslagsmål på åben gade.
Læs også:Bandekrig omdanner by til én stor visitationszone: Det krænker borgernes frihed Signe Heiredal © (c) DR) Signe Heiredal © (c) DR)Skrappe midler taget i brug i konfliktenDen voldsomme udvikling af konflikten fik i januar Rigspolitiet til at sætte den lokale bandekonflikt i Esbjerg på deres "konflikt-vurderingsliste," hvor ellers kun bandekrige i København og Aarhus har været på.
I august indførte Syd- og Sønderjyllands Politi visitationszone i det meste af Esbjerg - indtil videre er den forlænget til 17.
november 2018 klokken 18.
Visitation i Esbjerg•Fra den 17.
august i år og frem til den 1.
november er der foretaget 564 visitationer i Esbjerg.
De har resulteret i:•45 sager vedrørende lov om euforiserende stoffer•18 sager vedrørende våbenloven•Fire sager vedrørende knivloven•7 færdselssager•Én konfiskation af en skudsikker vest•Én sag om fornærmelig tiltale af politimand•Én sag om ordensbekendtgørelsenDe voldsomme episoder fortsætter i Esbjerg – senest blev en betjent i sidste uge slæbt efter en bil, da han konfronterede to personer, der var i gang med at handle narko fra en bil.
Den ene person, der stadig sad i bilen, greb fat i armen på betjenten, hvorefter bilen blev sat i gang og betjenten blev slæbt efter.
Først da betjenten affyrede varselsskud, blev han sluppet.
 Signe Heiredal © (c) DR) Signe Heiredal © (c) DR)Den store uro i byen har fået Rigspolitiet til at sende 17 ekstra betjente til Esbjerg for at hjælpe Syd- og Sønderjyllands Politi i bandekonflikten.
Ingen civile er blevet ramt, og ingen bandemedlemmer er dræbt i konflikten.
Der er i øjeblikket 23 fængslede og varetægtsfængslede i forbindelse med bandekrigen i Esbjerg.
Det er ifølge Syd- og Sønderjyllands Politi omtrent halvdelen af de involverede bandemedlemmer.
Stengårdsvej er noteret på ghettolisten, mens Hedelundgårdsparken netop er røget af.
FacebookTwitterKopier linkEmner:Esbjerg|Syd- og Sønderjyllands Politi|Rigspolitiet|Jylland|Politi




https://www.dr.dk/nyheder/regionale/syd/soeren-pape-besoeger-vestjysk-bandekrigszone-jeg-har-staerkt-fokus-paa-stoppe

Syd- og SønderjyllandSøren Pape besøger vestjysk bandekrigszone: Jeg har stærkt fokus på at stoppe det herIndsatsen overfor banderne i Esbjerg fik i dag opmærksomhed fra landets justitisminister.
Justitsministeren besøgte blandt andet Stengårdsvej, hvor ST-gruppen hører til.
(© Justitsministeriet)Af Louise Mandrup (interview), Susanne Kristine Terman Pedersen og Bo Bechsgaard12.
nov.
2018 kl.
15.
15Bemærk: artiklen er mere end 30 dage gammelLæs opJustitsminister Søren Pape Poulsen (K) besøgte i dag Esbjerg for at se nærmere på den indsats, som Syd- og Sønderjyllands Politi gør for at komme bandekonflikterne i byen til livs.
- Der har været nogle episoder igennem længere tid, som jeg i hvert fald ikke vil have foregår.
Det skaber utryghed i området, at der er slagsmål og skyderier.
Det skal vi lige have set på, sagde ministeren ved ankomsten.
Læs også:Skud, knivoverfald og masseslagsmål: Sådan er Esbjerg blevet krigszone for banderBandekonflikten i EsbjergSiden september 2017 har de to grupper ST-banden og Kvaglund-banden kæmpet om at styre hashhandlen i Esbjerg og omegn.
Der har været seks skudepisoder forskellige steder i byen, to knivoverfald og flere masseslagsmål i Esbjergs gader og et enkelt på motorvejen.
Der er i øjeblikket 23 fængslede og varetægtsfængslede i forbindelse med bandekrigen i Esbjerg.
Det er ifølge Syd- og Sønderjyllands Politi omtrent halvdelen af de involverede bandemedlemmer.
Kilde: Syd- og Sønderjyllands PolitiJustitsministeren besøgte blandt andet nærbetjentene, der har base på Stengårdsvej - et af de steder, hvor bandekonflikten udspiller sig - for at høre om politiets arbejde med at få standset banderne.
17 betjente er sendt til EsbjergBesøget kommer efter, at justitsministeren for nylig besluttede at sende 17 ekstra betjente til det vestjyske for at bekæmpe bandekonflikten i byen.
- Borgerne skal være trygge hernede.
Og jeg har et stærkt fokus på at få afsluttet det her, siger Søren Pape Poulsen.
Læs også:Politi stresser bander maksimalt: 21 bandemedlemmer fængsletBetjentene er blevet flyttet fra andre politikredse og skal hjælpe Syd- og Sønderjyllands politi på fuld tid resten af året.
Jørn Meyer, politidirektør i Syd- og Sønderjyllands Politi, glæder sig over både de ekstra betjente og justitsministerens besøg.
- Det viser, at der er stor fokus på udfordringerne med bandekonflikter – uanset om det er i København eller andre steder i landet.
Ministerbesøg kommer over et år efter udbrudBandekrigen i Esbjerg har varet siden september sidste år, hvor der løbende både har været skyderier, knivoverfald og masseslagsmål på åben gade, når de to grupper ST-banden og Kvaglund-banden er tørnet sammen.
Derfor mente justitsministeren også, at det nu var på tide, at han besøgte Esbjerg.
- Fordi vi ikke har kunnet hverken dæmpe eller stoppe det.
Så nu var jeg nødt til at komme herned og høre præcis, hvad det er, der arbejdes med.
Læs også:Mulig skudepisode: Politiet er massivt til stede i EsbjergLige nu sidder 23 bandemedlemmer bag tremmer - og det er ifølge politidirektøren cirka halvdelen af bandemedlemmerne fra de to bander.
Både politidirektøren og justitsministeren er fortrøstningsfulde og forventer, at det arbejde, der allerede er i gang sammen med de ekstra betjente kan være med til at stoppe bandekrigen i Esbjerg.
- Målet er selvfølgelig at få det standset helt.
Det er vi ret sikre på, at vi kommer til.
Vi synes, at vi er kommet rigtig langt allerede nu, siger Jørgen Meyer.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Syd- og Sønderjyllands Politi|Esbjerg|Politi




https://www.dr.dk/nyheder/regionale/nordjylland/bosteder-slaas-med-medicinfejl-organisationer-vil-genoplive-succesrigt

NordjyllandBosteder slås med medicinfejl: Organisationer vil genoplive succesrigt projektDansk Selskab for Patientsikkerhed vil genstarte projekt for at undgå medicinfejl på bosteder.
Modsat læger og sygeplejerske på sygehusene har personalet på bosteder ikke lange uddannelser i, hvordan de skal håndtere medicin.
Af Klaus Videbæk og Martin Møller Geertsen12.
nov.
2018 kl.
14.
58Bemærk: artiklen er mere end 30 dage gammelLæs opAlt for ofte går det galt med medicinhåndteringen på bosteder, og det skal der nu gøres noget ved.
DR har tidligere beskrevet, hvordan en 13-årig dreng på opholdsstedet Hjorthøjgård i Nordjylland i april sidste år fik en alvorlig medicinforgiftning og måtte indlægges med ambulance.
En medarbejder gav ved en fejl drengen otte gange mere medicin end det lægen havde ordineret, hvilket var langt mere end han kunne tåle.
Den sag står ikke alene, og derfor vil KL og Dansk Selskab for Patientsikkerhed – en selvstændig organisation med deltagelse af forskellige aktører på sundhedsområdet - nu have genstartet et projekt, der tidligere har virket med succes for at undgå medicinfejl på bosteder.
Læs også:Medicinfejl på opholdssted: 13-årig indlagt efter otte-dobbelt dosisTilbage i 2013 dokumenterede Patientombuddet 8.
000 utilsigtede hændelser vedrørende medicin på bare 2,5 år.
Og også i 2018 er bostederne udpeget til det risikobaserede tilsyn af Styrelsen for Patientsikkerhed.
Men da man fra 2013 og 2015 kørte projektet ”I sikre hænder” på flere kommunale bosteder lykkedes det både at nedbringe antallet af fejl og at gøre medarbejderne, der ikke er uddannet på samme måde som læger og sygeplejerske på sygehusene, mere trygge ved medicinhåndteringen.
Derfor vil det være en rigtig god ide at genoptage projektet, der fortsat kører på landets plejehjem, på bostederne, siger projektleder for ”I sikre hænder” og chefkonsulent i Dansk Selskab for Patientsikkerhed Tina Lynge.
- De erfaringer vi har fra arbejdet med medicinering på botilbuddene er, at vi kunne reducere antallet af medicineringsfejl drastisk, og udover det gav det også en styrket faglighed hos medarbejderne, fordi de blev oplært i at håndtere medicinen.
- Der var flere steder, der havde op til fem-sekshundrede dage siden sidste alvorlige medicineringsfejl, siger hun.
Vigtigt at beboere medicineres korrektEt nyt treårigt projekt vil koste omkring 28 millioner kroner og kunne bredes ud til mellem 30 og 45 botilbud i op til 15 kommuner.
Det vil betyde, at beboere i i alt 15 kommuner mod tidligere 5 kommuner vil få gavn af projektet.
”I sikre hænder” er førhen blevet tildelt penge fra finansloven, og KL og Dansk Selskab for Patientsikkerhed vil nu undersøge, hvilke parter der kan bidrage til finansieringen fremover.
Udover offentlige midler kan penge også komme fra fonde.
- Det er noget, man vil kigge videre på, lyder det fra Tina Lynge.
- Forkert medicin kan have ret alvorlige konsekvenser for den enkelte borger, og medicinen kan være en vigtig del for at vedligeholde den mentale tilstand, som borgeren er i, siger hun.
Læs også:Flere venner og sundere livsstil på bosteder: Idræt rykker ind i hverdagenHos Landsorganisationen for sociale tilbud ser man med samme alvor på problemet.
- Nogle af de mennesker, vi har med at gøre på bostederne, får rigtig meget medicin og også anden behandling samtidig, så det er utrolig vigtigt, at der medicineres rigtigt.
Og det er også, det vi arbejder for, siger direktør for organisationen Michael Graatang.
Ifølge Fagbladet FOA fik 36 ud af 136 bosteder i 2017 et påbud fra Styrelsen for Patientsikkerhed.
FacebookTwitterKopier linkEmner:Medicin|Socialforhold|Dansk Selskab for Patientsikkerhed|Styrelsen for Patientsikkerhed|Jylland




https://www.dr.dk/nyheder/indland/politiets-teori-drabsoffer-i-hadsund-var-tilfaeldigt

IndlandPolitiets teori: Drabsoffer i Hadsund var tilfældigt40-årig kvinde fra Viborg blev dræbt med kniv.
Liget blev fundet i garage i Hadsund.
Politi søger vidner.
12.
nov.
2018 kl.
13.
13Bemærk: artiklen er mere end 30 dage gammelLæs opSagen om en 40-årig kvindes død i Hadsund indebærer en omfattende efterforskning, oplyser politiet.
Kvinden, der var fra Viborg, blev dræbt med en kniv, og den formodede gerningsmand forsøgte også at partere liget, mener politiet.
De to mødtes tilfældigt på værtshuset Jagtstuen på Storegade lidt efter midnat natten til søndag, oplyser vicepolitiinspektør Frank Olsen fra Nordjyllands Politi.
- Der er ikke noget, der tyder på, at der har været et forudgående kendskab mellem parterne, siger han i en pressemeddelelse.
Læs også:Politi: 28-årig stak kvinde ihjel og parterede ligetManden, der er 28 år, og kvinden forlod værtshuset lidt efter klokken et.
I den forbindelse efterlyses vidner, der så dem, eller som har oplysninger i øvrigt.
Opdaget i garageLiget af kvinden blev opdaget i en garage på Nørregade, og tidligt søndag morgen blev den 28-årige anholdt i sagen.
Senere søndag besluttede en dommer i Aalborg at varetægtsfængsle manden, der i øvrigt også skal mentalundersøges.
Nu står politiet foran flere forskellige slags undersøgelser, lyder det fra vicepolitiinspektør Frank Olsen.
- Vores tekniske undersøgelser fortsætter i dag.
Derfor vil man se meget politi i og omkring Hadsund i den kommende tid, siger han i en pressemeddelelse.
/ritzau/FacebookTwitterKopier linkEmner:Politi|Hadsund|Jylland|Nordjyllands Politi|Kriminalitet




https://www.dr.dk/nyheder/indland/forsvarer-boede-til-eks-anklager-er-nok

Fra hashsag til retsskandaleSe temaIndlandForsvarer: Bøde til eks-anklager er nokDen tidligere anklager Trine Sorgenfri har ikke forsøgt at få uskyldige dømt, siger Stine Gry Johannessen.
Der forventes dom i anklagersagen mandag den 19.
november.
Af Emma Toft12.
nov.
2018 kl.
14.
20Bemærk: artiklen er mere end 30 dage gammelLæs opDer skal kun uddeles en bøde eller gives en kort betinget fængselsstraf til den tidligere anklager Trine Sorgenfri, som selv er endt på anklagebænken i en udsædvanlig retssag.
Sådan lød det i dag fra forsvarer Stine Gry Johannessen i Frederiksberg Byret, som behandler sagen mod den tidligere anklager, der er tiltalt for at have løjet for retten og forsøg på at påvirke vidners forklaring.
- Det er helt afgørende for strafudmålingen, at Trine Sorgenfri ikke har forsøgt at få nogen uretmæssigt dømt, og det er helt afgørende, at der har været mangel på ledelse og konkrete retningslinjer, sagde forsvareren.
Læs også:Anklagemyndigheden vil sende eks-anklager i fængsel i et halvt årTidligere i dag krævede anklager Torben Thygesen en noget hårdere straf - nemlig seks måneders ubetinget fængsel.
Retssagen skulle egentlig have kørt over en hel måned, men nu forventes der allerede dom om en uge.
Årsagen er, at Trine Sorgenfri under sagen har erkendt, at hun løj over for retten og forsøgte at få tre politividner til at dække over det, da en stor sag om hashsalg på Christiania kørte i landsretten for to år siden med Trine Sorgenfri som anklager.
Tilståelsen førte til, at 15 vidner blev aflyst, og sagen blev rykket frem.
Forsvarer: Mange grunde til mild strafForsvarer Stine Gy Johannessen remsede under dagens retsmøde en lang række argumenter op for at overbevise dommeren og de to domsmænd om, Trine Sorgenfri bør slippe mildere, end anklageren mener.
For det første lød det fra forsvareren, at Trine Sorgenfri blot forsøgte at dække over egne fejl, og at Trine Sorgenfri gik til sine chefer med det samme, da hun havde fortalt usandheder i retten.
Læs også:Følelsesladet tidligere anklager: Jeg jokkede i spinatenSamtidig langede forsvareren ud efter ledelsen hos Københavns Politi og Statsadvokaten i København, som Trine Sorgenfri arbejdede under, mens sagerne om hashsalg i det store Nordlys-kompleks kørte gennem retssystemet.
- Jeg er helt uenig i, at vi har at gøre med en enkelt anklager, der har lavet grove fejl.
Vi har at gøre med et system og en ledelse, der har fejlet, påstod Stine Gry Johannessen.
Forsvareren efterlyste, at ledelsen havde sørget for, at der havde været retningslinjer for, hvilken kontakt de mange anklagere på hashsagerne kunne have med politiagenterne, som arbejdede undercover på Christiania med at indsamle video og observationer af pusherne.
Læs også:Efter skandaleramte hashsager: Rigsadvokaten strammer regler for brug af politiagenterDer burde have været såkaldte "handlere" på politiagenterne - altså personer, der står for kontakten til politiagenterne - så anklagerne ikke selv havde den direkte kontakt, sagde forsvareren.
- Det er aldrig kønt, når en medarbejder bliver smidt under bussen, lød det.
Anklagemyndigheden har i dag ingen kommentarer til kritikken, da sagen endnu ikke er afsluttet.
Men efter den problematiske kontakt mellem Trine Sorgenfri og politiagenterne kom frem i offentligheden, er der kommet nye retningslinjer om anklageres kontakt med vidner og skrappere regler for brug af politiagenter.
- Vi kan konstatere, at det generelt i en straffesag kan være problematisk, at agenter også er i en dobbeltrolle som efterforskere.
Derfor har vi allerede nu bedt ledelserne rundt om i politi og anklagemyndighed om at være meget opmærksomme, udtalte statsadvokat Jens Røn i januar i år.
Allerede store konsekvenserSom endnu et argument for, at Trine Sorgenfri skulle dømmes mildere, end anklageren påstod, sagde forsvarer Stine Gry Johannessen, at sagen allerede har haft store konsekvenser for eksanklageren på flere punkter.
- Det skal have en strafformildende omstændighed, at Trine Sorgenfri har mistet sit job som følge af den her sag, lød det.
Læs også:Danmarkshistoriens største hashsag: Tidligere anklager erklærer sig skyldig i at påvirke vidnerMen det var ikke det eneste.
- Hun er med navns nævnelse trukket gennem mediernes søle, og det har været uberettiget, sagde Stine Gry Johannessen.
Derfor mente forsvareren heller ikke, at Trine Sorgenfri bør miste retten til at arbejde som advokat.
Det lagde anklageren ellers op til skulle ske i tre år.
FacebookTwitterKopier linkEmner:Anklagemyndigheden|Politi|Retsvæsen|København|Christiania




https://www.dr.dk/nyheder/viden/nysgerrig/e-bog-lydbog-eller-papirbog-det-skal-du-vaelge-hvis-du-vil-have-mest-ud-af

Ord i mørketSe temaNysgerrigE-bog, lydbog eller papirbog: Det skal du vælge, hvis du vil have mest ud af bogenForskning der tyder på, at du husker bedst, hvis du læser på papir.
Men lydbogen har også sine fordele, siger forsker.
Af Jeppe Kyhne Knudsen og Lærke Kromann (grafik)12.
nov.
2018 kl.
12.
31Bemærk: artiklen er mere end 30 dage gammelLæs opSelvom e-bøger og lydbøger vinder mere og mere frem i de her år, så er papirbogen stadig den mest populære - det viser de seneste tal fra forlagenes brancheforening.
Sidste år stod den klassiske trykte bog for 81,5 procent af omsætningen, mens det digitale indhold kun bragte 18,5 procent ind.
Og selvom e-bogen er både smart og ofte billigere end papirudgaven, så er der flere bud på, hvorfor vi holder fast i de gode gamle tryksager.
Det er svært at få overblik på en skærm, fordi der hele tiden kan poppe noget op.
Og hvis du læser på en telefonskærm, så kan der jo heller ikke være ret meget tekst sammenlignet med en bog.
Bo Steffensen, forsker i hjernen og læsning.
Ifølge Bo Steffensen, der forsker i hjernen og læsning, så er bogen nemlig suveræn, når du vil have overblik, forståelse og fordybelse.
- Det er svært at få overblik på en skærm, fordi der hele tiden kan poppe noget op.
Og hvis du læser på en telefonskærm, så kan der jo heller ikke være ret meget tekst sammenlignet med en bog, siger han.
Du får mindre med fra e-bogenTilbage i 2013 satte den norske professor i medievidenskab Anne Mangen fra Universitetet i Stavanger sig for at undersøge, hvordan det påvirker os at læse på en skærm.
Hun bad 72 elever fra 10.
klasse om at læse én skønlitterær og én faglitterær tekst - hver del på cirka 1500 ord.
Halvdelen af eleverne læste teksterne på print og den anden halvdel på en skærm.
Bagefter skulle eleverne gennemføre en “multiple choice”-test, for at se, hvor meget af teksten de havde forstået.
Og resultatet var klart - de elever, der læste på papir, klarede sig markant bedre end dem, der sad foran en skærm.
Loading preview.
.
.
Forskellen på at vide og huskeEleverne med papirudgaven klarede sig højst sandsynligt bedre, fordi vi husker på en anden måde, når vi læser foran skærmen.
Den britiske forsker og psykolog Kate Garland fandt nemlig i 2003 ud af, at vi i højere grad gemmer den viden, vi får fra papirbøger, i langtidshukommelsen.
Hvorimod læsning foran en skærm overvejende bliver lagret i korttidshukommelsen.
Viden vi har lagret i korttidshukommelsen er langt mere skrøbelig - og den forsvinder igen med mindre, du får den overført til langtidshukommelsen.
Læser du i en papirbog er der altså større sandsynlighed for, at du også kan huske det senere hen.
E-bøger er hårdere for øjne og hjerneIkke nok med at du husker og forstår en tekst på papir bedre - det er også mindre trættende for dig at læse i en god gammeldags bog.
Det viste psykologi-forsker Erik Wästlund, da han satte sig for at undersøge, hvordan skærmlæsning påvirker os, når vi sidder i en situation, hvor vi skal præstere.
72 deltagere blev sat til at gennemføre en række læseforståelsestests på henholdvis papir eller skærm.
Deltagere, der tog testen på en computer, fik dårligere resultater og rapporterede om mere stress og træthed, end dem der tog testen på papir.
I løbet af testene blev deltagerne bedt om at vurdere - både før og efter hver enkelt test - hvor stressede og trætte i øjne og hoved de var.
Og resultatet viste klart, at det var de opgaver, hvor deltagerne skulle scrolle ned gennem en tekst, der var mest trættende.
Andre faktorer som genskin, skærmopløsning og blink fra skærmen gør det, ifølge forskningen, mere krævende for din hjerne at læse.
Loading preview.
.
.
Skærmen er sværere at finde rundt påNår du læser, skaber vores hjerne et mentalt billede af teksten som et slags fysisk landskab, viser forskning.
Ligesom når du skal finde vej i naturen, og du husker, at du passerede en gård, en række egetræer og en bakke.
Når du læser i en papirsbog, så noterer din hjerne altså, at Robinson Crusoe mødte sin ven Fredag nogle kapitler tidligere på venstre side af bogen.
Men når du sidder med en e-bog, bliver det straks sværere.
I modsætning til den fysiske bog kan du ikke se, hvor bogen begynder og slutter, du kan ikke mærke sidernes tykkelse, og du har intet overblik over, hvor et kapitel er placeret i bogen forhold til et andet.
- Du mister med andre ord stedsansen i teksten, forklarer Bo Steffensen.
Fordi du kan bladre tilbage og genlæse passager, du måske ikke helt fik fat i, mener han, at vi læser mere intenst i papirbøger.
- I bogen har du overblik og taktilitet.
Du kan bladre, og du er formentlig mere koncentreret, når du læser på papir, siger han.
Loading preview.
.
.
Mindre hænger fast, når du lytterNår du lytter til en bog, oplever du det samme manglende overblik som ved e-bogen.
Det kan være besværligt at spole tilbage for at lytte til noget, du ikke lige fik fat i - og det er så godt som umuligt at finde en bestemt passage igen.
Og helt ligesom med e-bogen, så sidder stoffet også dårligere fast, når du lytter til bøger frem for at læse dem på papir.
To amerikanske forskere lavede nemlig et forsøg, hvor de bad deres studerende forberede sig til en prøve på to forskellige måder.
Halvdelen læste stoffet på papir og den anden halvdel lyttede til pensum.
De elever, der lyttede til pensum, klarede sig 28 procent dårligere.
Det svarer til at gå fra et 12 tal til et 4 tal i prøven.
Det skyldes, ifølge forskerne bag forsøget, at det er svært at understrege de vigtigste pointer i en lydbog.
De forklarer, at bogens mulighed for at lave bokse med information eller skrive sætninger med fed, ikke kan genskabes på lyd.
Loading preview.
.
.
Lydbøger er langsommereEn anden ulempe ved lydbøger er, at du er langsommere til tage information ind, når du lytter, sammenlignet med når du læser.
Når du tager en lydbog i ørene, vil du typisk høre omkring 150 ord pr.
minut - det svarer nogenlunde til, hvor hurtigt vi taler til hinanden.
Læser du lige så godt som gennemsnittet, så kan du ifølge amerikansk forskning, nå op på 300 ord pr.
minut.
Du når altså dobbelt så mange ord, når du læser på papir.
Og faktisk kan du træne dig til at læse endnu hurtigere.
De hurtigste læsere i verden kommer op over 1500 ord pr.
minut.
Men inden du sletter alle dine lydbøger og begynder at hamre bogreoler op derhjemme, så læs lige videre.
Du kan nemlig også, ifølge forskere fra MIT, træne din lyttehastighed.
Forskerne viste nemlig, at blinde studerende kan lytte og forstå langt hurtigere end gennemsnittet, fordi de har trænet den evne.
Forskerne hævder, at du på bare 8 til 10 timers træning, kan lære at lytte mere end dobbelt så hurtigt - så du når op omkring de 300 ord pr.
minut.
Du ender altså med samme hastighed som gennemsnitslæseren.
Loading preview.
.
.
Tankerne vandrer, når du lytterDet bliver pludselig en fornøjelse at vaske tøj og tage opvasken, når du kan sætte en lydbog i ørene.
For i modsætning til en bog, kan du gøre andre ting samtidig.
Men det kan faktisk også være en ulempe, at du koncentrerer dig om flere ting på én gang.
Ifølge Time Magazine, der har snakket med professor i psykologi, David Daniel, fra James Madison University, så har vores tanker det med at vandre, når vi læser eller lytter til bøger.
Forskellen er bare den, at i en bog er det nemt at finde det sted, hvor du mistede tråden.
I en lydbog er det noget mere besværligt at spole tilbage, forklarer professoren til Time Magazine.
Loading preview.
.
.
Vi hopper konstant, når vi læserNår du læser i en bog, så hopper du faktisk helt automatisk frem og tilbage i teksten.
Ifølge psykologiprofessor Daniel Willingham, som også har snakket med Time Magazine, så bliver 10 til 15 procent af dine øjenbevægelser brugt til at hoppe tilbage i teksten for at dobbelttjekke, at du læste og forstod sætningen korrekt.
Vi kan lære at tale blot ved at lytte.
Men sådan er det ikke med læsning.
Der skal dannes nogle helt nye forbindelser i hjernen i nogle områder, som slet ikke designet til læsning.
Og det kræver utrolig meget energi af hjernen og øjnene.
Bo Steffensen, forsker i læsning og hjernen.
Det sker helt automatisk uden, at du lægger mærke til det, forklarer han.
Og det er derfor, at læsning egner sig bedre end lytning, hvis du skal lære eller forstå komplicerede emner.
Men selvom du husker mindre, når du lytter, får informationen ind langsommere og har det med at miste koncentrationen, så har lydbogen alligevel en fordel eller to.
Spar på energien, hør en lydbogDer foregår to overordnede processer oppe i din hjerne, når du læser i en bog.
Først oversætter din hjerne blækklatterne på papiret til en række af ord, der former en meningsfuld sætning.
Herefter går hjernen i gang med at prøve at forstå sætningen i den sammenhæng, den skrevet i bogen.
Lytter du til en lydbog, kan du derimod springe hele den første del af processen over.
Det kræver altså mindre af din hjerne at lytte - og det skyldes, ifølge Bo Steffensen, at vi fra naturens side er designet til at lytte og tale, men ikke til at læse.
- Vi kan lære at tale blot ved at lytte.
Men sådan er det ikke med læsning.
Der skal dannes nogle helt nye forbindelser i hjernen i nogle områder, som slet ikke designet til læsning.
Og det kræver utrolig meget energi af hjernen og øjnene, siger han.
Det er måske derfor, at det er let at falde i søvn, når du ligger på sofaen under tæppet og for tusinde gang forsøger at lytte dig igennem Lykke-Per.
Loading preview.
.
.
Bedst til sarkasmeOg det med at slappe af er faktisk ikke det eneste lydbøger er gode til.
Kender du det med at sende en mail, som du egentlig tænker er meget neutral - og så bliver den fuldstændig misforstået?
Dine kolleger tror du er sur, men du ville bare udtrykke dig kortfattet.
Loading preview.
.
.
Skriftsproget har sine svagheder - og netop her er lydbøger, radio og podcasts bedre.
Med vores stemmer ligger vi nemlig en følelsesmæssig fortolkning ned over skriftsproget.
Det kan hjælpe dig som læser med at forstå sarkasme eller ironi.
Og ifølge Daniel Willinghams interview med Time kan det måske endda gøre det lettere for dig at forstå Shakespeares værker, når en skuespiller lægger tryk de rigtige steder og følelser i sproget.
Du kan vænne dig til altLydbøger er gode til nogle ting.
Papirbøger til andre.
Men faktisk kan skærmen også noget, påpeger Bo Steffensen.
- Du kan lynhurtig få specifik information, du leder efter.
Det tager noget længere tid, hvis du skal slå det op i en bog, siger han.
Er det derimod fordybelse og forståelse, så anbefaler han den trykte bog.
Den er nemlig fri for forstyrrelser.
- Det er svært at fordybe sig på en skærm, fordi der hele tiden kan poppe meddelelser op.
Men man kan vænne sig til hvad som helst, og jeg tror også, at du kan vænne dig til at læse foran skærmen med samme koncentration som i en trykt bog, slutter han.
Loading preview.
.
.
FacebookTwitterKopier linkEmner:Litteratur|Videnskab|Time Magazine|USA|Stavanger




https://www.dr.dk/nyheder/udland/online-markedet-alibaba-saetter-nye-salgsrekorder-paa-singles-day

UdlandOnline-markedet Alibaba sætter nye salgsrekorder på 'Singles Day'Stor shoppedag i Kina slog i går alle salgsrekorder hos e-handelsplatformen Alibaba.
Arbejdere i Kina er ved at sortere pakker efter Singles Day.
Af Magnus Dam Nielsen12.
nov.
2018 kl.
11.
32Bemærk: artiklen er mere end 30 dage gammelLæs opDe fleste virksomheder ville nok være ovenud lykkelige for en årlig omsætning på en milliard dollar (ca.
6,5 milliarder kroner, red.
).
Men det var, hvad det kinesiske onlinemarked Alibaba blot skulle bruge 85 sekunder på at sælge for i går til den såkaldte Singles Day, som er det nyeste skud på stammen af store shoppingdage.
Her kan kunderne finde gode tilbud, som de blandt andet kan købe online hos Alibaba, der er en platform for virksomhederne til at sælge deres varer.
I alt blev der hos Alibaba handlet for mere end 30,8 milliarder dollar, svarende til 202 milliarder kroner, og dermed slår de alle salgsrekorder, skriver BBC.
I USA hedder den største shoppingdag 'Black Friday', som ligger dagen efter Thanksgiving.
Og her blev der til sammenligning 'kun' handlet for 33 milliarder kroner sidste år.
Læs også:Kineserne shopper meget på singlernes shoppedagIfølge Forbes slog fænomenet Singles Day for alvor igennem som en kommerciel shoppedag i 2009, da Alibaba begyndte at satse på den.
For selvom andre internetbutikker også har taget dagen til sig, så forbindes den stadig primært med Alibaba.
Og fænomenet er kommet for at blive.
For salget er steget stejlt år for år siden 2009, og der blev i år solgt for 27 procent mere end i 2017.
Er på vej til DanmarkI Danmark er vi også så småt ved at tage den store shoppedag til os.
I går kunne man blandt andet finde gode tilbud hos en lang række danske butikker som Elgiganten, Jysk og Saxo.
Læs også:Fire gange større end Black Friday: Kineserne går shopamok på singlernes shoppedagDe rider derfor med på den bølge, som især er blevet populær i Kina, efter at en gruppe kinesiske studerende eftersigende opfandt singlernes dag tilbage i 90'erne.
De ville nemlig fejre, at de var singler ved at købe gaver til sig selv.
Datoen den 11/11 er heller ikke tilfældig.
Ettallerne symboliserer den enlige og udover at blive fejret med gode tilbud, fejrer man i Kina også dagen sammen med sine venner og tager i byen.
Store tilbudsdage:•Black Friday Den travleste indkøbsdag i USA er Black Friday.
Oprindeligt skydes julehandlen i USA i gang med parade, julepynt og lignende fredagen efter Thanksgiving.
Med tiden begyndte flere butikker at holde længere åbent og lokke kunderne med nedsatte varer.
Det har spredt sig til andre lande som eksempelvis Danmark, hvor flere butikker disker op med gode tilbud denne dag.
•Cyber Monday - er opstået i kølvandet på Black Friday og falder mandagen efter Thanksgivning.
Ordet er ’opfundet’ af marketingsfolk i forsøget på at få folk til at handle online i stedet for i de fysiske butikker.
Dagen er efterhånden ved at nærme sig Black Friday i omsætning, og I Danmark benytter flere butikker også Cyber Monday til at give gode tilbud.
•Open By Night Flere gange om året afholder forskellige danske byer Open By Night, hvor butikkerne i byen har længere åbent og flere gode tilbud.
På den måde forsøger butikkerne at få indbyggerne til at handle i lokalområdet i stedet for i store indkøbscentre eller over nettet.
Fænomenet stammer fra Norge og blev første gang afholdt i Danmark i Brønderslev tilbage i 1995.
•Singles Day Man ved ikke med sikkerhed, hvor dagen har sin oprindelse fra.
Men efter sigende stammer den fra en flok unge mænd på Nanjing Universitet i Kina, der ville fejre, at de var singler.
Derfor faldt dagen også den 11/11, hvor ettallerne symboliserer den enlige.
Dagen spredte sig ud i samfundet og blev samlet op af e-handelsplaformen Alibaba og er nu verdens største udsalgsdag.
•Kilder: Politiken.
dk, tvmidtvest.
dk, blackfridaydanmark.
dkFacebookTwitterKopier linkEmner:Alibaba|Detailhandel|Kina|Elgiganten|USA




https://www.dr.dk/nyheder/regionale/midtvest/23-aarig-mand-idoemt-boede-paa-1000-kroner-sex-med-kvie

Midt- og Vestjylland23-årig mand idømt bøde på 1.
000 kroner for sex med kvieManden nægtede sig skyldig.
Kreaturet på billedet har ikke noget med sagen at gøre.
Af Mona Aaberg12.
nov.
2018 kl.
11.
52Bemærk: artiklen er mere end 30 dage gammelLæs opRetten i Viborg har afgjort, at en 23-årig mand skal betale en bøde på 1.
000 kroner for at have haft sex med en kvie.
Sagen er en af de første af sin slags siden den dyreværnsloven blev strammet i 2015.
Det er den 23-åriges svigerinde, som anmeldte den unge landmand tilbage i 2016, hvor hun ifølge Ekstra Bladet kom ind i stalden, hvor den 23-årige stod med bukserne nede og gjorde samlejebevægelser bag ved kvien.
- Han står der helt op mod dens røv.
Jeg kan se hans erektion, selv om han lige vipper den ned i underbukserne, for bukserne står nemlig åbne, fortalte kvinden under vidneansvar ifølge Ekstra Bladet.
På anklageres spørgsmål om, om manden sagde noget, da han blev opdaget, lyder svaret fra svigerinden:- Ja, han sagde: 'Nej, det gjorde jeg i hvert fald ikke', men jeg havde jo set det hele.
Jeg er sikker på, hans penis var inde i kvien, forklarede hun.
En påstand, som den 23-årige afviste.
- Det virker helt forkert, at jeg skulle have gjort sådan noget.
Jeg elsker dyr, sagde han.
Manden fik tilbage i 2016 en bøde på 1.
000 kroner, som han nægtede at betale.
Derfor endte sagen i retten i sidste uge, hvor den tiltalte valgte at møde op uden en forsvarer, og hvor han fortsat nægtede sig skyldig.
Indtil 2015 var det lovligt at have sex med dyr, så længe de ikke led overlast.
Men dyreværnsloven blev altså strammet for tre år siden, så det nu lyder, at "Det er forbudt at have seksuel omgang med eller foretage seksuelle handlinger med dyr.
"Sagen kan ikke ankes, da den beløbsmæssigt ligger under ankegrænsen.
FacebookTwitterKopier linkEmner:Ekstra Bladet|Seksualitet|Retten i Viborg|Viborg




https://www.dr.dk/nyheder/indland/hjaelp-til-aeldre-laeger-i-udkantsdanmark-efter-23-aar-har-birthe-pilegaard-faaet-en

IndlandHjælp til ældre læger i udkantsdanmark: Efter 23 år har Birthe Pilegaard fået en kollegaPatienter i yderområder kan måske se frem til, at den praktiserende læge ikke går på pension så hurtigt, og lægehuset lukker.
Grafik: Signe Heiredal (DR) Af Kåre Kildall Rysgaard12.
nov.
2018 kl.
13.
00Bemærk: artiklen er mere end 30 dage gammelLæs opBirthe Pilegaard på 62 år har fået mod på at fortsætte i endnu flere år som praktiserende læge på Falster.
I 23 år arbejdede hun alene som sololæge, men med den nye overenskomst fra i år, er det blevet tilladt for læger i områder med lægemangel at dele en klinik.
Nu deler Birthe Pilegaard klinik med en anden læge og har samme antal patienter, som da hun var sololæge.
Hverdagen er blevet lettere efter, at timerne på jobbet er blevet færre.
-Jeg har mere energi og overskud til mine fritidsaktiviteter og familie, fortæller Birthe Pilegaard.
Før hun fik en kollega oplevede hun gennem flere år, at de praktiserende læger fik stadig flere opgaver fra sygehusene og flere administrative opgaver.
Det gav længere arbejdsdage og var baggrunden for, at hun ønskede et tættere arbejdsfællesskab.
Sololæger på stribe lukkerHver sjette sololæge er siden 2007 forsvundet, viser tal fra Praktiserende Lægers Organisation og Sundhed.
dk, som DR har analyseret.
Læs også:Sololæger på stribe lukker og slukkerUdviklingen skyldes især, at mange yngre læger foretrækker kolleger, oplyser Christian Freitag, formand for de praktiserende læger.
- De unge læger vil gerne have kolleger tæt på, som de kan spørge, hvis de sidder med nogle udfordringer, siger Christian Freitag og mener tidligere generationer mere havde holdningen, at "den klarer jeg selv," hvor yngre læger lettere fortæller, hvis de er i tvivl og søger et godt råd fra en kollega.
En anden grund til færre sololæger, kan også være to initiativer, som fra i år skal få flere ældre til at fortsætte lidt længere, før de går på pension, forklarer Bo Libergren (V), næstformand for Regionernes Praksisudvalg.
Dels kan læger i nogle områder lettere dele klinik.
Skulle en yngre læge have lyst til at overtage en solopraksis, kan vedkommende også arbejde nogle år arbejde sammen med den ældre læge, før han går på pension.
- Vi gør det lidt mere attraktivt at være læge, hvor der er størst mangel på praktiserende læger.
Resultatet skulle gerne være, at vi trækker flere læger til udkantsområdet, siger Bo Libergren (V).
Mange læger ærmer sig pensionenDet er vigtigt at sikre gode arbejdsvilkår for ældre læger, så de ikke stopper.
Sidste år undersøgte DR lægernes alder, som var oplyst på Sundhed.
dk.
Det viste sig, at i 58 postnumre var lægerne i gennemsnit over 60 år.
235.
000 danskere boede i områder, hvor lægehuset måtte lukke, hvis det ikke lykkedes at finde yngre læger, når de ældre gik på pension.
Danske Regioner har endnu ikke opgjort, hvor mange ældre læger, som i år har valgt at dele praksis og måske får lyst til at fortsætte, når arbejdspresset er mindre.
Men der er ikke en enkelt snuptagsløsning for at sikre læger til udkantsområderne, siger Bo Libergren (V).
- Flere læger skulle gerne søge derhen, hvor der er brug for dem, men det tager tid, mener han.
FacebookTwitterKopier linkEmner:Bo Libergren (politiker)|Venstre|Læger|Yngre Læger|Falster




https://www.dr.dk/nyheder/regionale/trekanten/eftertragtet-stik-rigtigt-mange-lader-sig-influenzavaccinere-i-aar

TrekantområdetEftertragtet stik: Rigtigt mange lader sig influenzavaccinere i årApotekerne oplever et boom i antallet af danskere, der lader sig vaccinere mod influenza.
Influenza - nej tak.
Mange flere end normalt lader sig vaccinere mod influenza i år.
Af Steffen Lübbert Terpling og Peter Frandsen Siggaard12.
nov.
2018 kl.
11.
54Bemærk: artiklen er mere end 30 dage gammelLæs op'Nu kommer der et lille prik.
.
.
'De ord er ind til videre blevet sagt 54.
000 gange, på de apoteker hvor virksomheden Sikker Vaccination står for influenzavaccinen.
Selskabet samarbejder med en tredjedel af landets apoteker, og virksomhedens ansatte har vaccineret 45 procent flere end sidste år.
Læs også:Influenzasæsonen står for døren: Apoteker klar med vaccinerPå Hedensted Apotek er det apoteket selv, der står for vaccinationerne, og apoteker Stefán Péttursson bekræfter, at efterspørgslen er gået gennem taget.
- Vi startede med 400 doser.
Dem har vi brugt, og vi har bestilt siden.
Der er stor tilstrømning, meget større end vi havde regnet med, siger han.
På Gorms Apotek i Vejle har der også været travlt med at sprøjte vacciner ind under huden på folk.
Langt de fleste finder selv vej til apoteket, fortæller apoteker Jonas Grønskov.
- De kommer selv, og de er meget vidende om, at de gerne vil have den.
Jo flere der bliver vaccineret, jo mindre mulighed er der for smittespredning - især for de udsatte grupper, siger han.
Gratis for særligt udsatteÆldre, gravide og syge bliver vurderet til at være udsatte, og kan derfor blive vaccineret gratis, mens alle andre skal betale for at blive prikket.
Gorms Apotek samarbejder med Sikker Vaccination, der i år har haft mere end travlt med influenzavaccinerne.
- Vi tror det hænger sammen med, at der dels har været en større mediebevågenhed, og dels at flere borgere er blevet opmærksomme på at lade sig vaccinere mod influenza på apoteket, siger læge Jonas Nielsen, der er læge og medstifter af Sikker Vaccination.
Læs også:1.
644 danskere døde af lang og hård influenzasæsonApotekeren i Hedensted oplever på samme måde, at folk synes, at det er bekvemt at klare prikket på apoteket.
- Det er tilgængeligheden.
Det, at folk kan komme ind fra gaden, og at de oftest kan komme til med det samme, siger Stefán Péttursson.
Det er svært at sætte et præcist tal på, hvor mange der er blevet vaccineret mod influenza, da der er flere leverandører af vacciner.
Statens Seruminstitut er formentlig den mest kendte leverandør, men apotekerne får også vacciner andre steder fra, og det gør det svært at sætte tal på.
FacebookTwitterKopier linkEmner:Vaccinationer|Apoteker|Sygdomme og lidelser|Hedensted|Vejle




https://www.dr.dk/sporten/fodbold/kvindelandsholdet/dansk-landsholdsspiller-skifter-til-arsenal

KvindelandsholdetDansk landsholdsspiller skifter til ArsenalVice-anføreren for det danske kvindelandshold, Janni Arnth, skifter fra svenske Linköpings til engelske Arsenal.
Landsholdets vice-anfører Janni Arnth (øverst tv) skifter til den engelske storklub Arsenal.
Af Nikolaj Tangaa Thorngaard12.
nov.
2018 kl.
11.
07 | opdateret 12.
nov.
2018 kl.
11.
13Bemærk: artiklen er mere end 30 dage gammelLæs opFire og et halvt år i svenske Linköpings FC var, hvad det blev til for Janni Arnth, der forlader svenskerne til fordel for den engelske storklub Arsenal.
- Det er en utrolig interessant og spændende mulighed, jeg har fået.
- Jeg ser det som en god mulighed for mig.
Det er en god udfordring at tage et nyt skridt til et nyt land og en ny liga.
En liga som virkelig er på vej frem, og et hold som virkelig er på vej frem.
Det kunne jeg godt tænke mig at være en del af.
Vice-anføreren på det danske kvindelandshold har været en stor del af Linköpings succes de senere år.
Den 32-årige forsvarsspiller, der også har fungeret som anfører i den svenske klub, har blandt andet har været med til at vinde flere mesterskaber og pokalturneringen i Sverige.
I sidste sæson var hun med til at spille klubben til en femteplads i den bedste svenske række.
En engelsk storklubMed skiftet til Arsenal kan Janni Arnth nu se frem til at blive en del af et af de største sportsbrands i verden.
Arsenals mandlige fodboldhold behøver således ingen introduktion, mens klubben på kvindesiden er Englands mest vindende nogensinde.
- Det er en stor klub, som har nogle professionelle rammer for fodboldholdet.
Så det er selvfølgelig interessant at teste et andet miljø.
- Jeg har selv fulgt Arsenal, og jeg synes, at det er noget rigtig fed fodbold, de spiller.
Der er mange dygtige spillere, så det er en selvfølgelig en fed mulighed for mig.
Arsenal har vundet det engelske mesterskab hele 14 gange, hvilket er rekord i engelsk kvindefodbold.
Klubben har desuden også vundet Champions League tilbage i 2006-2007 sæsonen.
De seneste år har det dog knebet lidt mere med resultaterne.
Klubben vandt således deres seneste mesterskab tilbage i 2012, mens de i sidste sæson måtte tage til takke med en tredjeplads.
Derudover har klubben heller ikke formået at kvalificere sig til Champions League de seneste sæsoner.
Noget, som danske Janni Arnth skal forsøge at være med til at ændre på.
FacebookTwitterKopier linkEmner:Arsenal FC|Linköping|Fodbold|Sverige|England




https://www.dr.dk/nyheder/indland/kasper-friche

IndlandKasper FricheKasper Friche er indlandskorrespondent i DR med base i Aarhus.
12.
nov.
2018 kl.
11.
05Bemærk: artiklen er mere end 30 dage gammelLæs opKasper Friche dækker som indlandskorrespondent hele Danmark og fortæller historier til DR’s TV Aviser og dr.
dk.
Fokus ligger på de historier vi som danskere kan spejle os i og genkende fra vores hverdag.
Kasper Friche har base hos DR Nyheders indlandsredaktion i Aarhus og har særligt øje for historier fra det sydlige, nordlige og vestlige Danmark.
Han er født i 1977, er vokset op lidt uden for Herning og bor i Odense med sin familie.
Uddannet journalist fra Syddansk Universitet.
Kasper Friche har arbejdet som journalist siden 2001.
Først som reporter på TV2's regionale station TV Midt-Vest i Holstebro.
Efterfølgende var han journalist i 11 år på TV2.
Her lavede han nyheder, programmer og dokumentar.
Han har også været ansat som underviser i tv på journalistuddannelsen i Odense.
Kasper Friche har herudover også lavet to dokumentarudsendelser for DR om demenssygdom i sin egen familie.
FacebookTwitterKopier linkEmner:TV 2 (tv-kanal)|Aarhus|Odense|Syddansk Universitet|Herning




https://www.dr.dk/nyheder/indland/tv-2-rykker-22-nyhederne-fa-flere-seere

IndlandTV 2 rykker 22 Nyhederne for at få flere seereDet er slut med 22-nyhederne fra januar.
I stedet bliver de til 21.
30-nyhederne.
Det bliver en nyhedsudsendelse med højere tempo og lidt flere historier, lyder det fra nyhedschef om de "nye" 21.
30-nyheder.
12.
nov.
2018 kl.
11.
12Bemærk: artiklen er mere end 30 dage gammelLæs opTV 2 lukker 22-nyhederne og laver ny "nyhedsflade" fra klokken 21.
30 til 22.
20.
Skiftet sker fra 28.
januar 2019.
- Det gør vi af flere grunde.
Vi gør det primært, fordi der sidder flere seere foran tv-skærmen klokken 21.
30 end klokken 22.
00, og dermed går vi efter at optimere antallet af seere, som kan få gavn af vores nyhedstilbud, siger nyhedschef på TV2 Jacob Kwon til Mediawatch.
Omlægningen vil ikke få betydning for antallet af medarbejdere, der står for nyhederne.
Indholdet får til gengæld en overhaling.
- Det bliver en nyhedsudsendelse med højere tempo og lidt flere historier.
DR fremrykker TV Avisen- Hvor 22 Nyhederne i dag er rimelig frit stillet til at kigge andre veje, fordi udsendelsen ligger så sent og er dagens sidste af de store nyhedsudsendelser, vil en ny 21.
30'er være mere tro mod dagens nyhedsbillede, siger Jacob Kwon til Mediawatch.
Udspillet kommer, kort efter at DR har annonceret, at kanalen rykker TV Avisen frem til klokken 21 fra 21.
30.
Omlægningen kommer som en del af en strategi om at få flere ressourcer til dansk fiktion og dokumentarer, uddyber TV2 i en pressemeddelelse.
Derfor omfatter ændringerne hele sendefladen fra klokken 20 til 22:20.
/ritzau/FacebookTwitterKopier linkEmner:TV 2 (tv-kanal)|MediaWatch




https://www.dr.dk/nyheder/udland/syv-palaestinensere-draebt-i-israelsk-specialstyrkeaktion-i-gaza

UdlandSyv palæstinensere dræbt i israelsk specialstyrkeaktion i GazaOgså en israelsk soldat blev dræbt i ildkamp med Hamas.
17 raketter er skudt ind i Israel.
En palæstinensisk dreng står foran ruinerne af et hus, der i går blev ødelagt under israelske luftangreb i Gaza.
Af Andreas Lindqvist12.
nov.
2018 kl.
10.
48Bemærk: artiklen er mere end 30 dage gammelLæs opSyv palæstinensere, deriblandt en Hamas-officer, blev dræbt i nat i forbindelse med en israelsk specialstyrkeoperation inde i selve Gazastriben.
Også en israelsk soldat døde under den israelske aktion, ligesom en soldat blev lettere såret.
Det skriver flere internationale medier, deriblandt britiske BBC.
Ifølge Hamas, som styrer Gazastriben, kørte de israelske specialstyrker tre kilometer ind i Gaza i en civil bil.
Læs også:Eskalering i Gaza-strid: Hundredvis af angreb og modangrebFra bilen beskød de, ifølge den palæstinensiske organisation, væbnede styrker fra Hamas' militære gren.
Fire, deriblandt den højtstående officer Nour Baraka, blev dræbt.
Den israelske soldat døde under en efterfølgende ildkamp.
Da soldaterne trak sig tilbage, blev de dækket af israelsk luftstøtte, som ifølge rapporterne medførte yderligere palæstinensiske dødsofre.
Ifølge nyhedskanalen Al Jazeera, som sender fra Qatar, talte øjenvidner mere end 40 missilnedslag i området fra israelske fly.
Israelske skoler holder lukketDen israelske aktion i Gazastriben blev efterfulgt af affyringen af 17 raketter fra Gazastriben mod Israel, melder det israelske militær.
Tre af dem blev uskadeliggjort af det israelske missilforsvar, før de slog ned.
Der er ikke meldinger om dræbte eller sårede i Israel.
Men skoler tæt på Gazastriben holder lukket i dag af frygt for yderligere bombardement, ligesom en jernbanestrækning holdes lukket indtil videre.
Samtidig er veje tæt på det hegn, som Israel har inddæmmet Gaza med, lukket, ligesom indflyvningsveje til lufthavnen i Tel Aviv er ændret.
Læs også:Israel svarer igen på missil fra GazaFra israelsk side er der endnu ikke offentliggjort mange detaljer om, hvorfor israelske styrker opererede langt inde i Gazastriben.
Men den israelske hær, IDF, understreger, at der ikke var tale om en likvideringsmission.
- Specialoperationen i går havde ikke som formål at dræbe eller bortføre terrorister, men at styrke israelsk sikkerhed.
Styrken udkæmpede en heroisk og meget kompleks kamp og var i stand til at trække sig ud i sin helhed, skriver IDF på Twitter.
Den israelske hærs stabschef, Gadi Eisenkot, siger ifølge Jerusalem Post, at operationen var "af stor vigtighed" for sikkerhedssituationen i Israel, og at Israel skylder den dræbte soldat tak for mere, end det er muligt at offentliggøre.
Vil undgå nyttesløs krigNattens begivenheder fik den israelske premierminister, Benjamin Netanyahu, til at tage tidligt hjem fra Frankrig, hvor han sammen med andre verdensledere var til mindehøjtideligheder på 100-årsdagen for Første Verdenskrigs afslutning.
Tidligere på søndagen, før specialstyrkeaktionen, sagde han på et pressemøde, at han hellere ville fortsætte anstrengelser for at opnå en våbenhvile med Hamas end at udkæmpe en unødvendig krig, skriver den israelske avis Haaretz.
Her forsvarede han blandt andet en beslutning om at lade 15 millioner dollar i rede penge fra Qatar komme ind i Gaza, hvor de skal bruges til at aflønne offentligt ansatte, som ikke har fået løn længe, samt til sundhedssektoren.
Læs også:Palæstina om USAs stop af flygtningehjælp: 'Det styrker terrorisme i regionen'- Vi ønsker at forebygge en humanitær krise i Gaza.
For øjeblikket er det interne udsving i Gaza, som underminerer stabiliteten, og det kan det være i vores magt at forebygge, sagde han ifølge Haaretz.
Ifølge BBC er flere end 200 Gaza-borgere blevet dræbt af israelske styrker siden marts, de fleste i ugentlige demonstrationer langs hegnet mellem Israel og Gaza.
En israelsk soldat blev dræbt ved hegnet i juli, da han blev ramt af en palæstinensisk skarpskytte.
FacebookTwitterKopier linkEmner:Benjamin Netanyahu (politiker)|Gazastriben|Israel|Hamas|Soldater




https://www.dr.dk/sporten/oevrig/astralis-vinder-syvende-titel-i-aar

Øvrig sportAstralis vinder syvende titel i årDet danske e-sportshold vandt sikkert 3-0 over hjemmebanefavoritterne fra Liquid ved IEM Chicago.
Det danske e-sportshold Astralis cementerede natten til mandag dansk tid sin position som verdens nummer et i spillet CS:GO, da de nuppede sejren i turneringen IEM Chicago.
12.
nov.
2018 kl.
08.
02Bemærk: artiklen er mere end 30 dage gammelLæs opDet danske e-sportshold Astralis cementerede natten til mandag dansk tid sin position som verdens nummer et i spillet CS:GO.
I finalen ved turneringen IEM Chicago udraderede danskerne det amerikanske hold Liquid med 3-0.
Det skriver ESPN.
Det var Astralis' syvende titel i år, og med sejren i Chicago følger en præmiecheck på 100.
000 dollar - knap 660.
000 kroner.
Liquid fik lov til at vælge den første bane ved søndagens finale.
Alligevel lagde Astralis ud med en 16-14-sejr i første runde.
Dernæst var det danskernes tur til at vælge bane, og her var der aldrig tvivl om udfaldet, da Astralis vandt 16-7.
Læs også:Astralis træner seks timer om dagenI tredje bane var danskerne endnu mere overlegne og kunne lukke finalen med en sejr på 16-4.
Astralis' stjerne Nicolai "dev1ce" Reedtz blev kåret til turneringens MVP (mest værdifulde spiller) efter finalen.
Det er tiende gang, at han modtager den pris i en CS:GO-turnering.
Mange e-sports-kommentatorer nævner Astralis som det måske bedste CS:GO-hold nogensinde.
Det er dog en betegnelse, som Nikolai Reedtz tager med et gran salt.
- Det er som Ronaldo og Messis generation mod Pele og Maradonas.
Det er svært at se på forskellige perioder og se på de dominerende hold og sammenligne dem, siger Nikolai Reedtz til HLTV.
org efter kampen.
- Jeg kan ikke sige, at vi er det bedste hold nogensinde.
Jeg ved, at NiP var fuldstændig ustoppelige, og vi er ikke i nærheden af at nå deres antal sejre på LAN, tilføjer han.
/ritzau/FacebookTwitterKopier link




https://www.dr.dk/nyheder/udland/sverige-borgerlig-leder-vil-danne-regering-med-kristdemokraterna

Valg i SverigeSe temaUdlandSverige: Borgerlig leder vil danne regering med KristdemokraternaRiksdagen skal onsdag stemme om, hvorvidt Ulf Kristersson skal være ny statsminister i Sverige.
Ulf Kristersson kan være Sverige næste statsminister efter en afstemning på onsdag klokken 9.
12.
nov.
2018 kl.
10.
32Bemærk: artiklen er mere end 30 dage gammelLæs opDen borgerlige statsministerkandidat i Sverige, Ulf Kristersson, får sin anden chance for at danne en regering.
Det oplyser formanden for Riksdagen - den såkaldte talmann - Andreas Norlén mandag.
På et fælles pressemøde annoncerer Norlén, at han formelt nominerer Ulf Kristersson som regeringsleder.
Både Kristersson, der er leder af det borgerlige parti Moderaterna, og den nuværende statsminister Stefan Löfven har tidligere fået chancen for at sondere mulighederne for at danne en regering.
Læs også:Kristersson truer med at danne regering uden støttepartierIngen af dem har kunnet finde et flertal bag sig.
Denne gang går Andreas Norlén mere direkte til værks.
Han har bedt Kristersson oplyse, hvilke partier han vil have med i en regering.
Derefter sender han forslaget om en regering ledet af Kristersson direkte til afstemning i Riksdagen.
Ulf Kristersson har oplyst, at han ønsker at danne regering med Kristdemokraterna.
Riksdagen skal stemme om den konstellation onsdag klokken ni.
Her behøver den foreslåede regering ikke at have et flertal med sig.
Der må bare ikke være et flertal imod den.
•Fakta: Politisk dødvande i Sverige•Valget i Sverige 9.
september endte med, at Socialdemokraterna blev det største parti, Moderaterna næststørst og Sverigedemokraterna nummer tre.
•Ingen af blokkene fik parlamentarisk flertal, og ingen af partierne vil samarbejde med Sverigedemokraterna.
••2.
oktober fik Moderaternas leder, Ulf Kristersson, to uger til at finde et regeringsalternativ, som kunne få Riksdagens tilslutning.
•Det lykkedes ikke Kristersson, og mandag 15.
oktober gik opdraget videre til Socialdemokraternas leder og fungerende statsminister, Stefan Löfven.
••Löfven fik frist til mandag 29.
oktober, men måtte også kaste håndklædet i ringen og opgive at danne regering.
•5.
november besluttede talmannen, at Moderaternas leder igen skulle forsøge at danne regering.
•Lå et fælles pressemøde 12.
november oplyser talmannen, Andreas Norlén, og Ulf Kristersson, at Norlén har nomineret en regering med Moderaterna og Kristdemokraterna til Riksdagen.
•Onsdag den 14.
november skal Riksdagen således stemme om, hvorvidt Kristersson skal være Sveriges nye statsminister/ritzau/FacebookTwitterKopier linkEmner:Sverige|Ulf Kristersson (politiker)|Moderaterna|Sverigedemokraterna|Stefan Löfven (politiker)




https://www.dr.dk/nyheder/regionale/oestjylland/dobbelt-saa-mange-udviklingshaemmede-faar-en-anbringelsesdom

ØstjyllandDobbelt så mange udviklingshæmmede får en anbringelsesdomUdviklingshæmmede bliver forskelsbehandlet, når de laver kriminalitet og skal have en dom, mener organisationen Lev.
40-årige Rasmus Nielsen blev anbragt med en foranstaltningsdom for vold med en længstetid på fem år, men undervejs har han fået en ny dom for vold, og denne gang er der ingen længstetid.
Af Heikki Yding og Sarah Friis Elkjær12.
nov.
2018 kl.
07.
12Bemærk: artiklen er mere end 30 dage gammelLæs opEt stigende antal udviklingshæmmede får en foranstaltningsdom, hvor de bliver dømt til anbringelse på en institution.
En undersøgelse fra Region Midtjylland viser, at 130 udviklingshæmmede i Danmark fik en anbringelsesdom i 2016.
Det er en fordobling på ti år.
Rasmus Nielsen er 40 år og bor på institutionen Gårdene i udkanten af Randers.
Han blev anbragt med en foranstaltningsdom for vold med en længstetid på fem år, men undervejs har han fået en ny dom for vold, og denne gang var der ingen længstetid.
- Jeg har næsten boet her i ti år.
Det er mange år, så forhåbentligt er der ikke lang tid tilbage, siger han.
Det er et stort pres for ham, at han ikke ved, hvornår dommen bliver ophævet.
- Ved normale fængselsdomme har du en dato på, hvornår din dom er ophævet.
Det har du ikke her, så du ved ikke, hvad fremtiden bringer.
Det er så ulideligt, siger han.
Større opmærksomhed giver flere dommeDer kan være to årsager til, at antallet af anbringelsesdomme til udviklingshæmmede er fordoblet, siger fagkonsulent Anders Gimbel, der har lavet undersøgelsen.
- Dels er man blevet mere opmærksom på at lave metalerklæringer på en gruppe borgere, og dels er der blevet større opmærksomhed på at anmelde eventuelle forhold fra sociale tilbud, hvor vedkommende i forvejen er indskrevet, forklarer han.
De fleste bliver dømt for vold, røverier, tyverier og brandstiftelse, og foranstaltningsdommen betyder, at nogle udviklingshæmmede bliver tvunget til at bo på en institution i mange år.
- Jeg har mødt borgere, som har siddet 15 til 20 år med en foranstaltningsdom i varierende grad, siger Anders Gimbel.
Nogle domme har en længstetid på tre eller fem år, mens andre er uden længstetid.
Urimelig forskelsbehandling, mener LevUdviklingshæmmede bliver derfor forskelsbehandlet, når de laver kriminalitet og skal have en dom, som bliver på ubestemt tid.
Det mener landsforeningen Lev, der repræsenterer udviklingshæmmede og deres pårørende.
- Det er på mange måder en helt urimelig forskelsbehandling, siger politisk konsulent Thomas Gruber fra Lev.
Udviklingshæmmede får typisk en dom for vold.
- Det sker også for alle mulige andre, men dem spærrer vi ikke inde for evigt.
Det skal naturligvis også gælde den her målgruppe, siger han.
I 2016 blev 130 dømt, og 40 procent af dem fik tidsubestemte domme.
FacebookTwitterKopier linkEmner:Handicaps|Vold|Landsforeningen LEV|Region Midtjylland|Jylland




https://www.dr.dk/sporten/badminton/badminton-danmark-kraever-kinesere-straffet-matchfixing

BadmintonBadminton Danmark kræver kinesere straffet for matchfixingFire kinesiske badmintonspillere mistænkes for matchfixing efter en kvartfinalekamp ved Fuzhou China Open.
Li Junhui og Liu Yuchen udgør det ene af de to herredoublepar, som Badminton Danmark kræver straffet.
Billedet er fra De Asiatiske Lege tidligere på året.
12.
nov.
2018 kl.
07.
35Bemærk: artiklen er mere end 30 dage gammelLæs opDet Internationale Badmintonforbund (BWF) skal straffe fire kinesiske badmintonspillere, der var hovedpersoner i en mistænkelig kamp i sidste uges Fuzhou China Open.
Sådan lyder det fra Badminton Danmarks direktør, Bo Jensen, der efter at have set et uddrag af kvartfinalen, hvor He Jiting og Ta Qiang besejrede Li Junhui og Liu Yuchen i tre sæt, ikke tøver med at karakterisere kampen som fusk.
- Jeg må tilslutte mig kritikken.
Det er snyd, det er matchfixing, og det kan vi ikke acceptere.
- I vores kontekst er det ligeså slemt som doping, og det skal straffes, for ellers skader vi sportens anseelse overfor fans og de mange sponsorer, der investerer massivt i øjeblikket, siger Bo Jensen til TV2 Sport.
Læs også:Kvartfinalen blev endestationen for danskerne i KinaFlere danske spillere overværede kampen i hallen, hvor Mads Pieler Kolding og Mads Conrad-Petersen gik til turneringsledelsen for at klage over kampens forløb.
Senere skrev Hans-Kristian Vittinghus et indlæg på Facebook, hvor han sammenlignede kampen med skandalen ved OL i London, hvor otte spillere blev smidt ud for at forsøge at tabe.
- Første sæt varede ni minutter med server, der gik ud af banen, og i andet sæt fortsatte det med bolde, som blev sendt helt ud af måtten.
Det er halvanden til to meter ude.
Det sker bare ikke på dette niveau.
- Det var en komplet farce af en kamp, som fik mig til at tænke på OL i London, hvor fire par med vilje forsøgte at tabe.
Jeg laver ikke fis.
Så galt var det, skriver Vittinghus.
BWF meddeler TV2, at forbundet ikke ønsker at kommentere sagen, før man har modtaget turneringsrapporten.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Mads Conrad-Petersen (badmintonspiller)|Badminton Danmark|Det Internationale Badmintonforbund|Badminton




https://www.dr.dk/nyheder/regionale/midtvest/henriettes-snorken-oedelagde-mandens-soevn-flere-faar-soevnapnoe

Sover du godt?
Se temaMidt- og VestjyllandHenriettes snorken ødelagde mandens søvn: Flere får søvnapnøMange har ubehandlet søvnapnø og øget risiko for blandt andet diabetes og blodpropper.
Af Mette Skov-Jensen12.
nov.
2018 kl.
07.
49Bemærk: artiklen er mere end 30 dage gammelLæs opI mange år har Henriette Larsens mand fået sin nattesøvn forstyrret af hendes snorken.
- En times tid efter vi er gået i seng, begynder hendes højlydte snorken, fortæller Michael Larsen, der må sove med ørepropper.
Men han bemærker også, at Henriette holder pauser i sin vejrtrækning.
Nogle gange lange pauser.
- Så kan jeg ikke lade være med at ligge og holde øje med hende.
De pauser føles som lang tid.
Så skal hun have et puf i siden.
Henriette Larsen bemærker ikke selv, at hun i perioder stopper med at trække vejret.
Men mandens puf i siden - dém kan hun mærke.
- Det er smadderirriterende, og nogle gange er det blevet til små hvæs gennem luften 'så hold da op med det', siger hun.
Men nu er det ved at være et år siden, at Michael puffede til Henriette og de bed af hinanden i dobbeltsengen.
En tur til lægen afslørede nemlig, at 47-årige Henriette Larsen har søvnapnø.
Hvad er søvnapnøSøvnapnø er unormal vejrtrækning under søvn.
Typisk er luftpassagen i svælget nedsat eller hævet.
Ved hver apnø nedsættes iltoptagelsen i blodet.
Man 'vågner' flere gange i løbet af natten for at få luft.
Kilde: Dansk Søvnapnø Forening- Jeg troede, at når jeg vågnede om natten, var det fordi, jeg var ramt af stress og havde alt for meget tankemylder.
At det var derfor, jeg vågnede om natten og ikke kunne falde i søvn igen, siger hun.
En undersøgelse på en søvnklinik viste, at Henriette havde en apnø i minuttet.
Det vil sige, at hun glemmer at trække vejret op til 60 gange i timen.
Dermed er hun diagnostiseret med svær søvnapnø.
- Det var en lettelse at finde ud af, at jeg ikke var stressramt.
At der ikke var noget galt med mig, siger hun.
Det kostede hende jobbetDe mange ufrivillige pauser i vejrtrækningen, som sandsynligvis har stået på i mange år, har haft flere konsekvenser for Henriette.
Helbredsmæssigt har det givet hende et forhøjet blodtryk, et voldsomt d-vitaminunderskud og en øget risiko for diabetes.
Det værste har dog været tabet af overskud og humør.
- Den dårlige nattesøvn gjorde mig irritabel.
Jeg havde ingen energi.
Jeg var afhængig af en middagssøvn, og når dagen var slut, jamen, så var der et par gode lænestole i stuen.
Omkring klokken 18.
30 var jeg stegt, siger Henriette Larsen.
- I forhold til mit arbejde, syntes jeg slet ikke, jeg slog til.
Da parret blev plejeforældre for et lille barn, væltede læsset for Henriette.
Sover du godt?
Forskere fra Institut for Folkesundhedsvidenskab på Københavns Universitet vil undersøge danskernes søvn og mobilbrug om natten.
I forbindelse med undersøgelsen sætter DR i uge 46 fokus på søvn.
Du kan deltage i undersøgelsen til og med fredag den 16.
november.
Undersøgelsen er et Citizen Science-projekt, som betyder, at almindelige mennesker deltager i forskningen ved at dele viden og erfaringer.
Disse erfaringer kommer os alle sammen til gode gennem en bedre forståelse af vores mobil- og søvnvaner.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
- Da jeg kom tilbage til jobbet fra en barselslignende orlov, var det helt uoverskueligt.
Selv om jeg havde et lederjob, som ikke altid var 37 timer, kunne jeg ikke forstå, at jeg ikke som alle andre kunne klare at have både job og små børn.
Jeg valgte til sidst at sige mit job op, fordi jeg ikke havde overskud til begge dele, fortæller hun.
Jeg var afhængig af en middagssøvn, og omkring klokken 18.
30 var jeg stegt.
Henriette Larsen80.
000 danskere er ligesom Henriette diagnostiseret med søvnapnø, men op mod 200.
000 har sandsynligvis sygdommen uden at vide det.
Det betyder, at de har en øget risiko for forhøjet blodtryk, diabetes, blodpropper, overvægt og depression.
- Det er ikke kun overvægtige mænd oppe i alderen, der får søvnapnø.
Det sker også for mange yngre mennesker, for normalvægtige, børn og kvinder, siger søvnsygeplejerske Helle Susanne Laursen fra Region Midtjyllands søvnklinik i Viborg.
Her er der omkring 2.
200 patienter i livslang behandling for søvnapnø, og hvert år kommer der 350 nye til.
- Vi kan tydeligt se, at de praktiserende læger er blevet mere opmærksomme på sammenhængen mellem søvn og sygdomme.
Flere studier viser, at ubehandlet søvnapnø giver store risici for andre alvorlige sygdomme.
For eksempel viser viser undersøgelser, at en tredjedel af de patienter, der har diabetes også har søvnapnø, så det har store konsekvenser at overse det her, siger Helle Susanne Laursen.
Henriette Larsen sover hver nat med en sovemaske tilsluttet en CPAP-maskine.
Behandlingen er som regel, at patienten får en sovemaske tilsluttet en såkaldt CPAP-maskine, som sørger for en normal luftpassage i svælget under søvn.
For Henriette Larsen betød behandlingen, at hun stort set fra den ene dag til den anden blev en forvandlet kvinde.
- Jeg kunne mærke en forbedring efter den allerførste nat, fordi jeg fik en god nattesøvn.
Fire-fem dage efter var jeg en tur over grænsen med min svigermor.
Normalt blev jeg træt af at køre bil, men jeg var frisk som en havørn.
Det var fantastisk, siger hun.
Det har dog været lidt af en prøvelse at vænne sig til sovemasken.
I starten sov Henriette med en maske, der dækkede både næse og mund.
- Det var faktisk lidt ubehageligt at være lukket helt inde i masken.
Der drev en del savl ud fra min mund, der satte sig i silikonekanten, så det var ikke særlig lækkert, fortæller Henriette, der også måtte købe dyre hudcremer, fordi ilttilførelsen i masken gjorde huden omkring næse og mund tør.
- Det var ikke særlig sexet, men jeg snorkede ikke.
Fakta om CPAP-maskinenCPAP er en forkortelse for Continuous Positive Airway Pressure (kontinuerligt overtryk i luftvejene).
Apparatet puster luft ind gennem en maske, man har rundt om munden og næsen, mens man sover.
Kilde: Sundhed.
dkSenere fik Henriette en maske, der kun dækker næsen, fordi hun har lært at sove med munden lukket.
- Den er meget lettere og nemmere, og jeg kan slet ikke undvære den.
En enkelt nat uden er forfærdelig.
Derfor er CPAP-maskinen med overalt.
Også på ferier til udlandet.
Henriette Larsens blodtryk er i dag normalt og hun er heller ikke længere på grænsen til diabetes.
- Vægttab er næste skridt på dagsordenen.
Jeg vil have godt af at tabe 20-25 kilo, og det vil også være godt for min søvnapnø.
Før havde jeg ingen energi til motion, men det har jeg nu, siger Henriette Larsen.
Og i soveværelset er der nu - næsten - ro.
- Nu er det nok mig, der snorker, griner Michael Larsen, der også har kunnet lægge ørepropperne på hylden.
Søvnprofessor: Flere bør i behandlingFlere vil som Henriette Larsen kunne undgå alvorlige følgesygdomme, hvis deres søvnapnø bliver opdaget i tide.
Det siger professor Poul Jennum fra Dansk Center for Søvnmedicin.
I 2011 lavede han sammen med sundhedsøkonom Jakob Kjellberg et studie, der viser, at den samfundsøkonomiske udgift til en person med ubehandlet søvnapnø er omkring 35.
000 kroner, da de oftere er i kontakt med sundhedsvæsenet, tager mere medicin og generelt har en lavere livskvalitet.
Symptomer på søvnapnøHøjlydt snorken.
Pauser i vejrtrækning.
Urolig nattesøvn og livlige kropsbevægelser.
Ofte op og lade vandet.
Konstant træthed.
Falder uønsket i søvn.
Hukommelses- og koncentrationsbesvær.
Hovedpine om morgenen.
Forhøjet blodtryk.
Manglende sex-lyst/evne.
Kilde: Dansk Søvnapnø Forening- Sætter vi folk i behandling, synes der at være en gunstig effekt på helbredet og måske også sociale parametre.
De klarer sig bedre, bliver mere friske, laver færre trafikulykker og bliver mindre syge, siger professor Poul Jennum.
Han mener derfor, at det er vigtigt, at man opdager søvnapnø tidligere end i dag, fordi en dårlig søvn giver en særlig høj risiko for alvorlige følgesygdomme.
- Hvis vi screener for søvnapnø, når mænd og kvinder allerede er i 30'erne og 40'erne, kan vi nedsætte risikoen for komplikationer fra for eksempel hjertesygdomme og blodpropper i hjernen, siger professoren.
Han bakkes op af Elinor Wollf, der er konsulent hos Dansk Søvnapnø Forening.
- Det er ganske ubegribeligt, at der ikke er mere politisk fokus på søvnapnø.
Vi kan se, at kræft og diabetes bliver opprioriteret, hvorimod søvnapnø i dén grad er underprioriteret, siger hun.
Søvnapnø er omfattet af udrednings- og behandlingsgarantien på maksimalt 30 dage, men mange af de offentlige søvnklinikker har i øjeblikket langt længere ventetider.
FacebookTwitterKopier linkEmner:Søvn|Sundhed og velvære|Sygdomme og lidelser|Sundhedsvæsen




https://www.dr.dk/nyheder/udland/hensynsloest-og-fornaermende-trump-beskyldes-goere-skovbrande-til-politik

Skovbrande i CalifornienSe temaUdland'Hensynsløst og fornærmende': Trump beskyldes for at gøre skovbrande til politikCaliforniske skovbrande er de dødeligste i 85 år.
Dødstal er nu steget til 31, mens 200 savnes.
Af Andreas Lindqvist12.
nov.
2018 kl.
07.
52Bemærk: artiklen er mere end 30 dage gammelLæs opDen amerikanske præsident Donald Trumps Twitter-opdateringer vækker igen vrede og beskyldes for at politisere og være ufølsomme.
Tip os på 1212@dr.
dkBefinder du dig i nærheden af skovbrandene i Californien, så skriv til DR Nyheder på 1212@dr.
dkDenne gang handler det om de skovbrande, der for øjeblikket hærger i Californien, som Trump i løbet af lørdag gav den lokale skovforvaltning skylden for.
- Der er ingen grund til de voldsomme, dødelige og dyre skovbrande, ud over den at skovforvaltningen er dårlig, skrev Trump blandt andet på Twitter, og truede med at skære i det statslige budget.
I løbet af dagen skrev præsidenten et par opdateringer mere, hvor han sendte sin støtte til brandmænd og befolkning.
Men søndag var der igen kritik til lokale myndigheder.
- Hvis vi passer ordentligt på skovene, kan vi standse den ødelæggelse, som konstant foregår i Californien.
Tænk jer om, skriver han.
De værste i 85 årI alt 31 meldes dræbt i de californiske brande indtil videre, de 29 i den såkaldte "Camp fire", som er den dødeligste skovbrand i staten i 85 år.
Mere end 6.
000 hjem er brændt ned.
200 mennesker er fortsat savnet.
Præsidentens Twitter-udmeldinger har ført til raseri fra dem, som lige nu sætter livet på spil i forsøget på at standse brandene fra at koste endnu flere liv.
I alt tre større brande hærger i Californien lige nu.
Camps-branden længst mod nord har kostet 29 mennesker livet.
- Hans bemærkninger er hensynsløse og fornærmende over for brandmænd og de mennesker, der bliver ramt, siger Harold Schaitberger, som leder International Association of Fire Fighters, ifølge CNN.
Læs også:Indbyggerne vender hjem til Paradise: Jeg græd som en pisketOgså fra statens egne brandmænd lyder der fordømmelse.
- Præsidentens opdateringer, som angriber Californien og truer med at tilbageholde hjælp til ofrene for de katastrofale brande, er uinformerede, dårligt timede og nedværdigende for dem, der lider, såvel som for mænd og kvinder på forreste linje, siger Brian K.
Rice, som er præsident i Californiens forening for professionelle brandmænd.
Han kalder præsidentens påstande om den lokale skovforvaltning "farligt forkerte".
- Skovbrande starter og spreder sig ikke kun i skovområder, men også i befolkede områder og åbne marker på grund af udtørret vegetation, høje vindhastigheder, lav luftfugtighed og geografi, siger Brian K.
Rice ifølge CNN.
Brande er ligeglade med politikBemærkningerne høster også kritik fra den californiske senator Henry Stern, en demokrat fra Los Angeles.
- Brande er ligeglade med politik, så jeg vil trygle præsidenten om at komme med en katastrofeerklæring og ikke gøre dette til en politisk hændelse.
Vi har mange partier, mange synspunkter, og det her er ikke om politik, men om mennesker, siger han.
Også Californiens guvernør, Jerry Brown, anmoder præsidenten om at komme med en katastrofeerklæring, som udløser føderal hjælp og midler til brandbekæmpelsen.
Læs også:Skovbrande har ædt byen 'Paradise': Djævlevinde kan gøre brande endnu værreBrown, som tidligere har markeret sig i kampen mod global opvarmning, peger på, at skovforvaltning ikke kan gøre det alene.
Statens borgere må se i øjnene, at voldsomme skovbrande er den nye normal i en tid med stigende temperaturer og ændret vejr.
- Forvaltningen af alle de skove, vi kan, standser ikke global opvamning - og de, som påstår andet, medvirker klart til tragedien, sagde Jerry Brown i går på et pressemøde.
- Hændelser som disse er del af vores fremtid - hændelser som disse og det, som er værre, sagde han.
Berømtheder siger fraOgså et større antal Hollywood-berømtheder har givet udtryk for deres raseri over præsidentens udmeldinger på Twitter.
Sangerinden Katy Perry kalder Trumps synspunkter hjerteløse og peger på, at brande ikke handler om politik, men om mennesker, som mister deres hjem.
Skuespilleren Leonardo DiCaprio gav også sin mening til kende om, at brandene først og fremmest skyldes global opvarmning.
Sangerinde og skuespiller Bette Midler gør for sin part opmærksom på, at halvdelen af al skov i Californien er føderalt styret og ikke forvaltet at delstaten.
FacebookTwitterKopier link




https://www.dr.dk/sporten/fodbold/bendtner-roser-holdet-mesterskab

FodboldBendtner roser holdet for mesterskabNicklas Bendtner kunne sammen med den norske storklub Rosenborg lade sig fejre som mester i Norge.
Nicklas Bendtner og Mike Jensen er igen norske mestre.
Efter 1-0-sejren over Start, står det klart, at Rosenborg vinder det norske mesterskab for fjerde år i træk.
Af Rikke Smed Iversen12.
nov.
2018 kl.
07.
00Bemærk: artiklen er mere end 30 dage gammelLæs opDen norske storklub Rosenborg med danske Nicklas Bendtner og Mike Jensen kan for 26.
gang i historien kalde sig norske mestre.
Samtidig var det klubbens fjerde mesterskab på stribe.
Guldet blev en kendsgerning, da holdet søndag aften vandt 1-0 i næstsidste spillerunde ude mod Start, og det blev fejret med dans og sang.
- Det er fantastisk, og jeg synes det er fuldstændig fortjent, at vi vinder guldet i dag, fortæller Nicklas Bendtner efter sin sejrsdans med holdet.
Læs også:Bendtner sparkede bolden på landsmand og scorede i Rosenborg-kollapsIfølge Nicklas Bendtner selv har det også været en speciel sæson med mange svingende præstationer på banen,der får guldet til at lune ekstra meget.
- Der er foregået utrolig mange ting i denne her sæson med skader og nye spillere, men vi er stået sammen som klub og stået sammen som hold.
Jeg er enormt stolt af det, vi har opnået i år.
Læs også:Nicklas Bendtner og Mike Jensen er igen norske mestreRosenborg afgjorde sin kamp til egen fordel ved Samuel Adegbenros mål efter 28 minutter.
Både angriberen Nicklas Bendtner og midtbanespilleren Mike Jensen spillede hele kampen.
Der var dog ingen af dem, der var hovedroller i dagens kamp.
Bendtner, der blev topscorer i sidste sæson, har i denne sæson kun bidraget med fem mål, mens Mike Jensen har scoret seks gange.
Nu er drømmen for Bendtner og Rosenborg af vinde Cupfinalen.
- Cupfinalen bliver spændende.
Vores mål er at vinde, fordi vi glippede finalen sidste år, så nu skal det bare lykkes, siger Nicklas Bendtner.
Cupfinalen spilles den 2.
december.
Her møder Rosenborg Strømsgodset.
FacebookTwitterKopier linkEmner:Nicklas Bendtner (fodboldspiller)|Strømsgodset|Fodbold|Norge




https://www.dr.dk/nyheder/regionale/nordjylland/22-aarig-mand-havde-doedsliste-med-17-kvindenavne-i-dag-begynder

Nordjylland22-årig mand havde dødsliste med 17 kvindenavne: I dag begynder retssagenManden er ved retten i Aalborg tiltalt for forsøg på manddrab og forsøg på voldtægt.
Der er afsat otte dage til at behandle sagen i retten.
Af Klaus Videbæk12.
nov.
2018 kl.
09.
13Bemærk: artiklen er mere end 30 dage gammelLæs opHer til formiddag begynder man ved retten i Aalborg en sag mod en 22-årig mand, der gemte på en liste med 17 kvindenavne, som han ifølge politiets oplysninger havde i sinde at slå ihjel, voldtage eller begge dele.
Manden har været varetægtsfængslet siden januar, hvor han ifølge tiltalen forsøgte at voldtage og dræbe en af kvinderne på listen – hans 24-årige nabo.
Den 22-årige var om aftenen den 2.
januar kommet ind i naboens lejlighed og medbragte blandt andet en økse, strips og maskering.
I lejligheden slog han den 24-årige og tog kvælertag på hende så længe, at hun mistede bevidstheden.
Herefter forsøgte han at voldtage hende, mens han truede med at slå hende ihjel.
Til alt held for den 24-årige nabo lykkedes det hende at slippe ud af lejligheden og stikke af.
Læs også:22-årig tiltalt: Ville voldtage eller dræbe 17 personerOtte dage afsat til at behandle sagenDer er afsat otte dage til at behandle sagen i retten.
Det skyldes, at politiet vurderer, at manden havde reelle hensigter om at gøre noget tilsvarende ved de øvrige 16 personer på den liste, som politiet fandt.
I mandens lejlighed fandt man også engangshandsker, tre ruller gaffatape, strips, kondomer og en kniv, som kunne bruges ved lignende overfald.
Politiet har også en række digitale spor, som belaster den 22-årige.
Dem har politiet dog ikke ønsket at orientere nærmere om inden retssagens begyndelse.
Kvindelig politidirektør på listenSelvom episoden fandt sted i Aalborg, er det anklagemyndigheden fra Østjyllands Politi, der fører sagen.
Nordjyllands Politi er således erklæret inhabil, da en kvindelig politidirektør figurerer på den 22-åriges liste.
Læs også:Politi: 28-årig stak kvinde ihjel og parterede ligetUdover forsøg på manddrab og forsøg på voldtægt af særlig farlig karakter er manden også tiltalt for ulovlig våbenbesiddelse.
Ved grundlovsforhøret ønskede den 22-årige mand ikke at svare på spørgsmål, men han nægter sig skyldig.
Der falder dom i sagen i begyndelsen af december.
FacebookTwitterKopier linkEmner:Politi|Kriminalitet|Retten i Aalborg|Aalborg|Jylland




https://www.dr.dk/nyheder/regionale/hovedstadsomraadet/ny-aftale-laeger-dropper-gaa-paa-pension-foer-tid

KøbenhavnNy aftale: Læger dropper at gå på pension før tidEn ny aftale om kvalitetstjek af læger har fået 32 læger til at ombestemme sig.
På landsplan er der 52 praktiserende læger der efter den nye aftale har annulleret deres opsigelse.
Af Sofie Caroline Rye Gestsson og Ólafur Steinar Rye Gestsson (foto)12.
nov.
2018 kl.
06.
05Bemærk: artiklen er mere end 30 dage gammelLæs opTusindvis af patienter kommer til at stå uden praktiserende læge.
Sådan lød det for et halvt år siden, da det så ud til, at 92 praktiserende læger i Region Hovedstaden ville gå på pension før tid, fordi de som noget nyt skulle dokumentere kvaliteten af deres arbejde.
De skulle med andre ord gennemgå den såkaldte akkreditering af deres praksis.
Men nu har 32 læger i regionen meddelt, at de alligevel gerne vil fortsætte deres praksis, og det glæder man sig over i PLO (Praktiserende Lægers Organisation), lyder det fra Karin Zimmer, der er formand for PLO i Region Hovedstaden.
- Det er vi faktisk rigtig tilfredse med, for det betyder jo, at der er noget lægekapacitet derude, som vi kan udnytte lidt længere, siger Karin Zimmer.
Meldingen kommer efter, at man i en ny aftale mellem PLO og Regionernes Lønnings- og Takstnævn blandt andet fritager læger på 65 år og ældre fra kvalitetssikringen - mod at de til gengæld får besøg af en kvalitetskonsulent.
Og det er ifølge Karin Zimmer er god løsning.
- Der er jo god erfaring hos de ældre praktiserende læger, og det er rigtig ærgerligt, hvis de skulle holde op blot på grund af et krav om akkreditering, siger Karin Zimmer.
Læs også:Nye krav: Tusindvis af patienter risikerer at stå uden lægeI overenskomsten fra 2014 for læger der har en almen praksis fremgik det, at alle praktiserende læger skulle gennemgå en kvalitetssikring af deres praksis – den såkaldte akkreditering.
Men de kunne fritages fra kravet, hvis de på grund af alder eller sygdom varslede opsigelse senest med udgangen af august 2019.
Den mulighed var der mange, der valgte; 200 læger på landsplan og 92 alene i Region Hovedstaden.
På landsplan er der 52 praktiserende læger der efter den nye aftale har annulleret deres opsigelse.
”Det risikerer at gå ud over kvaliteten”Men det risikerer at gå ud over patientsikkerheden, at flere læger på 65 år eller ældre fritages for at gennemgå kvalitetssikring af deres praksis.
Sådan lyder det fra direktør i Danske Patienter, Morten Freil.
- Som patient skal man kunne være sikker på, at uanset om man er tilknyttet en ældre eller en yngre læge, så er kvaliteten i orden, siger Morten Freil og fortsætter.
- Ved at fritage nogen fra akkreditering så slækker man altså også på kvalitetskravene, og det er bekymrende.
Det var som følge af udsigten til kolossal mangel på læger, at Regionernes Lønnings- og Takstnævn i september indgik aftalen med PLO.
Aftalen går i korte træk ud på, at læger på 65 år eller ældre helt fritages fra kvalitetssikringen – de får i stedet besøg af en kvalitetskonsulent samt skal indgå i samarbejde med andre praksisser.
Praktiserende læger under 65 år skal ifølge den nye aftale stadig gennem kvalitetssikring af deres praksis – men nu med den hjælp til det, som de har brug for.
Læs også:Lægemangel får regeringen til at fritage ældre læger for særlige kravMorten Freil er glad for at man tager hånd om problemet med lægemangel - men det skal være på den rigtige måde.
- Vi er glade for, at man kigger på, hvad man kan gøre for at holde de ældre læger på arbejdsmarkedet, for vi har brug for alle kræfter, siger Morten Freil og fortsætter.
- Men vi har ikke brug for en falsk tryghed over for patienterne.
Så derfor kan man sige, at vi havde foretrukket andre løsninger i forhold til at sikre lægedækningen.
FacebookTwitterKopier linkEmner:Læger|Region Hovedstaden|Patienter|Praktiserende Lægers Organisation|Danske Patienter




https://www.dr.dk/nyheder/indland/anklagemyndigheden-vil-sende-eks-anklager-i-faengsel-i-et-halvt-aar

Fra hashsag til retsskandaleSe temaIndlandAnklagemyndigheden vil sende eks-anklager i fængsel i et halvt årEks-anklageren har tilstået, at hun har løjet for retten og forsøgt at få vidner til at dække over det.
Egentlig skulle der være afhørt 15 vidner i sagen, men de er blevet aflyst, efter at anklageren tilstod flere af sagens forhold.
Arkiv.
Af Emma Toft12.
nov.
2018 kl.
11.
13Bemærk: artiklen er mere end 30 dage gammelLæs opDen tidligere senioranklager Trine Sorgenfri skal straffes med seks måneders ubetinget fængsel for at have løjet for retten og forsøgt at påvirke centrale vidner i en straffesag.
Sådan lyder det fra anklager Torben Thygesen i Frederiksberg Byret, hvor der i dag er procedure i den såkaldte anklagersag.
Samtidig bør retten frakende den tidligere anklager muligheden for at udøve advokatvirksomhed i tre år.
- Det her er en anklager, der forsøger at få tre politiagenter til at lyve i retten.
Det er en anklager, der selv lyver i retten, sagde anklager Torben Thygesen.
Han understregede gang på gang sagens alvor, fordi tilliden til retssystemet efter hans opfattelse er blevet sat over styr.
Læs også:Anklager efter tilståelse: Jeg er så lidt stolt af det, som jeg overhovedet kan væreTrine Sorgenfri har tidligere erklæret sig skyldig i at have løjet for retten og forsøgt at få tre politividner til at dække over hende.
Det skete tilbage i efteråret 2016, hvor hun var anklager i en stor sag om handel med hash på Christiania, der kørte i landsretten.
Her var tre politiagenter helt centrale vidner.
Politiagenterne havde arbejdet undercover på Christiania, hvor de havde indsamlet video og lavet observationer, som blev brugt i flere højtprofilerede hashretssager, hvor omkring 80 personer blev dømt i byretten.
Sagskomplekset er blevet kaldt Nordlys.
Flere ankede dommene til landsretten, og det er i en af landsretssagerne, at anklageren med egne ord jokkede i spinaten.
Læs også:Følelsesladet tidligere anklager: Jeg jokkede i spinatenSom forklaring på den usædvanlige adfærd har Trine Sorgenfri tidligere fortalt, at hun var under et stort pres i sommeren og efteråret 2016.
Samtidig havde hun skrevet adskillige mails med politiagenterne, som var i en meget uformel og venskabelig tone, hvor der blev skrevet frem om tilbage om forsvarerne og dommerne.
De mails ønskede hun ikke, at andre så.
Anklagerens handlinger har allerede haft konsekvenser for anklagemyndighedens arbejde.
Der er kommet nye retningslinjer for anklagerens kontakt med vidner, og der er kommet regler for, hvad politiagenter må i forhold til at efterforske og vidne i straffesager.
I løbet af formiddagen skal forsvarer Stine Gry Johannessen fortælle retten, hvordan hun synes, at den tiltalte eksanklager bør straffes.
Herefter falder der dom, men det sker efter planen ikke i dag.
FacebookTwitterKopier linkEmner:Anklagemyndigheden|Kriminalitet|Retsvæsen|Christiania|Frederiksberg




https://www.dr.dk/nyheder/indland/sololaeger-paa-stribe-lukker-og-slukker

IndlandSololæger på stribe lukker og slukkerHver sjette lægeklinik med en enkelt læge er lukket siden 2017.
For patienter er det både godt og skidt.
Grafik: Signe Heriredal (DR)Af Kåre Kildall Rysgaard og Morten Søgaard12.
nov.
2018 kl.
07.
00Bemærk: artiklen er mere end 30 dage gammelLæs opEngang var praktiserende læger typisk ene læge på skansen i lægeklinikken.
Men siden 2017 er det gået hastigt tilbage, og én ud af seks sololæger er forsvundet.
Læger slår sig i stedet sammen med kolleger, viser tal fra Praktiserende Lægers Organisation og Sundhed.
dk fra november i år.
Jesper Billeskov Jansen er én af de yngre læger, som i år har købt praksis.
Hos Ryesgadelægerne i Aarhus arbejder han sammen med andre læger i stedet for at være alene.
- Det er lettere at begynde som praktiserende læge, når man kommer i et hus, der fungerer.
Sololæger skal bygge det hele op for bunden, siger han.
Længere til lægeNår læger samles, betyder det lukninger af små lægehuse, forklarer Jakob Kjellberg, professor og programleder i Sundhed på VIVE.
- Der vil være længere afstand til lægen for en række borgere, siger han.
For patienterne er der flere fordele ved, at de praktiserende læger slår sig sammen, fortæller Jakob Kjellberg.
De større lægehuse kan holde længere åbent og lukker ikke nødvendigvis, hvis en enkelt læge er syg eller holder ferie.
Samtidig kan læger sparre med hinanden.
- Læger interesserer sig for forskellige ting.
Én kan have særlig interesse i idrætsskader og en anden i sukkersyge.
Når læger arbejder sammen, kan de bruge hinandens kompetencer, siger professoren.
For Jesper Billeskov Jansen betyder det meget, at han kan spørge sine kolleger til råds.
- Selvom jeg har meget erfaring, vil der stadigvæk komme udfordrende patienter, som man har lyst til at vende med kolleger, siger han.
Arbejder den praktiserende læge solo?
Klik på kortet for at se læger med enkeltmandspraksis.
Du kan vælge at se oplysninger både for 2017 og 2018.
Oplysningerne stammer fra Sundhed.
dk og er indsamlet af DR oktober sidste år og november i år.
Den praktiserende læge kan behandle mereDe større lægehuse betyder også, at lægerne sammen har bedre råd til at investere i større apparater som for eksempel ultralydsscannere.
Det bliver også lettere at ansætte sygeplejersker, SOSU-assistenter eller sekretærer, der kan hjælpe med de mange opgaver, forklarer Christian Freitag, formand for de praktiserende læger.
De senere år har regeringen og regionerne ønsket, at praktiserende læger overtager flere opgaver og undersøgelser fra hospitalerne.
- Som ung læge tænker man, hvordan skal jeg løse alle de opgaver?
Der er flere unge læger, som søger kolleger for at ruste sig til det større pres, siger Christian Freitag.
En undersøgelse fra de praktiserende lægers organisation viser, at det vigtigste for yngre læger er gode kolleger, når de køber en praksis.
Mens over halvdelen af de ældre læger over 65 år arbejder solo, gælder det kun hver syvende under 45 år.
Jesper Billeskov Jansen mener, at sololægerne måske hører en ældre generation til, hvor lægen typisk var mand, og konen accepterede, at han arbejdede 50-70 timer om ugen.
I dag er de fleste praktiserende læger kvinder, og hverken mænd eller kvinder er gift med arbejdet som tidligere.
- Sololægen hører måske en tid til, hvor kønsrollerne var anderledes, mener Jesper Billeskov Jansen og peger på, at han også gerne vil være meget for familien, sine børn og have bedre mulighed for at holde ferie.
Det bliver lettere, når han ikke er eneste læge.
Sololæger kan samarbejde og dele lokaler•Selv om en praktiserende læge driver sin praksis som enkeltmandspraksis, så samarbejder mange sololæger.
Nogle deler endda adresse med andre læger, selvom de styrer forretningen selv.
419 af sololægerne samarbejder i en eller anden grad, oplyser de praktiserende lægers organisation (PLO).
FacebookTwitterKopier linkEmner:Læger|Praktiserende Lægers Organisation|Yngre Læger|Patienter|Aarhus




https://www.dr.dk/nyheder/viden/kroppen/hver-tiende-dansker-lider-af-ben-sygdom-kun-faa-kommer-i-behandling

Sover du godt?
Se temaKroppenHver tiende dansker lider af ben-sygdom: Kun få kommer i behandlingSygdommen Restless Legs Syndrome ødelægger livskvaliteten for tusindvis af danskere.
Der findes god behandling.
Men de færreste får den.
RLS kan være smertefuldt og ødelægger nattesøvnen for tusindvis af danskere.
Men kun et fåtal får hjælp.
Illustration: Lærke KromannAf Emilie Aagaard12.
nov.
2018 kl.
06.
31 | opdateret 12.
nov.
2018 kl.
09.
34Bemærk: artiklen er mere end 30 dage gammelLæs opDet er en sygdom, som ikke rigtigt har fået et dansk navn.
På engelsk hedder den Restless Legs Syndrome.
Det er noget med rastløse ben.
Måske.
Eller uro i benene.
Eller det fornemt klingende Ekbom's sygdom.
De fleste kalder den blot ved det engelske navn eller forkortelsen RLS.
Sådan kan RLS føles- Du har tit behov for at bevæge benene, ofte men ikke altid ledsaget af en ubehagelig følelse i benene- Det er ofte værst, når du er i hvile og forsvinder delvist (eller helt) når du bevæger sig.
- Symptomerne opstår ofte om aftenen og natten, og kan være særligt slemme 15-30 minutter efter, at du har lagt dig i sengen.
- Det betyder som regel, at du får en dårlig og afbrudt søvn.
- Mange oplever, at symptomerne kan forsvinde i perioder på uger eller år.
Kilde: sundhed.
dk og Merete KarlsborgMen selv om sygdommen ikke har et dansk navn, har den mange ansigter.
For op imod hver tiende dansker lider af sygdommen.
Hver især med individuelle årsager, symptomer og sværhedsgrad.
Og RLS kan sætte dybe spor hos os.
Læs også:Lisbeth har smertefuld ben-sygdom: Kunne hverken sove eller gå i biografen- I svære tilfælde sover man rigtig dårligt om natten, og det betyder meget for livskvaliteten.
Hvis man har periodiske benbevægelser under søvnen, som op til 80 procent med RLS har, kan det betyde, at ens partner også bliver holdt vågen eller må sove et andet sted, så det kan virkelig fylde meget, fortæller Merete Karlsborg, som er overlæge på neurologisk afdeling, Bispebjerg Hospital.
Ikke mange får behandlingDer findes ret god behandling for RLS.
For de fleste består den af at følge nogle gode sundheds- og søvnråd (se mere i boksen nedenfor).
Sover du godt?
Forskere fra Institut for Folkesundhedsvidenskab på Københavns Universitet vil undersøge danskernes søvn og mobilbrug om natten.
I forbindelse med undersøgelsen sætter DR i uge 46 fokus på søvn.
Du kan deltage i undersøgelsen til og med fredag den 16.
november.
Undersøgelsen er et Citizen Science-projekt, som betyder, at almindelige mennesker deltager i forskningen ved at dele viden og erfaringer.
Disse erfaringer kommer os alle sammen til gode gennem en bedre forståelse af vores mobil- og søvnvaner.
Samarbejdet mellem DR og Københavns Universitet er en del af et større forskningsprojekt - SmartSleep - der løber over tre år.
- For mange kan symptomerne mindskes ved at følge nogle gode råd.
Andre har utrolig stor gavn af at få en lille dosis parkinsonsmedicin.
Og så er der nogle få, komplicerede tilfælde, hvor man skal i kombinationsbehandling med for eksempel smertestillende og muskelafslappende medicin også, fortæller Merete Karlsborg.
Men selv om sygdommen går hårdt ud over livskvaliteten, er det langt fra alle, der er klar over, at uroen faktisk har et navn - og at man kan gøre noget ved det.
- Det er kun et fåtal af dem, som reelt lider af sygdommen, der får diagnosen og kommer i behandling, fortæller Merete Karlsborg.
Når der løber cola gennem beneneDet skyldes blandt andet, at symptomerne er uspecifikke og derfor svære for patienterne at beskrive.
- Det er tit sådan nogle diffuse symptomer.
Det kan måske være svært at gå til lægen og sige ’det føles som om, at der løber cola igennem mine ben hele natten’, siger Merete Karlsborg.
Gode råd- Spis sundt og undgå koffein (kaffe, the, cola og energidrikke).
- Undgå tobak og alkohol, da det kan forværre RLS.
- Gode søvnvaner og søvnrytme mildner symptomerne: Gå i seng og stå op samme tid hver dag og sørg for at blive udhvilet.
- Træn forsigtigt (ikke hårdt) kort inden du skal sove.
For eksempel ved at gå en lille tur.
- Hvis du oplever, at noget virker, så udnyt det.
For nogen virker det at tage kosttilskud med magnesium.
For andre er det et koldt (eller varmt) bad eller massage af benene, akupunktur, yoga eller afslapningsteknikker.
Få flere råd på netdoktor.
dkMen at symptomerne er uspecifikke og svære at beskrive kan også udfordre lægerne, understreger Merete Karlsborg.
For patienterne kan have meget forskellige oplevelser, og måder at beskrive dem på.
Og man kan ikke afgøre ud fra en blodprøve, om patienten lider af RLS.
Kan skyldes vitaminmangelEn anden ting, der komplicerer billedet, er, at der faktisk findes to typer RLS.
Primær og sekundær.
- I sekundær RLS skyldes symptomerne, at man for eksempel mangler vitaminer; folinsyre, B12 eller jern.
Men i primær RLS er der ikke en så direkte årsag, som kan behandles - den er derimod ofte arvelig, forklarer Merete Karlsborg.
Men hun opfordrer alle, der lider af diffus uro i benene, særligt om natten, til at tage det alvorligt.
I hvert fald hvis det ødelægger ens nattesøvn eller giver smerter.
- Prøv at følge de gode råd.
Hvis ikke det hjælper, så kom afsted til den praktiserende læge og få det undersøgt, siger Merete Karlsborg.
Læs også:Faktatjek: Kan energidrikke være farlige for dig?
Hvis man opdager, at det er sekundær RLS, kan den bagvedliggende sygdom behandles.
Og hvis det er primær RLS, kan man altså lindre symptomerne.
Artiklen er blevet opdateret med en præcision.
Det fremgik tidligere, at den medicinske behandling er stort set uden alvorlige bivirkninger.
Men ligesom andet medicin er der en lille risiko for alvorlige bivirkninger ved medicinsk behandling for RLS.
Tag en snak med din læge, hvis du overvejer behandling for RLS.
FacebookTwitterKopier linkEmner:Sygdomme og lidelser|Sundhed og velvære|Bispebjerg Hospital|Læger|Bispebjerg




https://www.dr.dk/sporten/haandbold/video-bag-om-karrierestop-personer-gav-skjern-traener-ny-motivation

HåndboldVIDEO Bag om karrierestop: To personer gav Skjern-træner ny motivationOle Nørgaard stopper karrieren til sommer, men havde det ikke været for Henrik Kronborg og Bjarte Myrhol, kunne det være sket tidligere.
Af Michael Sten Jensen i Lyon og interview: Tina Müller12.
nov.
2018 kl.
07.
02Bemærk: artiklen er mere end 30 dage gammelLæs opDet har efterhånden været kendt i en måneds tid, at Skjern-træner Ole Nørgaard til sommer indstiller sin trænerkarriere.
Men hvad de færreste måske ved, er, at for Ole Nørgaard kommer beslutningen ikke som en pludselig indskydelse.
Læs også:Skjern-profil efter hårdt rødt kort: 'Det var forfærdeligt'- Jeg har overvejet i en del år, hvornår jeg skulle sige stop, og så kom jeg frem til, at det var nu.
Det var selvfølgelig specielt at gå ind og sige op, men alting har en ende, og min kom så her, siger Ole Nørgaard.
Kunne være blevet til stop tidligereOle Nørgaard kom til Skjern i 2012, og tiden i det vestjyske kulminerede i sommer, da holdet blev danmarksmestre.
Men havde det ikke været for to personer, så er det slet ikke sikkert, at Ole Nørgaard havde været på sidelinjen i den seneste sæson.
Henrik Kronborg, assistenttræner i Skjern, har nemlig haft en afgørende rolle i, at Ole Nørgaard fandt motivationen til at fortsætte livet med harpiks.
Har Henrik Kronborg forlænget din trænerkarriere?
- Ja, det vil jeg ikke afvise.
Der er altid nogen, der på en eller anden ubevidst måde kan give en et kick, så måske.
Læs også:VIDEO Skjern tabte pusten mod ungarske stjernerDet er dog ikke blot samarbejdet med Henrik Kronborg, der har bidraget til at holde Ole Nørgaard i håndbolden.
Også en særlig nordmand fik motivationen til at boble i den 54-årige håndboldtræner.
- Bjarte Myrhol sagde kort tid efter, at han var kommet til klubben: ’Du skal vide, at jeg forventer, du gør alt, hvad der står i din magt for at forberede os bedst muligt’.
- Det tændte en ild.
Det var skelsættende, når man går og overvejer, hvor længe, man skal fortsætte.
Her var der en udfordring, som skulle tages op, siger Ole Nørgaard.
Ikke et fravalg af håndboldenTil sommer er det dog farvel til håndbolden for Ole Nørgaard.
Et nyt liv, væk fra håndboldhaller og taktiktavler, glimter ude i horisonten bag et muligt titelforsvar og en europæisk drøm.
Lige nu halter de forsvarende mestre dog gevaldigt i håndboldligaen, hvor holdet efter 11 kampe indtager en syvendeplads.
Læs også:Skjern-træner inden hård CL-opgave: 'Szeged kan gå i Final 4'Ole Nørgaard har dog ikke tænkt sig at slække på tingene, bare fordi, det ikke er ham, der sætter holdet efter sommerferien.
- Jeg er ikke færdig i Skjern endnu, og der venter en masse spændende opgaver.
Men jeg glæder mig også til at tage springet og leve en anden tilværelse, hvor jeg har mulighed for at tage på forlænget weekend til København med familien.
FacebookTwitterKopier linkEmner:Skjern|København|Håndbold|Jylland




https://www.dr.dk/nyheder/indland/avis-og-redaktor-risikerer-faengsel-og-millionbode-trykke-pet-bog

PET-bogSe temaIndlandAvis og redaktør risikerer fængsel og millionbøde for at trykke PET-bog Det var foragt for retsvæsnet, da Politiken i 2016 optrykte PET-bog trods forbud, mener PET.
Politiken skal have en straf, der kan mærkes, og som vil afholde andre fra at overtræde et forbud udstedt af retten, mener PET, fordi JP/Politikens Hus tilbage i 2016 optrykte bogen "Syv år for PET".
12.
nov.
2018 kl.
06.
03Bemærk: artiklen er mere end 30 dage gammelLæs opI dag begynder den sag, som Politiets Efterretningstjenestes (PET) har anlagt mod JP/Politikens hus med krav om, at bladhuset skal straffes med en bøde på mindst 15 millioner kroner.
Derudover skal Politikens chefredaktør idømmes den strengest mulige straf i den type sager, nemlig fire måneders fængsel.
Sagen, der skal for Københavns Byret er opstået, fordi avisen i oktober 2016 valgte at trykke den kontroversielle bog, "Syv år for PET", skrevet af den tidligere PET-boss Jakob Scharf.
Det skete efter et forløb, hvor Københavns Byret først havde forbudt forlaget ArtPeople og forfatter Morten Skjoldager at udgive bogen.
Læs også:Jakob Scharf kæmper sig gennem maratonafhøring: Ingen oplysninger stammer fra fortrolige dokumenterForbuddet blev siden udviddet til at omfatte Radio24Syv og JP/Politikens Hus, og retten bestemte at eksemplarer af bogen hos 99 boghandlere skulle beslaglægges.
Det blev forkyndt for bladhuset om morgenen den 8.
oktober, men næste dag kunne avislæsere se hele bogen optrykt i avisen - bortset fra efterskrift og kildeangivelser.
Bødekrav helt hen i vejretChristian Jensen er som ansvarshavende chefredaktør ansvarlig for, hvad der står i Politiken.
Men han mener ikke, at han kan straffes, da forbuddet ikke var rettet mod ham, men mod JP/Politiken.
Samtidig mener JP/Politiken, altså selskabet, ikke, at det skal straffes, fordi det var avisen Politiken - personificeret i Christian Jensen - som udgav bogen.
Advokat Martin Dahl Pedersen repræsenterer bladhuset og chefredaktøren.
Han skriver i sit påstandsdokument, at selv hvis en straf skulle komme på tale, så er PET's bødekrav helt hen i vejret.
I lignende sager har man aldrig set bøder højere end 50.
000 kroner, og det bør heller ikke ske i denne sag.
Læs også:Bog skabte overarbejde i PET: Flere chefer sat på den flere uger lange opgaveMen PET mener noget andet.
Der skal statueres et eksempel, og Politiken har før gjort i nælderne ved at optrykke bøger.
Tilbage i 1995 udgav avisen "Kommissærens Dagbog", selv om forfatter Ritt Bjerregaard havde trukket udgivelsen af bogen tilbage.
Det kostede daværende chefredaktør Tøger Seidenfaden en betinget dom på 20 dages hæfte.
I 2009 udgav avisen Thomas Ratsacks "Jæger - i krig med eliten", som Forsvarsministeriet forsøgte at få stoppet udgivelsen af.
Men bogen blev optrykt, inden retten fik talt.
Har gjort det før- Det bør ved straffastsættelsen indgå som skærpende omstændighed, at Dagbladet Politiken tidligere har gjort sig skyld i sammenlignelig adfærd, lyder det i det påstandsdokument, som Kammeradvokaten har udfærdiget for PET.
Christian Jensen har henvist til, at udgivelsen skete, fordi han anså forbuddet som et demokratisk problem.
Om det skriver Kammeradvokaten:- Det er respektløst for retssamfundet og nærmer sig foragt for retsvæsenet.
Læs også:Tidligere jura-chef i PET: Scharf har videregivet fortrolige oplysningerPET mente, at bogen skulle bremses, fordi man frygtede, at Jakob Scharf ville afsløre fortroligheder om blandt andet PET's arbejdsmetoder og samarbejdspartnere.
Det er han siden blevet tiltalt for, og den sag kører allerede.
I øvrigt er både forfatter Morten Skjoldager og flere mediechefer sigtet i sagen og risikerer at blive tiltalt.
Dagens sag i byretten drejer sig dog udelukkende om, hvorvidt bladhus og chefredaktør skal straffes for at bryde forbuddet.
Og PET mener, at bladhuset skal have en straf, der kan mærkes, og som i fremtiden vil afholde andre for at overtræde et forbud udstedt af retten.
/ritzau/DR NyhederFacebookTwitterKopier linkEmner:Jakob Scharf (jurist)|Politiets Efterretningstjeneste|Ritt Bjerregaard (politiker)|JP/Politikens Hus|Retsvæsen




