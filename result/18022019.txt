https://www.dr.dk/nyheder/politik/klaus-riskaer-bekraefter-valgkamp-i-hele-landet

PolitikKlaus Riskær bekræfter valgkamp i hele landet101 personer har ansøgt om opstilling for finansmandens parti, der vil stille op i samtlige storkredse.
Klaus Riskær Pedersens parti af samme navn vil stille op i samtlige storkredse.
Indtil videre har 101 personer ansøgt om at få lov til at stille op for partiet ved næste folketingsvalg.
Af Issa Jeppesen og Uffe Tang18.
feb.
2019 kl.
21.
38Bemærk: artiklen er mere end 30 dage gammelLæs opNår Klaus Riskær Pedersen i morgen afholder pressemøde med beskeden om, at hans parti - med samme navn som finansmanden selv - er opstillingsberettiget, bliver det samtidig med nyheden om, at partiet agter at stille op i samtlige storkredse.
Det bekræfter Klaus Riskær Pedersen over for DR Nyheder her til aften.
Hidtil har det været uvist, hvor mange og i hvilke kredse partiet har ønsket at stille op i.
Klaus Riskær Pedersen oplyser samtidig, at han under pressemødet i morgen vil sætte navn på flere af partiets kommende folketingskandidater.
Der er ifølge Klaus Riskær Pedersen ikke offentligt kendte personer bag navnene på de nye folketingskandidater.
Læs også:20.
109 stiller sig bag Klaus Riskær: Har underskrifter i hus på lyntidNavnene bliver offentligjort klokken 11 i morgen formiddag på partiets hjemmeside.
Og ifølge finansmanden har det ikke skortet med ansøgere.
101 personer har ifølge Klaus Riskær Pedersen ansøgt om at få lov til at stille op for partiet.
Klar til valg på lyntidI morges kunne finansmanden og partiformanden meddele, at partiet nu har indsamlet de påkrævede 20.
109 vælgererklæringer, der skal til for at kunne stille op til folketingsvalget i år.
Dermed er det lykkes Klaus Riskær Pedersen at indsamle de nødvendige underskrifter på 118 dage, hvilket er et særdeles højt tempo.
Kun Ny Alliance kunne indsamle deres vælgererklæringer hurtigere end Klaus Riskær Pedersen.
De klarede det på blot 46 dage.
Dog hører det med til historien, at Klaus Riskær Pedersen i forbindelse med indsamlingen af vælgererklæringer har omgået reglerne.
For det første har han ikke registreret de enkelte vælgeres mailadresser i vælgererklæringssystemet.
Derudover har partiet omgået den såkaldte eftertænksomhedsperiode.
Læs også:10 spørgsmål om Riskærs vej mod FolketingetEftertænksomhedsperioden fastslår, at der skal gå syv dage, fra en borger første gang siger 'ja' til at give sin underskrift til et parti, til støtten endelig bekræftes.
Men den proces har Klaus Riskær Pedersen omgået, så støtterne kunne underskrive digitalt med det samme.
Økonomi- og Indenrigsministeriet har dog ikke mulighed for at ramme ham med sanktioner.
Ministeriet bestrider ikke gyldigheden af vælgererklæringerne, men altså metoden, hvorpå de er blevet indsamlet.
Opstiller som parti og ikke løsgængerKlaus Riskær Pedersen har tidligere udtalt, at han ikke vil stille op som løsgænger, men som et parti.
Fordelen ved at stille op som parti - fremfor løsgænger – er, at der er mulighed for at skrabe stemmer sammen fra hele landet.
Som løsgænger stiller man således kun op i én ud af ti storkredse.
Læs også:Indsamlede underskrifter hurtigere end DF: Riskærs parti fik glæde af smuthulFacebookTwitterKopier linkEmner:Klaus Riskær Pedersen (erhvervsleder)|Økonomi- og indenrigsministeriet|Valg og folkeafstemninger|Folketinget|Finanssektoren




https://www.dr.dk/nyheder/indland/noma-direktor-glad-og-stolt-over-genvundne-michelinstjerner

IndlandNoma-direktør: Glad og stolt over to genvundne michelinstjernerDirektør er glad for, at Noma har fået to michelinstjerner - og kunne godt tænke sig en tredje.
Noma fik to stjerner i forbindelse med, at den nordiske Michelin Guide blev præsenteret i Aarhus.
18.
feb.
2019 kl.
23.
07Bemærk: artiklen er mere end 30 dage gammelLæs opNoma har mandag aften modtaget to stjerner i Michelinguiden for de nordiske lande.
Dermed er restauranten tilbage i det gode selskab, efter at den mistede sine to stjerner, da den i 2017 lukkede midlertidigt ned.
Derfor er der også tilfredshed at spore hos Peter Kreiner, direktør i Noma, efter mandagens uddeling af stjerner, som foregik i Aarhus.
- Vi har bygget en ny restaurant, så det er rigtigt dejligt at være tilbage med to stjerner.
Vi er glade og stolte over det.
- Det betyder, at der er andre end os selv, der synes, at det er godt, det vi laver.
Det er professionelle folk, som bedømmer os.
Og det betyder rigtig, rigtig meget, at de kommer og vurderer os på den her måde, siger Peter Kreiner.
Læs også:Stjernedrys over Danmark: Her er alle de danske Michelin-restauranterI 2018 genåbnede Noma for dørene med et nyt koncept, nye lokaler og en ny beliggenhed - dog stadig i København.
Og her har restauranten altså genfundet sit høje niveau og dermed gjort sig fortjent til igen at have to michelinstjerner.
Kunne godt tænke sig tre stjernerFør uddelingen blev der spekuleret i, om Noma kunne få hele tre stjerner.
Men direktøren er ikke skuffet over, at det ikke blev til tre.
- Jeg kunne godt tænke mig at få tre.
Men jeg er også rigtig glad for de to.
Det er en stor anerkendelse at få to stjerner, siger Peter Kreiner.
Køkkenchef i Noma René Redzepi kunne ikke selv deltage i stjerneuddelingen.
Han er nemlig på ferie i Mexico.
Ifølge Peter Kreiner fulgte Redzepi, som også er medejer af Noma, med på et stream, så han er altså godt klar over, at han nu igen kan kalde sig køkkenchef på en restaurant med to michelinstjerner.
Det handler om at have glade gæsterSelv om det er "dejligt" med anerkendelse i form af michelinstjerner, er det imidlertid ikke jagten på den tredje, som Noma nu fokuserer på.
Det understreger Peter Kreiner.
- Jeg tror ikke på, at man kan sigte efter det.
Det handler om at have glade gæster, og kaster det stjerner af sig, er det rigtigt dejligt, siger han.
To stjerner betyder ifølge Michelin, at restauranten er en omvej værd.
En stjerne betyder, at det er en rigtig god restaurant i sin kategori.
I alt 28 restauranter i Danmark inklusive Færøerne får tilsammen 35 michelinstjerner i guiden.
Det er en fremgang på to spisesteder og fire stjerner i forhold til den seneste udgave.
/ritzau/FacebookTwitterKopier linkEmner:Guide Michelin|Noma|Restauranter|København|Peter Kreiner (erhvervsleder)




https://www.dr.dk/nyheder/kultur/skuffet-madskribent-noma-har-fortjent-tre-stjerner

KulturSkuffet madskribent: Noma har fortjent tre stjerner Madblogger Rasmus Palsgård kalder årets uddeling af michelinstjerner for en fattig omgang.
Michelin Guide Nordic Countries 2019 blev præsenteret i Musikhuset i Aarhus.
Af Silas Bay Nielsen18.
feb.
2019 kl.
21.
33Bemærk: artiklen er mere end 30 dage gammelLæs opMichelin har stadig ikke forstået det nordiske køkken.
Sådan er konklusionen fra Rasmus Palsgård, efter at Michelin-guiden blev præsenteret i Aarhus her til aften, hvor 28 restauranter fik tildelt i alt 35 michelinstjerner.
Madskribenten, der er indehaver af madbloggen Feinschmeckeren.
dk, mener, at Noma klart havde fortjent tre stjerner.
Men det blev kun til to, da københavnerrestauranten igen kom tilbage i guiden efter at have holdt lukket for at ændre sit koncept.
- Noma har klart fortjent tre stjerner, efter at de har opgraderet deres restaurant.
Maden er endnu mere velsmagende, og tusindvis af folk fra hele verden rejser hertil for at spise netop der.
Hvis nogen restaurant i Norden har ændret noget for gastronomien, så er det Noma, siger han.
Måske for meget mugNetop Nomas grænsesøgende køkken betyder ifølge Rasmus Palsgård, at Michelin-inspektørerne måske kan have holdt tilbage med stjernerne til restauranten, som tidligere var kåret som verdens bedste.
Eksempelvis bruger restauranten skimmelkulturer – eller mug – i madlavningen, hvilket Rasmus Palgård selv blev 'blæst bagover af', da han sidst spiste der.
Rasmus Palgård er journalist og har madbloggen Feinschmeckeren.
dk.
(© Lasse Salling)- Michelin er konservativ.
Måske har de behov for at teste Noma over flere omgange for at se, om niveauet er højt nok, siger Rasmus Palgård.
Flere restauranter mangler stjernerI det hele taget mener han, at langt flere nordiske restauranter burde have fået flere stjerner.
Blandt andet peger han på Falsled Kro på Fyn stadig ikke har nogen stjerne, og at Søllerød Kro ikke fik endnu en stjerne.
Til gengæld roser han valget af Koks på Færøerne, der i aften har fået to stjerner.
- De rykker virkelig deroppe og har ekstrem meget fokus på lokale råvarer og skaldyr.
Deres køkken er – ligesom Noma - bestemt heller ikke et pleaser-køkken.
Desuden kom den københavnske restaurant Alouette for første gang med i guiden med en stjerne.
- Det var en overraskelse for mig.
Jeg har endnu ikke spist der, men deres koncept er spændende, og menuen ser ud til at være prisbillig, siger han.
Se listen over alle danske michelinrestauranter her:•Geranium, København (3 stjerner)•Noma, København (2 stjerner)•Koks, Færøerne (2 stjerner)•A.
O.
C, København (2 stjerner)•Kadeau, København (2 stjerner)•Henne Kirkeby Kro, Henne (2 stjerner)•Restaurant Alouette, København (1 stjerne)•Domestic, Aarhus (1 stjerne)•Frederikshøj, Aarhus (1 stjerne)•Gastromé, Aarhus (1 stjerne)•Substans, Aarhus (1 stjerne)•Kadeau, Bornholm (1 stjerne)•Clou, København (1 stjerne)•Era Ora, København (1 stjerne)•Formel B, København (1 stjerne)•Jordnær, København (1 stjerne)•Kiin Kiin, København (1 stjerne)•Kokkeriet, København (1 stjerne)•Kong Hans Kælder, København (1 stjerne)•Marchal, København (1 stjerne)•108, København (1 stjerne)•Relæ, København (1 stjerne)•Søllerød Kro, Holte (1 stjerne)•Studio at the Standard, København (1 stjerne)•Ti Trin Ned, Fredericia (1 stjerne)•MeMu, Vejle (1 stjerne)•Slotskøkkenet på Dragsholm Slot, Hørve (1 stjerne)•Frederiksminde, Præstø (1 stjerne)FacebookTwitterKopier linkEmner:København|Restauranter|Aarhus|Restaurant Gastromé|Dragsholm Slot




https://www.dr.dk/sporten/fodbold/superliga/fc-midtjylland-haler-ind-paa-fck-med-ny-hjemmesejr

SuperligaFC Midtjylland haler ind på FCK med ny hjemmesejrFC Midtjylland vandt den tiende hjemmesejr i træk i Superligaen, da AaB blev slået 2-1.
18.
feb.
2019 kl.
21.
20 | opdateret 18.
feb.
2019 kl.
21.
45Bemærk: artiklen er mere end 30 dage gammelLæs opFC Midtjylland forlængede holdets imponerende hjemmebanestatistik, da holdet mandag aften vandt 2-1 over AaB i superligaens 22.
spillerunde.
Hjemmeholdet sad på det meste af spillet og var yderst farlige mod et i lange perioder tamt AaB-hold.
Med sejren har FC Midtjylland nu vundet 10 ud af 11 hjemmekampe i denne sæson - kun i sæsonpremieren mod AGF har midtjyderne smidt point.
Samtidig er FC Midtjylland atter kun tre point efter topholdet FC København i toppen af rækken.
AaB forbliver på Superligaens tiendeplads og har tre point op til en plads i top-6.
Læs også:SÅ' DER MÅL!
Se alle weekendens superligakasser på 2 minutterFC Midtjylland var dominerende fra start, og gæsterne fra Aalborg havde svært ved at komme med på modsvar på den midtjyske offensiv.
I kampens 16.
minut endte et midtjysk hjørnespark i et sandt skydetelt.
Hjemmeholdet fik sendt fire skud afsted, men skuddene blev blokerede, og så kunne AaB-målmand Jacob Rinne finde en frelsende redning frem til sidst.
Herefter faldt kampen lidt i tempo, men hjemmeholdets dominans fortsatte.
Værternes forsvarsspiller Erik Sviatchenko stod for den næste store chance, da han efter 34 minutter sendte bolden på stolpen efter et hjørnespark.
Bedst som AaB så ud til at klare frisag i første halvleg, gik den ikke længere.
Kian Hansen fandt angriber Paul Onuachu på et indlæg, og den tårnhøje nigerianer headede midtjyderne i front.
To mål efter pausenAnden halvleg startede, som første halvleg sluttede, og efter 51 minutter kunne Evander Ferreira sende bolden i nettet.
I første omgang vinkede linjedommeren for offside, men efter en kort diskussion med dommer Jakob Kehlet blev målet anerkendt.
Herefter gav hjemmeholdet lidt mere plads til aalborgenserne, og det udnyttede gæsternes Tom van Weert, da angriberen i kampens 57.
minut kunne sende en reducering i mål.
Efter reduceringen blev kampen mere lige, men nordjyderne fik ikke lavet den nødvendige udligning.
/ritzau/FacebookTwitterKopier linkEmner:AaB|Erik Sviatchenko (fodboldspiller)|FC Midtjylland|Fodbold|Jylland




https://www.dr.dk/nyheder/politik/direktoerer-til-stoejberg-vi-kommer-til-mangle-medarbejdere-hvis-flygtninge-bliver

PolitikDirektører til Støjberg: Vi kommer til at mangle medarbejdere, hvis flygtninge bliver sendt hjemBåde på hoteller og i rengøringsbranchen er det svært at skaffe arbejdskraft.
Udlændinge- og integrationsminister Inger Støjberg anerkender, at det vil være sværere at skaffe arbejdskraft, hvis flygtninge sendes hjem.
Af Nis Kielgast18.
feb.
2019 kl.
20.
59Bemærk: artiklen er mere end 30 dage gammelLæs opStår det til regeringen og Dansk Folkeparti, skal tusindvis af flygtninge sendes tilbage til deres hjemlande.
Men flere af de store arbejdsgivere, der har ansat flygtninge, er ikke begejstrede for planerne.
Det er rigtig godt, at man forsørger sig selv lige så længe, man er her.
Men man skal også rejse hjem igen.
Inger Støjberg, udlændinge- og integrationsminister (V)- Det virker jo lettere tåbeligt, at vi skal sende nogle mennesker hjem, som er blevet opkvalificerede og integrerede i det danske samfund, og så erstatte dem med nogle andre, hvor vi skal starte helt forfra med at oplære dem, siger administrerende direktør Allan L.
Agerholm fra BC Hospitality Group, der ejer Bella Center og en række hoteller i København.
Hans firma har 800 ansatte, og 74 af dem har begrænset opholdstilladelse.
Det betyder, at de risikerer at blive sendt til deres hjemlande, hvis et lovforslag, der er en del af det såkaldte paradigmeskifte i udlændingepolitikken, som ventet bliver vedtaget denne uge.
Med lovforslaget vil regeringen hjemsende omkring 25.
000 flygtninge, der er kommet til landet de seneste fem år.
8.
700 af dem er i arbejde og kan derfor komme til at mangle i virksomhederne, skriver Ugebrevet Mandag Morgen.
Svært at skaffe nok hænderHos rengøringskoncernen ISS har halvdelen af de 7.
500 medarbejdere anden etnisk baggrund end dansk.
Derfor vil det kunne mærkes, hvis tusindvis af arbejdende flygtninge sendes til deres hjemlande.
Læs også:Ny lov i udlændingepolitik kan koste erhvervslivet 8.
700 ansatte- Det er faktisk nogle mennesker, som bidrager til vores arbejdsmarked på et tidspunkt, hvor arbejdsløsheden er historisk lav.
Som virksomhed kommer vi til at mangle den arbejdskraft, og vi risikerer, at det hæmmer vores vækst, siger Lotte Hjortlund Andersen, der er direktør for People and Culture i ISS.
ISS samarbejder i forvejen med en række kommuner om at skaffe arbejdskraft, og det er blevet sværere og sværere de seneste år, siger direktøren.
Samtidig er der også en moralsk dimension.
- Vi skal huske, at de 8.
700 personer, som vi snakker om, rent faktisk er mennesker som gerne vil integreres og som bidrager til danske samfund.
Støjberg: For mange udlændige i DanmarkUdlændinge- og integrationsminister Inger Støjberg (V) anerkender, at paradigmeskiftet kan betyde, at nogle virksomheder vil få sværere ved at skaffe arbejdskraft.
Men ifølge ministeren er der vigtigere principper på spil.
- Det er rigtig godt, at man forsørger sig selv lige så længe, man er her.
Men man skal også rejse hjem igen.
Hvis vi beholder de flygtninge, selv om de ikke har et beskyttelsesbehov længere, kommer der til at være alt for mange udlændinge i Danmark, siger hun.
For at sikre arbejdskraft vil Inger Støjberg i stedet gøre det lettere for virksomhederne at hente kvalificeret arbejdskraft til landet via den såkaldte beløbsordning.
Den går i dag ud på, at man kan komme til landet for at arbejde, hvis man tjener over 425.
000 kroner eller er i en branche med særlig mangel på arbejdskraft.
Den grænse skal ifølge Støjberg nedsættes til 350.
000 kroner.
- Det er jo netop mennesker, der kommer hertil med nogle kvalifikationer, som kan hjælpe virksomhederne af med den mangel på arbejdskraft, de åbenlyst står med, siger hun.
FacebookTwitterKopier linkEmner:Inger Støjberg (politiker)|Venstre|ISS|Arbejdspladser|København




https://www.dr.dk/nyheder/indland/400-sager-venter-computerprogrammer-afsloerer-barselsfup

Indland400 sager venter: Computerprogrammer afslører barselsfupFiktive ansættelser kan snyde den danske statskasse for over 200.
000 kr.
per sag.
En barsel er en vigtig periode i forældres liv - men også en lokkende pose offentlige penge.
Af Jakob Skaaning og Diana Bengtsen18.
feb.
2019 kl.
21.
30Bemærk: artiklen er mere end 30 dage gammelLæs op- Du kan oprette en dansk virksomhed et sted i Europa med et par museklik, og så er det meget nemt at lave en fiktiv ansættelse og dermed blive berettiget til barselsdagpenge - og 200.
000 kr, siger Annika Jacobsen, der er afdelingsleder hos Udbetaling Danmark.
Som leder for Den Fælles Dataenhed er det hendes job at lave computerbaseret kontrol med sociale ydelser.
Og ifølge Annika Jacobsen er det både danskere og udlændinge, der benytter sig af fiktive ansættelser til uberettiget at modtage barselsdagpenge.
Det var tidligere lidt tilfældigt om vi opdagede dem eller ikke opdagede dem.
Annika Jacobsen, afdelingsleder, Den Fælles DataenhedEn fiktiv ansættelse betyder, at den ansatte reelt ikke arbejder og får løn – og dermed heller ikke har ret til barsel.
Var kun ansat i i tiden op til barselI en konkret sag, som Udbetaling Danmark netop har behandlet, oprettede en udenlandsk borger en virksomhed i Danmark, ifølge Udbetaling Danmark.
Måneden efter blev hans kone ansat i virksomheden og var ansat præcis længe nok til at optjene retten til barselsdagpenge, som hun søgte om og fik udbetalt i sin barsel.
Efter et år blev konen igen ansat i virksomheden, igen i præcis den periode, det kræver at optjene retten til barsel.
Herefter fulgte endnu en barselsperiode.
Derefter blev hun ikke ansat i virksomheden igen.
Udlægningen af sagen her stammer fra anonymiserede oplysninger fra Udbetaling Danmark.
Læs også:Socialt bedrageri: Fem ud af seks anonyme anmeldelser fører ikke til nogetSkat har sidenhen vurderet, at ansættelsen var fiktiv, altså at kvinden ikke reelt har været ansat, og kvinden er nu blevet bedt om at betale omkring 400.
000 kroner tilbage.
Registre køres sammenSagens forløb er typisk for sager om svindel med barselsdagpenge ved brug af fiktive ansættelser, som Udbetaling Danmark er blevet ekstra opmærksomme på, efter at de er begyndt at bruge registersamkøring.
Det var tidligere lidt tilfældigt om vi opdagede dem eller ikke opdagede dem.
Med registersamkøring kan vi systematisk pege alle dem ud, der ser ud som om at de ikke er berettiget til ydelsen.
Annika Jacobsen, afdelingsleder, Den Fælles DataenhedDet er en metode, hvor computerprogrammer rutinemæssige læser sig igennem oplysningerne om millioner af borgere i offentlige registre.
Det er blandt andet oplysninger fra kommunernes system KMD-Sag, cpr-registret og oplysninger om boliger fra BBR.
- Og der er det så, at vores algoritmer, som vores programmører har lavet, får den her sag til at falde ud til kontrol, forklarer Annika Jacobsen.
Udbetaling DanmarkUdbetaling Danmark har ansvaret for at udbetale en række offentlige ydelser.
Dermed har de også til opgave at kontrollere, om der er nogen der snyder eller får de forkerte ydelser.
Udbetaling Danmark står blandt andet for at udbetale.
folkepensionførtidspensionbarselsdagpengesærlig enligydelseUdbetaling Danmark har haft programmer, der kiggede efter fiktive ansættelser siden 2016.
Tidligere har man også behandlet lignende sager, men uden systematik.
- Jeg vil sige, det er tæt på umuligt at finde den her slags sager uden registersamkøring, siger Annica Jacobsen og uddyber:- Det var tidligere lidt tilfældigt, om vi opdagede dem eller ikke opdagede dem.
Med registersamkøring kan vi systematisk pege alle dem ud, der ser ud som om, at de ikke er berettiget til ydelsen.
At de har en høj sandsynlighed for det.
Og så kan vi få nogle mennesker til at kigge på det for at afgøre, om det er noget, der skal kontrolleres.
Læs også:Kommuner vil gå endnu længere for at fange sociale bedragereI en anden sag, som Udbetaling Danmark behandler for øjeblikket, har en mand søgt om barselsdagpenge i Danmark, kort efter at hans kone og barn tilsyneladende er kommet til landet.
Sagen bliver trukket ud og kontrolleret af et computerprogram, der kigger efter forhold, der kan tyde på, at der ikke er tale om en reel ansættelse – for eksempel, at ansættelsens længde er præcis lang nok til at optjene retten til barselsdagpenge.
Ved manuel kontrol fandt den medarbejder, der undersøgte sagen, at manden og hans familie har adresse på et kollegieværelse i Danmark.
Samtidig viser oplysninger fra Sverige, at samme mand også har adresse på et kollegieværelse i Sverige, hvor han ifølge det svenske virksomhedsregister også har et firma, oplyser Udbetaling Danmark.
Sagen er endnu ikke afsluttet, men Udbetaling Danmarks formodning er, at der er tale om svindel.
Omfang endnu ukendtUdbetaling Danmark kan endnu ikke sige, præcis hvor mange sager om svindel med barselsdagpenge, som registersamkøringen har fanget, da det kun et fåtal af sagerne, der er afsluttet.
Aktuelt har man 700 potentielle sager, hvoraf man regner med at ca.
400 vil blive til sager, der skal kontrolleres af en medarbejder.
- Vi kan se rigtig mange sager, som vi skal have oplyst.
Og der er selvfølgelig en lang sagsbehandlingstid.
Og det, at du falder i registersamkøring, gør jo ikke at du nødvendigvis er skyldig.
Der lever vi jo i et retssamfund, siger Annika Jacobsen.
I 2017 fangede registersamkøring svindel med barselsdagpenge til en værdi af 4,9 millioner kroner, viser tal fra Udbetaling Danmark.
I 2016 var tallet 1,5 millioner kroner.
Udbetaling Danmark vurderer, at tallet vil vokse i takt med, at sagerne om fiktive ansættelser, som i de to eksempler ovenfor, bliver afsluttet.
Myndighederne afslørede i alt socialt bedrageri for 468 millioner kroner i 2017 og 300 millioner kroner i første halvdel af 2018, viser tal fra Kommunernes Landsforening og Udbetaling Danmark.
Vanskeligt at forhindreSelvom Udbetaling Danmark nu er blevet opmærksomme på, at der foregår brug af fiktive ansættelser til uberettiget at få udbetalt barselsdagpenge, er det ikke så lige til at hente pengene hjem igen.
- Hvorfor kan man ikke bare sige – inden man udbetaler nogen penge – er du berettiget til det her eller er du ikke?
- Hvis du lever op til beskæftigelseskravet på fire måneder, så ser det på papiret ud, som om du er berettiget.
Når du kigger i e-indkomst (et offentligt register, red.
) hvor alle lønindbetalingerne opgives til Skat, så ser det også ud, som om du har fået løn, siger Annika Jacobsen.
Omdiskuteret metodeRegistersamkøring, som Udbetaling Danmark benytter sig af, betyder, at hundredtusindvis af oplysninger om borgere behandles i de computere, der undersøger for snyd.
Også selvom det jo altså kun er ganske få af de borgere, der viser sig at have snydt.
Det bekymrer tænketanken Justitita.
- Når vi lever i et velfærdssamfund, er det helt naturligt at vi skal have en kontrol med de udbetalinger, der foregår.
Men det, der foregår i Udbetaling Danmark, rejser nogle spørgsmål om, at der er tale om en krænkelse af retten til privatliv, siger Birgitte Arent Eiriksson, vicedirektør, Justitia.
Hun kritiserer, at registersamkøring giver indsigt i oplysninger, som borgerne har opgivet uden at vide, at de ville blive brugt på denne måde.
- Der er tale om en meget problematisk og omfattende overvågning af borgerne, hvor man samkører oplysninger fra mange forskellige registre og dermed også kan danne sig et mere generelt indtryk af, hvad det er for nogle borgere, og hvilket liv de har, siger Birgitte Arent Eiriksson.
Hos Udbetaling Danmark afviser Annika Jacobsen tænketankens bekymring.
- Registersamkøring sorterer bare sagerne.
Man tager dem ud, der har en høj sandsynlighed for snyd.
Og hvis du bliver taget ud til kontrol, så vil du altid få det at vide.
Der sidder ikke nogen og kigger på dig, medmindre der bliver skrevet til dig, siger Annika Jacobsen.
Fakta om socialt bedrageri•Mere end 25.
000 danskere på offentlige ydelser bliver årligt undersøgt for socialt bedrageri.
•Mellem hver tredje og fjerde sag ender med en fremadrettet besparelse, et tilbagebetalingskrav eller begge.
•De seneste par år har kommunerne og Udbetaling Danmark årligt afsløret socialt bedrageri for tæt på en halv milliard ved at stoppe for udbetalingen af uberettigede ydelser og kræve penge tilbage.
FacebookTwitterKopier linkEmner:Udbetaling Danmark|Arbejdsmarked|Orlovsordninger|Kommunernes Landsforening|Sverige




https://www.dr.dk/nyheder/kultur/stjernedrys-over-danmark-her-er-alle-de-danske-michelin-restauranter

KulturStjernedrys over Danmark: Her er alle de danske Michelin-restauranterMichelinmanden var gavmild over for Danmark, da stjernerne blev uddelt her til aften.
Se TV Avisens reportage fra aftenens stjerneregn i Aarhus.
Af Silas Bay Nielsen18.
feb.
2019 kl.
20.
10Bemærk: artiklen er mere end 30 dage gammelLæs opDanmark øgede sin position som madmekka her til aften, da den franske dækproducent Michelin i Aarhus præsenterede sin årlige guide til de nordiske restauranter.
De eftertragtede stjerner I Guide Michelin får maden karakterer ved hjælp af stjerner.
Tre stjerner i Guide Michelin betyder, at en restaurant er 'værd at rejse efter'.
To stjerner betyder, at restauranten er 'en omvej værd'.
En stjerne betyder, at det er en 'rigtig god restaurant i sin kategori'.
Vurdering af service, atmosfære og øvrige indtryk belønnes med korslagt bestik.
I Danmark blev den første stjerne i Guide Michelin tildelt i 1983.
Kilde: Michelin28 restauranter fik i alt 35 stjerner, og dermed har de danske restauranter aldrig haft så mange stjerner som nu.
Inden aftenens michelinstjerner blev uddelt, var 31 stjerner fordelt ud på 26 danske restauranter.
Blandt aftenens nyheder var, at Noma er tilbage på listen efter at have holdt lukket for at flytte til andre lokaler i København.
Restauranten, der tidligere har været kåret som verdens bedste, fik to stjerner.
Det er det samme antal som før den midlertidige lukning.
Desuden kom en ny dansk restaurant med i det fine selskab.
Restaurant Alouette i København får sin første stjerne i den nye udgave af guide.
På Færøerne er der også glæde.
Her kan restauranten Koks nu prale af to stjerner, samtidig med at kokken Poul Andrias Zisca hædres af Michelin som årets unge kok.
Her kan du få overblikket over, hvilke danske restauranter der har Michelin-stjerner.
FacebookTwitterKopier linkEmner:Restauranter|København|Kong Hans Kælder|Noma|Aarhus




https://www.dr.dk/nyheder/udland/volkswagen-mercedes-og-bmw-kan-blive-haardt-ramt-af-trumps-straftold

UdlandVolkswagen, Mercedes og BMW kan blive hårdt ramt af Trumps straftold Tyske bilproducenter står for skud, hvis der kommer toldafgifter på europæiske biler.
Mercedes Benz er det mest populære europæiske bilmærke på det amerikanske marked.
Af Julie Johanne Knudsen18.
feb.
2019 kl.
20.
11Bemærk: artiklen er mere end 30 dage gammelLæs opMercedes, Wolkswagen og BMW.
Det er især de store, tyske bilmærker, det vil gå ud over, hvis præsident Donald Trump pålægger straftold på europæiske biler.
Den amerikanske præsident har tidligere truet med at indføre en told på 20 procent.
Og i dag modtager han en rapport fra det amerikanske handelsministerium, som kortlægger, hvorvidt importen af europæiske biler udgør en national trussel for USA.
Ministeriet vil ikke offentliggøre resultaterne.
Men planen er, at Trump inden 90 dage skal beslutte, om der skal straftold på de europæiske køretøjer.
Og én ting er sikkert.
Tyskland vil mærke til afgørelsen.
USA er nemlig det næststørste marked for Mercedes og BMW-biler.
Og VW-koncernen, Audi og Porche sælger alle køretøjer i USA, skriver autonews.
com.
Ifølge finans.
dk eksporterer Tyskland 600.
000 biler til USA hvert år.
Tyske biler skal af vejenSiden 2017 har Trump klaget over de tyske bilers tilstedeværelse på de amerikanske veje.
Og på Twitter har præsidenten truet med at indføre strafskat på europæiske biler.
Ifølge analytikerne er der stor risiko for, at sådan en afgift vil blive til virkelighed, skriver autonews.
dk.
Og det kan få store konsekvenser.
Hvis USA indfører en told på 25 procent, kan den tyske bileksport til USA potentielt falde med næsten 50 procent eller omkring 17 milliarder euro (cirka 128 milliarder kroner), vurderer det München-baserede IFO Institue's Center for International Economics.
I 2017 solgte tyske bilproducenter 1,35 millioner biler i USA, svarende til cirka 8 procent af det samlede amerikanske bilsalg.
Af disse blev kun 494.
000 eksporteret fra Tyskland til USA, skriver CNN.
Afviser at være en trusselI Europa bliver rapportens ventede resultater mødt med skepsis.
De tyske bilselskabers brancheforbund VDA, afviste i går, at den tyske bilindustri udgør en national sikkerhedstrussel for USA.
Med omkring 300 fabrikker har industrien alene skabt alene over 113.
000 job i USA de seneste år, påpeger VDA.
- Alt dette styrker USA, skriver VDA i en pressemeddelelse.
Også den amerikanske bilindustri har advaret Trump om, at øgede toldsatser på biler og reservedele vil risikere at øge priserne på amerikanske biler markant og nedlægge tusindvis af job på tværs af landet, skriver Ritzau.
Det er ikke første gang, at Donald Trump øger tolden på handelsvarer.
Trump har allerede brugt nationale sikkerhedshensyn til at indføre told på stål og aluminium.
Den tyske forbundskansler, Angela Merkel, erkender, at mange af de tyske biler bliver bygget i USA og efterfølgende eksporteret til Kina.
Men hun forstår alligevel ikke Trumps trussel, skriver Ritzau.
- Hvis det bliver set som en sikkerhedsrisiko for USA, så er vi chokerede, lød det til sikkerhedskonferencen i München.
FacebookTwitterKopier linkEmner:Angela Merkel (politiker)|Donald Trump (politiker)|USA|Biler|BMW




https://www.dr.dk/sporten/haandbold/championsleague/verdens-bedste-danskere-majestaetisk-mikkel-hansen-viste-vejen

ChampionsleagueVERDENS BEDSTE DANSKERE Majestætisk Mikkel Hansen viste vejen for ParisSe Mikkel Hansens store show, når Tina Müller guider dig rundt i weekendens Champions League-runde.
Af Peter Fiilsø Jensen, Tina Müller (interview) og Malte Nørgaard18.
feb.
2019 kl.
19.
34 | opdateret 18.
feb.
2019 kl.
21.
35Bemærk: artiklen er mere end 30 dage gammelLæs opMikkel Hansen var arkitekten, da Paris Saint-Germain på ny sejrede i Champions League.
Læs også:Mikkel Hansen nettede otte gange: Paris Saint-Germain tæt på avancementSe danskeren trylle i videoen herover, mens Tina Müller også tager dig gennem en række af de øvrige højdepunkter fra weekendens runde.
FacebookTwitterKopier linkEmner:Paris Saint-Germain|Mikkel Hansen (håndboldspiller)




https://www.dr.dk/nyheder/udland/16-aarige-greta-kaemper-klimaet-i-sort-og-hvidt-der-findes-ingen-graazoner-naar-det

Greta Thunberg Se temaUdland16-årige Greta kæmper for klimaet i sort og hvidt: Der findes ingen gråzoner, når det kommer til overlevelseGreta Thunberg har forvandlet vrede og håbløshed til sit brændstof i kampen for klimaet.
Af Maya Nissen og Søren Moon Vestergaard18.
feb.
2019 kl.
21.
03 | opdateret 24.
maj 2019 kl.
09.
38Læs opArtiklen her blev første gang udgivet i februar 2019 i forbindelse med udsendelsen "Horisont: Greta og Snemanden".
Du kan se et nyt interview med den unge klimaaktivist i TV-Avisen i aften klokken 21.
30 på DR1 eller på dr.
dk allerede nu.
Måske har du set Greta.
Greta med sit hjemmelavede skilt med teksten ”Skolstrejk för klimatet” foran den svenske rigsdag.
Greta på talerstolen ved FN’s klimatopmøde.
Greta på det økonomiske topmøde i Davos.
Greta, der siger til verdens ledere, at de har svigtet.
Det begyndte som en enmandsprotest for at råbe de voksne op.
Men nu er 16-årige Greta Thunberg fra Stockholm blevet en verdenssensation – på mission for at redde klimaet.
- Jeg ser næsten alting i sort og hvidt, og alle siger, at der findes ingen spørgsmål i verden, som er sort-hvide.
Men klimaspørgsmålet er faktisk sort-hvidt.
Enten så når vi 1,5 grader, eller også gør vi ikke.
Enten så fortsætter vores civilisation, eller også gør den ikke.
Der findes ingen gråzoner, når det kommer til overlevelse, siger Greta Thunberg.
Greta Thunberg med sit skilt foran den svenske rigsdag, hvor hun har holdt skolestrejke for klimaet hver fredag siden august sidste år.
Næsten som en legVi møder den 16-årige klimaaktivist til FN’s klimatopmøde i Katowice i Polen i december 2018.
Her skal 200 lande blive enige om, hvordan vi holder den globale opvarmning nede på 1,5 grader de næste 30 år.
Det er klimaministre, FN’s generalsekretær og så en skolepige fra Sverige.
Greta er inviteret til at tale på topmødet, efter hendes stilfærdige, ugentlige skolestrejke har vakt opmærksomhed verden over.
Hun og hendes far, Svante Thunberg, er hele vejen fra Stockholm til Katowice i bil.
Familien flyver ikke længere - af hensyn til klimaet.
Greta Thunberg bliver briefet, inden hun skal interviewes foran et publikum til COP24 i Polen.
Skruer man tiden et år tilbage, var Greta en ukendt teenagepige.
Nu er hun verdenskendt, skal tale ved et klimatopmøde og en måned efter ved det økonomiske topmøde World Economic Forum i den schweiziske by Davos.
Hele verden vil høre, hvad Greta Thunberg har at sige.
- Det er virkelig uvirkeligt og surrealistisk.
Men jeg kan se, at hun har det godt, og så længe hun har det godt og synes, det er cool, så er det næsten som en leg, fortæller Svante Thunberg, Gretas far.
På topmødet flokkes journalister og begejstrede tilhørere om Greta.
Hun bliver nærmest behandlet som et orakel.
- Det er mærkeligt, for jeg har aldrig været en person, der har været i fokus.
Jeg har altid været i baggrunden, så når man havner i fokus, bliver det meget underligt.
Men det her er for noget vigtigere, siger Greta Thunberg om al opmærksomheden.
Se lidt af Gretas tale til klimatopmødet her:Tanken om drivhusgasser20.
august sidste år sad Greta foran Riksdagen for første gang - helt alene.
Hun blev inspireret af de amerikanske unge, som gik i skolestrejke efter et voldsomt skoleskyderi på et gymnasium i Parkland, Florida, sidste februar.
- Jeg så det og tænkte, hvad hvis børn gør det samme, men for klimaet?
Og det, synes jeg, var en rigtig god ide, fortæller Greta, som har tænkt sig at fortsætte sin protest, indtil Sverige er på linje med Paris-aftalen.
Greta sidder ikke længere alene foran Rigsdagen.
Andre børn og deres forældre slutter sig til hende hver fredag.
Men klimaet havde været i Greta Thunbergs tanker lang tid, inden hun satte sig ned foran Riksdagen.
Hun var kun otte år, første gang hun hørte om drivhusgasser.
Hun kunne ikke slippe tanken om, hvordan drivhusgasser og CO2 ødelægger atmosfæren, og snart blev den ubærlig.
Da hun var 11 år, blev hun deprimeret.
Hun stoppede med at spise og tale, kun sine forældre og søskende magtede hun at kommunikere med.
Ikke længe efter blev hun diagnosticeret med Asperger, OCD og selektiv mutisme.
- Det havde meget at gøre med klimaspørgsmålet.
Jeg så, hvordan mennesker håndterede det, hvordan alt var så forkert, fortæller hun.
Greta og Svante Thunberg på vej hjem fra COP24 i Polen.
Med vreden som brændstofGreta blev taget ud af skolen i et helt år.
Hendes far stoppede med at arbejde, og familien fulgte i stedet med Gretas mor, når hun rejste ud i verden som operasanger.
Først da Greta var 14 år slap depressionen sit tag i hende.
- Jeg tænkte, jeg er så lille, at det er unødvendigt, at jeg skal være deprimeret.
Hvorfor skal man være det, når livet er så kort, og der er ting, der skal gøres?
Hør Greta Thunberg fortælle om den svære periode i videoen her:Og selvom Greta Thunbergs diagnoser har givet hende store udfordringer, så har de også spillet en helt afgørende rolle for hendes engagement i klimakampen.
- Hvis jeg ikke havde haft diagnosen Asperger, så havde jeg nok ikke set igennem alt det, som er så forkert.
Så havde jeg nok været fanget i det sociale spil og de løgne, som det lader til, at alle andre falder for, siger hun.
En international kædereaktionSiden Greta for første gang satte sig ned foran Rigsdagen med sit skilt, er hun blevet beskyldt for at være betalt af interesseorganisationer, hun er blevet drillet med sin diagnose - og har oplevet politisk pres.
Skolestrejke er endda blevet debatteret i det australske parlament.
- Mange siger, at jeg skal gå i skole i stedet.
Men hvorfor skal jeg gå i skole for at studere til en fremtid, som måske snart ikke findes?
Og hvad er pointen med at lære sig fakta, når de vigtigste fakta ikke har nogen betydning for vores samfund?
siger hun.
Derfor fortsætter Greta Thunberg sine skolestrejker og sin kamp for klimaet – og rundt omkring i verden er andre børn og unge begyndt at følge hendes eksempel.
Hendes skolestrejke har startet en kædereaktion.
Se hvordan i videoen her:- Jeg tror, det bedste, som er sket i den her periode, er, at mennesker er blevet inspireret af min handling og har gjort det samme.
At der er kommet mennesker og har sat sig ned sammen med mig, men også andre steder i verden - i næsten alle verdensdele.
Det er virkelig sejt og gør mig håbefuld, at når man gør noget, så spreder det sig vældig hurtigt, siger Greta og fortsætter:- Hvis nogle skoleelever kan skabe så mange overskrifter bare ved at lade være med at gå i skole, så tænk på, hvad vi kunne gøre sammen, hvis bare vi ville.
FacebookTwitterKopier linkEmner:Sverige|Forenede Nationer|DR1|Polen|Klimaændringer




https://www.dr.dk/nyheder/indland/laes-svarene-zorniger-faerdig-paa-vestegnen-hvorfor-gik-det-galt-i-broendby






https://www.dr.dk/nyheder/indland/tre-regioner-klar-til-standse-populaere-gymnasiers-voksevaerk

IndlandTre regioner klar til at standse populære gymnasiers vokseværk11 gymnasier afventer lige nu svar på, om de får sat et maksimum på, hvor mange klasser de må oprette.
På Tørring Gymnasium kæmper de lige nu en kamp om at få eleverne til at vælge det lokale gymnasium fremfor et større i Vejle.
Af Jonatan Grau Møller, Signe Wolthers og Susanne Kristine Terman Pedersen18.
feb.
2019 kl.
20.
17Bemærk: artiklen er mere end 30 dage gammelLæs opFlere og flere unge søger mod gymnasierne i de større byer, men i fremtiden er det ikke alle, der får lov til at pakke penalhuset ud og spise madpakken på de populære storby-gymnasier.
Tre regioner, Region Nordjylland, Region Midtjylland og Region Syddanmark, har nemlig søgt om at sætte loft over antallet af klasser på et eller flere populære gymnasier i større byer.
Det skal i stedet få unge til at gå på de mindre gymnasier i landområderne.
Et af de populære gymnasier ligger i Vejle, hvor ansøgningstallet til ungdomsuddannelser i Vejle siden 2009 er steget med 26 procent.
Det går ud over de små gymnasier som Tørring.
- Vi har brug for et tilstrækkeligt elevgrundlag til, at vi kan drive en god skole.
Det hænger også sammen med økonomi, for vi skal have elever for at kunne lave et godt studiemiljø, forklarer rektor på Tørring Gymnasium, Johannes Grønager.
Han har lige nu plads til yderligere en klasse per årgang, men har ikke har elever nok til det.
I Region Syddanmark håber politikerne, at de kan lave om på situationen og sætte et loft over de populære gymnasier i Vejle til gavn for de mindre gymnasier i Tørring og Grindsted.
- Hvis ikke de får nogle flere elever, så vil nogen af dem lukke på sigt.
Det er der ingen tvivl om, siger Tage Pedersen (V), der er formand for udvalget for uddannelse og arbejdskraft i Region Syddanmark.
Han bakkes op af Steffen Damsgaard, der er formand for Landdistrikternes Fællesråd.
- Det er simpelthen nødvendigt med en styring af, at man fastholder gymnasier af en vis størrelse, der kan sikre et attraktivt studiemiljø, siger han.
I alt har regionerne søgt om at sætte loft over antallet af klasser på 11 gymnasier fra skoleåret 19/20.
Dertil kommer seks gymnasier, der allerede har fået lagt et loft på antallet af klasser fra næste skoleår.
Frit valg?
Men er det vigtigst med lokale uddannelsestilbud eller frit skolevalg?
På Tørring Gymnasium er Emma Rasmussen ikke i tvivl.
Emma Rasmussen er en af dem, der har prioriteret et lille gymnasium fremfor et stort.
- Jeg synes, det er helt vildt vigtigt, at der stadigvæk er nogle tilbud til dem, der bor længere ude på landet, så vi ikke skal sidde helt vildt lang tid i en bus, siger hun.
I Vejle er Rosborg Gymnasium er et af de steder, der over de seneste år har oplevet en tilstrømning af elever.
Ifølge rektor Hanne Hautop er det ikke nødvendigt med politisk indblanding.
Situationen er et udtryk for elevernes egne ønsker.
- Vi har gymnasier for de unges skyld.
Ikke for gymnasiernes eller byernes skyld.
De unge spiller med på den nye globale dagsorden, og derfor er de mere mobile, end de var for to generationer siden, forklarer Hanne Hautop.
Tage Pedersen (V), der er formand for udvalget for uddannelse og arbejdskraft i Region Syddanmark siger:- Et eller andet sted skærer det i mit liberale hjerte at fratage de unge et frit valg.
Og vi skal passe på, at vi ikke gør de unge til gidsler i et spil om gymnasiernes overlevelse.
Men vi har også et ansvar for at skabe et land i balance med en bred geografisk uddannelsesstruktur.
I morgen er der høringsfrist for gymnasierne, hvor de kan komme med indsigelser mod elev-begrænsningen.
Derefter vil undervisningsministeren tage en endelig beslutning.
FacebookTwitterKopier linkEmner:Gymnasiale uddannelser|Region Syddanmark|Uddannelse|Tørring|Vejle




https://www.dr.dk/sporten/boksning/patrick-nielsen-fortsaetter-karrieren-vil-gerne-bokse-mere-i-danmark

BoksningPatrick Nielsen fortsætter karrieren: 'Vil gerne bokse mere i Danmark'Patrick Nielsen fortsætter boksekarrieren og skifter Team Sauerland ud med promotoren Peder Forsman.
Bokseren Patrick Nielsen får ny promotor.
18.
feb.
2019 kl.
20.
06Bemærk: artiklen er mere end 30 dage gammelLæs opEfter 11 år hos tyske Team Sauerland skifter den danske bokser Patrick Nielsen promotor, så han fremover er i stalden hos den nystartede promotor Peder Forsman.
Læs også:Skuffet Patrick Nielsen overvejer at udsætte karrierestop: 'Jeg føler mig snydt'Det siger Patrick Nielsen til Ekstra Bladet.
- Jeg har været 11 år hos Sauerland, og der har ikke været noget der, men det er som om, vi er gledet fra hinanden på det seneste.
Jeg vil gerne tilbage i Danmark og bokse nogle flere kampe.
Patrick Nielsen, bokser- Jeg vil gerne tilbage i Danmark og bokse nogle flere kampe.
Det kan Peder tilbyde, og nu får jeg lov til at jagte min drøm igen, siger Patrick Nielsen til avisen.
Med promotorskiftet står det også klart, at 27-årige Patrick Nielsen fortsætter sin boksekarriere, hvilket har været usikkert siden nederlaget til Arthur Abraham i april sidste år.
Ifølge bokseren selv var han blevet lovet en revanchekamp, men den kom aldrig.
Første kamp i AarhusNielsens nye promotor har allerede planlagt tre kampe.
Den første bliver i maj i Aarhus mod en endnu ukendt modstander.
Tre sejre til bokseren fra Albertslund skal bane vej for en titelkamp, siger Peder Forsman.
Patrick NielsenKampe i alt: 32Sejre: 29Sejre på knockout: 14- Kampen efter de tre skulle gerne blive en titelkamp i starten af 2020, siger Forsman til Ekstra Bladet.
Patrick Nielsen har bokset 32 kampe som professionel.
Han har vundet de 29, men tabt i sine seneste to kampe.
Inden kampen mod Arthur Abraham sidste år sagde Patrick Nielsen til Ritzau, at han ville stoppe karrieren, hvis han tabte til tyskeren.
Allerede kort efter nederlaget fortalte han, at han alligevel overvejede at fortsætte karrieren.
/ritzau/FacebookTwitterKopier linkEmner:Ekstra Bladet|Boksning|Aarhus|Patrick Nielsen (bokser)|Arbejdsmarked




https://www.dr.dk/mitliv/tvaers/kasper-mistede-sin-moedom-som-24-aarig-det-var-mere-et-problem-andre-end-mig

TværsKasper mistede sin mødom som 24-årig: 'Det var mere et problem for andre end for mig''Jeg kunne sagtens have ventet, men der er ikke prestige i at være jomfru', siger Kasper på 25.
© Christian MailandFortalt til Silas Bay Nielsen og Christian Mailand (foto)18.
feb.
2019 kl.
19.
00Læs opEgentlig har jeg ikke selv haft et problem med, at jeg var jomfru.
Det var mere et problem for andre.
Jeg følte, det var et stigma, og at jeg hele tiden skulle forklare, hvorfor jeg ikke havde fundet en at gøre det med endnu.
Ingen troede rigtig på det, når jeg fortalte det.
Og nogle gange endte det med, at jeg fyrede løgne af, fordi jeg var træt af at begrunde det.
Mange har sex for første gang, når de er omkring 16 år.
Da jeg nåede de 23 år, begyndte jeg at tænke, at alderen var begyndt at presse lidt på, og om jeg ikke bare skulle se at få det gjort.
Så det endte med, at jeg nærmest gjorde det for at få det overstået, så jeg ikke skulle hænge mig i det længere.
Det er et kæmpe tabu stadig at være jomfru, når man er 24 år, siger Kasper.
(© Christian Mailand)Jeg tror faktisk mere, at jeg gjorde det for alle andres skyld end min egen.
Jeg kunne sagtens have ventet, men mange har bare den opfattelse, at jo tidligere man gør det, desto bedre er man – særligt når man er en mand.
Det er et kæmpe tabu stadig at være jomfru, når man er 24 år.
Der er noget prestige i at have haft sex i en tidlig alder.
For mig er det helt åndssvagt, at det er sådan.
Du bliver ikke et anderledes menneske eller et bedre menneske af at have haft sex.
Man oplever også et kæmpe pres, når man får at vide, at man kommer til at dø som jomfru.
Da jeg stadig var jomfru og fortalte, at det ikke var skamfuldt stadig at være jomfru, så havde andre det med at tale det ned.
De sagde, at jeg ikke vidste, hvad jeg snakkede om, og at jeg kun sagde det, for at bruge det som en undskyldning for, at jeg ikke havde haft sex endnu.
Selvom jeg har haft sex siden, så kan jeg stadig være nervøs for at virke uerfaren.
(© Christian Mailand)Efter jeg ikke er jomfru længere, kan jeg mærke, at andre lytter til mig og tager mig seriøst, når jeg siger, at man ikke behøver at skynde sig med at have sex.
Jeg tror, de forholder sig til min holdning på en anden måde nu, fordi jeg nu har haft sex.
Første gang, jeg var sammen med én, var med en fyr.
Jeg tog hjem til ham, vi sov sammen et par dage, og det endte med, at vi var sammen.
Han vidste ikke, at jeg var jomfru.
Jeg var lidt bange for at virke uerfaren, men jeg var egentlig ikke så nervøs, da vi kom i gang.
TværsI denne uge handler 'Tværs' om den første gang.
I denne uges udsendelse kan du høre 'Tværs'-redaktionen fortælle om deres første gang.
Tværs bliver sendt hver mandag aften på P3 og udgivet som podcast.
På DR3 kan du se Tværs-dokumentarerne, og her på dr.
dk kan du bl.
a.
læse artikler med de medvirkende.
Hvis du har en historie, du gerne vil fortælle, så kan du kontakte Tværs på Facebook.
Selvom jeg har haft sex siden, så kan jeg stadig være nervøs for at virke uerfaren.
Man tænker jo tit, om man er god nok, om man gør det rigtige eller noget forkert, og om det bliver kedeligt for den anden.
Jeg havde egentlig ikke nogen forventninger til, hvordan det ville være at have sex for første gang.
Det skete bare.
Mange har det med at tale sex op til noget, som det ikke er.
Det synes jeg, er lidt noget fis.
For mig var det da en meget god oplevelse, men sex har indtil videre ikke været sådan noget helt fantastisk, som mange taler om.
Jeg har en følelse af, at jo flere, jeg er sammen med, jo mere ligegyldigt bliver det.
(© Christian Mailand)Den der wow-følelse har jeg stadig til gode.
Jeg har en følelse af, at jo flere, jeg er sammen med, jo mere ligegyldigt bliver det.
Men man bliver jo nogle gange revet med i momentet, og så mærker man først bagefter, at det måske ikke var det fedeste.
Det vil nok være anderledes, hvis jeg finder en fyr eller en kvinde, som jeg virkelig kan lide.
Tv-seerne har også kunne følge Kasper i programmet 'Jomfruernes Klub'.
FacebookTwitterKopier linkEmner:Seksualitet




https://www.dr.dk/nyheder/penge/pensionskasse-vil-vaere-skatteduks-men-afviser-saelge-sine-aktier-i-facebook-apple-og

PengePensionskasse vil være skatteduks, men afviser at sælge sine aktier i Facebook, Apple og Google'Vi kan ikke isoleret set sælge os ud af den her problemstilling', siger direktør.
- Det er eksempler på selskaber, som har en kreativ tilgang til, hvordan man bruger de europæiske skatteregler, siger Torsten Fels, der er direktør i pensionselskabet Pensam, om de amerikanske teknologigiganter Facebook, Apple og Google.
(© Pensam)Af Alexander Hecklen og Jacob Munch18.
feb.
2019 kl.
19.
00Bemærk: artiklen er mere end 30 dage gammelLæs opSelvom flere pensionsselskaber nu vil tjekke selskabers skattemoral, inden de investerer vores pensionspenge i dem, så er de ikke parate til at sælge de aktier, de allerede har købt.
Om PensamPensam er et pensionsselskab med omkring 400.
000 kunder.
Selskabet leverer arbejdsmarkedspension til fagforbundet FOAs faggrupper.
Det omfatter lønmodtagere i både kommuner, regioner og private virksomheder.
Derudover tilbyder Pensam bank- og forsikringsprodukter til sine pensionskunder og deres familier.
Kilde: PensamI de senere år er store, amerikanske selskaber som Facebook, Apple og Google blevet hængt ud for slet ikke at betale den skat, de burde i EU.
- Det er eksempler på selskaber, som har en kreativ tilgang til, hvordan man bruger de europæiske skatteregler, siger Torsten Fels, der er direktør i pensionselskabet Pensam.
Vil gå i dialog med giganter om skattetænkningMen selvom Pensam nu vil til at tjekke selskaber for korrekt skat, så afviser Torsten Fels, at pensionskassen i samme ombæring vil sælge sin samlede aktiepost på 1,5 milliarder kroner i de amerikanske teknologivirksomheder.
I stedet vil man prøve at påvirke selskabernes skattepolitik, siger direktøren.
- Dér, hvor der er tale om en kreativ tilgang til skattereglerne, dér ønsker vi at gå ind i en dialog, så vi kan være med til at påvirke den adfærd, der sker, siger han.
Hvis det viser sig, at virksomheder decideret bryder loven, vil Pensam, der forvalter 400.
000 offentligt ansattes pensionopsparinger, dog sælge aktierne, siger direktøren.
- Hvis der er tale om ulovligheder, så er det enkelt.
Så sælger vi aktierne, siger Torsten Fels.
Flere selskaber vil screene nye investeringerForuden Pensam er også PFA, Pensiondanmark, PBU og PKA ifølge Politiken begyndt at screene virksomheders skatteadfærd.
Selskaberne vil på den måde forsøge at se, om virksomhederne for eksempel har penge i skattely, før pensionspengene bliver investeret.
Ifølge Torsten Fels handler det dog også i høj grad om, at politikerne i EU bliver bedre til at trække streger i sandet, så pensionskasserne ved, hvad de har at gøre med.
- Vi kan ikke isoleret set sælge os ud af den her problemstilling, siger han.
- Så længe det, der foregår, er lovligt, så handler det om at påvirke, hvad der foregår.
Det skal vi både i forhold til selskabernes ageren, men vi må også kalde på politikerne i forhold til at skabe klarere regler, fortsætter Torsten Fels.
FacebookTwitterKopier linkEmner:PenSam|Pensionsselskaber|EU|Facebook|Økonomi




https://www.dr.dk/nyheder/kultur/laes-svarene-hvordan-skal-den-moderne-mand-vaere-i-2019






https://www.dr.dk/nyheder/indland/overlaeger-efterlyser-bedre-test-af-udenlandske-laeger

IndlandOverlæger efterlyser bedre test af udenlandske lægerDet kan være svært at gennemskue udenlandske lægers uddannelse og faglige kunnen, mener en række overlæger.
© (c) DRAf Nikolaj Venge og Rikke Dyrberg 18.
feb.
2019 kl.
19.
00 | opdateret 18.
feb.
2019 kl.
21.
51Læs op41-årige Kriszta Fehér er læge.
Hun er født og uddannet i Ungarn, men i april 2018 byttede hun Budapest ud med Holstebro.
Her arbejder hun nu på Hospitalsenheden Vest, hvor hun blandt andet skal scanne patienter og tolke røntgenbilleder.
- Jeg er lidt bange for, at jeg laver fejl, sagde Kriszta Fehér ved ankomsten til Holstebro Sygehus.
Fordi der er mangel på læger med speciale i røntgen i hele Nordeuropa, har sygehuset i Holstebro rekrutteret Kriszta Fehér fra Ungarn.
- Jeg kender ikke det danske sundhedsvæsen.
Der er mange ting, jeg skal lære.
Jeg frygter, at det bliver svært at have med danske patienter at gøre, sagde den ungarske læge, da hun landede i lufthavnen i Billund for knap et år siden.
Hør Kriszta Fehérs bekymringer for sit nye arbejdsliv:Kriszta Fehérs chef, der er ledende overlæge på Røntgenafdelingen i Holstebro og Herning, kendte dybest set ikke Krista Fehérs kvalifikationer, da han ansatte hende.
- Deres uddannelse har vi svært ved at vurdere, og deres faglige evner har vi lige så svært ved at vurdere, siger Jens Jørgen Jensen, der er chef for 19 udenlandske speciallæger på en afdeling med i alt 29 speciallæger.
De udenlandske lægerAntallet af udenlandske speciallæger på de danske sygehuse er tidoblet de senere år, og på flere afdelinger landet over er der flere udenlandske læger end danske.
DR Dokumentar undersøger, hvad udviklingen betyder for patienternes sikkerhed og for behandlingen af dem.
Se andet program af tre af 'De udenlandske læger' nu her på DR TV eller på DR1 mandag d.
18.
februar kl.
20.
45.
Det sidste program i rækken sendes mandag d.
25.
februar.
Se program 1 på DR TV.
Han efterlyser, at udenlandske læger i højere grad får testet deres kompetencer på de afdelinger, der ansætter dem – ikke kun de sproglige kompetencer, men også de faglige.
EU-læger behøver ingen prøverDa Kriszta Fehér er født og uddannet i et EU-land, får hun næsten automatisk autorisation herhjemme.
Hverken hendes sproglige eller faglige kompetencer skal testes af de danske myndigheder, før hun kan trække i kitlen.
EU-læger kan stort set gå direkte fra et universitet i deres hjemland og ind på en afdeling på et dansk sygehus.
Anderledes er det med læger, der er født eller uddannet uden for EU.
De skal blandt andet igennem to medicinske fagprøver og en prøveansættelse, før de får dansk autorisation.
Men en lægeuddannelse fra lande som Rumænien, Bulgarien eller Polen er ikke en garanti for, at lægerne har de nødvendige kompetencer, mener flere overlæger.
Vi har ikke været gode nok til at sætte spørgsmålstegn ved en kollegas kunnen.
Måske har vi været for konfliktsky.
Else Marie Damsgaard, tidl.
ledende overlæge, Aarhus Universitetshospital- Det sker meget ofte, at deres kompetencer ikke slår til i det danske sygehusvæsen, siger Else Marie Damsgaard, der har mere end 20 års erfaring i at lede danske og udenlandske læger som ledende overlæge på Aarhus Universitetshospital.
- Vi har ikke været gode nok til at sætte spørgsmålstegn ved en kollegas kunnen.
Måske har vi været for konfliktsky.
Jeg tror, at vi skal lægge en helt anden kontrol ned over læger med udenlandsk uddannelse ude på afdelingerne.
Man har i mange år lavet kompetenceafklaring på sygeplejersker.
Det undrer mig meget, at man synes, at kompetenceafklaringen på lægesiden skal være ringere, siger Else Marie Damsgaard.
Else Marie Damsgaard efterlyser derfor et bedre kontrolsystem.
­­- Der mangler en overordnet samlende plan.
Det må være en opgave for Sundhedsstyrelsen.
Det er vel det, vi har myndighederne til, siger Else Marie Damsgaard.
Kvaliteten svingerOgså Finn Kallehave, der er uddannelsesansvarlig overlæge på Aalborg Universitetshospital, mener, at det faglige niveau blandt udenlandske læger i visse tilfælde er for lavt.
- Man må erkende, at der er en forskel på uddannelsesindholdet i de forskellige europæiske lande.
Nogle lande ligner os mere end andre, men der er nogle af disse uddannelser, hvor der er regulære mangler i forhold til et dansk niveau, siger han.
Vi tolker dem som færdiguddannede, selvom de ikke har en klinisk basisuddannelse som vores.
(.
.
.
) Uden klinisk erfaring er de nyuddannede rumænske læger ikke er på niveau med danske lægerFinn Kallehave, uddannelsesansvarlig overlæge, Aalborg UniversitetshospitalHan peger blandt andet på Rumænien, som DR Dokumentar besøger i andet afsnit af serien 'De Udenlandske Læger'.
I Rumænien må en nyuddannet læge ikke arbejde selvstændigt med patienter, fordi lægen under sin uddannelse ikke har fået tilstrækkelig klinisk erfaring.
Men hvis den nyuddannede læge i stedet søger til Danmark, får lægen autorisation til at arbejde selvstændigt med danske patienter.
- Det er jo uacceptabelt, siger Finn Kallehave.
- Vi tolker dem som færdiguddannede, selvom de ikke har en klinisk basisuddannelse som vores.
Vi har ikke kigget ordentligt efter, og derfor er det ikke gået op for os, at de mangler den kliniske del.
Uden klinisk erfaring er de nyuddannede rumænske læger ikke er på niveau med danske læger, siger Finn Kallehave.
50 procent udenlanske læger er for mangeBåde Finn Kallehave og de andre overlæger understreger dog, at der er mange, meget dygtige udenlandske læger, som er kommet langt i det danske sundhedssystem.
Men de advarer mod en udvikling, hvor visse afdelinger nu har flere udenlandske læger end danske, som det er kommet frem i DR's dokumentarserie.
Læs også:Udenlandske læger nu i flertal på flere afdelinger på danske sygehuse- Der må ikke være over 25 procent udenlandske læger.
50 procent er alt for mange, siger Else Marie Damsgaard.
- Hvordan skal de lære at tackle danske patienter?
Der er ingen, de kan spørge.
Der er ingen, de kan lære af.
Hør Else Marie Damsgaard uddybe sin bekymring:Myndigheder: Vi skal anerkendeStyrelsen for Patientsikkerhed oplyser, at det er sygehusenes ansvar at sikre, at de udenlandske læger er dygtige nok.
- Vi anbefaler, at arbejdsgiverne orienterer sig i, hvilke kompetencer de har.
At vi giver en autorisation, giver den udenlandske lægen ret til at søge job og blive ansat som læge, men lægen har jo ikke krav på at blive ansat som læge, siger kontorchef Birgitte Drewes.
Samtidig erkender kontorchefen, at der er meget lidt myndighederne kan stille op, hvis en EU-læge ikke har de nødvendige kompetencer, fordi EU-regler siger, at lægen skal have autorisation, medmindre han eller hun har fået indskrænket eller frataget autorisationen i sit hjemland.
- Når vi udsteder vores autorisationer, bliver vi nødt til at forholde os til regelsættet.
Når en læge kommer med en EU-uddannelse og uden problemer i bagagen, så skal vi anerkende vedkommende, forklarer kontorchef Birgitte Drewes.
Ingen undersøgelserDer findes ingen undersøgelse af det faglige niveau blandt udenlandske læger, der arbejder i det danske sundhedsvæsen.
Men sager fra to sygehuse i henholdsvis Slagelse og Nykøbing Falster viser, at der kan være sproglige, kulturelle og faglige problemer på afdelinger, hvor størstedelen af lægerne er uddannet i udlandet.
I juni 2017 lukkede Styrelsen for Patientsikkerhed ned for modtagelsen og behandlingen af akutte neurologiske patienter på sygehuset i Slagelse.
Årsagen var, at overlægerne på Neurologisk Afdeling ikke var gode nok til den akutte del af deres fag.
Størstedelen af overlægerne havde læst medicin i Østeuropa.
Læs også:Pårørende til afdød patient: Udenlandske læger gjorde os utryggeI juni 2016 lukkede ledelsen på Nykøbing Falster Sygehus selv ned for operationer af akutte kirurgiske patienter.
Det skyldtes, at der var problemer med kvaliteten af visse operationer.
Knap en måned senere skrev Styrelsen for Patientsikkerhed følgende om Kirurgisk Afdeling i Nykøbing Falster i et internt notat:”Afdelingens faglige standard er imidlertid udfordret af (…) læger med en udenlandsk uddannelsesmæssig baggrund”.
Mange udfordringerLæge Kriszta Fehér har nu knap et års erfaring fra sygehuset i Holstebro.
Her har hun lært flere nye ting.
For eksempel har hun lært at lægge dræn på patienter, hvilket hun ikke havde erfaring i fra Ungarn.
Jeg vil gerne arbejde i et land, hvor jeg føler mig støttet.
I et land, hvor fattige patienter også får behandling.
I et land uden korruption.
Kriszta Fehér, speciallæge i røntgenKriszta Fehér har også lært at bruge afdelingens forskellige scannere.
- Her i Danmark er maskinerne nye.
I Ungarn var de gamle.
Det bliver en udfordring, sagde hun kort tid efter jobstarten.
Kriszta Fehér håber, at hun kan blive i Danmark resten af sit arbejdsliv.
- Jeg vil gerne arbejde i et land, hvor jeg føler mig støttet.
I et land, hvor fattige patienter også får behandling.
I et land uden korruption, siger hun.
Der er også stor tilfredshed med Krisztas indsats hos hendes chef:FacebookTwitterKopier linkEmner:Uddannelse|Patienter|Ungarn|Holstebro|Sundhedsvæsen




https://www.dr.dk/nyheder/regionale/oestjylland/unge-laerere-har-det-svaert-i-klassen-nyt-projekt-hjaelper-dem

ØstjyllandUnge lærere har det svært i klassen: Nyt projekt hjælper demFlere nyuddannede folkeskolelærere overvejer at forlade jobbet efter det første år.
Laura Vig Mott er med i et pilotprojekt, hvor hun to gange dette skoleår får en vejleder på besøg, som ser hendes undervisning og giver feedback.
Hun er også med til temadage hos lærerforeningen.
Af Sarah Friis Elkjær og Lise Thorsøe18.
feb.
2019 kl.
18.
41Bemærk: artiklen er mere end 30 dage gammelLæs opVinterferien er forbi flere steder i landet, og måske har den især været velkommen for mange, nye folkeskolelærere.
De oplever nemlig, at overgangen fra læreruddannelsen til arbejdslivet på en skole er et chok.
At det er hårdt at begynde som lærer, det kan Laura Vig Mott på 24 år bekræfte.
Siden sommeren har hun arbejdet på Beder Skole syd for Aarhus.
- Min største udfordring har klart været klasserumsledelse.
At skulle stå foran en helt masse børn og håndtere klassen.
Fagligt synes jeg, at jeg er kompetent, men det kan man ikke bruge til meget, når man står over for en hel klasse, siger hun.
Laura Vig Mott underviser blandt andet 5.
B i matematik og musik.
Vi skal tage hånd om vores nye, unge kolleger, for det er hårdt at starte.
Pia Boudigaard, viceskoleleder, Beder Skole- Jeg er ung og har ikke så meget livserfaring.
Med børn handler det om at få ro på og kunne nå ud til den enkelte, siger hun.
Laura Vig Mott er derfor med i et pilotprojekt for seksten nye lærere, som Århus Lærerforening står bag.
Det betyder, at hun to gange dette skoleår får en vejleder på besøg, som ser hendes undervisning og giver feedback.
Hun er også med til temadage hos lærerforeningen.
- Det har betydet, at jeg er blevet set.
Der har hele tiden været nogen, jeg kunne sparre med, så jeg ikke bare får lov at passe mig selv, siger hun.
Knalddygtige, men mangler rutineTal fra VIA University College fra 2017 viser, at hver fjerde nyuddannede folkeskolelærer overvejer at forlade jobbet efter det første år.
Det var viceskoleleder Pia Boudigaard fra Beder Skole, der meldte Laura Vig Mott til Århus Lærerforenings forløb.
Hun mener, det er godt, at foreningen sætter fokus på de nyuddannede lærere.
- Vi skal tage hånd om vores nye, unge kolleger, for det er hårdt at starte.
De er knalddygtige, men de er ikke erfarne, og det kan man ikke læse sig til.
Der sker så meget i en klasse, som en lærer skal se, og det kræver mange års rutine, siger hun.
Efterlyser lærerstartsordning for alleFor et par år siden begyndte der at dukke en del desillusionerede unge lærere op hos Århus Lærerforening, der søgte hjælp til at lykkes med opgaven, fortæller konsulent Malene Vestergård.
- De stod med langt flere opgaver, end de kunne løse, og de mistede derfor troen på sig selv.
De ville høre, om der var andre steder, de kunne bruge læreruddannelsen, for det var i hvert fald ikke i folkeskolen, de ville være, forklarer hun.
Derfor satte fagforeningen pilotprojektet i søen.
Forsknings- og udviklingsleder på VIA University College Lisbeth Lunde Frederiksen mener, at lærernes arbejdsvilkår gør det svært at søge sparring med en kollega, når problemerne melder sig i klassen.
Hun efterlyser derfor, at kommunerne som et minimum har en lærerstartsordning, hvor vejledning er en fast del af hverdagen.
Ifølge tal fra lærernes fagblad Folkeskolen har kun en tredjedel af de danske kommuner ordninger, der hjælper nye lærere godt i gang.
De seksten unge lærere i projektet er alle i gang med deres første arbejdsår på en aarhusiansk skole.
Alle seksten er fortsat ansat i folkeskolen.
FacebookTwitterKopier linkEmner:Folkeskolen (Danmark)|Uddannelse|Aarhus|Folkeskole|VIA University College




https://www.dr.dk/sporten/tennis/tennislegende-ser-transkoennede-sportsudoevere-som-snydere

TennisTennislegende ser transkønnede sportsudøvere som snydereMartina Navratilova kritiserer transkønnede kvinder, der dyrker elitesport i kvindernes kategori.
Martina Navratilova har vundet alle fire Grand Slams.
Her ses hun i 2002.
18.
feb.
2019 kl.
18.
11Bemærk: artiklen er mere end 30 dage gammelLæs opTennisstjernen Martina Navratilova har en glorværdig karriere bag sig.
Men på det seneste har hun skabt debat på baggrund af sine udtalelser om transkønnede kvinder i elitesport.
Det er vanvittigt, og det er snyd.
Martina Navratilova, tidligere tennisspillerI The Times har tennislegenden skrevet en klumme om, at det ikke er retfærdigt, at kvindelige transkønnede sportsudøvere deltager i elitesport blandt kvinder.
Den er skrevet i kølvandet på et kontroversielt emne, der løbende florerer i eliteverdenen, hvor Navratilova er blevet stærkt kritiseret for sin holdning.
Selv om transkønnede atleter tager testosteronnedsættende medicin, er der stadig fordele i muskulaturen og i knoglemassen, lyder en af Navratilovas begrundelser.
© ScanpixMartina Navratilovas Grand Slam-titlerAustralian Open; 1981, 1983 & 1985French Open: 1982 & 1984Wimbledon; 1978, 1979, 1982, 1983, 1984, 1985, 1986, 1987 & 1990US Open; 1983, 1984, 1986 & 1987- Jeg vil meget gerne indgå i en dialog med en transkønnet kvinde, men jeg vil ikke konkurrere mod hende.
Det ville ikke være fair, skriver Navratilova og tilføjer:- En mand kan beslutte sig for at blive en kvinde, tage hormoner, hvis sportsorganisationen forlanger det, vinde alt og måske endda tjene en lille formue og så derefter ombestemme sig og gå tilbage til at lave babyer, hvis han ønsker det.
Det er vanvittigt, og det er snyd, lyder det fra tennisspilleren.
Guldvinder nævnesOgså den canadiske banecykelrytter Rachel McKinnon, som er transkønnet, bliver nævnt.
Hun er nemlig den første transkønnede kvinde, der har vundet VM-guld i sprint i banecykling.
- McKinnon har med stor entusiasme forsvaret sin ret til at konkurrere.
Da hun blev testet, var hendes testosteronniveau inden for de grænser, som Det Internationale Cykelforbund (UCI) tillader, skriver Navratilova.
Det har fået banecykelrytteren til at svare igen med tweets og kalder Navratilovas udtalelse for foruroligende, chokerende og dybt transfobisk.
- Hun beskylder mig for at være transfobisk og forlanger, at jeg sletter mine tweets og undskylder, lyder det fra Navratilova.
Selv om kvinder som McKinnon bliver nævnt, kommer Navratilova ikke med nogen eksempler inden for tennisverdenen.
/ritzau/FacebookTwitterKopier linkEmner:Tennis|Seksualitet|Den Internationale Cykelunion|The Times|Martina Navratilova (tennisspiller)




https://www.dr.dk/nyheder/kultur/live-tv-foelg-uddelingen-af-michelinstjernerne-her






https://www.dr.dk/nyheder/udland/kim-bildsoee-flugten-fra-labour-er-et-udtryk-et-land-i-kaos

UdlandKim Bildsøe: Flugten fra Labour er et udtryk for et land i kaosSyv eks-medlemmer beskylder Labour-partiet for at være antisemitisk og racistisk.
De syv nu tidligere Labour-medlemmer har skabt en politisk gruppe, fortalte de i dag på et pressemøde.
Men det bliver svært for dem at skabe et reelt parti, vurderer DR's korrespondent i Storbritannien, Kim Bildsøe Lassen.
Af Sally Frydenlund Larsen18.
feb.
2019 kl.
17.
03Bemærk: artiklen er mere end 30 dage gammelLæs op'Politik er ødelagt.
Lad os ændre det.
'Sådan lyder slagordet for den nye politiske gruppe, som syv tidligere Labourmedlemmer i dag har lanceret under navnet The Independent Group (den uafhængige gruppe, red.
).
De syv parlamentsmedlemmer meddelte tidligere i dag på et pressemøde, at de forlader Labour og fremover skal betragtes som en samlet, uafhængig politisk gruppe i parlamentet.
De syv medlemmer er Luciana Berger, Mike Gapes, Chris Leslie, Gavin Shuker, Angela Smith, Ann Coffey og Chuka Umunna.
Læs også:Syv medlemmer af Labour forlader partietAlt det her er et udtryk for det kaos, der hersker i britisk politik - komplet domineret af Brexit, som er ved at rive landet og de britiske partier over.
Kim Bildsøe Lassen, DR's korrespondent i Storbritannien.
Udbrydergruppen er et symptom på et politisk Storbritannien i opløsning.
Det vurderer DR's korrespondent i Storbritannien, Kim Bildsøe Lassen.
- Alting er i opbrud.
Alt det her er et udtryk for det kaos, der hersker i britisk politik - komplet domineret af Brexit, som er ved at rive landet og de britiske partier over.
Antisemitisme i partietUtilfredsheden har længe ulmet blandt medlemmerne af Labour, fortæller Kim Bildsøe, som hæfter sig ved to ting, der har fået de syv eks-medlemmer til at bryde ud:Partitoppens slingrekurs i Brexit-forhandlingerne og ledelsens håndtering af antisemitisme internt i partiet.
Beskyldningerne om antisemitisme og racisme i partiet er ikke nye, men de syv eks-medlemmer mener ikke, at Jeremy Corbyn har slået hårdt nok ned på tilfælde af chikane af jødiske partimedlemmer fra andre medlemmer af Labour.
- Der har været en markant bevægelse i partitoppen i retning mod at støtte den palæstinensiske bevægelse, som har udviklet sig til personlige hetzer mod partimedlemmer, som havde en anden opfattelse, siger Kim Bildsøe og tilføjer, at Jeremy Corbyn har ført partiets politik længere mod venstre end nogen tidligere leder.
De syv tidligere Labour-medlemmer er nu The Independent Group.
Fra venstre er det Ann Coffey, Angela Smith, Chris Leslie, Mike Gapes, Luciana Berger, Gavin Shuker og Chuka Umunna.
Inviterer konservativeDe Konservative er ikke sene til at tilslutte sig de syv eks-medlemmers kritik af Jeremy Corbyn.
- Labour er blevet Jeremy Corbyn-partiet og har fejlet i alt fra at sætte ind over for antijødisk racisme til at passe på vores land, lyder det fra formanden for De Konservative, Brandon Lewis.
Labour er blevet "Jeremy Corbyn-partiet" og har fejlet i alt fra at sætte ind over for antijødisk racisme til at passe på vores land.
Brandon Lewis, formand, de Konservative.
The Independent Group opfordrede på pressemødet deres konservative kolleger til at følge trop og slutte sig til gruppen, og det er ikke utænkeligt, at det vil ske.
Theresa Mays parti er nemlig selv ramt af alvorlig intern splittelse, fortæller Kim Bildsøe Lassen.
- Hos De Konservative handler splittelsen mest om Brexit.
De taler ikke altid pænt om hinanden, når man møder dem på gangen inde på Westminster, siger korrespondenten.
Kan få indflydelse på BrexitSelv om der lige nu er så stor interesse for udbrydergruppen, at deres hjemmeside har været lagt ned hele eftermiddagen, så bliver det svært at stifte et reelt parti.
Det politiske system i Storbritannien er skruet sådan sammen, at man stiller op i enkeltmandskredse, og det vil være en stor udfordring for de syv.
- Mange af dem, der nu er gået, kommer fra meget stærke Labour-kredse, som de vil få meget svært ved at vinde, siger Kim Bildsøe Lassen.
Det betyder dog ikke, at gruppen ikke kan opnå politisk indflydelse i landet, hvor alting for tiden drejer sig om Brexit.
- Hver enkelt stemme er en værdifuld stemme i det her.
For regeringen er der lige pludselig syv medlemmer, som ikke er låst fast af Labours politik, og som man kan forhandle og diskutere med.
FacebookTwitterKopier linkEmner:Det Konservative Folkeparti|Jeremy Corbyn (politiker)|Storbritannien|The Labour Party|Ligebehandling




https://www.dr.dk/sporten/tennis/wozniacki-efter-nyt-afbud-er-aergerlig-skuffet-og-ked-af-det

TennisWozniacki efter nyt afbud: 'Er ærgerlig, skuffet og ked af det'Efter afbud på stribe håber Caroline Wozniacki nu at være tilbage i kamp i USA i starten af marts.
18.
feb.
2019 kl.
16.
58 | opdateret 18.
feb.
2019 kl.
22.
15Bemærk: artiklen er mere end 30 dage gammelLæs opCaroline Wozniacki afviser, at hendes gigtsygdom er den direkte årsag til afbuddet til mandagens kamp i Dubai.
En virus tager stadig for hårdt på hende.
Det føles ikke som gigtsygdommen, men det er klart, at når man har en gigtsygdom, bliver immunforsvaret også påvirket.
caroline wozniacki, tennisspiller- Jeg tror, det er en normal influenzalignende situation.
- Det føles ikke som gigtsygdommen, men det er klart, at når man har en gigtsygdom, bliver immunforsvaret også påvirket, og så er man længere om at komme sig, siger Caroline Wozniacki til TV2 Sport.
Læs også:Wozniacki trækker sig med sygdom fra turneringHun nåede at påbegynde opvarmningen til kampen mod Stefanie Vögele, der skulle være startet klokken 16.
Men omkring en time forinden besluttede danskeren af trække sig.
- Man er ærgerlig, skuffet og ked af det.
Det er en skidt situation.
- Jeg kunne simpelthen mærke, at jeg ikke kunne spille på højeste niveau overhovedet, forklarer hun.
Bliver i DubaiCaroline Wozniackis plan er nu at blive i Dubai i nogle dage.
- Her er varmt, vejret er godt, og jeg vil helst ikke flyve for meget rundt.
Så må jeg se min læge i næste ud og finde ud af, om der er mere, man kan gøre.
Men jeg kan mærke, at jeg får det bedre og bedre, siger hun til TV2 Sport.
Hun satser nu på at vende tilbage i kamp i USA.
Her begynder den store turnering i Indian Wells i starten af marts, og to uger senere venter den lige så store turnering i Miami.
Ifølge TV2 skal hun i forbindelse med rejsen til USA i næste uge også gennemgå nogle test for at se, hvordan det står til med hendes leddegigt.
Tidligere i år har Caroline Wozniacki trukket sig fra både en Fed Cup-kamp og en turnering i Qatar, så hun stadig ikke har været i kamp siden Australian Open midt i januar.
/ritzau/FacebookTwitterKopier linkEmner:Caroline Wozniacki (tennisspiller)|TV 2 (tv-kanal)|Dubai|TV 2 Sport|Tennis




https://www.dr.dk/nyheder/regionale/bornholm/fra-skrot-til-baeredygtigt-slot-unge-haandvaerkere-bygger-nyt-af-gammelt

BornholmFra skrot til bæredygtigt slot: Unge håndværkere bygger nyt af gammelt ragelseTømrerelever og arkitektstuderende skal transformere et nedslidt hus ved brug af de oprindelige materialer.
Håndværkerne skal svine mindre og i stedet tænke i mere grønne baner, og derfor har Dansk Håndværk købt et slidt hus i Tejn.
Af Sofie Ejdrup Larsen og Morten Søgård Volff18.
feb.
2019 kl.
17.
00Bemærk: artiklen er mere end 30 dage gammelLæs opDer er ingen tvivl om, at det gamle, røde bindingsværkshus på Brinkevej 2A i Tejn på Bornholm har set bedre dage.
Det gråsorte tapet på et af husets indervægge er ved at tabe kampen mod den gamle lim, og ved siden af er malingen krakeleret i det sprossede vinduespartis mange lister.
Alligevel har arbejdsgiverforeningen Dansk Håndværk købt huset til projektet ”Lærlingenes hus”, som skal sætte bæredygtighed på dagsordenen.
Hensigten er, at tømrerelever fra Campus Bornholm og studerende fra Kunstakademiets Arkitektskole skal restaurere huset i et nyt design, og det er meningen, at eleverne skal bruge husets originale byggematerialer, når de begynder at tegne, save og hamre.
Og det er et spændende projekt, mener tømrerlærling Maria Rosæfontanus, som i dag inspicerede det nedslidte hus på Bornholm:- Jeg synes, at det er super spændende.
Der sker en masse inden for byggeriet, hvor det bliver gjort moderne, og der bliver lavet smarte løsninger, hvor man blandt andet genanvender, siger tømrerlærlingen.
Om cirka tre år vil der ikke længere stå det samme hus på matriklen.
Det er planen, at de arkitektstuderende skal tegne et helt nyt hus, mens tømrerlærlingerne bygger huset ud fra arkitekternes tegninger.
 DR Bornholm)Grønt håndværkOg det er vigtigt at lære om genbrug.
For bæredygtighed kommer til at spille en langt større rolle i byggebranchen i fremtiden, mener konsulent på projektet Mads Okking.
- Det giver mening at tænke bæredygtighed ind i projektet, og samtidig er det en mulighed for at lære den nutidige og fremtidige håndværker, at bæredygtighed er en del af faget, siger han.
Husets ringe tilstand kommer især til udtryk indendørs, hvor tidens tand har sat sit præg på både tapetet og på de hvide lister.
 DR Bornholm)Desuden skal projektet sætte fokus på kvaliteterne ved dansk håndværk og forhåbentlig inspirere flere unge mennesker til at vælge en uddannelse inden for byggeriet.
- Alle tal viser, at der kommer til at mangle rigtig mange faglærte inden for en kort årrække.
Og i stedet for blot at tale om det, så vil vi gerne vise, hvad man kan gøre, og hvad det vil sige at være håndværker og være stolt af sit fag, siger Mads Okking.
I øjeblikket udarbejder de arkitektstuderende forskellige bud på, hvordan huset skal se ud, når det står færdigt.
De studerendes forslag præsenteres på Folkemødet i juni, hvor også det bedste bud udpeges.
"Vinder"-forslaget bliver den skabelon, som det nye hus skal bygges efter, oplyser Dansk Håndværk, og projektet forventes at strække sig over flere år.
FacebookTwitterKopier linkEmner:Bygge- og anlægsvirksomhed|Miljø og natur|Dansk Håndværk|Bornholm|Campus Bornholm




https://www.dr.dk/sporten/oevrig/dansker-vandt-hockeyens-champions-league-sidst-jeg-saa-min-holdkammerat-hang-han-i-en

Øvrig sportDansker vandt hockeyens Champions League: ’Sidst jeg så min holdkammerat, hang han i en stripperstang’Danske Tobias Grand vandt i weekenden Europas fornemste hockeyturnering med det svenske hold Partille.
Tobias Grand jubler her sammen med resten af holdet.
Danskeren er nummer tre fra venstre på forreste række.
Af Malte Nørgaard18.
feb.
2019 kl.
17.
33Bemærk: artiklen er mere end 30 dage gammelLæs opI Danmark er der kun 850 registrerede hockeyspillere i den sportsgren, der både kaldes for hockey og landhockey.
Jeg havde sgu ikke lagt ind i programmet, at vi ville vinde finalen.
Derfor blev jeg nødt til at bruge mere end 1000 kroner på at få ombooket mit flytobias grand, hockeyspillerAlligevel var der en dansker på holdet, da det svenske hold Partille SC i weekenden vandt Europas fornemste klubturnering.
Med en finalesejr på 3-1 over SV Arminen fra Østrig blev 30-årige Tobias Grand den første dansker nogensinde til at vinde EuroHockey Indoor Club Cup.
- Jeg havde sgu ikke lagt ind i programmet, at vi ville vinde finalen.
Derfor blev jeg nødt til at bruge mere end 1.
000 kroner på at få ombooket mit fly, fortæller Tobias Grand med et grin og fortsætter.
- Der var en af vores spillere, der blev i Østrig efter finalesejren.
På det sidste billede, jeg har set af ham, hænger han i en stripperstang i bar mave.
En stor overraskelseDer er derfor ikke nogen tvivl om, at triumfen blev fejret med manér, da Tobias Grand og holdkammeraterne havde slået det østrigske hold, som har flere verdensmestre i truppen.
- Vi var megaundertippede inden finalen, og der var virkelig ingen, der regnede med os, fortæller Tobias Grand.
Tobias Grand- 30 år- Angriber- Spiller i Partille SC- Har spillet hockey i 23 år- Har tidligere spillet for klubber i Schweiz, England og TysklandPå en god kombination af hård fight, dygtigt spil og to sene mål efter kort hjørne lykkedes det dog alligevel for svenskerne at snuppe trofæet.
- Jeg spillede selv finalen med et trykket ribben, men du mærker simpelthen ingenting, fordi adrenalinen dræber det hele, siger Tobias Grand, inden han sætter flere ord på karrierens største bedrift.
- Det var megastort.
Og det er stadig ikke helt gået op for mig, at vi vandt finalen.
FacebookTwitterKopier linkEmner:Østrig|Ishockey




https://www.dr.dk/sporten/fodbold/superliga/minut-minut-fc-midtjylland-vinder-smal-sejr-over-aab






https://www.dr.dk/nyheder/indland/politiet-indforer-visitationszone-i-aarhus

IndlandPolitiet indfører visitationszone i AarhusFlere områder omfattes efter en række voldelige overfald.
Politiet indfører visitationszoner i Aarhus.
18.
feb.
2019 kl.
16.
36Bemærk: artiklen er mere end 30 dage gammelLæs opEn formodet krig blandt kriminelle om hashmarkedet i en del af Aarhus får nu Østjyllands Politi til at indføre en visitationszone i byen.
Fra mandag klokken 18 kan betjente derfor foretage kropsvisitationer, undersøge tøj, biler eller andet for at finde ud af, om nogen har for eksempel våben på sig.
Zonen dækker områderne Trillegården/Herredsvang, Kalmargade, Frydenlund og Botanisk Have.
Den afgrænses hovedsageligt af Viborgvej, Vestre Ringgade, Randersvej og Hasle Ringvej.
Overfald og voldelige episoderÅrsagen til zonen er en stribe overfald og voldelige episoder i Aarhus den seneste tid.
- Vi vil ikke acceptere, at den her ulmende uro udvikler sig.
Derfor indfører vi fra og med i dag en visitationszone i området, siger chefpolitiinspektør ved Østjyllands Politi Klaus Arboe Rasmussen i en pressemeddelelse.
- Det er vores nuværende opfattelse, at der er tale om nogle interne stridigheder, der formentlig bunder i en uenighed om hashmarkedet i området omkring Frydenlund, siger han.
Foreløbigt vil visitationszonen løbe frem til 18.
marts.
/ritzau/FacebookTwitterKopier linkEmner:Kriminalitet|Aarhus|Østjyllands Politi|Vold|Jylland




https://www.dr.dk/nyheder/udland/konservativ-eu-spidskandidat-ungarn-er-som-en-teenager-man-ikke-smider-ud

Valg til Europa-ParlamentetSe temaUdlandKonservativ EU-spidskandidat: Ungarn er som en teenager, man ikke smider udHvis ikke den ungarske regering retter ind, kan de blive ekskluderet fra den konservative EU-gruppe, siger Pernille Weiss.
Ungarns omstridte regeringsparti, Fidesz, sidder i dag i samme gruppe i Europa-Parlamentet som Det Konservative Folkeparti.
Selvom premierminister Viktor Orban er blevet kritiseret for at knægte retsstatsprincipperne, så skal partiet fortsat være med, mener K-kandidat Pernille Weiss.
Af Per Bang Thomsen18.
feb.
2019 kl.
17.
32Bemærk: artiklen er mere end 30 dage gammelLæs opHvad gør man, når man har en genstridig teenager i hjemmet?
Sådan en, der nægter at følge husreglerne, og som bare kommer og går, som det passer ham?
Man kan enten vælge at gøre kort proces og kyle ham ud.
Ellers man kan tage en dyb indånding og minde sig selv om, at der nok bare er tale om en fase, og at han nok skal komme på bedre tanker, så længe man ikke begynder at gradbøje reglerne.
Sådan ser dilemmaet ifølge Pernille Weiss (K) ud, når snakken falder på Ungarns ombruste og stærkt EU-kritiske regeringsparti, Fidesz.
Hun er Det Konservative Folkepartis spidskandidat til det kommende valg til Europa-Parlamentet 26.
maj i år.
Og både de danske konservative og Fidesz er i dag medlemmer af parlamentets kristenkonservative gruppe, Det Europæiske Folkepartis Gruppe (EPP).
Pernille Weiss satser på at blive valgt ind i Europa-Parlamentet for De Konservative, når der er EP-valg den 26.
maj i år.
Men Fidesz og dets partiformand, premierminister Viktor Orban, er i den seneste tid blevet mødt med hård kritik for blandt andet at se stort på EU's retsstatsprincipper og indskrænke ytringsfriheden i det østeuropæiske land.
Hvad er en gruppe i Europa-Parlamentet?
Langt størstedelen af europaparlamentarikerne sidder i politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater for at oprette en gruppe.
De Konservatives gruppe - Det Europæiske Folkeparti (EPP) - er i dag Europa-Parlamentets største med 217 mandater, heriblandt den konservative Bendt Bendtsen.
Derudover sidder den tyske kansler, Angela Merkels, parti også med, og det samme gør Moderaterne fra Sverige.
Det har endnu engang sat spørgsmålstegn ved, hvorfor de danske konservative – og resten af Europas konservative partier – overhovedet kan og vil samarbejde med Fidesz.
Men det er nødvendigt, mener Pernille Weiss.
I hvert fald som det ser ud nu.
Demokratisk udvikling i Ungarn- Med Ungarn er det ligesom at have en pubertetspræget teenager i familien.
Man kan godt have lyst til at smide ham ud, men man gør det ikke, fordi man ved, at der kun er tale om en overgang, forklarer den konservative politiker og fortsætter:Hvem er Pernille Weiss?
Pernille Weiss er Det Konservative Folkepartis spidskandidat ved europaparlamentsvalget den 26.
maj i år.
Hun overtager pladsen efter den forhenværende vicestatsminister og K-formand, Bendt Bendtsen, der har siddet i Europa-Parlamentet i de seneste to perioder, men som nu har valgt at stoppe.
Pernille Weiss er uddannet sygeplejerske, men har også studeret sundhedsvidenskab, innovation og sexologi.
Derudover hun været virksomhedsleder.
Ved valget i 2014 fik De Konservative ét mandat.
- I stedet for at vende Fidesz ryggen vil jeg hellere tage en tørn med at prøve at arbejde med dem.
Tale til deres fornuft og presse på for, at de overholder de demokratiske spilleregler - for det skal de selvfølgelig.
Ellers risikerer vi, at de fryser fast i den nationalistiske bølge, der lige nu ruller over Europa, og det er ikke noget, der gavner os, siger hun.
Pernille Weiss påpeger, at der er spæde tegn på, at der er ved at ske en demokratisk udvikling i Ungarn.
I den seneste tid er titusindvis af ungarere eksempelivs gået på gaden for at vise deres utilfredshed med en ny lov, som regeringen har vedtaget.
Den gør det muligt for virksomheder at kræve op til 400 timers overarbejde om året uden at betale for det i efterfølgende tre år, hvilket har mødt hård kritik.
- Folk gør oprør, og protesterne mod Orban er blevet voldsommere og voldsommere.
Vi skal ikke gøre deres vilkår vanskeligere ved at smide Fidesz ud af EPP.
Vi har derimod en etisk og moralsk forpligtelse til at stå fast.
Den 10.
februar var der igen demonstrationer mod Viktor Orban og Fidesz i den ungarske hovedstad, Budapest.
Husk de historiske brillerUngarn blev en del af EU-samarbejdet i 2004.
Det var blot 15 år efter murens fald og tiden som en kommunistisk étpartistat uden frie, demokratiske valg.
Derfor må man ikke glemme de historiske briller, når man ser på Viktor Orbans ageren, understreger Pernille Weiss.
- De unge, østeuropæiske medlemslande er i en udviklingsfase nu.
De er i gang med at lave et demokratisk kvantespring, som vi har haft meget længere tid til.
Vi beder en generation, som oplevede kommunismen til at blive en del af den frie verden.
Det er en stor omvæltning, siger hun.
Både Polen og Rumænien er også blevet kritiseret for at slække på retsstatsprincipperne og blåstemple korruption.
Og ifølge Pernille Weiss har man fra EU's side været ”for sløset”, når det kommer til at værne om de demokratiske normer og spilleregler.
Det gælder både i forhold til de nye og de gamle medlemslande, siger hun.
Hvad går EU’s retsstatsprincip ud på?
Det betyder, at lov og ret skal overholdes af et uafhængigt retsvæsen, og at EU-domstolens afgørelser skal respekteres af alle.
Retsstatsprincippet er sammen med et funktionelt demokrati og respekt for menneskerettigheder nogle af de kriterier, som alle lande i EU skal overholde.
Hvis EU-retten bliver krænket, kan man åbne en såkaldt artikel 7-procedure mod medlemslandet.
Den gør det muligt at fastslå, om der er fare for, at et EU-land groft overtræder grundlæggende rettigheder om demokratiske principper.
Hvis landets krænkelse af EU-værdierne er ”væsentlig og vedholdende”, kan det føre til, at landets stemmerettigheder i EU bliver suspenderet.
Kilde: EU- Man er kun en god fodboldspiller og pianist, hvis man øver sig jævnligt.
I EPP skal vi finde ud af, hvordan vi på en anderledes måde kan blive bedre til at træne den demokratiske muskel, siger.
Eksklusion kan komme på bordetNår det er sagt, så er der dog også en grænse for Pernille Weiss.
Hvor den helt konkret kommer til at ligge, ved hun ikke endnu.
Det afhænger af de forhandlinger, der lige nu finder sted i EU.
Europa-Kommissionen har foreslået, at man fremover skal kunne straffe de medlemslande, der ser stort på EU’s retsstatsprincipper og eksempelvis blander sig i domstolenes arbejde eller ser igennem fingre med korruption og svig.
Læs også:DF afviser nyt EU-forslag: Det er et 'korstog' mod EU-skeptikerneMan skal blandt andet kunne skære i den økonomiske EU-støtte eller helt tilbageholde betalinger, hvis der sker overtrædelser, og det bakkede et flertal af europaparlamentarikerne op om i sidst måned.
- Det er klogt, at man nu vil lave den kobling, for man skal yde for at kunne nyde.
Og det er klart, at Orban skal overholde reglerne, siger Pernille Weiss.
- Jeg forventer, at det kommer til at ske nu, og at han retter ind og ruller sine udemokratiske initiativer tilbage.
Gør han ikke det, så er nok - også for mig.
Den tyske kansler, Angela Merkels, CDU-parti sidder også i samme gruppe i Europa-Parlamentet som Viktor Orbans Fidesz.
Orban er en kræmmerHun vil ikke udelukke, at Fidesz på sigt kan blive ekskluderet fra den konservative EPP-gruppe, hvor partiet i dag har 14 medlemmer.
- Hvis ikke man er klar til at tage konsekvenserne af det på et givent tidspunkt, så er det jo indholdsløst.
Men det skal i sagens natur undgås, siger hun.
Pernille Weiss forventer da også, at Viktor Orban vil rette ind, hvis han kan blive straffet økonomisk for sin politiske kurs.
- Hver eneste gang, at man har presset Orban på pengepungen, har han rettet ind.
Han er en kræmmer for sit land, og han har jo også selv valgt at blive i EPP, fordi han kan få noget ud af det, siger hun.
- Han er god til at læse skriften på væggen, og han skal nok rette ind.
FacebookTwitterKopier linkEmner:EU|Ungarn|Viktor Orbán (politiker)|Europa-Kommissionen|EU-forhold




https://www.dr.dk/nyheder/indland/styrelse-advarer-laeger-om-maeslinger

IndlandStyrelse advarer læger om mæslingerTo danskere blev smittet efter ophold i skiområde.
Styrelsen for Patientsikkerhed forventer, at der kan komme flere.
Flere danskere er vendt hjem fra skisportsområdet Val Thorens, smittet med mæslinger.
18.
feb.
2019 kl.
17.
41Bemærk: artiklen er mere end 30 dage gammelLæs opStyrelsen for Patientsikkerhed har mandag udsendt et brev til landets praktiserende læger og vagtlæger om at være ekstra opmærksomme på mæslingesmitte i den kommende tid.
Det oplyser styrelsen i en pressemeddelelse mandag.
Flere danskere kan nemlig vende hjem fra vinterferie i det franske skiområde Val Thorens med mæslinger i bagagen.
Det populære område er i øjeblikket ramt af et udbrud af mæslinger, og i sidste uge kom det frem, at to danskere var blevet smittet efter ophold i området.
Forventer flere tilfældeStyrelsen for Patientsikkerhed og Statens Seruminstitut forventer derfor, at der i den kommende periode kan blive påvist flere tilfælde af mæslinger, når danskerne vender hjem fra ferien.
- Er man blevet syg med mæslinger, minder de første symptomer som regel om en forkølelse eller influenza.
- Fordi de fleste danskere enten har haft mæslinger eller er vaccinerede, er det ikke så tit, man ser mæslinger herhjemme, og som læge vil man derfor som regel ikke mistænke mæslinger som det første, siger Bente Møller, overlæge og sektionsleder i Styrelsen for Patientsikkerhed, i pressemeddelelsen.
Læs også:Har du haft mæslinger?
Sådan ved du om du eller dine børn er immuneBrevet er udsendt til praktiserende læger, vagtlæger og akuttelefonen 1813 og indeholder blandt andet information om prøvetagning, diagnostik og behandling.
De fleste danskere er i dag vaccineret eller har haft mæslinger og er derfor immune.
Små børn i særlig risikoDog er små børn, der endnu ikke har fået vaccinen, i særlig risiko.
Det samme gælder danskere født mellem 1975 og 1986.
En større andel af dem er ikke vaccineret eller har været smittet.
Styrelsen oplyser, at hvis man har symptomer på mæslinger og ikke er vaccineret eller har haft sygdommen, skal man ringe til sin læge.
Man skal ikke møde op uanmeldt, da mæslinger er meget smitsomt.
Man kan derfor risikere at smitte andre i venteværelset.
Det er dog vigtigt at kontakte lægen hurtigst muligt.
- Er man blevet smittet med mæslinger, kan lægen vaccinere i op til 72 timer, efter at man er blevet smittet, og der kan gives antistoffer op til seks døgn efter smittetidspunktet.
- Derfor er det vigtigt, at man ringer til lægen hurtigt, hvis man har mistanke om, at man kan være smittet, siger Bente Møller i pressemeddelelsen.
/ritzau/FacebookTwitterKopier linkEmner:Styrelsen for Patientsikkerhed|Sygdomme og lidelser|Børnesygdomme|Statens Serum Institut|Frankrig




https://www.dr.dk/nyheder/regionale/fyn/kraeftramte-lars-hoegh-udsigterne-min-overlevelse-var-ikke-saa-store-men-de-er

FynKræftramte Lars Høgh: 'Udsigterne for min overlevelse var ikke så store, men de er klart større nu'Lars Høgh blev søndag hyldet af de trofaste OB-fans, da han fik en mur på Odense Stadion.
Lars Høgh fortæller om sit helbred.
Uddrag fra Fodboldmagasinet, DR Sporten søndag den 17/2-2019.
Af Anne Mette Dam Thrane og Mads Thyrsted Laursen18.
feb.
2019 kl.
16.
23 | opdateret 19.
feb.
2019 kl.
08.
13Bemærk: artiklen er mere end 30 dage gammelLæs op- Det er kæmpestort at se så mange, der dukker op i dag, som også har støttet mig undervejs i en lidt svær tid.
Sådan lød det fra den fynske målmandslegende Lars Høgh, der blev hyldet før superligakampen på hjemmebanen i Odense mod Vejle i går.
- Jeg fik kemo i torsdags, og jeg er sådan lidt groggy i mit hoved, men ellers har jeg det fint, sagde Lars Høgh.
I sommer oplyste DBU, at Lars Høgh var ramt af kræft og derfor måtte drosle ned på sin målmandstræning med blandt andet fodboldlandsholdet.
- Udsigterne for min overlevelse var ikke så store, men de er klart større nu, og jeg har det godt, sagde den fynske målmandslegende.
Hyldes med en murEt fast tilråb på Odense Stadion i mere end tre årtier rettet mod målmanden kunne også høres søndag.
- 1-2-3 Høghen er en mur, sang OB's fans.
Det er en periode af mit liv, som ligger mange år tilbage, men som jeg også er stolt af.
Lars HøghMen at Høgh er en mur, er ikke længere kun noget, man kan synge om på Odense Stadion.
Søndag hyldede klubben nemlig sin største spiller gennem tiderne ved at indvie en fysisk mur bag Richard Møller Nielsen-tribunen med billeder af Lars Høgh som en hyldest til legenden.
- Det er en periode af mit liv, som ligger mange år tilbage, men som jeg også er stolt af, siger Lars Høgh.
2019 er desuden jubilæumsår for miraklet i Madrid.
Flere af heltene, der sendte Real Madrid ud af UEFA-cuppen en decemberdag for 25 år siden, var mødt op og blev hyldet af OB's fans, sammen med den legendariske mur i målet.
Se muren, som Lars Høgh blev hyldet med på Odense Stadion.
Uddrag fra Fodboldmagasinet, DR Sporten den 17/2-2019.
Mere end spil på banenDet var en glad og taknemmelig Lars Høgh, der stod foran fansene i Odense søndag.
- Fansene betyder sindssygt meget for os spillere, og det får man måske ikke altid udtrykt.
Der er så meget magt og power i det.
Og de gode energier, der bliver sendt her, bekræfter det bare, sagde en glad Lars Høgh.
Fodboldverdenen kan noget specielt, fordi der er så mange følelser involveret, mener Lars Høgh.
- Det gør mig sindssygt glad, fordi det er det, jeg arbejder med: At fodbolden kan mere end det fine spil, vi ser på banen.
Lars Høgh har med sine 817 kampe spillet flest gange for OB nogensinde.
FacebookTwitterKopier linkEmner:Richard Møller Nielsen (Fodboldtræner)|Odense Boldklub|Odense Stadion|Fodbold|Odense




https://www.dr.dk/nyheder/udland/syv-mister-livet-i-indisk-menneskejagt-paa-bagmaend-til-stort-angreb

UdlandSyv mister livet i indisk menneskejagt på bagmænd til stort angreb40 indiske politifolk blev dræbt i sidste uges selvmordsangreb på en konvoj.
Huset, hvor militante gemte sig, er i brand efter den lange skudduel.
Af Andreas Lindqvist18.
feb.
2019 kl.
16.
03Bemærk: artiklen er mere end 30 dage gammelLæs opFire indiske soldater, to militante og en civil har mistet livet i en 12 timer lang skudduel i den indisk-kontrollerede del af Kashmir.
Kampen kommer i kølvandet på sidste uges angreb på en konvoj af indiske politibusser, som menes at være gennemført af en enlig selvmordsbomber med en lastbil fuld af eksplosiver.
40 betjente døde i angrebet.
Siden har Indien været i gang med en større menneskejagt på de ansvarlige, som menes at være fra den Pakistan-baserede islamistiske gruppe Jaish-e-Mohammed.
Den nyeste træfning fandt sted, da indiske soldater gennemsøgte en landsby i Pulwama-distriktet.
Ildkampen skete i nærheden af Pulwama.
- Som eftersøgningerne fortsatte, skød terrorister hensynsløst på eftersøgningsholdet fra et hus.
I de første skudsalver fik fire soldater og en civil dødelige skudsår, lyder det fra indisk politi ifølge The Guardian.
Hjemkalder diplomaterDen dræbte civile var angiveligt ejer af huset.
De to militante, hvoraf en skal være pakistansk statsborger, blev dræbt under den efterfølgende ildkamp.
Indien mener at Pakistan er medskyldig i angrebet og har hjemkaldt sin øverste diplomat i landet, imens premierministeren, Narendra Modi, har lovet gengældelsesangreb.
Pakistan afviser enhver rolle i angrebet, som er det værste siden 1989, og har også hjemkaldt sin ambassadør.
Angrebet på en buskonvoj torsdag kostede mindst 40 livet.
De to atommagter har skændtes om Kashmir siden Indiens deling i 1947, hvor Kashmir blev delt mellem Indien og Pakistan.
Begge parter mener, at Kashmir hører under dem, men hver især kontrollerer de kun dele af området.
Det seneste store angreb på indiske styrker i området var i 2016, hvor 19 politifolk blev dræbt.
Efterfølgende sendte Indien soldater over de facto-grænsen mellem indisk og pakistansk Kashmir for at angribe militærposter.
FacebookTwitterKopier linkEmner:Narendra Modi (politiker)|Indien|Pakistan|The Guardian|Soldater




https://www.dr.dk/nyheder/indland/flygtninge-frygter-ny-udlaendingepolitik-folk-vil-ikke-sende-deres-boern-i-skole

IndlandFlygtninge frygter ny udlændingepolitik: 'Folk vil ikke sende deres børn i skole'25.
500 personer på ny liste kan blive sendt tilbage som følge af paradigmeskifte.
(Arkivfoto) Regeringen, Dansk Folkeparti og Socialdemokratiet er blevet enige om at flytte fokus fra integration til hjemsendelser af flygtninge.
Af Theis Lange Olsen18.
feb.
2019 kl.
16.
32Bemærk: artiklen er mere end 30 dage gammelLæs opDet skaber frygt og angst blandt flygtninge i Danmark, at det såkaldte paradigmeskifte i udlændingepolitikken er ved at blive rullet ud.
Paradigmeskiftet betyder kort fortalt, at der fremover kommer langt mere fokus på at sende flygtninge og familiesammenførte hjem i stedet for at integrere dem her i landet.
Læs også:Ny lov i udlændingepolitik kan koste erhvervslivet 8.
700 ansatteMålgruppen for det nye hjemsendelsesprogram er flygtninge og familiesammenførte til flygtninge, der er indvandret til Danmark inden for de seneste fem år og var mindst 18 år, da de kom til landet.
Den gruppe vil udgøre lidt over 25.
500 personer, hvis reglerne havde været gældende 1.
juli 2018.
Og knap 8.
700 af dem var ifølge Udlændinge- og Integrationsministeriet i arbejde i sommeren 2018, skriver Mandag Morgen.
- Forskel er listenIfølge Dansk Flygtningehjælp har de udlændingepolitiske stramninger skabt stor usikkerhed og afmagt blandt mange flygtninge i Danmark.
- Det gør dem utrygge og sårbare, at de bliver sat på stand-by - så at sige ved siden af samfundet.
De har svært ved gå i gang med noget.
Det har store personlige konsekvenser at blive puttet på sådan en liste, siger Josefine Fock, direktør for integration i Dansk Flygtningehjælp, der baserer sine vurderinger på en ny rapport.
OPHOLDSTILLADELSE SOM FLYGTNINGUdlændingestyrelsen kan inddrage eller nægte at forlænge en tidsbegrænset opholdstilladelse, hvis grundlaget for den var urigtigt eller ikke længere er til stede.
Det kan for eksempel være tilfældet, hvis Udlændingestyrelsen vurderer, at man ikke længere risikerer forfølgelse, hvis man vender tilbage til hjemlandet.
Det kan ske, hvis for eksempel de generelle forhold i hjemlandet har ændret sig på en sådan måde, at man ikke længere har brug for beskyttelse, for eksempel som følge af et magtskifte.
Kilde: Udlændingestyrelsen.
Men det er jo ikke nyt, at de som flygtninge er her midlertidigt, så hvad er den store forskel?
- Forskellen er, at man nu sætter dem på en liste.
At bede folk om at leve i sådan en usikker position, hvor de decideret puttes på en liste, gør dem udsatte og betyder, at de ikke kan have et ordentligt liv.
Der er ikke mange eksperter, der tror, at det her paradigmeskifte får stor betydning i forhold til inddragelse af opholdstilladelser for flygtninge, og vi kan jo stadig ikke sende folk hjem til krigszoner, så hvad er problemet?
- Vi kan bare konstatere, at det her gør folk mere utrygge.
De bliver usikre på, om de kan sendes hjem.
Det er nogle af de spørgsmål, vi får.
Og vi siger, at "nej, I bliver ikke sendt tilbage, for vi kan ikke sende tilbage til en krigszone".
Men det skaber stor usikkerhed og frygt her og nu.
Josefine Fock fortæller om et nyligt møde med en syrisk kvinde:- Hun har fået opholdstilladelse og står ikke til at blive sendt tilbage, men hun kan ikke se noget formål med at gå i gang med noget som helst, eller at hendes børn skal gå i dansk folkeskole, fordi hun føler sig forfærdeligt utryg og er bange for at blive sendt tilbage i morgen.
- Jeg kan bare sige til hende, at det skal hun ikke være, og at hun skal prøve at få et arbejde og lære dansk.
Men de kan ikke se noget perspektiv i det.
Og det er svært at tage følelsen af angst bort fra folk, siger Josefine Fock, der er tidligere folketingsmedlem for Alternativet.
FN kræver klarhedParadigmeskiftet blev aftalt af regeringen og Dansk Folkeparti i forbindelse med finanslovsaftalen for 2019 og står til at blive vedtaget i Folketinget på torsdag.
Vi kan bare konstatere, at det her gør folk mere utrygge.
De bliver usikre på, om de kan sendes hjemJosefin FockDet betyder blandt andet, at tilknytning til Danmark i form af arbejde, deltagelse i foreningsliv og danskkundskaber fremover skal betyde så lidt som muligt i forbindelse med en vurdering af, om en flygtning skal have forlænget sin opholdstilladelse.
Men i FN-organisationen UNHCR mener deres regionale repræsentant i Nordeuropa, Henrik Nordentoft, at lovforslaget er uklart og ikke definerer, hvad der reelt kan få betydning for, at folk sendes tilbage.
- Det bør være nemmere at forstå, hvilke tanker der er om inddragelse af opholdstilladelser.
Når politikerne taler om at gå til grænsen af konventionerne, så er det ikke klart defineret, hvilke hensyn man vil tage til sikkerhedssituationen i de forskellige lande.
Den klarhed er vigtig, siger Henrik Nordentoft.
Han mener, at det må stå fuldstændig klart, at inddragelse af en opholdstilladelse kun kan finde sted, når der er tale om meget betydelige og vedvarende ændringer i sikkerhedsforholdene i hjemlandet, så det ikke længere er forbundet med fare at vende tilbage.
Udlændinge- og integrationsminister Inger Støjberg (V) slår fast, at Danmark ikke kommer til at sende flygtninge tilbage til et usikkert land.
- Man skal selvfølgelig være her, lige så længe man har et beskyttelsesbehov.
Men hvis man ikke længere har brug for det, så skal man hjem og genopbygge sit land, siger hun.
FacebookTwitterKopier linkEmner:Inger Støjberg (politiker)|Venstre|Udlændingepolitik|Flygtninge og asylansøgere|Udlændinge- og Integrationsministeriet




https://www.dr.dk/nyheder/viden/teknologi/astronauter-laver-affald-om-til-vaerktoej-med-saerlig-3d-printer

TeknologiAstronauter laver affald om til værktøj med særlig 3D-printerDen Internationale Rumstation har fået en 3D-printer, der kun bruger skum og plastikposer til at printe alt fra værktøj til bestik.
Rumfartøjet Cygnus, da den ankommer til Den Internationale Rumstation.
Med sig har Cygnus 3D-printeren Refabricator, der skal hjælpe astronauterne ombord på rumstationen.
(© Nasa)Af Pernille Kjeldgaard Kristensen18.
feb.
2019 kl.
16.
00Bemærk: artiklen er mere end 30 dage gammelLæs opNår astronauterne er i kredsløb om Jorden på Den Internationale Rumstation, kaldet ISS, er det ærgerligt, hvis de står og mangler et vigtigt stykke værktøj.
Der kan nemlig gå flere måneder før en ny sending med ting kommer fra Jorden.
Men det problem er måske blevet løst nu.
I slutningen af november ankom rumfartøjet Cygnus nemlig med en ny varesending til ISS - og her var maskinen Refabricator ombord.
Refabricator er en 3D-printer, der kan printe alverdens redskaber.
Det særlige er, at printeren er den første, der selv kan lave det materiale, som den skal bruge til at printe - og så kan den genbruge ting, der allerede er printet.
Forsiden af Refabricator.
Og den evne er vigtig, når man skal på missioner, der er endnu længere væk, end i kredsløb om Jorden.
- Vi kan erstatte mange ting, vi mangler, når vi er i kredsløb over Jorden.
Vi får det bare leveret på en materiale-mission.
Men når man er i det ydre rum, har man ikke den mulighed.
Man skal derfor have evnen til at lave alle de dele, man kan få brug for, uden at have et stort lager af printer-materiale, siger Niki Werkheiser i en NASA-video om Refabricator.
Hun er NASA's In-Space Manufacturing Manager ved Marchall Space Flight Center.
Skum og poser bliver til bestik3D-printeren er på størrelse med et mini-køleskab, og den kan derfor sagtens være på rumstationen, hvor pladsen helst skal udnyttes optimalt.
3D-printeren laver redskaberne i plastik, der kan printes af skum og plastikposer.
Der er masser af skum og plastikposer med sendingerne til ISS, og det kan astronauterne alligevel ikke bruge til noget.
Læs også:Dansk rumprojekt er landet på ISSMed den nye Refabricator behøver astronauterne derfor ikke opbevare ekstra printer-materiale, fordi de nu selv kan lave materialet af plastik-affaldet.
Forskere skal undersøge printEfter et ophold på 81 dage forlod rumfartøjet Cygnus igen ISS og satte kurs mod Jorden.
Rumfartøjet leverede cirka 3,3 ton livsvigtige forsyninger og videnskabeligt udstyr til ISS.
Refabricators mission slutter endeligt i marts 2019, hvor forskere vil have undersøgt det materiale, som Refabricaor har arbejdet med.
Det er nemlig Refabricators første tur i rummet, og det skal tjekkes, om materialet, som der genbruges til at printe, kan holde strukturen og bevare styrken.
Derfor skal der printes, genbruges og printes hele syv gange af det samme materiale på ISS, før forskerne kan undersøge tilstanden endeligt.
FacebookTwitterKopier linkEmner:Den Internationale Rumstation|ISS|Videnskab|NASA




https://www.dr.dk/nyheder/regionale/nordjylland/18-aarig-elev-faengslet-trusler-mod-gymnasium

Nordjylland18-årig elev fængslet for trusler mod gymnasium En elev på Aalborg Katedralskole er foreløbigt blevet varetægtsfængslet i 14 dage for trusler.
En 18-årig studerende på Aalborg Katedralskole blev onsdag i sidste uge fængslet sigtet for at have fremsat alvorlige trusler mod skolen og en af dens ansatte.
Af Klaus Videbæk18.
feb.
2019 kl.
15.
33Bemærk: artiklen er mere end 30 dage gammelLæs opEn 18-årig elev fra Aalborg Katedralskole sidder lige nu varetægtsfængslet for trusler fremsat mod skolen og en navngiven person, der er ansat på stedet.
Det oplyser Nordjyllands Politi her til eftermiddag.
Politiet modtog en anmeldelse fra Aalborg Katedralskole allerede 6.
februar, men man var i første omgang ikke klar over, hvem afsenderen af truslerne var, da de blev fremsat anonymt i et åbent Google-dokument i forbindelse med det lokale skoleblad.
Først onsdag den 13.
februar kunne politiet foretage en anholdelse, som man så i dag har valgt at fortælle offentligheden om.
- Vi finder frem til en 18-årig mand, der er blevet anholdt og fremstillet i grundlovsforhør, hvor han så er blevet fængslet i 14 dage, siger Frank Olsen, vicepolitiinspektør ved Nordjyllands Politi.
Trussel mod rektorFrank Olsen ønsker ikke at uddybe, hvad truslerne præcist indebærer.
- Men det er nogle ret grove trusler, der er rettet mod selve gymnasiet og mod en navngiven person ansat på skolen, siger han.
Ifølge Christian Warming, rektor på Aalborg Katedralskole, var truslerne rettet specifikt mod ham.
- Det var en trussel mod mig, siger han.
Han tager situationen med ro, men er samtidig ked af sagen.
- Det er rigtig ærgerligt, for vi forsøger at lære eleverne at passe på, når de bevæger sig på nettet, og at det kan have meget store konsekvenser, hvis man ikke tænker sig om, siger Christian Warming.
Læs også:Rosa truede med skoleskyderi og blev anholdt: 'Jeg kunne aldrig finde på at gøre sådan noget'Han forstår imidlertid godt, at politiet har foretaget anholdelse.
- De tager det på ordet, og det skal man også, for man kan ikke vide, hvad der er tænkt, siger Christian Warming.
Den unge mand er foreløbigt fængslet frem til 28.
februar.
FacebookTwitterKopier linkEmner:Kriminalitet|Aalborg|Nordjyllands Politi|Politi|Jylland




https://www.dr.dk/nyheder/kultur/film/flere-end-850000-har-vaeret-i-biografen-ternet-ninja-er-den-mest-sete-danske

Film og serierFlere end 850.
000 har været i biografen: 'Ternet Ninja' er den mest sete danske film i dette årtusindeAnimationsfilmen er samtidig den 11.
bedst sælgende danske film nogensinde.
'Ternet Ninja' havde premiere juledag sidste år.
(© Nordisk Film)Af Marie Ravn Nielsen og Kasper Madsbøll Christensen18.
feb.
2019 kl.
15.
21Bemærk: artiklen er mere end 30 dage gammelLæs opHar du været i biffen for at se Anders Matthesens biografsucces 'Ternet Ninja'?
Så er du langt fra den eneste.
Der er nemlig rekordmange danskere, der har købt billet til filmen om drengen Aske og hans ternede ven.
Filmen har solgt intet mindre end 857.
818 biografbilletter - indtil videre - og dermed er 'Ternet Ninja' den bedst sælgende danske film i dette årtusinde.
Det viser DFI's oversigt over de aktuelle biograftal.
Dermed slår den komedien 'Klovn The Movie' fra 2010, der indtil i dag har siddet på rekorden med sine knap 839.
000 billetter.
'Ternet Ninja' er oprindeligt en børnebog af netop Anders Matthesen, der her ses på bogmesse i 2016.
I filmen lægger han i øvrigt selv stemme til næsten alle rollerne, og han har både instrueret filmen, skrevet manuskriptet og komponeret musikken.
Ekspert: Den rummer det heleDR's filmekspert, Per Juul Carlsen, vurderer, at 'Ternet Ninja's store succes skyldes 'en imponerende stramt fortalt historie'.
Den rummer mere eller mindre det hele, lige fra et rædselsvækkende mord over politiske ukorrektheder til en sund morale.
Per Juul Carlsen, filmekspert og anmelder- Den er langt mere gennemarbejdet, end vi er vant til at se det i danske børnefilm og komedier.
- Den rummer mere eller mindre det hele, lige fra et rædselsvækkende mord over politiske ukorrektheder til en sund morale.
Og det er fortalt med så meget action, drama og humor, at alle, fra børn til oldinge, vil se den – også gerne flere gange, mener Per Juul Carlsen.
'Ternet Ninja' havde premiere juledag sidste år, og rekorden er dermed opnået på under to måneder.
De bedst sælgende danske film1'Olsen Banden ser rødt' (1.
201.
669)2'Olsen Banden derudad' (1.
044.
801)3'Olsen Banden går i krig' (1.
005.
759)4'Op på fars hat' (953.
743)5'Åndernes hus' (940.
700)6'Olsen Banden overgiver sig aldrig' (934.
878)7'Midt om natten' (922.
023)8'Familien Gyldenkål sprænger banken' (905.
332)9'Far til fire i byen' (877.
839)10'Krummerne' (859.
383)11'Ternet Ninja' (857.
818)12'Den eneste ene' (843.
472)13'Klovn the Movie' (838.
881)Kilde: DFIFacebookTwitterKopier linkEmner:Anders Matthesen (komiker)|Humor




https://www.dr.dk/nyheder/penge/hent-film-og-serier-paa-faa-minutter-fem-svar-om-fremtidens-5g-netvaerk

PengeHent film og serier på få minutter: Fem svar om fremtidens 5G-netværk'Det bliver som at have fibernet i lommen', fortæller forsker om fremtidens mobile internet.
- Jeg vil tro, vi snakker om minutter.
Det kommer til at gå lynende hurtigt.
Op til 10 gigabit per sekund, siger Preben Mogensen, der er professor i trådløs kommunikation, om det nye 5G-netværk.
Af Alexander Hecklen18.
feb.
2019 kl.
15.
54Bemærk: artiklen er mere end 30 dage gammelLæs opHvis du synes, forbindelsen hoster og hakker, når du ser film via mobilt internet på telefonen, så er der i fremtiden måske hjælp at hente.
I dag har energi-, forsynings- og klimaminister Lars Christian Lilleholt (V) fremlagt regeringens køreplan for det kommende mobile datanetværk, 5G, der i fremtiden skal sende trådløs data til mobilkunderne.
Men den nye teknologi kan bruges til meget mere end blot Netflix og hurtig internetadgang på mobilen.
Der bliver tale om en revolution i form af lynhurtigt mobilt internet, når 5G rulles ud.
Det fortæller Preben Mogensen, der som professor i trådløs kommunikation ved Aalborg Universitet har været med til at komme med forslag til regeringens handlingsplan.
- Hver gang, vi går fra den ene generation til den næste generation, så taler vi om en revolution.
Det gjorde vi også, dengang vi gik fra 2G til 3G og fra 3G til 4G.
5G er det næste naturlige skridt, siger han.
Her kan du gennem fem nedslagspunkter få overblik over, hvad forventningerne til den nye teknologi er.
1Hvornår kommer det?
Fra og med 2020 har regeringen en ambition om, at det første spadstik til 5G skal tages.
Men det er ikke sådan, at udrulningen sker fra den ene dag til den anden dag, fortæller forskeren.
- Vi skal regne med, at det bliver en rejse, der starter i 2020, og så kommer det til at tage en del år, før vi får fuld udnyttelse af alle mulighederne, 5G har i sig, siger han.
Der er især tale om en lang indfasning, fordi der først skal bygges nye master og antenner til 5G.
- Der skal investeres mange penge, så vi skal ikke regne med, at det sker fra den ene dag til den anden, siger han.
2Hvor hurtigt bliver det?
Springet fra 4G til 5G er mindst lige så vildt, som da vi skiftede fra 3G til 4G.
I fremtiden kan en spillefilm i god kvalitet eksempelvis kunne hentes på få minutter, fortæller Preben Mogensen- Jeg vil tro, vi snakker om minutter.
Det kommer til at gå lynende hurtigt.
Op til 10 gigabit per sekund, siger han.
Ifølge forskeren kan 5G sammenlignes med, at din forbindelse på telefonen i fremtiden kommer til at konkurrere i hastighed med forbindelser, der i dag kræver, at man graver store fiberkabler ned i jorden.
- Det bliver som at have fibernet i lommen.
Så man kommer til at have den samme opfattelse af 5G, som man har, når man er på fiber derhjemme, siger han.
3Skal du have en ny mobil?
5G kommer som med meget andet ny teknologi til at betyde, at vi som forbrugere skal bruge penge på nye apperater.
Det kan godt være, at du lige har købt en ny, lækker mobil, men den kommer du ikke til at kunne hente film med gennem en 5G-forbindelse, fortæller Preben Mogensen.
- Du skal ud at have en ny telefon.
De forskellige producenter har hver især en plan for, hvornår de kommer til til at levere en telefon, der understøtter 5G, siger han.
4Hvad kan det bruges til?
Alt i alt kan 5G med forbrugerøjne måske ligne mere af det samme - bare hurtigere og bedre.
Men 5G kan bruges til meget mere, end de tidligere generationer af mobilt internet, fortæller Preben Mogensen.
Den egentlige nyskabelse findes i, at den nye teknologi i langt højere grad kan bruges til at styre og kontrollere maskiner og industri.
- Det betyder, vi kan lade selvkørende biler styre over 5G-netværk, og det betyder også, at vi kan gå direkte ud i industriel produktion, fjerne kablerne og så lade et 5G-netværk overtage kommunikationen, siger han.
Hvis man spiller online computerspil, besøger tunge internetsider eller styrer en trådløs drone, så er det især 5G-netværkets evne til svare lynhurtigt, som er vigtig.
Hvor den såkaldte datarate har betydning for, hvor hurtigt du kan hente en film ned, så er det her den forbedrede responstid, der gør 5G-teknologien attraktiv, forklarer forskeren.
Især når det gælder muligherne for at kunne kappe kabler til fremtidens maskiner og i stedet bruge mobilt netværk, forklarer Preben Mogensen.
- Her er responstiden væsentligt vigtigere end dataraten, siger han.
Fremtidens 5G-netværk kan få betydning for en lang række områder.
5Hvor dyrt bliver det?
Træerne vokser dog ikke ind i himlen.
Ligesom du skal have en ny mobil, så skal telesselskaberne også bruge en masse penge på den nye teknologi.
På nuværennde tidspunkt er det svært at vurdere, præcis hvordan det nye netværk vil påvirke abonnementspriser i fremtiden.
Men det kan ikke undgå at gøre ondt i pengepungen hos forbrugerne, hvis man sværger til det nyeste og hurtigste internet på markedet, forklarer Preben Mogensen.
- Masterne skal stå tættere, end det vi kender i dag, og der skal investeres en masse penge i udbygningen af det her 5G-netværk, siger han.
Det bliver dog i sidste ende nok mere erhvervskunder, som i fremtiden skal lægge de fleste penge på bordet for at kunne gøre brug af de nye muligheder med 5G, vurderer han.
- Når vi taler om selvkørende biler, droner og anden industriel automatition, hvor det er enormt vigtigt, at der er en garanteret kvalitet i dataforbindelsen, vil jeg forvente, at virksomheder kommer til at betale mere, lyder det fra professor Preben Mogensen.
FacebookTwitterKopier linkEmner:Lars Christian Lilleholt (politiker)|Venstre|Teknologi|Videnskab|Netflix




https://www.dr.dk/sporten/tennis/wozniacki-traekker-sig-med-sygdom-fra-turnering

TennisWozniacki trækker sig med sygdom fra turneringHeller ikke WTA-turneringen i Dubai får deltagelse af Caroline Wozniacki, som på ny trækker sig med sygdom.
Caroline Wozniacki stiller ikke til start i Dubai.
18.
feb.
2019 kl.
15.
16 | opdateret 18.
feb.
2019 kl.
15.
32Bemærk: artiklen er mere end 30 dage gammelLæs opCaroline Wozniacki måtte trække sig på grund af sygdom i sidste uges Qatar Open.
Og igen i denne uge må den danske tennisspiller melde fra til en turnering.
Ifølge TV2 Sport stiller Caroline Wozniacki nemlig ikke til start i WTA-turneringen i Dubai.
Caroline Wozniacki har dermed stadig ikke spillet en kamp, siden hun blev slået ud i tredje runde i Australian Open midt i januar.
Læs også:Wozniacki: 'Min gigtsygdom tærer på mig mentalt'Mandag skulle hun have mødt den 28-årige schweizer Stefanie Vögele, der ligger nummer 83 på verdensranglisten.
Ifølge hendes bror, Patrik Wozniacki, er årsagen den samme virus, som også tvang hende til afbud fra turneringen i Qatar i sidste uge.
Den fremkalder stadig hosten og problemer med at løbe og få pulsen op.
- Hun prøvede at varme op og tog så beslutningen om, at hun ikke kunne spille kampen.
- Hun vil spille på højeste niveau og mod de bedste, og hun vil derfor ikke stille op, når der var en risiko for, at hun ikke kan gennemføre kampen, siger Patrik Wozniacki til TV2 Sport.
Meddelelsen kom, omkring en time før Wozniacki skulle have været i kamp med start klokken 16.
/ritzau/FacebookTwitterKopier linkEmner:Caroline Wozniacki (tennisspiller)|Tennis|TV 2 (tv-kanal)|TV 2 Sport|Dubai




https://www.dr.dk/sporten/fodbold/superliga/ebbe-sand-efter-traener-fyring-nu-skal-spillerne-vise-de-er-gode-nok

SuperligaEbbe Sand efter træner-fyring: Nu skal spillerne vise, at de er gode nokEfter cheftræner Alexander Zornigers afsked har Brøndby IF nu planen klar for en afløser.
Ebbe Sand har fremtidsplanen klar, siger han til DR Nyheder.
Af Mads Korsager Nielsen18.
feb.
2019 kl.
14.
03Bemærk: artiklen er mere end 30 dage gammelLæs opSuperligaklubben Brøndby IF har fyret cheftræner Alexander Zorniger på grund af manglende resultater.
Nu er det spillernes tur til at vise, at de kan leve op til de forventninger, som kvalitet og pris berettiger til, siger sportsdirektøren.
- Jeg håber bestemt også, at vi fra spillerne ser den rette reaktion nu, siger Ebbe Sand.
Farvel med håndtrykMandag meddelte Brøndby IF, at den tyske cheftræner Alexander Zorniger er fyret efter en periode med manglende sportslige resultater.
Senest søndag, hvor Brøndby tabte til oprykkerne fra Esbjerg.
Under et pressemøde på Brøndby Stadion sagde Alexander Zorniger farvel til fans og kolleger, gav hånd til alle de fremmødte, tog sin jakke og forlod loungen.
Har fremtidsplan klarIfølge sportsdirektør Ebbe Sand har Zorniger medvirket til at indføre tysk jerndisciplin i klubben, men nu er det spillernes tur til at levere varen.
- Det handler selvfølgelig også om, at spillerne nu tager et skridt op og viser, at de har kvaliteten og potentialet, siger Ebbe Sand.
Fodboldklubben vil senest onsdag præsentere, hvem der foreløbigt skal stå i spidsen for Superligaens nummer fire.
Samtidig arbejder ledelsen med sportsdirektør Ebbe Sand i spidsen videre på at finde Zornigers afløser.
Her har man faktisk allerede kontakt til en mulig afløser, afslører Ebbe Sand.
- Planen er klar.
Vi har kontakt til én, ja, siger Ebbe Sand til DR Nyheder.
Sportsdirektøren vil dog endnu ikke løfte sløret for, hvilke emner klubben har kontakt til.
FacebookTwitterKopier linkEmner:Brøndby IF|Brøndby|Fodbold|Brøndby Stadion|Esbjerg




https://www.dr.dk/nyheder/regionale/oestjylland/aarets-michelinstjerner-bliver-foerste-gang-uddelt-fra-provinsen-et

ØstjyllandÅrets Michelinstjerner bliver for første gang uddelt fra provinsen: Et kæmpe skulderklap til AarhusAarhus Kommune bruger omkring en halv million kroner, når de fornemme Michelinstjerner i aften bliver uddelt til hele Norden.
Wassim Hallal er kok på Frederikshøj Kro.
I Michelins Nordic Guide 2018 fik de fire aarhusianske restauranter Frederikshøj, Gastromé, Substans og Domestic tildelt en Michelin-stjerne.
I alt fik 26 danske restauranter i 2018 stjerner.
Af Sofie Møller Themsen og Sarah Friis Elkjær18.
feb.
2019 kl.
14.
32Bemærk: artiklen er mere end 30 dage gammelLæs opEn gastronomisk hyldest til byen.
Det er, hvad Aarhus kan bryste sig af, når årets Michelinfest bliver holdt i musikhuset i Smilets By.
Det er nemlig første gang i hele Norden, at de prestigefyldte, franske Michelin-stjerner til gourmetmad bliver uddelt uden for en hovedstad, når afsløringen af Guide Nordic Countries 2019 bliver holdt i aften.
De eftertragtede stjerner I Guide Michelin får maden karakterer ved hjælp af stjerner.
Tre stjerner i Guide Michelin betyder, at en restaurant er 'værd at rejse efter'.
To stjerner betyder, at restauranten er 'en omvej værd'.
En stjerne betyder, at det er en 'rigtig god restaurant i sin kategori'.
Vurdering af service, atmosfære og øvrige indtryk belønnes med korslagt bestik.
I Danmark blev den første stjerne i Guide Michelin tildelt i 1983.
Kilde: MichelinDet vil få en betydning for den opmærksomhed, der er på gastronomien hos byens og områdets restauranter, siger Anna Lund, der er direktør for Food-Aarhus, som er en samarbejdsorganisation for nordisk gastronomi.
- En Michelinfejring er med til at blåstemple den gastronomi, man har i et område.
Det understreger den udvikling, der har været i Aarhus, og slår en stor, fed streg under, at man ikke behøver at tage toget hele vejen til København for at få en topoplevelse, siger hun.
Succes drypper på alleDesuden behøver aarhusianerne ikke at bestille et bord på de dyre Michelinrestauranter for at mærke en forskel, mener Anna Lund.
Michelinuddelingen smitter nemlig af på det resterende restaurantmiljø og de fødevarer, som forbrugerne kan købe i supermarkedet.
- Det er klart, at andre, der laver mad professionelt i kantiner, restauranter og cafeer, holder øje med, hvad kokkene gør og lader sig inspirere af det, så derfor har det en konkret betydning, siger Anna Lund.
Når det regner på præsten, drypper det på degnen.
Det er i hvert fald sandt for Jens Skovgaard Pedersen, der er ejer og grundlægger af Cold Hand Winery i Læsten uden for Randers.
Han skal levere boblerne til aftenens prisuddeling i Musikhuset.
Koster kommunen knap en halv million kronerDet er ikke gratis at få et event som Michelinuddelingen til byen.
Aarhus Kommune har valgt at bruge cirka 450.
000 kroner på aftenens to Michelin-arrangementer.
Det er selve prisuddelingen i musikhuset og på rådhuset, hvor Food Organisation of Denmark arrangerer et event for producenter, leverandører og andre tilknyttet restaurationsbranchen.
Derudover har kommunen stillet musikhuset gratis til rådighed, hvilket har en værdi af 90.
000 kroner.
Anna Lund står bag arrangementet på rådhuset, og hun er glad for kommunens støtte.
- Aarhus kommune har gastronomi og fødevarer meget højt oppe på dagsordenen, fordi der er så mange arbejdspladser i det, mener hun.
Men det giver også værdi til byen, siger Aarhus' borgmester Jacob Bundsgaard (S).
- Det er med til at kaste en masse lys på Aarhus som en meget stærk gastronomiscene.
Folk er villige til at rejse rigtig langt for en god madoplevelse, så det har også en betydning for turisme og vores muligheder for at tiltrække internationale gæster, siger han.
I dag har de fire Aarhus-restauranter Frederikshøj, Domestic, Substans og Gastromé alle en Michelinstjerne.
Uddeling gælder de fem nordiske lande Danmark, Sverige, Norge, Finland og Island og begynder klokken 18.
FacebookTwitterKopier linkEmner:Aarhus|Guide Michelin|Jacob Bundsgaard (politiker)|Socialdemokraterne|Restauranter




https://www.dr.dk/sporten/tennis/wozniacki-min-gigtsygdom-taerer-paa-mig-mentalt

Tennis Wozniacki: 'Min gigtsygdom tærer på mig mentalt'Caroline Wozniacki har ikke den samme energi, som før hun fik konstateret en kronisk gigtsygdom.
Caroline Wozniacki spiller i dag kl.
16 mod verdensranglistens nummer 83, schweiziske Stefanie Voegele.
Af Johan Haarløv18.
feb.
2019 kl.
14.
17Bemærk: artiklen er mere end 30 dage gammelLæs opCaroline Wozniackis kroniske gigtsygdom fylder meget i tennisspillerens hverdag.
Det fortæller hun i et interview med TV2.
- Det tærer hårdt på kroppen, og det er klart, at det tærer mentalt på én, siger Wozniacki ifølge ritzau til tv-stationen.
Hun fortæller videre, at hun ikke har samme energi som tidligere i karrieren.
Hun har smerter i kroppen, der tvinger hende til at slippe speederen og slappe af i en ellers travl hverdag.
Tidligere på måneden tvang sygdommen hende til at melde afbud til det danske landshold, det såkaldte Fed Cup-hold.
Læs også:Virusramt Wozniacki trækker sig fra Qatar OpenGør det godt i DubaiEfter en måneds tennispause, hvor Wozniacki også nåede at blive ramt af en virus, er hun senere i dag tilbage på tennisbanen, når hun møder den 28-årige schweizer Stefanie Voegele i WTA-turneringen i Dubai.
Danskeren har gode erfaringer med at spille i netop Dubai, hvor hun fire gange har spillet sig i semifinalen, er sluttet som nummer to en enkelt gang og også har spillet sig helt til tops en enkelt gang.
- Den her turnering har altid fået det bedste frem i mig.
Det hurtige underlag passer virkelig godt til mit spil, og så får jeg altid god opbakning fra de danskere, der bor her, siger danskeren til gulfnews.
com.
Wozniackis noget hakkende sæsonstart har dumpet hende ned på en 14.
-plads på verdensranglisten.
Ved årets start lå hun nummer tre.
FacebookTwitterKopier linkEmner:Caroline Wozniacki (tennisspiller)|Tennis|Dubai|Fed Cup|Gigt




https://www.dr.dk/sporten/fodbold/kraul-om-zorniger-fyring-han-har-slidt-utrolig-meget-paa-sine-spillere

FodboldKraul om Zorniger-fyring: ’Han har slidt utrolig meget på sine spillere’DR Sportens fodboldkommentator Andreas Kraul kalder den fyrede Brøndbytræner for en markant men også krævende skikkelse.
(Arkivfoto) Brøndbys cheftræner Alexander Zorniger under Superliga-kampen mellem Brøndby og FC Midtjylland på Brøndby Stadion 2.
september 2018.
Af Andreas Kraul og Anne Hedegaard Petersen18.
feb.
2019 kl.
14.
54 | opdateret 18.
feb.
2019 kl.
19.
05Bemærk: artiklen er mere end 30 dage gammelLæs opHer til formiddag udmeldte Brøndby IF, at klubben har valgt at bryde samarbejdet med den nu forhenværende cheftræner Alexander Zorniger.
Den beslutning kom ikke som et chok for DR Sportens fodboldkommentator Andreas Kraul.
- Der har været flere indikationer på, at der har været for mange knaster og huller i fundamentet omkring Alexander Zornigers trænerrolle.
- Jeg tror, fyringen i høj grad handler om det interne miljø i truppen.
Alt det, jeg hører, er, at det handler om forholdet mellem Zorniger, spillerne, og det indre liv i truppen.
Andreas Kraul- Jeg havde selv forventet, at det godt kunne være sket lidt tidligere, måske i forbindelse med vinterpausen.
Men den har i høj grad været en overdragelsesperiode for Ebbe Sand, der har overtaget rollen som sportsdirektør fra Troels Bech.
Brøndby var i vinterpausen ikke en klub, hvor alle positioner var givet, og så var det træner-situationen, der måtte vente, forklarer Andreas Kraul.
Brøndby indtager pt.
fjerdepladsen i Superligaen, og både spillestil og resultater har haltet på det sidste.
- Hvis du kigger på et fodboldhold, så har du sommetider en fornemmelse af, om det er et hold, der vinder eller taber sammen, og andre gange har du en fornemmelse af, at det er 11 enkeltstående individer, der prøver at navigere sammen, men ikke rigtig har snor i hinanden.
For mig er Brøndby det sidstnævnte, siger Andreas Kraul.
Spillerne er mentalt trætteAlexander Zornigers tid i spidsen for de blå-gule fra Vestegnen har både budt på op- og nedture, og Zornigers trænergerning har vakt opsigt.
Alexander ZornigerFødt: 8.
oktober 1967 (51 år).
Fødested: Mutlangen i Tyskland.
Nationalitet: Tysker.
Klubber: Brøndby IF (2016-2019) - Stuttgart (2015) - RB Leipzig (2012-2015) - SG Sonnenhof Großaspach (2010-2012) - Stuttgart (assistenttræner) (2009).
Meritter som træner:Vinder af pokalturneringen med Brøndby (2018).
Nummer to i Superligaen med Brøndby (2018).
Oprykker fra 3.
Liga i Tyskland med RB Leipzig (2014).
Kilde: Transfermarkt.
com.
- Han har været en markant skikkelse i dansk fodbold med sin tyske baggrund, og den mentalitet og det udtryk, han har.
Det har flyttet Brøndby rigtig meget, og da han kom til klubben, var det helt sikkert noget, de havde utrolig meget brug for, siger Andreas Kraul.
Ifølge Kraul er fyringen både et udslag af manglende resultater, men han pålægger også måden, som Zorniger har gjort tingene på, en rolle.
Den tyske trænerstil kan være hård.
- Det er en meget kompromisløs trænertype.
Der er ingen tvivl om, at han også er en mand, der har slidt utrolig meget på sine spillere og ansatte.
Jeg tror, fyringen i høj grad handler om det interne miljø i truppen.
Alt det, jeg hører, er, at det handler om forholdet mellem Zorniger, spillerne, og det indre liv i truppen, påpeger Andreas Kraul.
- Zorniger siger jo, at hvis man er professionel under ham, så har han nærmest fuld råderet over dit liv.
Det kan trætte mentalt hos en trup og være svært, når spillet ikke fungerer, og det er der, det hele godt kan falde en smule fra hinanden.
FacebookTwitterKopier linkEmner:Brøndby|Brøndby IF|Fodbold|Arbejdspladser|Troels Bech (fodboldtræner)




https://www.dr.dk/nyheder/udland/topmode-mellem-israel-og-polen-er-aflyst-efter-nazi-kommentar

UdlandTopmøde mellem Israel og Polen er aflyst efter nazi-kommentarStriden er blusset op, efter at Polen og nazister er blevet nævnt i samme sætning.
Benjamin Netanyahu er blevet upopulær i Polen efter kommentarer om polakkernes rolle under Anden Verdenskrig.
)18.
feb.
2019 kl.
13.
50Bemærk: artiklen er mere end 30 dage gammelLæs opEt forestående topmøde mellem Israel og de fire lande i Visegrad-gruppen, Polen, Slovakiet, Tjekkiet og Ungarn, er blevet aflyst.
Årsagen er en ny diplomatisk strid mellem Polen og Israel.
VisegradgruppenVisegrádgruppen, også kaldet Visegrádlandene eller V4, er et samarbejde imellem de fire mellemeuropæiske stater Polen, Tjekkiet, Slovakiet og Ungarn.
Samarbejdsaftalen blev indgået mellem Polen, Ungarn og det daværende Tjekkoslovakiet den 15.
februar 1991 i byen Visegrád.
Formålet med samarbejdet var at samarbejde om at løse de problemer, der opstod i kølvandet på opløsningen af Østblokken og Den Kolde Krigs afslutning.
Striden er opstået efter udtalelser om Holocaust fra Israels premierminister, Benjamin Netanyahu, og kommentarer fra Israels udenrigsminister, hvor Polen følte sig beskyldt for at have samarbejdet med nazister.
I går meddelte Polens premierminister, Mateusz Morawiecki, at han ikke havde tænkt sig at deltage i mødet.
I stedet skulle den polske udenrigsminister efter planen deltage.
Men nu lyder det altså, at Polen slet ikke kommer til at deltage.
- Vi kommer ikke til at have et fuldt Visegrad-møde, siger Emmanuel Nahshon, talsmand for Israels udenrigsministerium.
Læs også:Efter holocaust-strid: Polens premierminister aflyser tur til IsraelHan tilføjer, at premierministrene fra Slovakiet, Tjekkiet og Ungarn fortsat skal mødes med den israelske premierminister.
Men et reelt Visegrad-topmøde bliver der ikke tale om.
Den seneste strid mellem Israel og Polen opstod i første omgang, da Benjamin Netanyahu i avisen Jerusalem Post blev citeret for at sige, at "polakkerne samarbejdede med nazisterne" under Anden Verdenskrig.
Udtalelsen faldt i forbindelse med et topmøde om Mellemøsten i den polske hovedstad, Warszawa, i sidste uge.
Føler sig fejlciteretPolen har efterfølgende opfattet det, som om Netanyahu mener, at Polen som nation hjalp nazisterne under Holocaust.
Netanyahu siger dog, at han er blevet fejlciteret.
Ifølge ham mente han, at nogle enkelte polakker hjalp nazisterne.
Israels nyudnævnte udenrigsminister, Israel Katz, udtalte efterfølgende søndag, at "polakker får antisemitisme ind med modermælken".
Det har hidset polakkerne yderligere op.
- Den israelske udenrigsministers ord er racistiske og uacceptable, siger Polens premierminister, Mateusz Morawiecki.
Også sidste år opstod der stridigheder mellem Israel og Polen.
Det skete, da Polen vedtog en lov, der gjorde det forbudt at beskylde Polen for forbrydelser under Holocaust.
Det anså Israel som et forsøg på at fortie diskussioner om drab på jøder foretaget af polakker.
Striden blev senere løst, da Polen blødte reglerne op.
/ritzau/ReutersFacebookTwitterKopier linkEmner:Benjamin Netanyahu (politiker)|Israel|Polen|Anden verdenskrig|Forbrydelser mod menneskeheden




https://www.dr.dk/nyheder/politik/unge-viser-hvordan-stress-ser-ud-i-uddannelsessystemet

PolitikUnge viser, hvordan stress ser ud i uddannelsessystemetDR har bedt unge indsende billeder af, hvordan de oplever stress i hverdagen.
Mange unge føler sig pressede og stressede af den måde, uddannelsessystemet er indrettet på.
DR har bedt unge om at indsende billedeksempler på det, der stresser dem.
Af Peter Boier, Laura Aller Jónasdóttir, Camilla Høj Eggers, Issa Jeppesen og Grafik: Simone C.
Møller18.
feb.
2019 kl.
13.
00Bemærk: artiklen er mere end 30 dage gammelLæs op- Da jeg blev færdig med min bachelor for knap tre år siden, var der ingen, der vidste noget om uddannelsesloftet - nu har det været en begrænsning for mig i to år, skriver Magnus Lihn på 26 år.
Magnus Lihn er en ud af mange, der oplever, at uddannelsessystemet er med til at stresse.
DR har efterlyst billeder af de ting, der er med til at stresse unge mennesker i dag, og vi har modtaget fotos af alt fra fraværsprocenter og fyldte skemaer til eksamenstilmeldinger og karaktergennemsnit.
I billedcollagerne nedenfor kan du se eksempler på de billeder, vi har modtaget.
Magnus Lihn fortæller, at han bliver stresset af, at han føler, han får færre og færre muligheder på grund af uddannelsesloftet.
Andre brugere fortolkede deres stress ved at sende et skærmbillede af 10- og 12-taller, af jobkompasset som udtryk for, at det er svært at vælge, og et stort pensum.
Magnus Lihn fortæller, at han bliver stresset af, at han føler, han får færre og færre muligheder på grund af uddannelsesloftet.
Andre brugere fortolkede deres stress ved at sende et skærmbillede af 10- og 12-taller, af jobkompasset som udtryk for, at det er svært at vælge, og et stort pensum.
Magnus Lihn vil gerne læse en ny bachelor, men på grund af loven om begrænsning af dobbeltuddannelse kan han ikke læse en ny uddannelse på lavere eller samme niveau.
Han har derfor valgt at sende et billede af uddannelsesguidens hjemmeside som et symbol på det, der får ham til at stresse.
Hjemmesiden minder ham om alle de ting, han ikke har mulighed for at uddanne sig til længere, og det stresser ham, fortæller han.
Faktisk kan størstedelen af de billeder, DR har modtaget, knyttes til uddannelsessystemet.
Læs også:Fremdriftsreform, uddannelsesloft og gangeregler: Her er de største ændringer i uddannelsessystemet gennem 10 årSidsel Bille Nielsen på 24 år sendte et billede ind af de bøger, hun læser i forbindelse med sit speciale:- Specialet markerer afslutningen af min uddannelse og afslutningen på mit liv som studerende, som jeg har været hele mit liv.
Af uddannelsesstedet er vi blevet opfordret til at begynde at se på jobopslag, mens vi skriver vores speciale, for at undgå arbejdsløshed, skriver Sidsel Bille Nielsen til DR.
Ifølge hende er det stressende, at uddannelsesinstitutionen tilskynder og opfordrer de studerende til at søge job, allerede inden de er færdiguddannede.
Det betyder, at man undervejs på studiet begynder at bekymre sig om det, der skal ske på den anden side af studielivet i stedet for at koncentrere sig om selve uddannelsen.
- Fremtiden og usikkerheden stresser mig utrolig meget, skriver Sidsel Bille Nielsen.
DSF: Stress i uddannelsessystemet er et strukturelt problemPå Christiansborg er debatten om stress i øjeblikket højaktuel.
I løbet af foråret fremlægger et politisk nedsat nationalt stresspanel en række bud på, hvordan man kan dæmme op for stress i samfundet.
Og så sent som i slutningen af sidste måned diskuterede uddannelses- og undervisningsordførere fra samtlige partier stress, pres og perfekthedskultur i uddannelsessystemet i en lang debat i Folketingssalen.
Men selvom der er bred enighed om problemets alvor og omfang, så vrimler det ikke ligefrem med reelle løsningsforslag fra politikernes side, mener formanden for interesseorganisationen Danske Studerendes Fællesråd, Johan Hedegaard Jørgensen.
- Hvis man grundlæggende vil gøre op med det her, skal man tilbageføre midler til sektoren, siger formanden og henviser til omprioriteringsbidraget, der dækker over en årlig to-procentsbesparelse, som både gymnasier og de videregående uddannelser har været underlagt siden 2016.
- Helt grundlæggende er det her en strukturel udfordring, og den skal løses strukturelt.
Det handler om strukturer, og det handler om penge, siger Johan Hedegaard Jørgensen.
Boksen viser et udpluk af de seneste ti års politiske initiativer på uddannelsesområdet:Politisk fokusområdeHos regeringspartiet Venstre anerkender man problemet med stress blandt unge i uddannelsessystemet, men ifølge partiets uddannelsesordfører, Marcus Knuth, er omprioriteringsbidraget ikke problemet.
- Jeg mener ikke, at den måde vi fordeler pengene på, er med til at stresse eleverne, siger Marcus Knuth og tilføjer:- Det er vigtigt at slå fast, at omprioriteringsbidraget har været med til at styrke velfærden på andre områder, blandt andet også på skoleområdet, hvor vi har afsat en halv milliard til at styrke udsatte skoler, der har ressourcesvage elever, så det handler om en fordeling af penge, siger han.
Marcus Knuth understreger samtidig, at regeringen har annonceret, at omprioriteringsbidraget, som universiteterne har været underlagt siden 2016, stopper i 2021.
Hos Folketingets største parti, Socialdemokratiet, er man enig i, at alt for mange unge i uddannelsessystemet oplever stress.
- Det er et kæmpe stort samfundsmæssigt problem, at vi i øjeblikket har en generation, der føler et enormt pres, siger uddannelsesordfører Mette Reissmann og kritiserer regeringens besparelser på de videregående uddannelser.
- De enorme besparelser og de nedskæringer, som den borgerlige regering har indført, skal fjernes, siger Mette Reissmann og henviser til omprioriteringsbidraget, som Socialdemokratiet vil have fjernet snarest muligt og ikke vente til 2021.
FacebookTwitterKopier linkEmner:Marcus Knuth (politiker)|Mette Reissmann (politiker)|Uddannelse|Sygdomme og lidelser|Folketinget




https://www.dr.dk/nyheder/udland/spanien-vil-grave-francos-rester-op-familie-har-faaet-15-dage-til-finde-ny-gravplads

UdlandSpanien vil grave Francos rester op - familie har fået 15 dage til at finde ny gravpladsDiktatorens mausoleum blev delvist bygget af politiske fanger og er blevet et valfartssted.
Blomster på diktatorens grav på 43 årsdagen for hans død i november sidste år.
Af Andreas Lindqvist18.
feb.
2019 kl.
13.
53Bemærk: artiklen er mere end 30 dage gammelLæs opSpanien har givet landets afdøde diktator Francisco Francos familie 15 dage til at finde en ny gravplads til hans rester.
Siden sin død i 1975 har Franco været begravet i et mausolæum i De Faldnes Dal, 50 kilometer nordvest for Madrid, som blandt andet blev opført af det fascistiske regimes politiske fanger.
Graven har i årevis affødt heftig debat i Spanien, hvor kampen om, hvordan diktatoren skal huskes, stadig er lyslevende.
Hvem var Franco?
General Franco herskede over Spanien i 36 år og ledte den fascistiske Falangen-milits i den spanske borgerkrig.
Borgerkrigen kostede mellem 1936-39 flere hundredtusinder mennesker livet.
Præcis hvor mange, der døde, vides ikke.
Efter borgerkrigen sluttede i 1939, blev det almindeligt med tvangsarbejde, fængslinger og henrettelser af Francos politiske modstandere.
De senere år er det kommet frem, at Francos regime i storstilet omfang stjal børn fra spanske familier gennem årtier.
I alt 3.
000 sager om ulovlige spædbørnsadoptioner er kommet frem, men en undersøgelsesdommer nåede i 2008 frem til, at der kan være 30.
000 tilfælde.
Franco bevarede magten frem til sin død i 1975, hvorefter Spanien fik sin nuværende forfatning.
Ikke mindst har det regerende socialistiske parti krævet Francos jordiske rester flyttet til et mere anonymt sted fra, hvad der ser ud som et valfartssted for hans tilhængere.
Flytningen blev godkendt sidste år, men nu sættes der fart på op til det netop udskrevne spanske valg til april, som kan ændre det politiske landskab og dermed også flytningsplanerne.
- Familien har fået 15 dages frist til at beslutte, hvor den vil begrave resterne af diktatoren, sagde Spaniens justitsminister, Dolores Delgado, fredag ifølge CNN.
Sympatisører kæmper imodIfølge Dolores Delgado vil myndighederne selv vælge en lokation, hvis ikke Francos familie kan blive enige om en.
Den nuværende grav medfører nemlig "mangel på respekt og gravfred for de ofre, som er begravet derinde", sagde vicepremierminister Carmen Calvo sidste år.
Det sker med henvisning til, at De Faldnes Dal også rummer resterne af 33.
872 soldater fra begge sider i Den Spanske Borgerkrig, som bragte Franco til magten.
På en klar dag kan korset over De Faldnes Dal ses helt fra Madrid.
 Francos tipoldebarn Luis Alfonso de Borbon efter et besøg ved hans grav sidste år.
 Sidste år samledes sympatisører i Francos Mausoleum på 43-årsdagen for hans død.
 Kø foran diktatorens grav på 43-årsdagen for hans død.
 Franco dyrkes stadig af nogle spaniere.
Her er det kalendere og andre souvenirs til salg i Madrid.
1 / 5På en klar dag kan korset over De Faldnes Dal ses helt fra Madrid.
1 / 5Francos tipoldebarn Luis Alfonso de Borbon efter et besøg ved hans grav sidste år.
2 / 5Sidste år samledes sympatisører i Francos Mausoleum på 43-årsdagen for hans død.
3 / 5Kø foran diktatorens grav på 43-årsdagen for hans død.
4 / 5Franco dyrkes stadig af nogle spaniere.
Her er det kalendere og andre souvenirs til salg i Madrid.
5 / 5Franciso Francos familie har modsat sig kravet om at flytte hans rester, og sympatisører har truet med at gå rettens vej.
Ifølge CNN udtaler Francisco Franco National Foundation, som arbejder for et positivt eftermæle for diktatoren, at den vil "fortsætte med at bruge alle retssystemets midler til at forebygge enhver krænkelse og uretfærdighed, som truer Spanien, dets historie og spaniernes fælles bedste".
Mindesmærket i De Faldnes Dal tiltrækker hvert år omkring 240.
000 besøgende.
FacebookTwitterKopier linkEmner:Francisco Franco (politiker)|Spanien|CNN|Historie|Madrid




https://www.dr.dk/nyheder/politik/hvordan-kan-riskaer-komme-i-folketinget-5-hurtige-om-riskaer-til-analytiker

PolitikHvordan kan Riskær komme i Folketinget?
5 hurtige om Riskær til analytikerKlaus Riskær Pedersen ser ud til at ende på stemmesedlen til folketingsvalget.
Klaus Riskær Pedersens har på 118 dage indsamlet de fornødne antal vælgererklæringer for at blive opstillingsberettiget til Folketinget.
Økonomi- og Indenrigsministeriet mangler endnu at godkende dem.
Af Thomas Klose Jensen18.
feb.
2019 kl.
13.
15Bemærk: artiklen er mere end 30 dage gammelLæs op20.
109 danskere har valgt at give Klaus Riskær Pedersen muligheden for at stille op til folketingsvalget.
Endnu mangler Økonomi- og Indenrigsministeret formelt at godkende vælgererklæringerne, men når det sker, vil partiet 'Klaus Riskær Pedersen' være at finde på stemmesedlen, når statsminister Lars Løkke Rasmussen (V) udskriver valget.
Læs også:20.
109 stiller sig bag Klaus Riskær: Har underskrifter i hus på lyntidMen hvordan ser vejen ud for partiet og personen herfra?
Det har vi bedt DR Nyheders politiske analytiker Christine Cordsen om at svare på.
Hvordan kan han komme ind?
Klaus Riskær Pedersen har indsamlet 20.
109 vælgererklæringer.
- Den ene mulighed er, at Klaus Riskær Pedersens parti får stemmer nok til at komme over spærregrænsen på to procent.
Det kræver omkring 70.
000 stemmer.
Men partiet kan kun komme på stemmesedlen i de storkredse, hvor der er kandidater opstillet.
Så hvis Riskær kun er sig selv, kan han kun opstille i en storkreds.
- En anden mulighed er, at Klaus Riskær Pedersen får personlige stemmer nok til at få et kredsmandat.
Det kræver omkring 20.
000 stemmer.
Men vælgerne kan kun stemme på ham i den storkreds, hvor han vælger at stille op.
- Til sammenligning blev Dansk Folkepartis formand Kristian Thulesen Dahl topscorer ved sidste valg.
Han fik 57.
371 personlige stemmer, og når partistemmerne blev lagt til, kom han op på 90.
724 stemmer, forklarer Christine Cordsen.
Havde det været lettere, hvis han var løsgænger?
En smilende Klaus Riskær Pedersen på et pressemøde mandag 30.
september 2013 i anledning af hans prøveløsladelse fra fængslet.
- Det er lettere at få lov til at opstille som løsgænger end som parti.
Men for at blive valgt som løsgænger, skal man have personlige stemmer nok til at få et kredsmandat i den storkreds, hvor man stiller op.
Det kræver omkring 20.
000 stemmer.
Altså samme krav, som hvis Klaus Riskær Pedersen som kandidat for sit parti skal komme i Folketinget på et kredsmandat, siger Christine Cordsen.
For at kunne stille op som løsgænger, skal man anbefales af mindst 150 og højst 200 vælgere, og underskrifterne skal sendes til Økonomi- og Indenrigsministeriet.
Hvad får han så ud af at stille op som parti?
Klaus Riskær Pedersen kom i 2013 i erhvervspraktik på Radio24syv, hvor han i dag har radioprogrammet 'Riskærs Fredagsbar'.
Her ses han sammen med kanalchef Mads Brügger.
- Når Klaus Riskær Pedersen stiller op som parti, får han bedre mulighed for at føre valgkamp, end hvis han stillede op som løsgænger.
Som partiformand vil Riskær for eksempel få mulighed for at deltage i tv-programmer og partilederdebatter på linje med andre partier, som er godkendt til at være på stemmesedlen, forklarer Christine Cordsen.
Hvad ved vi, om andre personer i partiet?
Uffe Ellemann-Jensen, Niels Anker Kofoed og Klaus Riskær Pedersen i 1989, hvor Riskær havde meldt sig ind i Venstre for at stille op til Europa-Parlamentet, hvilket lykkedes samme år.
- Foreløbig er det kun Klaus Riskær Pedersen, der tegner partiet.
Men på partiets hjemmeside søger han efter andre kandidater, og han har bebudet, at han i hvert fald vil have en suppleant, forklarer Christine Cordsen.
- Hvis partiet kan opstille flere steder i landet, giver det bedre mulighed for at komme over spærregrænsen på to procent af stemmerne.
Hvorfor bliver han ikke straffet for at bryde reglerne?
Klaus Riskær Pedersen udtaler sig foran Østre Landsret, onsdag 4.
juni 2008, kort tid efter, han modtog en dom på seks års fængsel.
Klaus Riskær Pedersen er af flere omgange blevet irettesat af Økonomi- og Indenrigsministeriet for at bryde reglerne for indsamling af vælgererklæringer.
For det første er de enkelte vælgeres mailadresser ikke blevet registreret i vælgererklæringssystemet.
Derudover har partiet omgået den såkaldte eftertænksomhedsperiode.
Eftertænksomhedsperioden fastslår, at der skal gå syv dage, fra en borger første gang siger 'ja' til at give sin underskrift til et parti, til støtten endelig bekræftes.
Klaus Riskær Pedersen har ladet støtterne underskrive digitalt med det samme.
- Som det er nu, er reglerne indrettet sådan, at der ikke er nogen sanktioner for at bryde reglerne, når et parti samler vælgererklæringer.
Men flere partier har erklæret, at de vil have strammet reglerne, forklarer Christine Cordsen.
FacebookTwitterKopier linkEmner:Christine Cordsen (journalist)|Klaus Riskær Pedersen (erhvervsleder)|Økonomi- og indenrigsministeriet|Valg og folkeafstemninger|Venstre




https://www.dr.dk/nyheder/politik/handleplan-skal-sikre-digitalt-tigerspring-med-5g

PolitikHandleplan skal sikre digitalt tigerspring med 5GSenest i 2020 skal borgerne ifølge ny handleplan for udrulningen have adgang til lynhurtigt 5G-internet.
Energi-, forsynings- og klimaministerier Lars Christian Lilleholt (V) har præsenteret handleplan for udrulningen af 5G-netværket.
18.
feb.
2019 kl.
13.
34Bemærk: artiklen er mere end 30 dage gammelLæs opDanmark skal være i front, når det gælder udrulningen af 5G, som vil sikre langt højere hastighed og en mere stabil adgang til internettet.
I dag præsenterer energi-, forsynings- og klimaministerier Lars Christian Lilleholt (V) i Odense regeringens handleplan for udbredelsen og udrulningen af 5G, som vil blive et digitalt tigerspring- Danmark skal være med helt fremme, så vi fastholder vækst og arbejdsplader inden for teknologiområdet, siger teleministeren i en pressemeddelelse.
5G vil blive op til 100 gange hurtigere end fjerde generation, 4G.
Det vil betyde, at internettet kan bruges til en masse nye formål som for eksempel førerløse biler, droner og selvstyrende industri.
Det skal Danmark være de bedste til at udnytte, mener et enigt folketing, som derfor vil sikre en smidigere udrulning af den nye teknologi end tidligere.
Udrulles efter efterspørgselKonkret skal den nye handleplan sikre, at nødvendige 5G-frekvenser bliver stillet til rådighed i rette tid, når teleselskaber skal investere store summer i udrulningen.
I foråret 2018 indgik samtlige partier et nyt teleforlig, som har kastet handleplanen af sig og skal sikre rammerne for udrulningen.
De større byer og udvalgte fabrikker bliver de første, der får adgang til den nye teknologi, der siden rulles ud på landsplan, når der er efterspørgsel.
Der skal holdes auktioner over 3,5 GHz- og 26 GHz-frekvensbånd, der skal benyttes til 5G senest ved udgangen af 2020.
Overgangen til 5G kræver, at infrastrukturen udbygges med et betydeligt antal nye maste- og antennepositioner.
Dette vil ske over en årrække.
Handleplanen skal sikre, at opsætningen af antenner bliver smidig for mobiloperatørerne.
Derfor skal Energistyrelsen udarbejde en ny vejledning for masteleje og for ensartet sagsbehandling for kommunerne.
/ritzau/FacebookTwitterKopier linkEmner:Lars Christian Lilleholt (politiker)|Venstre|Folketinget|Industri|Odense




https://www.dr.dk/sporten/fodbold/superliga/fyret-broendby-traener-jeg-ser-tilbage-med-et-stort-smil

SuperligaFyret Brøndby-træner: 'Jeg ser tilbage med et stort smil'Alexander Zorniger blev mandag fyret som cheftræner i Brøndby, men er glad for tiden i klubben.
Af Tobias Sydradal (video)18.
feb.
2019 kl.
12.
54Bemærk: artiklen er mere end 30 dage gammelLæs opAlexander Zorniger blev mandag fyret i superligaklubben Brøndby IF.
Men tyskeren vil se tilbage på sin tid i klubben med glæde, siger han på et pressemøde i dag.
- Der er ingen grund til ikke at se tilbage med et stort smil på de seneste to et halvt år.
Det er en stærk klub.
Jeg krydser mine fingre for klubbens fremtid, siger Zorniger.
Han kom til klubben i sommeren 2016, og i den seneste sæson førte han klubben til pokaltitlen og en andenplads i Superligaen.
Har fået totalt støtteMen resultaterne er udeblevet i den indeværende sæson, og det var årsagen til fyringen.
Zorniger håber, at Brøndby formår at vende situationen, hvor holdet lige nu er placeret på fjerdepladsen.
- Held og lykke med resten af sæsonen.
Jeg er sikker på, at klubben vil færdiggøre den vej, vi er startet på.
- Jeg er en glad mand for at have fået lov til at være træner her i Danmark, i Brøndby og tæt på København, siger Zorniger.
Han er glad for, at klubben gav ham lov til at sige farvel på pressemødet - ikke mindst til de mange fans, der har støttet ham gennem tiden i Brøndby.
- Vi havde to fantastiske år.
Dette her var lidt mere svingende.
- Jeg har haft total støtte over en lang periode.
Og det kan godt være lidt svært, når man har en træner som Alexander Zorniger, siger tyskeren.
/ritzau/FacebookTwitterKopier linkEmner:Brøndby|Brøndby IF|København|Fodbold




https://www.dr.dk/sporten/fodbold/superliga/zornigers-op-og-nedture-i-broendby-fra-pokaltriumf-til-katastrofen-i

SuperligaZornigers op- og nedture i Brøndby: Fra pokaltriumf til katastrofen i HorsensDen fyrede Brøndby-træner Alexander Zornigers forløb i Brøndby har budt på lidt af hvert.
Alexander Zornigers tid i Brøndby bød på både op- og nedture.
Af Kasper Aleksander Thrane og Indslag af Anne Hedegaard Petersen18.
feb.
2019 kl.
12.
18Bemærk: artiklen er mere end 30 dage gammelLæs opDet kom nok som et chok for de fleste, at Brøndby i dag valgte at fyre cheftræner Alexander Zorniger.
Den karismatiske tysker var milimeter fra at føre Brøndby til klubbens første mesterskab i 13 år i sidste sæson, men det glippede til sidst, og siden da har Brøndby-holdet slet ikke lignet sig selv.
Læs også:Brøndby fyrer Zorniger med øjeblikkelig virkningDet tog klubben konsekvensen af mandag, hvor Zorniger modtog en fyreseddel, efter holdet søndag tabte med 2-1 til Esbjerg og nu skal kæmpe med næb og klør for blot at få lov til at spille mesterskabsslutspil, når grundspillet er færdigt om fire runder.
Vi har taget et nærmere kig på tyskerens tid i Brøndby, der har budt på store op- og nedture.
AnsættelsenNavnet Alexander Zorniger var ukendt for de fleste danskere, da Brøndby i maj 2016 præsenterede den nye træner, efter at Thomas Frank havde foladt posten.
Men Zorniger var symbolet på en ny tankegang og strategi på Vestegnen, hvor aggressivitet og presfodbold skulle være kendetegnet for 'det nye Brøndby'.
Zorniger var i Tyskland kendt for en kompromisløs stil, der krævede meget af spillerne, og det store spørgsmål var, om et dansk hold, og især Brøndby i en noget skrøbelig forfatning, var klar til den hårde tyske stil.
Noget helt nytDet startede fremragende for Brøndby under Alexander Zornigers ledelse.
Spillet var chanceskabende, dynamisk, tempofyldt og fuld af nyfunden energi og optmisme.
Det fik AGF at mærke en sen sommerdag i 2016, hvor Brøndby smadrede aarhusianerne med hele 7-0.
Et nyt Brøndby var født, og fansene tog hurtigt Zorniger til sig, hvor han efter hver kamp blev hyldet af fansene på Sydsiden.
Der var en helt ny tro på tingene i Brøndby, der ikke havde vundet et mesterskab siden 2005 under ledelse af Michael Laudrup, mens man også skulle helt tilbage til 2008 for bare at finde en titel - nemlig pokalturneringen.
Men det tegnede godt.
Retorikken var stærk og positiv, og spillerne troede på projektet og virkede villige til at give det ekstra for at få Zorniger-projektet til at lykkes.
Lige ved og næstenRom blev ikke bygget på én dag, og det gjorde et mesterskabshold på Vestegnen heller ikke.
FC København var for stærke, og selvom Brøndby-holdet var forvandlet og i den bedste forfatning siden Michael Laudrup-årene, så var der stadig et stykke op til at kunne kalde sig for Danmarks bedste.
Det endte med en sølvmedalje til de blå/gule i Zornigers første sæson, mens holdet også tabte pokalfinalen til netop FC København.
Men stemningen var god i Brøndby, og optmimismen var større end længe.
Styr på FCK og pokaltriumfOg Brøndby og Zorniger red videre på bølgen i tyskerens anden sæson i klubben.
Holdet scorede mål på samlebånd og virkede nærmest usårlige.
Undervejs nåede Brøndby-mandskabet op på en imponerende stime med ni sejre i træk, og Brøndby var mesterskabsfavoritter.
FC København blev distanceret, hvilket i høj grad skyldtes, at Brøndby vandt tre ud af fire indbyrdes opgør i Superligaen mod de evige rivaler.
Kampen om mesterskabet skulle nu afgøres mellem Brøndby og FC Midtjylland, men det duftede af guld på Vestegnen.
I Pokalturneringen sendte Brøndby også FC København til tælling, og så var vejen banet for en pokaltriumf.
Den blev sikret på FC Københavns hjemmebane i Parken, hvor Silkeborg overraskende var modstanderen.
Brøndby vandt 3-1, og første titel siden 2008 var i hus.
Og samtidig var Brøndby i en god position til at tage mesterskabet.
Zorniger lignede den dirigent, Brøndby havde manglet.
Han havde fundet melodien, og der blev sunget mesterskabssange på Vestegnen.
Katastrofen i HorsensDet var den 18.
maj.
Temperaturen sagde plus 20 grader.
Gaderne i Horsens var klædt i gult og blåt, og en horde af Brøndby-fans marcherede mod stadion.
Der blev sunget.
'Mesterskabet kommer hjem'.
Det kunne simpelthen ikke gå galt.
Der manglede to kampe, og Brøndby skulle 'bare' vinde over Horsens og derefter AaB, så ville Brøndbys mesterskabstørke blive brudt.
Zorniger var ved at udødeliggøre sig selv på Vestegnen.
Og det det så også ud til, at det ville gå den vej.
Benedict Röcker og Kamil Wilczek havde sørget for en 2-0-føring til Brøndby ved pausen.
De medrejste Brøndby-fans sang uafbrudt, men pludselig blev der helt stille.
På ganske få minutter kort før tid havde Kjartan Finbogasson scoret to gange, og kampen endte 2-2.
Brøndby havde smidt mesterskabet på gulvet.
Fans græd på stadion, og spillere og Alexander Zorniger kunne ikke tro deres egne øjne.
Det, der ikke måtte gå galt, gik galt.
Så var spørgsmålet: Kunne Brøndby og Zorniger komme tilbage fra det?
FyringenZornigers tredje sæson i Brøndby startede svært.
Profilerne Teemu Pukki, Frederik Rønnow og Christian Nørgaard forlod klubben til fordel for større adresser.
Brøndby skulle bygge op på ny, og det gik ikke helt, som man havde håbet på Vestegnen.
Resultaterne var der slet ikke, og gnisten syntes væk.
Spillet flød ikke, som det plejede, energien var forsvundet, og Zornigers retorik blev mere og mere skarp.
Læs også:Kradser krisen på Vestegnen?
Brøndby taber til EsbjergAllerede ved vinterpausen stod det klart, at Brøndby ikke skulle spille med om mesterskabet.
Samtidig havde Troels Bech sagt op, og klublegenden Ebbe Sand var blevet hyret.
Ebbe Sand havde via sin tid i tysk fodbold forbindelser til landet, og derfor kom det nok også som et chok for mange, at man valgte at fyre Zorniger efter blot to kampe af forårssæsonen.
Men nederlaget mod Esbjerg blev altså Zornigers sidste opgave i spidsen for Brøndby.
To og en halv sæson blev det til for tyskeren, der, trods fyringen, fik slået sit navn fast i dansk fodbold og revolutionerede Brøndby, der samtidig vandt klubbens første titel i 10 år og fik to sølvmedaljer.
FacebookTwitterKopier linkEmner:Brøndby|Frederik Rønnow (fodboldspiller)|Kamil Wilczek (fodboldspiller)|Fodbold|Parken (stadion)




https://www.dr.dk/sporten/fodbold/superliga/cheftraener-fyret-foelg-pressemoedet-med-broendby-if






https://www.dr.dk/nyheder/udland/syv-medlemmer-af-labour-forlader-partiet

UdlandSyv medlemmer af Labour forlader partietGruppen anklager partiets ledelse for at være antisemitisk og for dårlig håndtering af brexit.
Syv medlemmer af Labour vender nu formand Jeremy Corbyn ryggen.
Af Simon Vincensen18.
feb.
2019 kl.
11.
31 | opdateret 18.
feb.
2019 kl.
11.
48Bemærk: artiklen er mere end 30 dage gammelLæs opSyv medlemmer af det britiske oppositionsparti Labour har forladt partiet.
Det meddeler de her til middag.
- Jeg kan ikke fortsætte i et parti, der er institutionelt antisemitisk, siger Luciana Berger.
De seks andre medlemmer er Mike Gapes, Chris Leslie, Gavin Shuker, Angela Smith, Ann Coffey og Chuka Umunna.
De vil nu fortsætte i det britiske parlament som uafhængige.
- Den nuværende ledelse har været succesfulde med at forandre partiet til ugenkendelighed, siger Ann Coffey.
Læs også:Lederen for Labour anklages for antisemitismeSkuffet Corbyn: Vi inspirerede millionerJeremy Corbyn er skuffet over de nu forhenværende medlemmers beslutning.
Det siger han ifølge Guardian.
- Jeg er skuffet over, at disse parlamentsmedlemmer har følt det umuligt at fortsætte med at arbejde sammen om Labours politik, der inspirerede millioner ved sidste valg, siger Corbyn.
- Den konservative regering håndterer brexit på amatøragtig vis, mens Labour har fremsat en forenende og troværdig plan.
Labour-medlemmer advarede kammeraterDet har længe været rygtet, at flere medlemmer af Labour var på vej til at forlade partiet.
Det har fået blandt andre viceformanden for partiet, Tom Watson, til at opfordre medlemmerne til at blive i kampen.
Jeremy Corbyns popularitet er dalet siden valget i 2017.
- Det er sådan politiske partier fungerer.
Det er demokratiske rum, hvor mennesker kan vinde diskussioner, siger han til BBC.
Også Labour-manden Stephen Kinnock, der er gift med tidligere statsminister Helle Thorning-Schmidt, har manet til besindighed.
- Vi har en pligt til at levere til de vælgere, som vi er valgt til at repræsentere og til at ændre landet til det bedre for.
Og Labour er midlet til at opnå det, siger han.
Corbyn daler i popularitetJeremy Corbyn var på alles læber i kølvandet på parlamentsvalget i 2017, hvor han tabte knebent til premierminister, Theresa May.
Men siden er det gået den forkerte vej for Labour-lederen, viser en undersøgelse foretaget af den internationale analyseorganisation, YouGov.
I slutningen af januar i år var Corbyns popularitet således faldet til 22 procent i den britiske befolkning, mens 67 procent gav udtryk for en negativ holdning til oppositionslederen.
FacebookTwitterKopier linkEmner:Helle Thorning-Schmidt (politiker)|Jeremy Corbyn (politiker)|Storbritannien|The Labour Party|Valg og folkeafstemninger




https://www.dr.dk/nyheder/regionale/trekanten/chefkok-holder-vejret-forsinket-byggeri-kan-koste-michelinstjernen

TrekantområdetChefkok holder vejret: Forsinket byggeri kan koste MichelinstjernenRestaurant Ti Trin Ned i Fredericia er på jagt efter at forsvare titlen som Michelinstjernet restaurant.
Rainer Gassner er chefkok og medejer på restaurant Ti Trin Ned i Fredericia, der håber på en Michelinstjerne for tredje år i træk.
Af Per Colstrup Vinkel og Rasmus Dyrberg Hansen18.
feb.
2019 kl.
11.
01Bemærk: artiklen er mere end 30 dage gammelLæs opDer er stor gastronomisk hæder og ære på spil, når de eftertragtede Michelinstjerner i aften uddeles til de danske restauranter, som Michelinguidens benhårde inspektører har fundet værdige.
Restaurant Ti Trin Ned i Fredericia fik en Michelinstjerne for to år siden, som de havde held til at forsvare sidste år – og nu er drømmen så at fuldbyrde det med et hattrick.
- Det var en ubeskrivelig oplevelse at få Michelinstjernen første gang, bare at snakke om det nu giver helt gåsehud.
Det er noget af det største, en kok kan forestille sig, siger Rainer Gassner, der er chefkok på restaurant Ti Trin Ned, som han ejer sammen med sin kone, Mette Gassner.
Læs også:Rainer bragte en Michelin-stjerne til provinsen: Det er dræbende, hvis vi mister den igenMed Michelinstjernen kom også ambitionerne om at give gæsterne en endnu bedre oplevelse, og derfor blev det besluttet, at restauranten skulle flytte fra de tidligere mørke kælderlokaler til nye lokaler med udsigt over Lillebælt.
Det har givet en udfordring, for Michelininspektørerne er skrappe, og Ti Trin Ned kommer som udgangspunkt kun i betragtning til et forsvar af stjernen, hvis Michelinguiden også er nået forbi de nye lokaler – og Ti Trin Ned åbnede først på havnen i Fredericia den 28.
januar i år, da byggeriet blev forsinket.
Derfor har der været løbende dialog med den franske guide om, hvornår lokalerne var klar, men om de er nået forbi i løbet af de seneste tre uger, ved chefkokken ikke.
- Vi kan ikke sige med sikkerhed, at de har været her.
Vi håber på det bedste, og at de har nået at komme forbi, men de er virkelig gode til at skjule sig.
De er trænede i bare at falde ind og ligne hr.
og fru Hansen.
Vi kigger efter dem hver aften, siger Rainer Gassner.
Medejer Mette Gassner har stået for meget af det koordinerende arbejde i forbindelse med flytningen.
Hun understreger vigtigheden af at beholde det gastronomiske skulderklap.
- Jeg synes, at stjernen giver en ekstra faktor på alle punkter.
Både en motivation, men også en stolthed, som jeg tror, at nogle her i byen har haft lyst til at udnytte, siger Mette Gassner.
Michelinstjernerne for 2019 bliver uddelt i Aarhus i aften fra klokken 18.
00.
FacebookTwitterKopier linkEmner:Guide Michelin|Restauranter|Fredericia|Jylland|Aarhus




https://www.dr.dk/nyheder/kultur/se-svarene-eksperten-flere-restauranter-skal-have-michelin-stjerner






https://www.dr.dk/nyheder/indland/det-er-svaerere-haandtere-pres-som-ung-her-er-de-fysiske-forklaringer

IndlandDet ER sværere at håndtere pres som ung - her er de fysiske forklaringerPandelapperne er ikke færdigudviklede, og det går ud over læringen at opretholde et image.
Når krav og forventninger vælter ind over hjernen, begynder kroppen at producere hormonet kortisol.
Kortisol er også kendt som stress-hormonet, og i store mængder over længere tid kan det sende kroppen ud i en regulær stress-tilstand.
Af Line Jenvall, Camilla Høj Eggers, Issa Jeppesen, Laura Aller Jónasdóttir og Grafik: Simone C.
Møller18.
feb.
2019 kl.
11.
04Bemærk: artiklen er mere end 30 dage gammelLæs opDer er en helt fysisk forklaring på, hvorfor det kan være svært at håndtere pres og forventninger, når man er ung.
For pandelapperne er først færdigudviklede, når man er 25 år.
Det er den del af hjernen, der gør det muligt at se ting i et større perspektiv og finde løsninger på problemer.
Vaner former hjernenSamtidig er unge hjerner stadig i gang med at finde rundt i den eksplosion af nye nerveforbindelser, som sker i puberteten.
Hjernen sorterer efter et ”use it or loose it”-princip, og de forbindelser, som bliver brugt meget, bliver stærkest.
Gennem hele livet former hjernen sig efter vores vaner: hvad vi gør, hvordan vi tænker, og hvad vi føler.
Det betyder, at den bliver god til at følge de mønstre, som vi lærer den.
Vi kan altså selv præge den ved at øve os og fokusere på bestemt adfærd.
For eksempel træner man hjernen i at blive distraheret, hvis man hele tiden lader sig forstyrre af beskeder eller notifikationer på sin mobiltelefon, og samtidig bliver man dårligere til at holde fokus i lang tid, til at koncentrere sig og være nærværende, når man fx er sammen med sine venner.
Læs også:De her ting stresser de unge - hvad skal politikerne gøre?
Giv hjernen roRo er vigtigt for, at hjernen kan lære nye ting, og for at vi kan træffe gode valg.
Det handler blandt andet om, at hjernen skal have mulighed for at lagre ny information, og at opmærksomhed kræver meget energi for hjernen.
Hvis man deler sin opmærksomhed ud på flere forskellige ting på samme tid, kan hjernen ikke få det samme ud af det, som hvis den fokuserede på én enkelt opgave.
Så selvom det kan føles som om, man sparer tid ved at lave flere ting på samme tid, så kan det altså tage længere tid at lære.
Vi kan ikke multitaske, selvom vi tror det.
Går udover læring at opretholde imageDet dræner også hjernen for energi, hvis man samtidig skal passe på et godt image.
Når vi hele tiden viser vores gode sider frem og gemmer vores bekymringer og udfordringer bag en facade, springer vi ikke så let ud i noget nyt.
Så tør vi ikke stille spørgsmål eller begå fejl, hvilket ellers er noget af det vigtigste, når man er i gang med at lære noget nyt.
Når krav og forventninger vælter ind over hjernen, begynder kroppen at producere hormonet kortisol.
Kortisol er også kendt som stress-hormonet, og i store mængder over længere tid kan det sende kroppen ud i en regulær stress-tilstand.
Og den kan føre til psykiske lidelser som depression og angst.
Kilder: Anette Prehn, sociolog, forfatter til flere bøger om hjernen og formand for regeringens stresspanel, Psykiatrifonden & Stressforeningen.
FacebookTwitterKopier linkEmner:Psykiatrifonden|Sundhed og velvære|Sygdomme og lidelser|Psykiske lidelser




https://www.dr.dk/sporten/fodbold/superliga/broendby-fyrer-zorniger-med-oejeblikkelig-virkning

SuperligaBrøndby fyrer Zorniger med øjeblikkelig virkningBrøndby IF har valgt at stoppe samarbejdet med cheftræner Alexander Zorniger med øjeblikkelig virkning.
Brøndbys cheftræner Alexander Zorniger i Superligakampen FC Midtjylland mod Brøndby IF på MCH-Arena i Herning, 29.
oktober 2018.
.
 18.
feb.
2019 kl.
10.
17Bemærk: artiklen er mere end 30 dage gammelLæs opBrøndby IF har valgt at stoppe samarbejdet med cheftræner Alexander Zorniger med øjeblikkelig virkning.
Alexander ZornigerFødt: 8.
oktober 1967 (51 år).
Fødested: Mutlangen, Tyskland.
Nationalitet: Tysker.
Klubber:Brøndby IF (2016-2019) - Stuttgart (2015) - RB Leipzig (2012-2015) - SG Sonnenhof Großaspach (2010-2012) - Stuttgart (assistenttræner) (2009).
Meritter som træner:* Vinder af pokalturneringen med Brøndby (2018).
* Nummer to i Superligaen med Brøndby (2018).
* Oprykker fra 3.
Liga i Tyskland med RB Leipzig (2014).
Kilde: Transfermarkt.
com.
Det skriver klubben i en kortfattet fondsbørsmeddelelse, der er underskrevet af bestyrelsesformand Jesper Møller.
Administrerende direktør i Brøndby Jesper Jørgensen kan ikke uddybe beslutningen yderligere.
- Beslutningen er truffet i dag.
Jeg kan ikke sige mere, end der står i den meddelelse, siger han til Ritzau.
Zorniger kom til Brøndby i 2016.
I den seneste sæson var han tæt på at føre klubben til mesterskabet, men i de sidste spillerunder glippede det, og holdet måtte tage til takke med andenpladsen.
I den indeværende sæson ligger klubben på fjerdepladsen.
Søndag tabte holdet 1-2 til Esbjerg.
Forud for nederlaget spillede Brøndby 3-3 med FC Nordsjælland, og i december tabte Brøndby på hjemmebane med 2-3 til Vendsyssel.
/ritzau/FacebookTwitterKopier linkEmner:Brøndby|Brøndby IF|FC Nordsjælland|Fodbold|Jylland




https://www.dr.dk/nyheder/udland/senator-vil-indlede-undersoegelse-af-planer-om-afsaette-trump

UdlandSenator vil indlede undersøgelse af planer om at afsætte TrumpUSA's vicejustitsminister diskuterede i 2017 muligheden for at afsætte Donald Trump, fortæller tidligere FBI-chef.
Af Simon Vincensen18.
feb.
2019 kl.
09.
54Bemærk: artiklen er mere end 30 dage gammelLæs opDen republikanske senator Lindsey Graham vil indlede en undersøgelse af amerikanske topembedsmænds mulige diskussioner om at afsætte præsident Donald Trump.
USA's vicejustitsminister, Rod Rosenstein, diskuterede på et møde i 2017 muligheden for at afsætte landets præsident, Donald Trump.
Det siger den tidligere fungerende direktør i FBI, Andrew McCabe, der selv var til stede ved mødet.
- Mødet omkring det 25.
forfatningstillæg handlede om, at Rod Rosenstein ville diskutere, hvor mange der ville støtte et sådant forslag, siger han til CBS-programmet '60 Minutes'.
Rod Rosenstein er USA's vicejustitsminister.
Det 25.
forfatningstillæg giver et flertal af medlemmerne i regeringen mulighed for at erklære præsidenten ude af stand til at varetage sine opgaver.
Læs også:Donald Trump maner rygter om Rosenstein-fyring til jordenSenator vil stævne impliceredeInterviewet med den tidligere FBI-vicedirektør er ikke blevet taget godt imod i Donald Trumps republikanske lejr.
Ifølge senator Lindsey Graham ville brugen af det 25.
forfatningstillæg svare til et administrativt kupforsøg, og han vil nu 'gøre alt for' at komme til bunds i sagen, siger han.
- Det er chokerende, at en chef fra en af dette lands politienheder går på nationalt tv og siger 'forresten, jeg husker en samtale med vicejustitsministeren om, om vi kunne afsætte præsidenten gennem det 25.
forfatningstillæg'.
Ifølge senatoren vil han nu iværksætte en undersøgelse for at fastslå, hvem der taler sandt.
- Jeg synes, at alle fortjener at vide, hvad der er sket.
Jeg vil gøre alt, hvad jeg kan, for at nå til bunds i justitsministeriets og FBI's opførsel over for præsident Donald Trump, siger han til CBS.
Andrew McCabe forlod sin stilling som vicedirektør i FBI sidste år.
Bekymret for præsidentens evnerDet er ikke første gang, at vicejustitsministerens mulige forsøg på at samle ledende regeringsmedlemmer mod præsidenten trækker overskrifter.
Således beskrev avisen New York Times sidste år, hvordan Rosenstein på mødet havde diskuteret muligheden for at optage Donald Trump med skjult mikrofon.
Læs også:FBI's vicedirektør går af efter Trump-kritikRosenstein afviser anklagerne.
Men ifølge McCabe, der er den første person til offentligt at bekræfte drøftelserne, talte Rosenstein åbent om sikre og potentielle stemmer.
- Vicejustitsministeren var tydeligt bekymret for præsidentens evner og hans hensigt, siger han.
Mødet skulle være foregået i kølvandet på fyringen af FBI-direktør James Comey.
- For at være ærlig, så var det en ekstremt stressende periode.
Det var noget, han (Rod Rosenstein, red.
) luftede i en hektisk og kaotisk samtale om, hvor vi var, og hvad vi måtte gøre, siger Andrew McCabe, der blev fyret sidste år efter kritik fra Donald Trump.
FacebookTwitterKopier linkEmner:Donald Trump (politiker)|Copenhagen Business School|USA|Justitsministeriet|New York Times




https://www.dr.dk/sporten/badminton/antonsen-genspiller-stadig-kaempe-triumf-paa-youtube-jeg-vil-vinde-flere-titler

BadmintonAntonsen genspiller stadig kæmpe triumf på YouTube: ’Jeg vil vinde flere titler’Anders Antonsen har fået en formidabel start på 2019, og nu drømmer han om at vinde endnu mere.
Anders Antonsen nyder stadig sin store triumf i januar i Indonesia Open.
Af Frederik Palle og Henrik Fallesen18.
feb.
2019 kl.
10.
10Bemærk: artiklen er mere end 30 dage gammelLæs opI weekenden var Anders Antonsen en af hovedårsagerne til, at Danmark kunne leve op til favoritværdigheden og genvinde EM i badminton for hold.
Men det er langt fra højdepunktet i 2019 for ham.
I januar vandt han nemlig højest overraskende Indonesia Open, som er en af de største og mest anerkendte turneringen i badmintonkalenderen.
Den blot 21-årige dansker kan da også stadig mærke den turneringssejr i kroppen.
- Det er gået stærkt lige pludselig med den sejr i Indonesien.
Det var kæmpe stort for mig.
Jeg har svært ved at glemme sejren.
Jeg sidder stadig og genspiller den på YouTube, så jeg skal til at lægge den lidt bag mig og komme videre, lyder det fra en grinende Anders Antonsen.
Udover sejren i Indonesia Open blev han også dansk mester for halvanden uge siden.
Så det har været lutter sejre for det danske stortalent.
- Det har været en sindssyg fed start på det her år.
Det var min helt store drøm at vinde en turnering af den kaliber i år, og så gjorde jeg det allerede i januar.
Nu handler det om at lave nye mål, komme tilbage til træningen og fortsætte med at udvikle mig.
Så må vi se, om jeg kan hente flere sejre, forklarer Anders Antonsen.
- Jeg er meget opsat på, at det ikke bare skal være et lucky punch.
Jeg vil rigtig gerne kunne bakke det op med at vinde flere titler, og jeg er ung, så jeg har mange år foran mig til at skrabe flere sammen.
Så det håber jeg på, at jeg kan, lyder det fra ham.
Da Viktor Axelsen fik sin første helt store turneringssejr i sæsonfinalen tilbage i 2016, begyndte han at vinde mange turneringer efterfølgende og tog også VM-titlen i 2017.
Det kan også ske for Anders Antonsen, men han tager klassiske ’kamp for kamp-mentalitet’.
- Jeg forventer ikke at gå ud og vinde det næste, jeg stiller op i.
Jeg går ydmyg til opgaven, fordi der er rigtig mange om buddet.
Først og fremmest er det vigtigste, at jeg bliver ved med at udvikle mig, forklarer Anders Antonsen.
Læs også:MIN VERSION Antonsen slog verdens bedste: ’Har altid drømt om at være i centrum’Den store udfordringAnders Antonsen viste allerede takter på sit kæmpe talent i 2016 og 2017, men 2018 gik slet ikke, som han havde håbet og forventet.
Skader og specielt et enkelt problem satte ham tilbage – migræne.
- Jeg har ikke haft migræne i et halvt års tid, så det er virkelig rart.
Det fylder stadig meget, men det er virkelig godt ikke at have haft det i lang tid, og det gør, at jeg kan fokusere mere i min træning og ikke får afbræk, siger Anders Antonsen.
- Jeg drømte i nat, at jeg fik migræne og ikke kunne spille den her kamp.
Så det fylder virkelig meget i hovedet på mig.
Men det bliver mindre og mindre, så det er dejligt, forklarer han.
Anders Skaarup Rasmussen og Anders Antonsen nyder trofæet fra EM-sejren.
Næste store punkt i kalenderen er All England.
Her har Anders Antonsen dog været utrolig uheldig med lodtrækningen, hvor han allerede i første runde skal op imod den andenseedede kineser Shi Yuqi.
- All England er kæmpestort.
Det er måske den største turnering ud over VM og OL, så det er selvfølgelig en kæmpe drøm at vinde den.
Jeg har en virkelig svær lodtrækning.
Det er heller ikke en hal, der passer mig så godt.
Men vi må se, hvad der sker, forklarer Anders Antonsen.
All England starter den 6.
marts og bliver som altid spillet i Birmingham i England.
FacebookTwitterKopier linkEmner:Viktor Axelsen (badmintonspiller)|Youtube|Badminton|England|Sygdomme og lidelser




https://www.dr.dk/nyheder/politik/ny-lov-i-udlaendingepolitik-kan-koste-erhvervslivet-8700-ansatte

PolitikNy lov i udlændingepolitik kan koste erhvervslivet 8.
700 ansatteAsylsystemet handler ikke om arbejdskraft, siger udlændinge- og integrationsministeren.
Regeringen har støtte fra Dansk Folkeparti og Socialdemokratiet til de nye lov.
Af Thomas Klose Jensen18.
feb.
2019 kl.
09.
40Bemærk: artiklen er mere end 30 dage gammelLæs opPå torsdag ventes det såkaldte paradigmeskifte i udlændingepolitikken at blive vedtaget i Folketinget.
Når det sker, vil omkring 8.
700 udenlandske ansatte på de danske arbejdspladser derfor komme på en særlig liste over personer, som sendes tilbage til deres hjemlande, så snart det lader sig gøre.
Det skriver Mandag Morgen på baggrund af oplysninger fra Udlændinge- og Integrationsministeriet.
Udlændinge- og integrationsminister Inger Støjberg (V) erkender, at det kan medføre udfordringer for landets virksomheder.
- Man bliver nødt til at se det her i et lidt større perspektiv, nemlig at man som flygtning skal være her lige så længe, at man har et beskyttelsesbehov.
Hvis man ikke længere har brug for beskyttelse, hvis ens liv ikke længere er i fare, så skal man selvfølgelig hjem og bygge det land op, som man kom fra, siger hun.
Horesta: Situationen kan blive rigtig sværI brancher som hotel-, restaurations- og rengøringsbranchen og i social- og sundhedssektoren frygter man at komme til at mangle arbejdskraft i fremtiden.
Det siger administrerende direktør i HORESTA Katia Østergaard, som er brancheorganisation for hotel-, restaurant- og turisterhvervet.
- Faktisk er hver syvende, der arbejder i vores branche med ikke-vestlig baggrund.
Så det er helt afgørende for os, siger hun.
Katja Østergaard peger på, at hotelkapaciteten i København udvides med 50 procent over de næste par år.
- Og alene for at varetage beskæftigelsen på de hoteller mangler vi 3.
500 medarbejdere, så hvis vi ligefrem skal undvære nogen nu i forhold til, at vi allerede mangler, så bliver situationen rigtig svær, siger hun.
Lovforslag skal gøre det lettere at tiltrække arbejdskraftInger Støjberg forklarer, at regeringen meget gerne vil hjælpe virksomhederne med at rekruttere bredere.
Der er bare forskel på at komme til Danmark som flygtning og komme til Danmark for at arbejde.
Sidstnævnte gruppe vil hun gerne hjælpe virksomhederne med at rekruttere flere af.
- Det er jo ikke nogen hemmelighed, at vi ønsker at gøre det lettere at komme til Danmark for at arbejde – ved for eksempel at nedsætte beløbsordningen, når man kommer udefra – men det er der bare ikke et politisk flertal for i Folketinget, siger hun.
Som det er i dag, skal en udlænding, der kommer til Danmark for at arbejde, tjene et vist beløb for at få lov til at arbejde her.
- Jeg lægger nu et lovforslag ned i Folketingssalen, og så håber jeg selvfølgelig, at de partier, som er ude og kritisere det her, blandt andet Enhedslisten, vil bakke op om, at hvis man kommer hertil for at arbejde, så skal man have mulighed for det.
Lovforslaget lægger op til at sænke beløbsgrænsen for arbejdstagere fra de 30 tredjelande, der har de største investeringer i og fra Danmark fra 425.
000 kroner til 350.
000 kroner.
Samtidig udvides den såkaldte positivliste, der er en oversigt over erhverv, hvor der er mangel på arbejdskraft.
FacebookTwitterKopier linkEmner:Inger Støjberg (politiker)|Venstre|Folketinget|Udlændingepolitik|København




https://www.dr.dk/nyheder/politik/20109-stiller-sig-bag-klaus-riskaer-har-underskrifter-i-hus-paa-lyntid

Politik20.
109 stiller sig bag Klaus Riskær: Har underskrifter i hus på lyntidFinansmanden og hans parti har indsamlet nok vælgererklæringer til at kunne stille op til folketingsvalget.
Erhvervsmanden har indsamlet de 20.
109 vælgererklæringer, der skal til for at blive opstillingsberettiget.
Af Anna Sol Jørgensen18.
feb.
2019 kl.
09.
29 | opdateret 18.
feb.
2019 kl.
09.
43Bemærk: artiklen er mere end 30 dage gammelLæs opKlaus Riskær Pedersen og hans parti af samme navn har på lyntid indsamlet mere end 20.
109 vælgererklæringer.
Partiets vedtægter§ 1: Partiet hedder: ‘Klaus Riskær Pedersen’.
§ 2: Partiet søger opstillingsberettigelse ved førstkommende valg til Folketinget iht.
Lov om valg til Folketinget (§12).
§ 3: Partiet ledes af en Formand.
§ 4: Partiet har ingen bestyrelse eller repræsentantskab.
§ 5: Partiets regnskabsår er 1.
juli til 30.
juni.
§ 6: Ændring af disse vedtægter meddeles af Formanden.
§ 7: Ved Formandens ophør eller død, indsættes en af Formanden udpegede suppleant som ny Formand.
Suppleanten skal være udvalgt af Formanden senest fra det tidspunkt hvor Partiet indtræder i Folketinget.
Ved foreningens ophør tilgår partiets nettoformue statskassen med mindre generalforsamlingen træffer anden afgørelse.
Kilde: klausriskærpedersen.
comDermed kan han stille op som partiformand for det nystiftede parti til Folketingsvalget i år.
Det oplyser Økonomi- og Indenrigsministeriet, der har kontaktet Klaus Riskær Pedersen og fortalt, at han har nået grænsen og dermed kan lukke for indsamlingen og anmelde den til ministeriet.
- Jeg har dags dato anmeldt Parti Klaus Riskær Pedersen til opstilling ved det kommende folketingsvalg.
Anmeldelsen afventer nu Indenrigsministeriets godkendelse, skriver Klaus Riskær Pedersen på Twitter.
Det betyder dog ikke, at Klaus Riskær Pedersen er endeligt opstillingsberettiget, da samtlige vælgererklæringer ikke er blevet godkendt.
Der kan derfor være en minimal risiko for, at nogle af vælgererklæringerne bliver afvist.
Partilederen annoncerede i november, at han havde dannet sit eget parti, og at han ville ind i Folketinget.
Og siden da er det altså gået rigtig stærkt med at få indsamlet de fornødne vælgererklæringer.
Det er endda gået lige hurtigt nok.
I hvert fald har Økonomi- og Indenrigsministeriet irettesat Klaus Riskær Pedersen og hans parti for ikke at have registreret de enkelte vælgeres mailadresser i vælgererklæringssystemet.
Derudover har Klaus Riskær Pedersen fundet en måde at omgå den såkaldte eftertænksomhedsperiode.
Eftertænksomhedsperioden fastslår, at der skal gå syv dage, fra en borger første gang siger ja til at give sin underskrift til et parti, til støtten endelig bekræftes.
Men den proces har Klaus Riskær Pedersen omgået, så støtterne kunne underskrive digitalt med det samme.
Klaus Riskær Pedersen har en baggrund som iværksætter og erhvervsmand og er tidligere dømt for skyldnersvig.
Læs også:10 spørgsmål om Riskærs vej mod FolketingetHan har blandt andet stået bag en række investeringsselskaber og venturekapitalfonde og været med til at starte flere selskaber - blandt andet internetudbyderen Cybercity - men har også været involveret i flere konkurser.
Erhvervsmanden har dog også tidligere været aktiv i dansk politik.
I 1989 stillede han endda op til Europa-Parlamentsvalget for Venstre, hvor han blev valgt ind.
Han blev dog ekskluderet af Venstre i 1994.
I 2015 meldte Klaus Riskær Pedersen sig ind i Alternativet, men blev ekskluderet efter bare otte dage.
Forinden havde han ført samtaler med medlemmer af både Socialdemokratiet og Konservative, men valgte altså Alternativet, der fravalgte ham.
Følg folketingsvalget 2019 eller tag DR's Kandidattest.
FacebookTwitterKopier linkEmner:Klaus Riskær Pedersen (erhvervsleder)|Økonomi- og indenrigsministeriet|Folketinget|Valg og folkeafstemninger|Telebranchen




https://www.dr.dk/sporten/fodbold/superliga/hoeghs-hoejdepunkter-kronjysk-karate-og-fabelagtige-falk

SuperligaHØGHS HØJDEPUNKTER Kronjysk karate og fabelagtige FalkFodboldmagasinets vært Josefine Høgh udpeger sine tre højdepunkter fra Superligaen denne weekend.
Af Niklas Brandt Pedersen18.
feb.
2019 kl.
09.
03Bemærk: artiklen er mere end 30 dage gammelLæs opDer har været masser af detaljer og dramatik i weekendens superligakampe.
Læs også:Storspillende Falk dribler tre point hjem til FC KøbenhavnI videoen øverst i artiklen kan du nyde en fantastisk redning, en grim tackling og et formidabelt mål.
FacebookTwitterKopier linkEmner:Fodbold




https://www.dr.dk/nyheder/politik/indsamlede-underskrifter-hurtigere-end-df-riskaers-parti-fik-glaede-af-smuthul

PolitikIndsamlede underskrifter hurtigere end DF: Riskærs parti fik glæde af smuthulPartiet Klaus Riskær Pedersen afventer nu den endelige godkendelse fra Økonomi- og Indenrigsministeriet.
Klaus Riskær Pedersens parti Klaus Riskær Pedersen mangler nu kun Økonomi- og Indenrigsministeriets endelige godkendelse for at kunne stille op til folketingsvalget.
(© Liselotte Sabroe)Af Thomas Klose Jensen18.
feb.
2019 kl.
10.
32Bemærk: artiklen er mere end 30 dage gammelLæs op118 dage.
Så lang tid skulle partiet Klaus Riskær Pedersen bruge på at indsamle de påkrævede 20.
109 vælgererklæringer for at kunne stille op til Folketingsvalget i år.
Dermed har partiet i gennemsnit indsamlet 170,4 vælgererklæringer per dag, hvilket er et særdeles højt tempo.
Læs også:Klaus Riskær Pedersen klar til folketingsvalg på lyntidDet viser en gennemgang af processen for de seneste partier der blev godkendt til at stille op til et folketingsvalg, som DR Nyheder har lavet på baggrund af tal fra Økonomi- og Indenrigsministeriet.
Kun Ny Alliance kunne indsamle deres vælgererklæringer hurtigere end Klaus Riskær Pedersen.
De klarede det så også på blot 46 dage.
Brud på regler og digitale vælgererklæringerMed til forklaringen om Klaus Riskær Pedersens lynfart hører dog også, at indsamlingspraksis blev ændret for tre år siden.
Fra 12.
januar 2016 har vælgererklæringer nemlig skullet indsamles digitalt, hvor de fleste af de øvrige partier på listen har måttet klare det i brevform.
Derudover har Klaus Riskær Pedersen omgået reglerne for, hvordan vælgererklæringer skal indsamles, hvilket Økonomi- og Indenrigsministeriet flere gange har irettesat partiet for.
For det første har Klaus Riskær Pedersen ikke registreret de enkelte vælgere mailadresser i vælgererklæringssystemet.
Derudover har partiet omgået den såkaldte eftertænksomhedsperiode.
Eftertænksomhedsperioden fastslår, at der skal gå syv dage, fra en borger første gang siger 'ja' til at give sin underskrift til et parti, til støtten endelig bekræftes.
Men den proces har Klaus Riskær Pedersen omgået, så støtterne kunne underskrive digitalt med det samme.
Økonomi- og Indenrigsministeriet har dog ikke mulighed for at ramme ham med sanktioner, hvilket har fået et flertal af de politiske partier, som allerede er repræsenteret i Folketinget, til at kræve smuthullet lukket.
Klaus Riskær Pedersen er et parti, ikke løsgængerSelvom personen Klaus Riskær Pedersen vil stille op til Folketinget, så gør han det ikke som løsgænger, men som et parti, der har fået navnet 'Klaus Riskær Pedersen'.
Den helt store fordel ved at være et parti - fremfor løsgænger - er, at man kan høste stemmer i hele landet, forklarer DR's politiske analytiker Jens Ringberg.
- Et parti stiller som udgangspunkt op i hele landet – modsat en løsgænger, der kun stiller op i én ud af ti storkredse.
Det giver mulighed for at opstille kandidater og få stemmer i hele landet – og ikke mindst for at få meget større medieopmærksomhed i forbindelse med valgkampen, forklarer han.
Noget som Klaus Riskær Pedersen også selv har fremhævet i radioprogrammet Slotsholmen på P1.
Klaus Riskær Pedersen fremhævede også medieopmærksomheden, da han var gæst i Slotsholmen på P1 i januar.
- Det er fuldstændig indlysende media management, at det er meget, meget billigere annonceplads at købe, forklarede han dengang.
Selvom der er tale om et parti, så er Klaus Riskær Pedersen fortsat den eneste kandidat for partiet.
På hjemmesiden efterlyser han lige nu kandidater, der vil stille op for 'Klaus Riskær Pedersen' sammen med ham selv.
FacebookTwitterKopier linkEmner:Klaus Riskær Pedersen (erhvervsleder)|Økonomi- og indenrigsministeriet|Valg og folkeafstemninger|Folketinget|København




https://www.dr.dk/nyheder/udland/rigmand-vil-sende-turister-i-rummet-pa-arsdag-manelanding

UdlandRigmand vil sende turister i rummet på årsdag for månelandingPassagerer må betale omkring 250.
000 dollar for fire minutter i vægtløs tilstand i rummet, skriver ABC News.
Rigmanden Richard Branson har længe talt om og arbejdet på sin drøm om at sende turister til rummet.
18.
feb.
2019 kl.
09.
09 | opdateret 18.
feb.
2019 kl.
13.
01Bemærk: artiklen er mere end 30 dage gammelLæs opDen britiske rigmand og Virgin-stifter Richard Branson planlægger at sende seks passagerer i rummet 18.
juli i år.
Det skriver det amerikanske medie ABC News.
18.
juli falder sammen med 50-årsdagen for den historiske månelanding i 1969.
Apollo 11-missionen tog afsted 16.
juli, og 21.
juli tog astronauten Neil Armstrong de første skridt på månens overflade.
Branson, der i lang tid har talt om kommercielle rumflyvninger, er stifter og ejer af rumselskabet Virgin Galactic.
Bransons plan er at fragte seks passagerer op til rummet, hvor de skal befinde sig i vægtløs tilstand i fire minutter.
Prisen for turen ligger lige nu på omkring 250.
000 dollar - svarende til cirka 1,65 millioner kroner.
- Det er gået op for mig, at regeringen ikke rigtig er interesseret i at sende personer som du og jeg til rummet, siger Branson til ABC News.
- Vi kan gøre det muligt at forhåbentlig sende tusindvis af folk af sted i de kommende år.
Så ja, 18.
juli er også min fødselsdag, så hvorfor ikke?
Det er det, vi satser på, lyder det fra rigmanden.
Rejser skal være til at betaleBranson selv satser på at blive en del af rumrejsen.
Men han er ikke den eneste, der er interesseret i en tur til rummet.
- Antallet af personer, der vil til rummet, er latterligt højt, og vi må bare sørge for, at vi kan gøre rejserne til at betale for dem, siger Branson.
Læs også:Virgin-rigmands rumfly kysser kanten af rummet under bemandet testI december sidste år opsendte Virgin Galactic med held det første bemandede turistrumfartøj til atmosfæren og førte det tilbage til Californiens ørken ved en testflyvning.
Piloterne var Mark Stucky og Frederick Sturckow.
Og ifølge sidstnævnte er der stor grund til at sende almindelige mennesker til rummet.
- Jo flere personer, der ser vores planet fra rummet, jo flere vil sætte pris på det her sted, hvor vi lever.
Og forhåbentlig vil de tage sig bedre af det, siger Sturckow ifølge ABC News.
/ritzau/FacebookTwitterKopier linkEmner:Richard Branson (erhvervsleder)|Virgin Galactic|Trafik|Californien




https://www.dr.dk/nyheder/indland/pensionskasser-vil-afvise-selskaber-med-daarlig-skattemoral

IndlandPensionskasser vil afvise selskaber med dårlig skattemoralVirksomhedernes skatteadfærd tjekkes, inden pensionskasser smider vores milliarder i dem.
Virksomheders skattemoral er blevet noget, som pensionsselskaberne holder øje med, før de investerer danskernes pensionsopsparinger.
(arkivfoto) (© PFA)Af Maja Lærke Maach18.
feb.
2019 kl.
08.
30Bemærk: artiklen er mere end 30 dage gammelLæs opEn række danske pensionsselskaber vil nu investere vores opsparinger mere moralsk ansvarligt.
Derfor er selskaber som PenSam, PFA, PensionDanmark, PBU og PKA begyndt at screene virksomheders skatteadfærd og moral for at se, om de for eksempel har penge i skattely, før pensionspengene bliver investeret.
Det skriver Politiken.
- En ordentlig og anstændig skattebetaling er forudsætningen for, at vores medlemmer kan levere en god, offentlig service til borgerne.
Derfor er det naturligt for os at gøre skattemoral til et selvstændigt fokusområde, når vi investerer, siger PenSams administrerende direktør, Torsten Fels, til avisen.
Samarbejdspartner havde rolle i statskupPensionsselskaberne har allerede fundet ud af, at det ikke ser godt ud at investere danskernes penge i tobaks- eller våbenindustrien eller i virksomheder, der tjener penge på sort energi, eller som ikke overholder menneskerettigheder.
Eksempelvis sløjfede PKA i april sidste år investeringer i 35 olie- og gasselskaber, fordi de ikke gjorde nok for klimaet.
Men nu har man fundet et nyt forhold, man helst går udenom.
Læs også:Danske pensionsselskaber samarbejder med Macquarie: Afsløring af skattefifleri gør indtrykPalle Ellemann, underdirektør i den danske afdeling af det canadisk-hollandske screeningsselskab Sustainalytics, der blandt andre arbejder for PenSam, PBU og PFA, fortæller til DR Nyheder, at interessen for at tjekke virksomhedernes skatteforhold er steget de sidste par år i kølvandet på en række store afsløringer af skatteskandaler.
I oktober sidste år afslørede blandt andet DR og Politiken eksempelvis, at pensionsselskaberne PFA, PKA og ATP's samarbejdspartner til købet af telekoncernen TDC, australske Macquarie, spillede en rolle i kuppet mod de europæiske statskasser.
- De danske pensionskasser har været hurtige til at tage det her til sig og inddrage det i rækken af temaer, der bliver taget højde for, når man vurderer et selskab.
Det er kommet højt op på deres agenda, siger Palle Ellemann.
Screeningselskabet har inden for de sidste 18 måneder advaret de danske pensionsselskaber om ca.
45 selskaber, og det er ikke et voldsomt stort antal, siger han.
FacebookTwitterKopier linkEmner:PenSam|Pensionsselskaber|PFA Pension|Erhverv|Holland




https://www.dr.dk/nyheder/indland/simone-blev-ramt-af-stress-i-3g-man-foeler-sig-helt-alene-saa-man-er-noedt-til

IndlandSimone blev ramt af stress i 3.
g: 'Man føler sig helt alene, så man er nødt til at skrige højt'Simone malede sig selv, da stressen var allerværst.
Af Sara Pagh Kofoed, Issa Jeppesen, Camilla Høj Eggers, Laura Aller Jónasdóttir og Grafik: Simone C.
Møller18.
feb.
2019 kl.
08.
30Bemærk: artiklen er mere end 30 dage gammelLæs opSimone var midt i 3.
g, da stressen ramte.
Pludselig kunne hun hverken læse en bog eller avis, uden at hjertet hamrede, hun fik kvalme og sveden kom frem.
Hun droppede ud og holdt sig til sit arbejde som tjener og bartender.
Men et par år senere gik hun i stå midt i cafeen - stressen var tilbage og denne gang med en lammende angst.
Rigtig mange unge kvinder oplever et højt stressniveau, viser tal fra Sundhedsstyrelsen.
Simone er bare en af dem.
Sådan kan stress også se udSimone tog et billede af sig selv i den periode, og så malede hun et selvportræt.
I videoen kan du høre hende fortælle, hvordan det at male sig selv hjalp hende til at få det bedre.
Politikerne taler lige nu om, hvordan de kan afhjælpe, at så mange unge oplever stress.
I den forbindelse bad vi jer om at sende os billeder af, hvordan stress ser ud for jer - og Simone var en af dem, der sendte et billede ind - af sit eget maleri.
FacebookTwitterKopier linkEmner:Sygdomme og lidelser|Sundhedsstyrelsen




https://www.dr.dk/nyheder/indland/socialt-bedrageri-fem-ud-af-seks-anonyme-anmeldelser-foerer-ikke-til-noget

IndlandSocialt bedrageri: Fem ud af seks anonyme anmeldelser fører ikke til nogetAlligevel skal kommunerne fortsat have særlige linjer, hvor borgerne kan anmelde hinanden, mener Kommunernes Landsforening.
Af Diana Bengtsen, Jakob Skaaning og Line Gertsen18.
feb.
2019 kl.
08.
00Bemærk: artiklen er mere end 30 dage gammelLæs opHvis man tror, at naboen eller ekspartneren snyder med sociale ydelser, så kan man anmelde vedkommende anonymt til sin kommune – og det er der mange, der gør.
I 2017 modtog kommunerne omtrent 2.
900 anonyme anmeldelser, mens de i første halvår 2018 har modtaget mere end 1.
600 anonyme henvendelser.
Det svarer til henholdsvis 14 procent og 13 procent af alle kommunernes sager, viser opgørelser fra Kommunernes Landsforening (KL).
Men det er langt fra alle anmeldelser, som giver penge i kommunekasserne, viser samme opgørelser.
I 2017 var det i 17 procent af de anonyme anmeldelser, at der var noget at komme efter, mens tallet i første halvår 2018 hed 15 procent.
Det betyder, at der overordnet set ikke er noget at komme efter i fem ud af seks af sagerne.
Kigger man på det beløb, som anmeldelserne henter hjem til kommunerne, udgør de anonyme anmeldelser otte procent af det samlede beløb, som kommunerne fangede socialt snyd for i 2017.
I første halvår 2018 var det syv procent.
Selvom de anonyme anmeldelser, ifølge KL, ikke fylder noget særligt i det samlede billede i forhold til at afsløre socialt bedrageri, så er der – med undtagelse af Københavns Kommune – ingen planer om at fjerne de anonyme anmeldelsesmuligheder ude i kommunerne, fortæller Thomas Kastrup-Larsen, der er formand for KL’s Arbejdsmarkeds- og Borgerserviceudvalg.
- Hvis man har mistanke om noget, så er det vigtigt for retsfølelsen, at der er et sted, man kan henvende sig med den mistanke.
Ellers er man jo bare vidne til, at det offentlige bliver bedraget, og så er det jo os allesammen, det går ud over, siger han.
Læs også:Under anklage som social bedrager: Skulle forholde sig til 52 sider fra FacebookI Københavns Kommune arbejder man dog i øjeblikket på at fjerne kommunens såkaldte 'snydknap'.
Bliver forslaget stemt igennem senere i år, vil borgerne ikke længere blive tilbudt muligheden for at anmelde hinanden anonymt på kommunens hjemmeside.
- Vi er selvfølgelig meget interesseret i, at man fanger socialt bedrageri.
Men vi kan bare se, at effekten af den her snydknap ikke er særlig stor rent økonomisk.
Til gengæld koster den meget på den sociale bundlinje, siger Kultur- og Fritidsborgmester, Franciska Rosenkilde fra Alternativet, hvis parti oprindeligt har stillet medlemsforslaget.
70 kommuner tilbyder borgerne en anonym sladretjenesteI en rundspørge, som DR Nyheder har foretaget blandt landets 98 kommuner, svarer langt størstedelen af kommunerne, at de på deres hjemmeside tilbyder borgerne en særskilt mulighed for at anmelde socialt bedrageri anonymt.
OM RUNDSPØRGENDR Nyheder har i en rundspørge om socialt bedrageri talt med alle landets 98 kommuner.
93 af kommunerne har en kontrolenhed eller et kontrolteam, der specifikt arbejder med socialt bedrageri.
Kommunerne har svaret i perioden 27.
august til 23.
oktober 2018.
Det kan for eksempel foregå ved at udfylde et anmeldelsesskema på kommunens hjemmeside eller ved at ringe til et særligt nummer, der tilhører kommunens kontrolenhed.
Læs også:Kommuner og Udbetaling Danmark henter tæt på halv milliard kroner fra sociale bedragere om året'En anonym anmeldelse er et kæmpe pres'Maj Thorsen, der er privat socialrådgiver i Randers, har flere gange arbejdet med borgere, der er blevet anmeldt anonymt for socialt bedrageri.
Hun forklarer, at det kan opleves som et voldsomt pres for borgerne, når de ikke ved, hvor anmeldelsen kommer fra:- Og så handler det jo også om, at det er en stor magtfaktor, der pludselig kommer ind i ens liv og skal vurdere, om man skal have frataget sit økonomiske grundlag, siger hun.
Maj Thorsen fortæller om en af sine klienter, som i dag stadig er påvirket, selvom kommunen har frafaldet anklagen mod ham.
- Han føler sig paranoid og han går rundt med en følelse af, at der er nogen, der overvåger ham.
Det har bestemt ikke været en rar oplevelse for ham.
Derfor mener Maj Thorsen, at folk bør tænke sig om en ekstra gang, inden de går ind og anmelder andre anonymt:- Det er ikke, fordi jeg synes, at man helt skal lade være med at anmelde.
Men man skal bare huske, at der kan en årsag til, at naboen har den tidligere ægtefælle er mere på besøg, eller at kæresten kommer lidt oftere.
Udbetaling Danmark: Udbyttet er for småtHos Udbetaling Danmark er de ikke videre begejstret for den digitale stikkerlinje på borger.
dk, hvor de modtager anonyme anmeldelser fra borgere rundt om i hele landet:Dorthe Frykman Andersen, der er afdelingschef for Helhedsorienteret Kontrol i Udbetaling Danmark, fortæller, at det kun er omtrent ti procent af de anmeldelser, de modtager, der ender med, at de kan konstatere, at der er snydt med en ydelse.
- Og det synes jeg er alt for lidt i forhold til den mistanke, man skal igennem, siger hun.
I kontrolafdelingen oplever de, at mange af anmeldelserne handler om chikane:- Det er den forsmåede partner, der ofte anmelder.
Han opdager, at du er begyndt at se en anden, og så tænker han: 'Så har hun da ikke ret til at få de penge', fortæller Dorthe Frykman Andersen som et eksempel på den type af anmeldelser, de ofte modtager.
- Vi har nogle erfaringer i min afdeling, og der er langt større værdi i at blive klogere på data, end at du går rundt og vil chikanere en tidligere kæreste, siger hun.
FacebookTwitterKopier linkEmner:Alternativet (parti)|Franciska Rosenkilde (politiker)|Kommunernes Landsforening|Kriminalitet|Randers




https://www.dr.dk/sporten/fodbold/overblik-danskernes-weekend-i-fodboldeuropa-brandvarme-angribere-bombede-loes

FodboldOVERBLIK Danskernes weekend i fodboldeuropa: Brandvarme angribere bombede løsDe danske fodboldangribere slog til i weekenden, hvor det også blev til et par bitre nederlag for danskerne.
Der var flere angribere, som viste deres målfarlighed i weekenden.
Yussuf Poulsen, Kasper Dolberg, Nadia Nadim scorede alle, og Pernille Harder var tæt på.
Af Frederik Palle18.
feb.
2019 kl.
07.
35Bemærk: artiklen er mere end 30 dage gammelLæs opFodboldeuropa er altid fyldt med masser af højdepunkter, og flere af dem er endda også med dansk fortegn.
Det blev nemlig til danske mål i nogle af de største ligaer, men det blev også til et par skuffelser.
Vi har samlet alle højdepunkter fra weekenden.
Nadia Nadim fortsætter målformenDet har været en god start på opholdet i Paris Saint-Germain for Nadia Nadim.
I går nettede hun nemlig igen, og det betyder, at hun har scoret to mål i de to første kampe i ligaen for den franske storklub.
Hverken Nadim eller Signe Bruun var dog i startopstillingen for Paris Saint-Germain, men begge kom på banen i slutningen af kampen mod Fleury 91, og det var altså her, at Nadim slog til.
Med sejren fører holdet ligaen, men kun et point foran Lyon, som har spillet en kamp mindre.
Dolberg rejste sig med elegant scoringDolberg var et stort samtaleemne i løbet af ugen på grund af en misset chance mod Real Madrid.
Der har været meget snak om Kasper Dolberg i den forgangne uge, efter han brændte en kæmpe chance mod Real Madrid i Champions League.
I går rejste han sig dog oven på skuffelsen med et rigtig flot mål.
Det skete i opgøret mod Breda, som Ajax vandt 5-0.
Dolberg kom på banen i anden halvleg i stedet for landsmanden Lasse Schöne, og han skulle ikke bruge lang tid for at score.
Med ydersiden drejer han flot bolden i nettet.
Schöne tangerede i øvrigt Søren Lerby som den udenlandske spiller, der har spillet flest kampe for Ajax.
Topbrag endte med fiasko for HarderPernille Harder i aktion mod Bayern München.
Det blev en mareridtsstart på det nye år for Pernille Harder og Wolfsburg, da de i går tabte med 4-2 til rivalerne Bayern München.
Harder lavede ellers en rigtig flot assist og havde en kæmpe mulighed for at udligne til 3-3, men hun brændte.
Det er det første nederlag i sæsonen til Wolfsburg, der nu ligger fuldstændig lige med Bayern München på førstepladsen.
Nedtur for Thomas FrankThomas Frank klapper af Brentfords fans efter den store skuffelse i FA Cuppen.
Cheftræner Thomas Frank og Brentford fra den næstbedste engelske række havde i går en rigtig god mulighed for at spille sig i kvartfinalen i FA Cuppen.
Og selvom de kom foran mod Swansea, så endte det med at gå helt galt.
De tabte kampen 4-1.
Normalt er landsholdsspilleren Henrik Dalsgaard i startopstillingen, men han var slet ikke med i truppen i går.
Det var i stedet Nikolaj Kirk, og han endte med at få debut for klubben.
Yussuf Poulsen sniger sig op ad topscorerlistenDen danske landsholdsangriber kravler op ad topscorerlisten i Tyskland.
Danmarks farligste angriber for tiden spiller i Bundesligaen for RB Leipzig.
Yussuf Poulsen scorede i weekenden to mål i 3-1-sejren over Stuttgart, og det betyder, han nu er oppe på 12 scoringer i sæsonen.
Det er nok til en fjerdeplads på topscorerlisten, og han er kun to mål fra førstepladsen, hvor Frankfurts Luka Jovic ligger med 14 styks.
Top fem på topscorerlisten i Bundesligaen1.
Luka Jovic, Frankfurt – 14 mål2.
Robert Lewandowski, Bayern – 13 mål3.
Marco Reus, Dortmund – 13 mål4.
Yussuf Poulsen, RB Leipzig – 12 mål5.
Paco Alcacer, Dortmund – 12 målFacebookTwitterKopier linkEmner:Kasper Dolberg (fodboldspiller)|Lasse Schöne (fodboldspiller)|Paris Saint-Germain|Tyskland|Fodbold




https://www.dr.dk/nyheder/udland/spionage-frygt-og-tech-krig-forstaa-hvorfor-usa-vil-presse-huawei-ud-af-5g-netvaerk-i

HuaweiSe temaUdlandSpionage-frygt og tech-krig: Forstå hvorfor USA vil presse Huawei ud af 5G-netværk i VestenUSA frygter både spionage og at tabe kampen om 5G-netværket til Kina, siger iagttagere.
USA, New Zealand, Australien og Japan har udelukket Huawei fra at levere udstyr til landenes fremtidige 5G-netværk.
Af Sune Gudmann Christiani18.
feb.
2019 kl.
07.
42Bemærk: artiklen er mere end 30 dage gammelLæs opRegeringen præsenterer i dag sin plan for at udrulle 5G-nettet.
5G er den næste generation af internet, vi får via mobilmasterne.
Hvad er 5G?
5G bliver mange gange hurtigere end det nuværende 4G-netværk, og i fremtiden forventes blandt andet selvkørende biler og sundhedssystemer at være koblet på 5G-netværket.
Eksperter forventer, at det bliver det mest kritiske stykke infrastruktur, som noget land bygger.
Derfor er der så stor opmærksomhed om sikkerheden.
Ifølge planen skal de første 5G-antenner være i brug i løbet af i år.
I TDC's 5G-netværk kan det kinesiske firma Huawei komme til at spille en hovedrolle i opbygningen.
Siden 2014 har Huawei drevet og leveret udstyr til TDC's nuværende netværk.
Men Huawei, der er verdens største producent af telekommunikationsudstyr, er blevet udelukket i flere vestlige lande.
Det skyldes en mistanke om, at Kinas myndigheder kan bruge Huaweis teknologi til spionere, der hvor teknologien anvendes.
Det har fået flere til at kræve Huawei udelukket fra opbygningen 5G-netværk i Danmark.
Få et overblik over Huawei-sagen her.
Hvor er Huawei blevet udelukket fra at udrulle 5G-netværk?
USA, New Zealand, Australien og Japan har udelukket Huawei fra at levere udstyr til landenes fremtidige 5G-netværk.
USA forsøger at overtale sine allierede i Europa og resten af verden til at udelukke Huaweis teknologi fra fremtidige 5G-netværk, skriver flere amerikanske medier.
Den amerikanske ambassade i Danmark ønsker ikke at oplyse til DR Nyheder, om man konkret har forsøgt at overbevise den danske regering om et forbud af Huawei.
Klik på kortet for at se, hvor Huawei er blevet udelukket fra 5G eller i risiko for at blive det:Hvorfor frygter nogle spionage fra Huawei?
Eksperter ser på kinesisk efterretningslovgivning fra 2017 med bekymring.
Den kræver nemlig, at alle kinesiske selskaber skal samarbejde med de kinesiske efterretningstjenester, hvis de bliver bedt om det.
- Det kinesiske kommunistparti kan tvinge dem til at spionere på statens vegne, siger Fergus Hanson, chef i tænketanken International Cyber Policy Centre, som blandt andet rådgiver de australske politikere.
Er der andet på spil end frygt for spionage?
Ja, det mener nogle iagttagere.
Nogle ser det som en teknologisk krig, hvor USA og Kina kæmper for at vinde markeder, da begge lande har virksomheder, der kan levere dele til 5G-teknologi.
Her handler det om at være dem, der kan udvikle informations-infrastruktur som 5G, altså den måde vi kommunikerer med hinanden på, og være i stand til sætte standarden for det.
- Den teknologiske krig er et udtryk for, at man konkurrerer om indflydelse og om at skabe nye alliancer og partnerskaber på globalt plan på en anden måde, end man gjorde tidligere med konventionelle krige, siger André Ken Jakobsson, postdoc ved center for militære studier på Københavns Universitet og forsker i hybrid krigsførelse.
Formålet er ifølge forskeren at skabe afhængigheder og installere eksempelvis 5G-netværk som andre landes infrastruktur, økonomiske struktur og bureaukratiske struktur bliver afhængig af.
Det giver indflydelse, og et håndtag man kan dreje på fra for eksempel Kinas side, hvis der er særlige nationale interesser på spil.
André Ken Jakobsson mener, at det kan føre til en spaltning af verden, når det kommer til informationsinfrastruktur, fordi hvert land simpelthen bliver nødt til at vælge, hvem man tør købe det her fra, om det er Kina eller USA.
- Og der vil kineserne tabe på det vestlige marked, det er der slet ikke nogen tvivl om, siger han.
Bliver 5G forsinket, hvis Huawei udelukkes?
Europas største telekommunikationsvirksomhed, Deutsche Telekom, har sagt, at hvis Huawei forbydes i Europa, vil det forsinke udrulningen af 5G med op til to år.
Teleanalytiker John Strand har også påpeget, at en udelukkelse vil føre til forsinkelser.
Fremtidens 5G-netværk kan få betydning for en lang række områder.
Hvorfor blev Huaweis finansdirektør anholdt i Canada?
Huaweis finansdirektør, Wanzhou Meng, blev anholdt 1.
december 2018 i Canada med henblik på udlevering til USA.
De amerikanske anklagere beskylder Huawei for at bruge et Hong Kong-selskab til at sælge udstyr i Iran i strid med USA's sanktioner.
Hun nægter sig skyldig.
Canada har indtil 1.
marts til at beslutte sig for, om de vil udlevere hende.
Sagen er tilsyneladende ikke direkte relateret til den amerikanske kampagne for at udelukke Huawei fra 5G, men den har gjort forholdet mellem Kina og USA yderligere anspændt.
Hvordan har Huawei reageret?
Huawei har gentagne gange afvist alle anklager om spionage og udtalt, at selskabets udstyr aldrig er blevet brugt til at spionere.
Huawei har dog åbnet mere op for pressen i den nuværende krise.
Grundlæggeren gav et sjældent interview til en række store medier i januar.
Og et canadisk medie fik pludselig adgang til Huaweis hovedkvarter, hvilket ville have været umuligt få måneder forinden, skriver mediet.
Det viser, at Huawei tager situationen meget alvorligt, siger André Ken Jakobsson.
- Hvis Huawei udsættes for den her mistænkeliggørelse og dermed bliver holdt ude af 5G-netværket, så mister de hele den her generation i vestlige lande og bliver dermed afskåret fra at tjene penge og udvikle andre samarbejder.
- Det er derfor, de laver de her charmeoffensiver, siger forskeren.
Hvad siger TDC?
TDC skriver til DR Nyheder, at "sikkerhed er en topprioritet".
- Vi følger altid de danske myndigheders anbefalinger og har en løbende og meget tæt dialog med Center for Cybersikkerhed under Forsvarets Efterretningstjeneste.
Dertil er det klart, at vi også følger situationen tæt og orienterer os politisk.
Det er klart, at denne proces også er en del af vores beslutningsproces, lyder det fra TDC.
Hvad siger den danske regering?
Ved et samråd om Huawei og dansk sikkerhedspolitik 22.
januar 2019, sagde forsvarsminister Claus Hjort Frederiksen, at han delte bekymringen omkring Huawei.
Samtidig slog han dog fast, at det er op til TDC at finde den rette leverendør, og at dansk lovgivning på nuværende tidspunkt ikke giver mulighed for at forbyde bestemte leverandører.
FacebookTwitterKopier linkEmner:USA|Kina|Canada|Teknologi|Spionage




https://www.dr.dk/nyheder/udland/fremmed-stat-menes-sta-bag-hackerangreb-pa-australske-partier

UdlandFremmed stat menes at stå bag hackerangreb på australske partierAngrebet på politikere og partier kommer kort før parlamentsvalget i Australien.
Det ser ud til, at en fremmed stat står bag hackerangreb mod politikere og partier i Australien, oplyser landets premierminister, Scott Morrison.
18.
feb.
2019 kl.
06.
25Bemærk: artiklen er mere end 30 dage gammelLæs opDe største politiske partier og parlamentet i Australien har været udsat for hackerangreb, som en fremmed stat menes at stå bag.
Det siger Australiens premierminister, Scott Morrison, natten til mandag dansk tid.
Det skriver nyhedsbureauerne AFP og Reuters.
De australske efterretningstjenester var ifølge Morrison ved at undersøge et hackerangreb tidligere på måneden mod en række australske politikere.
I den forbindelse er efterforskerne blevet opmærksomme på, at også flere store politiske partier er blevet ramt af angrebet.
- Vores cybereksperter mener, at en sofistikeret statsaktør er ansvarlig for denne ondskabsfulde aktivitet, siger Scott Morrison.
Premierministeren nævner ingen mistænkte stater.
Men ifølge analytikere er Kina, Rusland og Iran de mest sandsynlige bud, skriver Reuters.
Det er ikke oplyst, hvilke informationer hackerne har fået adgang til i forbindelse med angrebet.
Meldingen kommer, blot få måneder før australierne skal stemme ved parlamentsvalget i midten af maj.
Morrison understreger, at der ikke er nogle tegn på, at formålet med angrebet har været at påvirke valget.
/ritzau/FacebookTwitterKopier linkEmner:Scott Morrison (politiker)|Australien|IT-kriminalitet|Valg og folkeafstemninger|Iran




https://www.dr.dk/nyheder/viden/kroppen/virus-draeber-resistente-bakterier-kan-blive-antibiotikas-afloeser

Antibiotikaresistens: Den skjulte trusselSe temaKroppenVirus dræber resistente bakterier: Kan blive antibiotikas afløserDansk forsker mener, at listig virus kan blive en del af fremtidens løsning på antibiotikaresistens.
Af Pernille Kjeldgaard Kristensen og Pernille Bækholm Sloth (illustration)18.
feb.
2019 kl.
06.
30Læs opBakterier bliver bedre og bedre til at overleve det bedste våben, vi har mod dem: Antibiotika.
De bliver stærkere, og kan blive resistente over for behandlingen.
Bakterierne udvikler sig så meget, at forskere anslår, at hvis vi ikke får stoppet multiresistente bakterier, vil det globalt koste 10 millioner liv om året i 2050.
- Hvis vi ikke knækker kurven snart, er det en reel risiko, at flere mennesker i 2050 vil dø af infektioner end af kræft.
Harmløse infektioner som fx lungebetændelse bliver igen livsfarlige for ellers raske personer.
Og det kan ramme alle mennesker, både unge og gamle.
Det er meget skræmmende.
Sådan siger Nina Molin Høyland-Kroghsbo, der er adjunkt ved Københavns Universitet, hvor hun forsker i bakteriofager.
Og lige præcis bakteriofager er en fjende for bakterier, som vi kan bruge til vores fordel i kampen mod multiresistente bakterier.
Virussen får bakterier til at eksplodereEn bakteriofag, der også blot kaldes fag, er en listig virus, der dræber bakterier.
Den bruger nemlig bakterierne til at reproducere sig selv, og den kamp koster bakterien livet.
Når en fag lander på en bakterie, undersøger den bakteriens overflade med sine ben.
En fag har ofte en specifik bakterie-type, som den går efter som fx tarmbakterien E.
coli.
Når overfladen er undersøgt, og det er sikkert, at fag og bakterie passer sammen, skyder fagen sit DNA ind i bakterien.
Læs også:Overlæge om resistente bakterier: Vi er nødt til at forstå truslenFagens DNA begynder at reproducere sig selv inde i bakterien, indtil der er så mange fager, at bakterien simpelthen eksploderer.
Så drager alle de nye fager ud for at finde bakterier af samme type, som de kan reproducere sig selv i.
På den måde spreder fagerne sig og slår bakterier ihjel.
Fagen skyder sit DNA ind i bakterien.
I bakterien reproducerer fagens DNA sig selv.
Til sidst er der så mange fager i bakterien, at bakterien eksploderer.
De nye fager går på jagt efter en bakterie af samme type, som de kan angribe, og reproducerer sig selv i.
1 / 3Fagen skyder sit DNA ind i bakterien.
1 / 3I bakterien reproducerer fagens DNA sig selv.
2 / 3Til sidst er der så mange fager i bakterien, at bakterien eksploderer.
De nye fager går på jagt efter en bakterie af samme type, som de kan angribe, og reproducerer sig selv i.
3 / 3Selvom det lyder drabeligt, så er det meget effektivt.
Og heldigt for os mennesker.
Fager hjælper nemlig med at udrydde bakterier, der gør os syge.
Den egenskab forsøger forskere at udnytte, så vi ved hjælp af fager kan dræbe multiresistente bakterier.
Læs også:Quiz: Er du klog nok til at undgå farlige bakterier i din hverdag?
- De fleste fager er sindssygt specifikke i forhold til, hvilken bakterie de går efter.
Det er rigtig smart, hvis man vil bruge det i fagterapi (behandling med fager, red.
).
Man kan specifikt dræbe den bakterie, der skaber problemer.
Man dræber eller forstyrrer ikke de gode bakterier i kroppen, som det fx sker ved mange typer antibiotika, siger Nina Molin Høyland-Kroghsbo.
En evig kamp om liv og dødFør du læner dig tilbage og betragter problemet med multiresistente bakterier som løst, er der nogle udfordringer ved fagterapi, som skal overkommes, før du kan få fagterapi på hospitalet.
Bakterier udvikler hele tiden nye måder at overkomme virusangreb, og samtidig udvikler virusser modangreb til at komme udenom bakteriernes forsvarsmekanismer.
Nina Molin- Bakterier kan nemlig godt blive resistente over for fager.
Det er nok en af de største grunde til, at fagterapi ikke er mere udbredt i dag - udover at man selvfølgelig har kunnet bruge antibiotika i lang tid, siger Nina Molin.
Hun forklarer, at virusser og bakterier altid har kæmpet en evolutionær kamp, hvor de hele tiden prøver at udkonkurrere hinanden.
- Bakterier udvikler hele tiden nye måder at overkomme virusangreb, og samtidig udvikler virusser modangreb til at komme udenom bakteriernes forsvarsmekanismer, siger hun.
Den kamp vil forskerne udnytte til vores fordel.
- Der er forskning i gang, der undersøger, hvordan bakterier forsvarer sig.
Med den viden kan vi forskere muligvis lave superfager, der har alle tricks i den genetiske værktøjskasse til at modstå, hvad end en bakterie kan finde på af forsvar, siger Nina Molin Høyland-Kroghsbo.
Vi kan godt vinde over farlige bakterierDer er stadig mange hensyn, der skal tages, før vi kan bruge fagterapi som en udbredt behandlingsmetode på mennesker.
Læs også:Quiz: Er du klog nok til at undgå farlige bakterier i din hverdag?
- Jeg tror, at første skridt er at give fager mod infektioner i husdyr.
På mennesker tror jeg, at det i første omgang er noget, man vil bruge, når alt håb er ude.
Hvis intet antibiotika virker på en patient, siger Nina Molin Høyland-Kroghsbo.
Truslen fra multiresistente bakterier ånder os i nakken, og derfor håber Nina Molin Høyland-Kroghsbo, at processen med godkendelse af fager vil gå hurtigt.
- Det største problem er en form for standardisering, hvor man kan sikre sig, at det er et produkt, der er reproducerbart og sikkert: Det er svært, for det er en virus, som vil mutere og udvikle sig, siger hun.
Når medicin testes, skal resultaterne kunne reproduceres.
De samme resultater skal altså vises flere gange, så man ved, hvordan medicinen præcis virker på mennesker.
Og det er svært at sikre, når fagerne hele tiden udvikler sig.
Vi har eksempler på, at mennesker er blevet behandlet med bakteriofager, hvor det har virket.
Men vi skal stadig lave kontrollerede kliniske forsøg, for vi har brug for ordentlige undersøgelser.
Benjamin Chang, forsker i bakteriofager ved Yale UniversityBenjamin Chang, der forsker i bakteriofager ved Yale University, mener også, at vi skal have flere forsøg, før fager kan redde os.
- Vi har eksempler på, at mennesker er blevet behandlet med bakteriofager, hvor det har virket.
Men vi skal stadig lave kontrollerede kliniske forsøg, for vi har brug for ordentlige undersøgelser.
Læs også:Rødvin, influenzaramte bakterier og håndsæbe: Det kan redde dig når antibiotika ikke længere virkerHan forklarer, at fager potentielt kan være et alternativ til antibiotika, men han tror i højere grad, at fager skal bruges som ekstra behandling, når andre behandlingsmetoder har fejlet.
Han tror godt, at vi kan vinde kampen mod multiresistente bakterier.
- Jeg tror, at det har været nyttigt, at der har været fremskridt inden for styringen af antibiotikaforbruget, og med fager - og andre nye behandlinger - kan vi godt vinde over multiresistente bakterier.
FacebookTwitterKopier linkEmner:Videnskab|Sygdomme og lidelser|Københavns Universitet|Yale University|USA




https://www.dr.dk/nyheder/regionale/hovedstadsomraadet/barselsgrupper-skal-faa-arbejdsloese-indvandrerkvinder-i-job

KøbenhavnBarselsgrupper skal få arbejdsløse indvandrerkvinder i jobNyankomne ikke-vestlige indvandrerkvinder kan fremover lære om cv og jobsøgning allerede under barslen.
I Københavns Kommunes nye barselsgrupper kan kvinderne forbedre deres danske sprogkundskaber, få støtte til at læse jobopslag, udarbejde CV m.
m.
Af Sofie Caroline Rye Gestsson og Ólafur Steinar Rye Gestsson (foto)18.
feb.
2019 kl.
07.
05 | opdateret 18.
feb.
2019 kl.
07.
23Bemærk: artiklen er mere end 30 dage gammelLæs opHalvdelen af alle kvindelige indvandrere med ikke-vestlig baggrund i Region Hovedstaden har ikke noget arbejde, viser tal fra Danmarks Statistik.
Det vil to kommuner nu lave om på.
I Københavns Kommune fokuserer man hovedsageligt på at nå kvinderne allerede, når de er på barsel ved hjælp af såkaldte barselsgrupper, fortæller integrationsborgmester Cecilia Lonning Skovgaard fra Venstre.
- Formålet med barselsgrupperne er at få fat i de kvinder, som vi ved står langt fra arbejdsmarkedet.
Vi vil tale med dem om, at det kunne være fedt at have et arbejde - og forberede dem mentalt på, at det er dét, de skal.
I barselsgrupperne kan kvinderne blandt andet forbedre deres danske sprogkundskaber, få støtte til at læse jobopslag og udarbejde et cv.
Kvinderne mødes en gang om ugen, hvor der på hvert møde vil være en dansklærer og jobkonsulent til stede.
Ikke-vestlige kvinder og etnisk danske kvinderBeskæftigelsesfrekvens i procent, Region HovedstadenIkke-vestlige indvandrerkvinder i aldersgruppen 20 til 64 år: 50,7 %Etnisk danske kvinder i aldersgruppen 20 til 64 år: 79,2 %Beskæftigelsesfrekvens i procent, hele landetIkke-vestlige indvandrerkvinder i aldersgruppen 20 til 64 år: 46,4 %Etnisk danske kvinder i aldersgruppen 20 til 64 år: 75,8 %Kilde: Danmarks Statistik, 2016Kvinder skal inddrages i lokalsamfundetI Furesø Kommune fokuserer man også på at få de ikke-vestlige kvinder hurtigt i job, siger Tine Gammelby, der er fagchef og leder af kommunens integrationsteam.
- Målet er selvfølgelig, at de bliver selvforsørgende.
Det kan fremme deres familiesituation, at de har penge mellem hænderne, de selv har tjent, siger Tine Gammelby.
- Hvis man kommer fra et andet land, kan det godt være utrygt lige pludselig at skulle sende sit barn i en daginstitution, man ikke kender, og som man ikke har været vant til, at man skal gøre.
Vibeke Jakobsen, Seniorforsker i VIVEI Furesø Kommune er planen desuden, at man ved hjælp af forskellige tiltag vil inddrage de ikke-vestlige kvinder i det demokratiske liv i kommunen og i deres børns skole- og daginstitutionsliv.
De tiltag handler blandt andet om at introducere forældrene i det bestyrelsesarbejde, der er i skoler og foreninger.
På den måde kan de tage del i det sociale liv i kommunen, støtte op om deres børn og lære andre forældre at kende.
Prioriterer familien over jobbetDet er ofte på grund af børnene, at ikke-vestlige indvandrerkvinder ikke kommer i arbejde.
Sådan lyder det fra Vibeke Jakobsen, der er seniorforsker ved VIVE, ovenpå nyheden om, at halvdelen af ikke-vestlige indvandrerkvinder i Region Hovedstaden er arbejdsløse.
- Hvis man kommer fra et andet land, kan det godt være utrygt lige pludselig at skulle sende sit barn i daginstitution, man ikke kender, og som man ikke har været vant til, at man skal gøre, siger Vibeke Jakobsen.
Hun mener derfor, at det er en god idé, at kommunerne begynder at se på, hvilke initiativer der kan hjælpe de ikke-vestlige kvinder ud på arbejdsmarkedet.
- Det er vigtigt at have et fokus på, hvordan man får et liv til at fungere med to, der arbejder ude, som samtidig har børn at tage sig af, siger Vibeke Jakobsen.
FacebookTwitterKopier linkEmner:Cecilia Lonning-Skovgaard (politiker)|Furesø Kommune|Region Hovedstaden|Arbejdsløshed|Sjælland




https://www.dr.dk/nyheder/kultur/boeger/kendt-journalist-har-faaet-nok-drop-nu-den-loeftede-pegefinger-og-lad-os-tale

BøgerKendt journalist har fået nok: Drop nu den løftede pegefinger - og lad os tale ærligt om sex og kønAnders Haahr Rasmussen ser på sig selv og manderollen anno 2019 i ny bog.
Sex, yngre kvinder og fodboldslagsange er nogle af de ting, Anders Haahr Rasmussen fortæller om fra sit eget liv i bogen 'En fandens mand'.
Af Michelle From Hoxer18.
feb.
2019 kl.
06.
04Bemærk: artiklen er mere end 30 dage gammelLæs opHar du styr på feminismens forskellige bølger, og kan du opremse, hvad alle bogstaver i LGBTQ+ står for?
Hvis ikke, så kan du måske føle dig hægtet lidt af i kønsdebatten.
Men sådan behøver det ikke at være, mener journalist, forfatter og sportskommentator Anders Haahr Rasmussen.
Det er pisse svært og forvirrende at være menneske og have en krop og skulle indgå i et hyperkomplekst samfund.
Anders Haahr Rasmussen- Der er kommet en forestilling om, at kønsdebatten er for professionelle kønsdebattører.
Men det er da skide sjovt og spændende at tale om at have en krop og være et seksuelt væsen.
Hans nye bog 'En fandens mand' er et forsøg på også at give plads til alt det sjove og besværlige ved at være mand i dag.
Hvis man leder efter et facit eller en manual for, hvordan man skal opføre sig som mand, så er det ikke i 'En fandens mand', man skal lede.
Bogen giver ikke nogle endegyldige svar, og det har heller ikke været meningen at nå frem til en 'forkromet analyse', som der står i indledningen.
© GyldendalUddrag fra bogenDet er ikke nemt at have sex med en kvinde.
Hun kræver en orgasme, så meget kan man være sikker på.
Men om det er hendes eller ens egen, der skal præsteres, er ikke til at vide.
Alt det præstationsræs.
Det er nederen.
Og kontraproduktivt.
Det gør det kun sværere at komme.
Hvis ikke ligefrem smertefuldt.
Det første halve års tid af min seksuelle karriere forbandt jeg orgasme med voldsom migræne.
Det var i USA, jeg var udvekslingsstuderende og kæreste med Olga fra Ukraine.
- Det er pisse svært og forvirrende at være menneske og have en krop og skulle indgå i et hyperkomplekst samfund, siger Anders Haahr Rasmussen, der gerne vil gøre op med 'principrytteriet og den løftede pegefinger'.
Begæret er ikke altid politisk korrekt- Der er kommet en løftet pegefinger-vibe over det at snakke om køn.
Og dér gad jeg godt at prøve at skabe nogle rum, hvor de samtaler ikke føles så truende eller læremesteragtige, siger han.
Anders Haahr Rasmussen har selv studeret kønsteori på universitetet og har skrevet mange artikler om emnet.
Han kalder sig selv feminist og går ind for ligestilling, men han er samtidig en heteroseksuel mand med et begær, der ikke altid stemmer overens med alle de korrekte holdninger.
Dén indre konflikt er hele udgangspunktet for hans bog.
- På den ene side kan man diskutere køn på en meget principiel, sociologisk og etisk måde - men så er der også en meget levet virkelighed, en kropslig erfaring, som er mere irrationel og lystbetonet.
Jeg vil gerne slå et slag for, at vi kan tale om de her ting, samtidig med at vi er lidt famlende og tvivlende og uvidende.
Anders Haahr RasmussenSelvom Anders Haahr Rasmussen indrømmer, at han måske selv er typen, der lever lidt meget oppe i sit hoved, så har han haft fokus på at skrive teksterne i bogen 'både fra hovedet og fra maven'.
Han skriver for eksempel om det problematiske ved at være tiltrukket af yngre kvinder og ideen om hævnporno.
Forsøge at forbinde feminisme og mandehørmDe personlige anekdoter om alt fra den første gang til upassende fodboldsange og at være en underudviklet teenager blander Anders Haahr Rasmussen med uddrag fra film, bøger og musik og interview med kønsforskere og unge feminister som for eksempel Emma Holten og Eini Carina Grønvold.
Anders Haahr Rasmussen i BogselskabetHør Anders Haahr Rasmussen fortælle om i sin bog i podcastserien Bogselskabet.
- Jeg synes, det kunne være fint at finde et sted inde midt i det hele, hvor en 'flink dreng' som mig kunne prøve at skabe en forbindelse mellem noget mere umiddelbart og omklædningsrumsagtig uden at droppe min feministiske grundkodning, siger Anders Haahr Rasmussen.
Han sammenligner kønsdebatten i dag med en skyttegravskrig, hvor fronterne er trukket alt for hårdt op, og debatten er alt for opdelt.
- Det kan godt føles lidt sådan, at man enten er en del af det hold, der bakker op om MeToo og ligestilling og siger de rigtige ting.
Eller også er man del af den lejr, som siger, at 'nu må det fandeme være nok, man må jo heller ikke sige noget mere'.
Anders Haahr Rasmussen debuterede som forfatter i 2010 med bogen 'Én bold ad gangen' om tennisspilleren Caroline Wozniacki.
Siden da er det blevet til en række bøger.
Plads til at famle og tvivleMen heldigvis findes der også 'en masse unge seje feminister', som går en helt anden vej, påpeger Ander Haahr Rasmussen og fremhæver blandt andre Nanna Hovgaard og Josephine Kuhn fra den populære 'Fries Before Guys'-podcast.
- De har skabt en stil for, hvordan man investerer sig selv i de her samtaler.
Det er totalt selvudleverende og ærligt og samtidig analytisk.
Ved at være ærlig om sine egne dilemmaer og problemer håber Anders Haahr Rasmussen, at 'En fandens mand' kan inspirere andre til at tage emnet op og være mere åbne.
- Jeg vil gerne slå et slag for, at vi kan tale om de her ting, samtidig med at vi er lidt famlende og tvivlende og uvidende.
At vi er ærlige over for os selv og tør tale om skrøbelige, vigtige ting.
Om Anders Haahr RasmussenAnders Haahr Rasmussen (f.
1979) er uddannet journalist fra Syddansk Universitet og har en MA i sociologi fra The New School for Social Research i New York.
Skriver bl.
a.
for Dagbladet Information og Zetland.
Arbejder også som tenniskommentator for Eurosport og DR.
Har udgivet flere bøger, bl.
a.
romanen 'Det var ikke planen at købe kålroer' og 'En fortælling om at være træt'.
Men det er ikke alt, som kan siges alle steder og på alle tidspunkter.
Det er den største lektie, som Anders Haahr Rasmussen selv har fået med sig efter at have skrevet bogen.
- Jeg har nok haft det sådan, at så længe vi er ærlige, så fortjener det, vi har at sige, at blive luftet, siger han og tilføjer:- Men man skal huske, at dem, man taler om, er rigtige mennesker.
Det har været rigtig svært for mig helt at sluge den og forstå det.
Jeg er lidt vokset op med, at verden var ens omklædningsrum.
Men forestillingen om at kunne sige alt hele tiden er nok meget sund at gøre op med.
Læs også:Provo-forfatter langer ud: Drop nu den krænkelses-kultur!
FacebookTwitterKopier linkEmner:Emma Holten (foredragsholder)|Seksualitet|Litteratur|Ligebehandling|Parforhold




https://www.dr.dk/nyheder/udland/forsker-om-huawei-frygt-danmark-maa-vaelge-mellem-spionage-fra-kina-eller-usa

HuaweiSe temaUdlandForsker om Huawei-frygt: Danmark må vælge mellem spionage fra Kina eller USAHuawei er blevet udelukket fra flere landes 5G-netværk, men kan komme til at spille en hovedrolle i TDC's kommende netværk.
USA, Australien, New Zealand og Japan udelukkede sidste år Huawei fra at udvikle 5G-netværk i landene.
Af Sune Gudmann Christiani18.
feb.
2019 kl.
06.
04Bemærk: artiklen er mere end 30 dage gammelLæs opI dag præsenterer regeringen sin vision for at udrulle 5G-nettet - den næste generation af internet, vi får via mobilmasterne.
Det kinesiske firma Huawei kan komme til at spille en hovedrolle i opbygningen af TDC's kommende 5G-netværk.
Siden 2014 har Huawei drevet og leveret udstyr til TDC's nuværende netværk.
Men Huawei, der er verdens største producent af telekommunikationsudstyr, er blevet udelukket i flere vestlige lande på grund af frygt for kinesisk spionage.
Den kinesiske telegigant bliver i disse måneder set efter i sømmene, fordi eksperter peger på, at en kinesisk efterretningslov kan tvinge Huawei til at spionere for staten via de fremtidige 5G-netværk.
- Frygten er, at kineserne kan tvinge et firma som Huawei til at overvåge, manipulere eller slukke for kritisk infrastruktur i de lande, hvor de er installeret, siger André Ken Jakobsson, der forsker i hybrid krigsførelse ved center for militære studier på Københavns Universitet.
Vigtig for sikkerheden5G bliver mange gange hurtigere end det nuværende 4G-netværk, og i fremtiden forventes blandt andet selvkørende biler og sundhedssystemer at være koblet på 5G-netværket.
5G bliver altså meget vigtig infrastruktur, og derfor er der så stor opmærksomhed om sikkerheden.
USA, Australien, New Zealand og Japan udelukkede sidste år Huawei fra at udvikle 5G-netværk i landene.
USA - der samtidig konkurrerer med Kina om at være førende på informationsinfrastruktur - forsøger ifølge flere amerikanske medier at overtale flere allierede til at udelukke kineserne.
Klik på kortet for at se, hvor Huawei er blevet udelukket fra 5G eller i risiko for at blive det:Men i disse år, hvor informationsinfrastruktur er så afgørende, skal Danmark tænke sig godt om, når man vælger leverandør.
Men selv hvis Danmark generelt vælger amerikansk teknologi frem for kinesisk, kan vi stadig blive udsat for spionage, siger forskeren.
- Reelt set tror jeg ikke, at der er nogen mulighed for, at et land som Danmark kan gøre sig forhåbninger om, at vi ikke kommer til at lide under overvågning og spionage fra andre lande.
Det næste skridt er så, hvem vil vi helst have, gør det?
André Ken Jakobsson kalder det en "nem afgørelse".
- Med den risiko, vi ved eksisterer for aflytning af data, så vælger vi, at det er de vestlige allierede, der i hvert fald potentielt kan få adgang til det til forskel fra Kina, siger han og fortsætter:- Vi bliver nødt til at vælge amerikanerne, fordi kinesernes samfundsmodel står i så stor kontrast til den måde, vi ser os selv på i Danmark som en del af Vesten med liberal markedsøkonomi og demokrati, siger André Ken Jakobsson.
Huawei har gentagne gange afvist alle anklager om spionage - og udtalt, at selskabets udstyr aldrig er blevet brugt til at spionere.
Ved et samråd om Huawei og dansk sikkerhedspolitik 22.
januar 2019 sagde forsvarsminister Claus Hjort Frederiksen, at han delte bekymringen omkring Huawei.
Men han slog også fast, at det er op til TDC at finde den rette leverandør, og at dansk lovgivning på nuværende tidspunkt ikke giver mulighed for at forbyde bestemte leverandører.
FacebookTwitterKopier linkEmner:Huawei|TDC|Kina|Spionage|Claus Hjort Frederiksen (politiker)




https://www.dr.dk/nyheder/indland/politiet-efterforsker-eksplosion-ved-bygning-pa-christiania

IndlandPolitiet efterforsker eksplosion ved bygning på ChristianiaEn form for bombe eller et stort kanonslag kan have forårsaget eksplosion på Christiania, melder politiet.
Det er anden gang på mindre end en uge, at der lyder en større eksplosion på Christiania.
Arkivfoto.
18.
feb.
2019 kl.
05.
54Bemærk: artiklen er mere end 30 dage gammelLæs opPolitiet undersøger en eksplosion ved en bygning på Christiania i København.
Det oplyser Bjarke Madsen, der er central efterforskningsleder ved Københavns Politi.
Politiet modtog klokken 02.
30 i nat politiet en anmeldelse om en sprængning på Christiania.
- Det er et træhus lige inden for hovedindgangen, som er ramt.
De fleste ruder er knust, og noget træværk er sprængt væk fra bygningen, siger Bjarke Madsen.
Der er ingen tilskadekomne i forbindelse med hændelsen, oplyser efterforskningslederen.
Tidligt mandag morgen oplyser vagtchefen ved Københavns Politi, at det er en mistænkelig genstand, der er blevet anbragt i huset, som er blevet detoneret.
- Vores undersøgelser skal vise, om det er en form for bombe eller et meget stort kanonslag.
Vi er rimelig talstærkt til stede derude og arbejder fortsat på stedet, siger han.
Det ramte træhus er ikke en beboelsesbygning, men er en form for forretning, oplyser Bjarne Jensen.
Anden eksplosion på en ugePolitiet ved tidligt ikke, hvad der er motivet bag eksplosionen, eller hvem der står bag.
- Der er endnu ingen vidner, der har meldt sig på banen.
Men mange har hørt det voldsomme brag, siger Bjarne Jensen.
Det er anden gang på mindre end en uge, at der har været en eksplosion på Christiania.
Natten til den 13.
februar blev en sprængbar ladning detoneret foran tøjbutikken Alis.
Også den bygning blev efterladt med massive skader, ligesom at trækasser foran butikker blev sprængt i stykker.
Ifølge politiet var der formentlig tale om en rørbombe.
/DR Nyheder/FacebookTwitterKopier linkEmner:Christiania|København|Københavns Politi|Politi|Kriminalitet




https://www.dr.dk/sporten/fodbold/superliga/saa-der-maal-se-alle-weekendens-superligakasser-paa-2-minutter

SuperligaSÅ' DER MÅL!
Se alle weekendens superligakasser på 2 minutterStem på dit favoritmål fra weekendens Superliga-kampe.
Af Niklas Brandt Pedersen18.
feb.
2019 kl.
06.
03 | opdateret 18.
feb.
2019 kl.
02.
01Bemærk: artiklen er mere end 30 dage gammelLæs opTre mål skilte sig for alvor ud i den forgangne weekend i Superligaen.
Er du mest til Rasmus Falks drømmedribletur, Patrick Mortensens klassekasse eller Joni Kaukos lækre hælmål?
Læs også:Kradser krisen på Vestegnen?
Brøndby taber til EsbjergDu kan se alle 14 superligamål i videoen øverst i artiklen og stemme på din favorit i boksen herover.
FacebookTwitterKopier linkEmner:Joni Kauko (fodboldspiller)|Fodbold




https://www.dr.dk/nyheder/udland/klor-gas-og-sarin-syrien-har-brugt-kemiske-vaben-i-over-300-angreb

Angreb på SyrienSe temaUdlandKlor, gas og sarin: Syrien har brugt kemiske våben i over 300 angrebStyret i Syrien står bag hundredvis af ulovlige angreb med giftgas og andre kemiske våben, fastslår tænketank.
Ifølge en ny rapport er Syrien Assad-styre ansvarlig for 98 procent af angrebene med kemiske våben.
Arkivfoto.
18.
feb.
2019 kl.
06.
00Bemærk: artiklen er mere end 30 dage gammelLæs opKemiske våben er blevet brugt langt hyppigere end hidtil antaget i den snart otte år lange borgerkrig i Syrien.
Og præsident Bashar al-Assads styre står bag hovedparten af angrebene med de ulovlige kemiske våben.
Det fremgår af en rapport, som den Berlin-baserede tænketank The Global Public Policy Institute søndag har offentliggjort, skriver flere amerikanske medier.
Heriblandt The Washington Post og The Hill.
I alt er der gennemført mindst 336 angreb med kemiske stoffer som klor, gas eller sarin.
Tallet omfatter kun angreb, som der er "troværdige beviser" for.
Forskerne har ikke været i stand til at verificere meldinger om 162 andre angreb med kemiske våben.
Ifølge rapporten er præsident Assads styre ansvarlig for 98 procent af de 336 angreb.
Islamisk Stat står bag resten af angrebene.
Især i forbindelse med nye fremstød fra Assads tropper er kemiske våben blevet sat ind som en del af offensiven.
Kun en måde at stoppe kemiske våbenIfølge rapportens forfattere er der kun en måde at stoppe brugen af kemiske våben i Syrien.
Og det er at ramme de militærfolk, som udfører det "beskidte" arbejde.
- USA og det bredere internationale samfund bør målrettet gå efter de militære grupper, som vil være ansvarlig for fremtidige angreb, står der i rapporten ifølge The Hill.
Gennem årene har der gentagne gange være meldinger fra Syrien om påståede angreb med giftgas, som især er gået ud over civile.
I begyndelsen af 2018 afslørede en FN-rapport, at der har været 34 af den slags angreb, som der er klare beviser for.
Også i den rapport blev Assads styre beskyldt for størstedelen af angrebene.
Så sent som i april sidste år blev styret beskyldt for at have beordret et angreb med kemiske våben i byen Douma.
Mindst 70 personer blev dræbt.
USA, Frankrig og Storbritannien svarede igen ved at angribe mål i Syrien med missiler.
/ritzau/FacebookTwitterKopier linkEmner:Bashar al-Assad (politiker)|Islamisk Stat|Syrien|Militærudstyr|Storbritannien




