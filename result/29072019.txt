https://www.dr.dk/nyheder/udland/efter-notre-dame-brand-blyforurening-udloeser-sagsanlaeg-mod-myndigheder

UdlandEfter Notre Dame-brand: Blyforurening udløser sagsanlæg mod myndighederBorgernes sundhed er unødigt blevet bragt i fare, mener miljøorganisation.
Branden i Notre-Dame-katedralen i april har medført kraftig blyforurening i det centrale Paris.
Af Oliver Batchelor29.
juli 2019 kl.
22.
02Bemærk: artiklen er mere end 30 dage gammelLæs opTre måneder efter branden i Notre-Dame-katedralen får myndighedernes håndtering af den kraftige blyforurening fra branden nu et retsligt efterspil ved de parisiske domstole.
Miljøorganisationen Robin Des Bois mener, at borgernes helbred er bragt unødigt i fare og har derfor lagt sag an ved ved Tribunal de Grande Instance de Paris.
- Vi har nu indsamlet nok beviser på myndighedernes passivitet til at kunne anlægge en sag, siger Jacky Bonnemains, præsident for Robin Des Bois, ifølge den franske avis Le Monde.
Branden, som brød ud 15.
april, medførte, at katedralens tag, som blandt andet bestod af næsten 400 tons bly, smeltede og styrtede sammen.
Årsagen til branden er endnu ikke blevet fastslået, men anklagemyndigheden i Paris udtalte for nylig, at der sandsynligvis er tale om uheldige omstændigheder frem for ildspåsættelse.
Sundhedsskadeligt blystøv i luftenKnap en måned efter branden, 9.
maj, skrev politiet i en pressemeddelelse, at blyniveauet nu var målt til mellem 10 og 20 gram per kilo jord.
Det er ifølge nyhedsbureauet AP mellem 32 og 65 gange højere end de franske sundhedsmyndigheders anbefalede grænse på 0,3 gram per kilo.
I den forbindelse advarede politiet samtidig om, at blystøv på overflader i lejligheder og butikker i nærheden af Notre-Dame udgjorde en sundhedsrisiko.
Læs også:Der er en kraftig blyforurening efter brand i Notre DameBorgerne blev derfor anbefalet at gøre grundigt rent i deres boliger - og særligt børn og gravide blev opfordret til at vaske hænder ofte og holde legetøj rent.
Borgerne kunne ikke gøre meget andet end at se på og håbe, at flammerne ville skåne det parisiske vartegn mest muligt.
Det franske medie Médiapart har dog i begyndelsen af juli dokumenteret, at niveauet af bly i jorden omkring katedralen er 400 til 800 gange højere end det anbefalede.
Ifølge organisationen Robin Des Bois er der ingen tvivl om, at myndighederne har sovet i timen og ikke reageret i tilstrækkelig grad på den alvorlige sundhedstrussel.
Sagsanlægget går derfor på uagtsomhed, det har forvoldt fare for andres liv - men uden at sagen indtil videre er rettet mod en specifik myndighed.
Skoler lukket på grund af rengøringEfter at franske medier har omtalt en mulig mørklægning af omfanget af forureningen, er der blevet iværksat en særlig grundig oprensning på skolerne omkring Notre-Dame-katedralen.
Det har betydet, at sommerkurser for 180 børn på to skoler i det centrale Paris er blevet aflyst, mens skolerne bliver rengjort.
Kirken ventes at være lukket for offentligheden i en årrække, mens der ryddes op.
Ifølge talsmand for de parisiske sundhedsmyndigheder Arnaud Gauthier sker det for at "forsikre os om, at risikoen er minimal.
"Ved branden 15.
april blev taget og flere andre dele af katedralen - herunder det ikoniske spir - ødelagt.
Det lykkedes dog for brandfolkene at redde stenstrukturen.
De to brede tårne står endnu.
Genopbygningen af den 850 år gamle Notre-Dame-katedral begynder i 2020.
FacebookTwitterKopier linkEmner:Paris|Sundhed og velvære|Brande|Le Monde|Forurening




https://www.dr.dk/nyheder/udland/mordmistaenkte-canadiske-teenagere-er-stadig-paa-fri-fod-bliv-inde-og-laas-doere-og

UdlandMordmistænkte canadiske teenagere er stadig på fri fod: 'Bliv inde og lås døre og vinduer'Jagten på to formodede mordere er rykket ind i et nyt område i Canada.
De to formodede mordere på billedet her menes at have bevæget sig mere end 3.
000 kilometer igennem Canada på deres flugt fra politiet.
Af Daniel Myrup Pedersen29.
juli 2019 kl.
21.
50Bemærk: artiklen er mere end 30 dage gammelLæs opNetop som jagten på de to mordmistænkte mænd, Kam McLeod og Bryer Schmegelsky går ind i sin tredje uge, har canadisk politi fået tip om, at de muligvis har bevæget sig ind i Yorks Landing i staten Manitoba.
Læs også:Teenagere på vild flugt i Canadas ødemark: Isbjørne skaber problemer for politietYorks Landing er et nabodistrikt til det, de tidligere var blevet set i.
Derfor opfordrer politiet i staten beboere til at holde sige indendøre, da de to på flugt anses for meget farlige og villige til at begå mere vold.
De to personer menes at stå bag drabet på to turister fra Australien og USA samt en canadisk professor.
Hårde vilkår for politi og mistænkteSom verdens arealmæssigt næststørste land har politiet sin opgave med at afsøge de områder, som de formodede gerningsmænd er blevet set i.
Staten Manitoba er 15 gange større end Danmark, og der bor blot 1,3 millioner mennesker.
Derfor har politiet indsat helikoptere og droner i jagten.
Vilkårene for de to på flugt er barske grundet den nådesløse natur, som York Landing byder på.
Området består mest af tæt skov, sumpet marskområde og søer.
Ifølge overlevelsesekspert Sherman Kong er området svært at navigere i - selv med kort og kompas, skriver det canadiske medie, Global News.
- Bare det at komme fra A til B kan være ret forfærdeligt, og det øger sandsynligheden for, at de kommer til skade, hvis ikke det allerede er sket, siger Sherman Kong.
Derfor vurderer han, at de to mænd på flugt bruger militær-teknikker til at navigere i naturen.
Teknikker som går ud på at holde sig skjult ved for eksempel ikke at tænde bål om natten eller skyde dyr om dagen.
Her ses australske Lucas Fowler med sin amerikanske kæreste, Chynna Deese, som blev fundet dræbt nær en øde vej i det nordlige Canada den 15.
juli.
 Leonard Dyck blev mødt af samme skæbne som kæresteparret fire dage senere cirka 500 kilometer væk fra første drabssted.
1 / 2Her ses australske Lucas Fowler med sin amerikanske kæreste, Chynna Deese, som blev fundet dræbt nær en øde vej i det nordlige Canada den 15.
juli.
1 / 2Leonard Dyck blev mødt af samme skæbne som kæresteparret fire dage senere cirka 500 kilometer væk fra første drabssted.
2 / 2Politiet ser ekstremt alvorligt på flugten og kaster mange ressourcer efter at finde Kam McLeod og Bryer Schmegelsky.
Flugten optager også mange canadier, og derfor deler politiet mange informationer og anvisninger til offentligheden via deres profil på Twitter.
Foruden at lede efter de formodede gerningsmænd, så gennemsøger politi og militær-assistancen også forladte bygninger.
Denne bygning har omkring 600 rum.
Foto: RCMP Manitoba, Twitter Det Royale Canadiske Luftvåben assisterer eftersøgningen med et CC-130H Hercules fly.
Foto: RCMP Manitoba, Twitter Naturen i staten byder på flere vilde dyr.
Forleden blev der set en vild isbjørn cirka 200 kilometer nord for Yorks Landing, hvilket også giver en idé om, hvor bredt politiet søger.
Foto: RCMP Manitoba, Twitter1 / 3Foruden at lede efter de formodede gerningsmænd, så gennemsøger politi og militær-assistancen også forladte bygninger.
Denne bygning har omkring 600 rum.
Foto: RCMP Manitoba, Twitter1 / 3Det Royale Canadiske Luftvåben assisterer eftersøgningen med et CC-130H Hercules fly.
Foto: RCMP Manitoba, Twitter2 / 3Naturen i staten byder på flere vilde dyr.
Forleden blev der set en vild isbjørn cirka 200 kilometer nord for Yorks Landing, hvilket også giver en idé om, hvor bredt politiet søger.
Foto: RCMP Manitoba, Twitter3 / 3FacebookTwitterKopier linkEmner:Twitter|Politi|Australien|Canada|USA




https://www.dr.dk/nyheder/penge/uffe-omlaegger-boliglaan-fra-3-til-1-pct-i-rente-det-var-hurtige-penge-faa

PengeUffe omlægger boliglån fra 3 til 1 pct.
i rente: 'Det var hurtige penge at få'Som pensionist får man ikke sådan lige 800 kroner mere om måneden, siger husejer.
Uffe Nielsens konvertering af boliglån faldt på plads i dag.
Han får nu 800 kroner ekstra om måneden netto.
Af Theis Lange Olsen og Lasse Lindegaard Pedersen29.
juli 2019 kl.
21.
25Bemærk: artiklen er mere end 30 dage gammelLæs opEfter at have læst avisartikel på avisartikel om det fastforrrentede 30-årige etprocentlån, greb Uffe Nielsen i fredags knoglen og ringede til banken.
Nu skulle det være.
Lånet med en fast rente på tre procent skulle skiftes ud med det rekordlave etprocent-lån.
- Det gik lynhurtigt, og alt er faldet på plads i dag.
Det føles dejligt.
De var hurtige og nemme at snakke med i banken, siger Uffe Nielsen, der er pensioneret anlægsgartner og bor i hus i Herlev lidt uden for København.
Læs også:Renten er rekordlav: Se, hvad du kan spareHan føjer sig dermed til den store gruppe af danske boligejere, der den seneste tid har omlagt deres lån og skabt en decideret konverteringsbølge.
Foreløbig er der opsagt lån for 137 milliarder kroner ifølge Nordea Kredit henover sommeren.
For Uffe Nielsen var beslutningen ikke så svær at træffe.
- Vi har fået en gevinst på 800 kroner netto om måneden, der svarer til 10.
000 kroner om året.
Dem kan vi godt bruge.
Vi har børnebørn, der skal forkæles lidt, og vi kan også godt lide at rejse.
Det var hurtige penge at få, siger han.
Salgstanker er afgørendeSelv om boligejerne kan konvertere til et fastforrrentet 30-årigt etprocent-lån - vel at mærke indtil onsdag - så er der mange overvejelser at gøre.
Der går nemlig typisk fire-fem år, før omkostningerne ved en konvertering af lån reelt er tjent ind igen.
Læs også:Skal, skal ikke: Fire gode råd til dig, der overvejer at hoppe med på konverteringsbølgenFørst herfra begynder det at give overskud på kontoen.
Ifølge Curt Liliegreen, der er direktør for Boligøkonomisk Videncenter, kan man groft sagt stille det sådan op, at hvis man regner med at sidde i sit hus i rigtig mange år og i dag har et lån med en rente på 2,5 procent, så er det fornuftigt at konvertere til etprocent-lånet.
Men hvis man regner med at sælge sin bolig i løbet af et par år, skal man lade være med at konvertere sit lån.
Der er konsensus om, at vi ikke står over for nogen ny rentestigning i løbet af de kommende år.
Curt Liliegreen- Og hvis man sidder med et toprocent-lån i dag, så er det forholdsvis dyrt at gå ned i 1 procent.
Det skal man kun gøre, så længe kursen på etprocent-lånet er meget høj og så tæt på 100 som muligt.
Lige nu er den omkring 98 med afdrag, og det er en ganske fin kurs, siger Curt Liliegreen.
Hvad med kort rente?
Rigtig mange boligejere sidder i dag med variabelt forrrentede lån, nogle af dem med negative renter.
Nogle af dem kunne måske tænke, at det ville være bedre og mere sikkert med et fastforrentet 30-årigt etprocent-lån, men sådan hænger det ikke nødvendigvis sammen længere.
- Det er ikke nødvendigvis smart.
Måske sparer de lidt på bidragssatsen, men de får ikke en væsentlig forøget sikkerhed.
For der er konsensus om, at vi ikke står over for nogen ny rentestigning i løbet af de kommende år.
Så den sikkerhed, du normalt får og betaler for med en fast rente, er ikke det samme værd i dag, som den var tidligere, siger Curt Liliegreen.
En af de store fordele ved den faste rente var tidligere, at man kunne lave en såkaldt opkonvertering og nedbringe sin restgæld, hvis renten steg.
Men den rentestigning, der skal til for, at det kan betale sig, ligger meget langt ude i fremtiden, vurderer direktøren for Boligøkonomisk Videncenter.
I Herlev blev omkostningerne aldrig en barriere for at konvertere boliglån.
- Der er lidt omkostninger, men der går en fire-fem år, så er det tjent ind.
Og vi planlægger at blive boende, vi har jo lavet mange ting på huset og haven, siger Uffe Nielsen, der har boet her siden 1981.
FacebookTwitterKopier linkEmner:Økonomi|Boligøkonomisk Videncenter|Boligøkonomi|Herlev|Curt Liliegreen (erhvervsleder)




https://www.dr.dk/nyheder/udland/greta-thunberg-sejler-over-atlanterhavet-til-klimamode-i-new-york

UdlandGreta Thunberg sejler over Atlanterhavet til klimamøde i New YorkAktivisten Greta Thunberg vil ikke flyve, så til august krydser hun Atlanterhavet i en stor sejlbåd.
Svenske Greta Thunberg vil deltage i klimamøder i USA og Chile, og at komme der til krydser hun Atlanterhavet i en yacht.
(Arkivfoto).
)29.
juli 2019 kl.
19.
30Bemærk: artiklen er mere end 30 dage gammelLæs opDen 16-årige svenske klimaaktivist Greta Thunberg vil sejle over Atlanterhavet for at deltage i klimatopmøde i New York og i COP25 i Chile.
Det fortæller hun på Twitter og Facebook.
- Jeg er blevet tilbudt et lift med den 60 fod lange (18 meter lange, red.
) racerbåd Malizia II.
Vi vil sejle over Atlanterhavet fra Storbritannien til New York i midten af august, skriver Greta Thunberg.
Sejlbåden 'Milizia' er ejet af tyskeren Gerhard Senft, og den sejles af kaptajn Boris Hermann.
Ifølge The Guardian er racerbåden en hurtigsejlende yacht, som er ejet af tyskeren Gerhard Senft.
Yachten er udstyret med solpaneler og undervandsturbiner, som kan generere CO2-neutral elektricitet.
Greta Thunberg vil ifølge mediet få følge på båden af bådens kaptajn, Boris Hermann, sin far og Pierre Casiraghi, der er barnebarn af den afdøde prins Rainier III af Monaco.
Forudser lang og udfordrende rejseAllerede i juni fortalte den unge klimaaktivist, at hun ville til topmødet i New York og COP25 i Chile.
Hun skrev dog også, at det ville blive en udfordring, da hun ikke flyver, og det ikke er muligt at tage toget.
Men nu har Greta Thunberg altså fundet en løsning på problemet.
- I løbet af de næste måneder vil begivenhederne i New York og Santiago i Chile vise, om de har lyttet.
Sammen med mange andre unge på tværs af Amerika og verden vil jeg være der - selv om rejsen vil være lang og udfordrende, skriver hun endvidere.
/ritzau/Ombord på 'Milizia' vil være kaptajn Boris Hermann, den 16-årige miljøaktivist Greta Thunberg og hendes far Svante (i midten).
FacebookTwitterKopier linkEmner:New York|Chile|Storbritannien|Facebook|The Guardian




https://www.dr.dk/nyheder/indland/verdensnaturfonden-vi-driver-rovdrift-paa-jordens-ressourcer-men-vi-kan-loese

IndlandVerdensnaturfonden: Vi driver rovdrift på Jordens ressourcer - men vi kan løse problemet Selvom vi forbruger hurtigere, end Jorden kan følge med, så er der løsninger på problemerne.
Over hele verden er naturen spændt hårdt for på grund af menneskets fremfærd.
Det er noget af det, der skal ændres, mener WWF's generalsekretær i Danmark.
Af Mark Lindved Norup29.
juli 2019 kl.
20.
59Bemærk: artiklen er mere end 30 dage gammelLæs opI dag er det Earth Overshoot Day.
Den årlige påmindelse om, at vi mennesker fra i dag har brugt flere ressourcer, end vores planet kan nå at genskabe inden årets udløb.
På bare et år har datoen rykket sig tre dage i den forkerte retning, og siden 1970 er den stille og roligt kravlet fra den 29.
december til slutningen af juli i år.
Læs også:Resten af året er der overtræk på klodens ressourcerWWF's generalsekretær, Bo Øksnebjerg, kommer her med sine bud på, hvilke udfordringer der hører til blandt de mest presserende.
Og selvom situationen er alvorlig, så er der håb forude, mener generalsekretæren, der derfor også peger på en stribe løsninger på problemerne.
LandbrugetI Aceh i Indonesien er skov ryddet for at gøre plads til dyrkningen af palmeolie.
Problemet: Vi har i store dele af verden en utrolig destruktiv måde at drive landbrug på, hvor man fælder skoven, brænder stubbene af, og så planter man fx palmer for at udvinde palmeolie.
Det betyder, at man efter 10 – 15 år står med total udpint jord, og så skal man fælde endnu mere.
Løsning: En metode kunne være, at man dyrkede afgrøder inde i skoven under de eksisterende træer.
Man kunne også sørge for, at den vilde natur lå i store bræmmer rundt om markerne, så de bliver beskyttet og giver et højere output.
I kaffeproduktionen ved vi fx, at afkastet er 15 – 20 procent højere, hvis det ligger ved siden af en vild skov.
Produktion af træEn stor del af verdens træproduktion foregår i Amazonas i Sydamerika, hvor regnskov bliver fældet for at gøre plads til plantning af nye træer.
Vores forbrug af træ er heller ikke særlig bæredygtigt, fordi det foregår på samme måde med fældning af store naturlige skovområder.
Det er blandt andet et problem, når vi i dag har flere kraftværker, der fyrer med træ frem for kul.
Løsning: Vi skal fremme en mere skånsom metode, og den findes allerede.
Derfor: Gå efter FSC-mærket, som man kan se på mange produkter, bl.
a.
mælkekartoner.
FiskerietDet er stadig muligt at rette op balancen i havet, hvor mange fiskearter bliver overfisket.
Problemet: 90 procent af alle verdens fiskearter er overfisket eller fisket lige til grænsen, og det er et kæmpe problem.
Både for biodiversiteten, men også fordi fisk udgør en vigtig og stor del af verdensbefolkningens kost.
Løsning: Det positive er, at vi fra forskningen ved, at vi kan øge fiskeriet og hive flere fisk op på en bæredygtig måde, hvis vi bare fisker anderledes.
Det inkluderer, at man kun fisker de store fisk, og at man derfor kun fisker på bestemte tidspunkter og bestemte steder, men også at man begrænser fiskeriet meget kraftigt i en periode.
Vi skal genskabe naturenVi skal genoprette større områder, hvor naturen får frit spil, mener WWF's generalsekretær.
Problemet: De steder, vi har overudnyttet naturen, står den tilbage som en gold ødemark, og der har vi et ansvar for at begynde at retablere større områder.
Løsning: Herhjemme kan vi gøre det ved at få mere skov, der bare får lov til at stå og passe sig selv.
Og vi skal have taget nogle af de jorde, der egentlig kun giver overskud med støtte fra EU, ud af drift og genskabe dem med frit løbende vand, enge og overdrev.
FacebookTwitterKopier linkEmner:Forest Stewardship Council|WWF Verdensnaturfonden|Fisk|Miljø og natur|Skove




https://www.dr.dk/nyheder/politik/regeringen-til-fn-vi-vil-igen-modtage-kvoteflygtninge

PolitikRegeringen til FN: Vi vil igen modtage kvoteflygtningeNy minister har meddelt FN, at vi i år vil modtage en mindre gruppe kvoteflygtninge.
Udlændinge- og integrationsminister Mattias Tesfaye (S) meddelte 11.
juli FN, at vi tager imod en gruppe behandlingskrævende kvoteflygtninge i år.
29.
juli 2019 kl.
22.
30Bemærk: artiklen er mere end 30 dage gammelLæs opEfter et par år med et fuldt stop for modtagelsen af kvoteflygtninge har regeringen bedt FN om igen at få kvoteflygtninge.
Udlændinge- og integrationsminister Mattias Tesfaye (S) har 11.
juli meddelt FN's Flygtningeorganisation, UNHCR, at vi vil modtage kvoteflygtninge, skriver Politiken.
SAGEN KORTSidste sommer opfordrede Socialdemokratiet regeringen til at tage de svageste kvoteflygtninge i FN igen.
Det var tilbage i 2016, at V-regeringen satte en stopper for de 500 kvoteflygtninge, som Danmark traditionelt har taget imod hvert år via FN's kvotesystem.
I den forbindelse understregede daværende udlændingeminister Inger Støjberg dog, at en særlig behandlingskrævende gruppe kaldet "twenty or more" - der tæller blandt andet mennesker med handikap - skulle undtages.
Men kort efter blev bremsen også hugget i over for denne gruppe, der normalt tæller omkring 30 personer.
Det er en gruppe flygtninge, der ikke kan få den behandling, de har brug for, i en flygtningelejr.
I forbindelse med, at et folketingsflertal sidste år besluttede, at det er den til enhver tid siddende udlændinge- og integrationsminister, der hvert år beslutter antallet af kvoteflygtninge, besluttede Socialdemokratiet at arbejde for, at Danmark i 2018 igen skulle tage imod de behandlingskrævende kvoteflygtninge.
Det er den beslutning, den nye udlændingeminister, Mattias Tesfaye (S), nu effektuerer.
- Her meddelte jeg, at Danmark ønsker at tage imod en mindre gruppe af særligt behandlingskrævende kvoteflygtninge allerede i 2019, oplyser han.
Udvælgelsen og modtagelsen af kvoteflygtningene involverer en række praktiske skridt, som myndighederne nu vil gå i gang med.
- Det er derfor for tidligt at sige noget om, hvornår de første kvoteflygtninge kan modtages, ligesom det præcise antal for 2019 endnu ikke er fastlagt, meddeler han.
Beslutningen er i tråd med det forståelsespapir, som Socialdemokratiet udarbejdede kort før regeringsdannelsen med støttepartierne SF, R og EL.
Læs også:OVERBLIK Her er den nye politiske aftaleMinisteriet har desuden orienteret UNHCR om, at regeringen vurderer, at Danmark igen fra 2020 kan genoptage den generelle kvoteflygtningeordning.
Heller ikke det er der sat antal på.
Tidligere har den årlige kvote været omkring 500 personer.
Hos UNHCR vækker beslutningen begejstring.
- Med det stigende antal flygtninge, som har et presserende behov for at blive genbosat, er disse solidariske tiltag vigtigere end nogensinde, siger Caroline Bach, talsperson for UNHCR i Nordeuropa.
DF's gruppeformand, Peter Skaarup, kalder det en dårlig beslutning.
- Vi betragter det her som et løftebrud, i forhold til det Socialdemokratiet sagde i valgkampen, at de vil bevare den stramme udlændingepolitik.
/ritzau/FacebookTwitterKopier linkEmner:Mattias Tesfaye (politiker)|Forenede Nationer|UNHCR|Flygtninge og asylansøgere|Udlændingepolitik




https://www.dr.dk/nyheder/penge/skal-skal-ikke-fire-gode-raad-til-dig-der-overvejer-hoppe-med-paa-konverteringsboelgen

BidragssatserSe temaPengeSkal, skal ikke: Fire gode råd til dig, der overvejer at hoppe med på konverteringsbølgenDet er en god idé at bruge en låneomlægning til også at finde en billigere bank, siger økonom.
Forbrugerrådet Tænk opfordrer til, at man bruger en låneomlægning til at forhandle med andre institutter også.
Af Mathias Sommer og Søren Nielsen29.
juli 2019 kl.
19.
32Bemærk: artiklen er mere end 30 dage gammelLæs opTusindvis af danskere har brugt sommervarmen til at sidde og svede over boligens lånedokumenter.
Renten på realkreditobligationerne er nemlig presset i bund, og det har boligejere udnyttet til at sætte ny rekord i låneomlægning.
Mange boligejere er i tvivl om, om man skal slå til og sikre sig den rekordlave rente på sit boliglån - eller om de høje omkostninger ved at konvertere alligevel gør, at man skal holde sig til det lån, man sidder i.
Om det kan betale sig.
- Der er kun én sikker vinder i det her, og det er bankerne, som tjener gode penge på, at danskerne omlægger deres lån.
Men selvfølgelig er der også eksempler på, at det lave renteregime kan være en god forretning, siger Morten Bruun Pedersen, seniorøkonom ved Forbrugerrådet Tænk.
Han har nogle gode råd til dig, som overvejer at hoppe med på konverteringsbølgen, men har et par spørgsmål:Hvad er kursen?
Det er godt at holde øje med kursniveauerne på det lån, man er fristet af.
For det mest populære 30-årige fastforrentede 1-procentlån med afdrag er kursen de seneste uger steget fra 97 til 98 i dag.
Og det er et acceptabelt niveau, lyder det fra Morten Bruun Pedersen.
- Kursen ændrer din restgæld, så hvis den er under 100 vokser din gæld.
Her er tommelfingerreglen, at kursen skal over 97 på dit boliglån, siger Morten Bruun Pedersen.
Hvis kursen på en obligation for eksempel er 95, så får boligejerne kun udbetalt 95 kroner, hver gang de låner hundrede kroner.
Har man således lånt en million kroner, får man i det tilfælde 950.
000 kroner udbetalt.
Med andre ord skal man låne omkring 1.
053.
000 kroner for at finansiere bolig for en million kroner.
Hvor kommer du fra?
For mange boligejere lyder det tillokkende med en fast rente på 1 procent de næste 30 år.
Men man skal alligevel overveje, hvilken rente man har på sit nuværende lån.
For springet nedad skal helst være stort nok til, at det giver mening at omlægge sit lån.
- Helt groft, så plejer vi at sige, at man helst skal nedkonvertere sin rentesats med 2 procentpoint.
Derfor er det måske ikke så god en idé at gå fra et fastforrentet lån på 2 procent, mens det nok kommer an på en konkret beregning, om en nedkonvertering fra 2,5 procent kan betale sig, siger Morten Bruun Pedersen.
Der er i dag i omegnen af 350.
000 boligejere med 2-procentlån, mens der er omkring 150.
000 boligejere med 2,5-procent eller højere i rente på deres lån.
Læs mere om, hvor meget du kan spare ved at omlægge lån her.
Hvor er du på vej hen?
Det kan være en dyr fornøjelse at omlægge et lån.
Derfor skal man også tænke sig godt om, inden man konverterer til et nyt lån.
Det vigtigste er tidsperspektivet.
- Man skal overveje, hvor lang tid man skal betale af på lånet.
Hvis du flytter i en anden bolig i løbet af to-tre år, vil du ikke nå at få en gevinst på et nyt lån.
Almindeligvis går der mellem tre og fem år, før man har tjent omkostningerne hjem.
Så man skal planlægge langsigtet, hvis man skal omlægge sit lån, siger han.
Danskerne bor i gennemsnit 21 år i en villa, før den skifter hænder.
Ejerlejligheder skifter i gennemsnit hænder hvert sjette år.
Hvor kommer pengene fra?
Morten Bruun Pedersen opfordrer også til, at man bruger en låneomlægning til at presse bankerne lidt.
For selv om man ikke kan forhandle om renten på realkreditobligationen, så er der masser af forhandlingsrum på realkreditinstitutternes gebyrer på lånet, den såkaldte bidragssats.
- Det er en rigtig god idé at bruge en låneomlægning til at snakke med konkurrenterne.
Der kan altså forhandles med bidragssatsen, og der er meget lidt konkurrence på det her marked.
Så prøv at snakke med nogle andre institutter, nu hvor du alligevel skal lægge lån om.
Det viser også en prisbevidsthed over for dit eget institut, siger Morten Bruun Pedersen.
Om historien:•Boligejerne lægger lån om som aldrig før.
•Foreløbigt er der optaget nye realkreditlån for 137 milliarder kroner, og Nykredit og Nordea forudser, at den samlede låneomlægning runder 180 milliarder kroner, før juli bliver til august på torsdag.
•Det er de rekordlave renter på realkreditlånene, som har sat skub i den historisk store konverteringsbølge, der allerede nu har overgået rekorden fra 2005, hvor der blev optaget nye lån for 123 milliarder kroner.
•Øverst på boligejernes ønskeseddel står det fastforrentede 30-årige etprocent-lån.
FacebookTwitterKopier linkEmner:Økonomi|Bolig|Boligøkonomi|Nordea|Nykredit




https://www.dr.dk/sporten/fodbold/superliga/fremragende-foerste-halvleg-sikrer-aab-foerste-sejr

SuperligaFremragende første halvleg sikrer AaB første sejrAaB var foran 3-0 efter en flot første halvleg, da holdet slog Silkeborg 3-1 på hjemmebane mandag aften.
29.
juli 2019 kl.
21.
26 | opdateret 29.
juli 2019 kl.
21.
45Bemærk: artiklen er mere end 30 dage gammelLæs opAaB spillede en fremragende første halvleg, som skabte fundamentet for det, der endte med en flot 3-1-sejr, da nordjyderne tog imod Silkeborg i tredje spillerunde i 3F Superligaen mandag aften.
AaBs angribere Tom van Weert og Mikkel Kaufmann viste især sit værd, hvor van Weert tegnede sig for to scoringer, mens Kaufmann måtte nøjes med en enkelt.
Ronnie Schwartz reducerede for gæsterne.
Ingen af mandskaberne havde endnu trukket sig sejrrigt ud af et opgør i den nye sæson.
Det resulterede i en nervøs indledning, hvor begge mandskaber lavede mange fejl i opspillet.
Efter et kvarter satte hjemmeholdet sig dog på begivenhederne.
Her fangede AaB gæsterne langt tilbage på egen banehalvdel og satte et tungt pres ind.
To gyldne minutter lukkede opgøretDet gav pote fem minutter senere, da Kasper Kusk fandt den helt frie angriber Tom Van Weert, der lidt heldigt dirigerede bolden i mål.
Hollænderen og AaB var dog slet ikke færdige i første halvleg.
På to gyldne minutter lige inden pausen nettede van Weert igen, inden Mikkel Kaufmann reelt lukkede kampen med sin scoring minuttet efter.
Silkeborg var helt væk i første halvleg, og da holdet var nede 0-3 ved pausen var gæsterne endnu ikke noteret for en afslutning på mål.
AaB var tydeligt tilfredse med resultatet og satte tempoet ned.
Derfor kom Silkeborg bedre med i kampen, men gæsterne blev ikke farlige for alvor.
Samtidig drev AaB-profilerne Lucas Andersen og Kasper Kusk gæk med Silkeborg og var en konstant trussel mod gæsternes mål.
Med 13 minutter igen lykkedes det for Ronnie Schwartz at reducere til slutresultatet 1-3, men det var af kosmetisk betydning, og Silkeborg har tabt alle tre kampe i denne sæson.
Samtidig noterer hjemmeholdet AaB sig for sin første sejr i den nye superligasæson.
/ritzau/FacebookTwitterKopier linkEmner:AaB|Ronnie Schwartz (fodboldspiller)|Silkeborg|Fodbold|3F




https://www.dr.dk/nyheder/udland/tv-hit-har-aabnet-19-aarige-emmas-oejne-unge-mennesker-skal-se-den-saa-de-ikke-bliver

UdlandTv-hit har åbnet 19-årige Emmas øjne: Unge mennesker skal se den, så de ikke bliver forført af propagandaSerien "Chernobyl" skaber interesse for tragedien, og 200.
000 turister forventes i år at besøge det ødelagte atomkraftværk.
Af Matilde Kimer29.
juli 2019 kl.
19.
01Læs op- Kan I huske scenen, hvor sygeplejerskerne bærer brandmændenes tøj ned i kælderen, spørger den unge mandlige guide.
Næsten hele turistgruppen nikker.
- Det ligger stadig lige dernede, fortæller guiden og peger på hospitalet i Pripjat.
En forvitret gul murstensbygning, hvor de første strålingsofre blev bragt hen på den skæbnesvangre aprilnat i 1986.
De særlige rejsebureauer, der tager turister med ind i Tjernobyls eksklusionszone, har oplevet et boom af nysgerrige besøgende efter streamingtjenesten HBO i maj havde premiere på tv-serien "Chernobyl".
- Ah, I ved jo det hele i forvejen, griner han til tre polske kvinder, der ivrigt diskuterer, hvordan brandmændenes symptomer på akut strålesyge var i tv-serien.
Den amerikanske tv-serie fortæller historien om, hvad der skete efter, kernen i den fjerde reaktor ved Tjernobyl-atomkraftværket sprang i luften i april 1986.
På rollelisten er blandt andre Jessie Buckley (th.
), som spiller Ljudmila Ignatenko, hustru til en af de redningsarbejdere, som mistede livet.
Det tog over et døgn fra eksplosionen, til byen blev evakueret.
I Rusland er man klar med sin egen udgave af hændelsesforløbet omkring Tjernobyl.
Det er kanalen NTV, der står bag serien, som bliver optaget i Hviderusland.
1 / 4Den amerikanske tv-serie fortæller historien om, hvad der skete efter, kernen i den fjerde reaktor ved Tjernobyl-atomkraftværket sprang i luften i april 1986.
1 / 4På rollelisten er blandt andre Jessie Buckley (th.
), som spiller Ljudmila Ignatenko, hustru til en af de redningsarbejdere, som mistede livet.
2 / 4Det tog over et døgn fra eksplosionen, til byen blev evakueret.
3 / 4I Rusland er man klar med sin egen udgave af hændelsesforløbet omkring Tjernobyl.
Det er kanalen NTV, der står bag serien, som bliver optaget i Hviderusland.
4 / 4Turistdestination spøgelsesbyPripjat er den by, der blev skabt til de tusindvis af arbejdere på atomkraftværket, og byen ligger kun tre km væk fra det.
Derfor blev den totalt rømmet efter ulykken, og på turistturene er besøget i spøgelsesbyen turens klimaks.
- Jeg har altid ønsket mig at besøge det her sted, så selvfølgelig har jeg set tv-serien, fortæller 36-årige Ewa Szymkowiak.
- Tv-serien er så autentisk, og jeg føler, at jeg ved alting nu.
Takket være serien ved jeg, hvor meget folk ofrede for at redde situationen.
For at redde os, siger hun og kigger på sit dosimeter.
Forlystelsesparken i Pripjat - eller resterne af den - er blevet et yndet motiv for de mange turister, som besøger byen.
Det fortæller, at hun har modtaget én mikrosievert i løbet af de seneste fem timer i eksklusionszonen.
På en hel dag som turist i zonen modtager man nu kun omkring to mikrosievert.
- Det er jo bare, hvad der svarer til en flyvetur, siger guiden og smiler.
- Jeg er ikke bange, bekræfter turisten Ewa, guiden er her jo mange gange om året, og han er ikke bange, så hvorfor skulle jeg være det?
De særligt guidede turistture til Pripjat er kommet i høj kurs efter tv-serien "Chernobyl".
Den 30 kilometer store ekslusionszone åbnede for turister i 2011, og de første år var der under 10.
000 turister.
Nu forventer man 200.
000.
Det meste af området står stadig som for 33 år siden.
De forfaldne forlystelser i parken i Pripjat er et populært motiv på billeder på de sociale medier.
En tur til Tjernobyl er naturligvis ikke komplet uden souvenirs, og dem er der rig mulighed for at købe.
Der boede omkring 50.
000 i byen Pripjat.
1 / 7De særligt guidede turistture til Pripjat er kommet i høj kurs efter tv-serien "Chernobyl".
1 / 7Den 30 kilometer store ekslusionszone åbnede for turister i 2011, og de første år var der under 10.
000 turister.
Nu forventer man 200.
000.
2 / 7Det meste af området står stadig som for 33 år siden.
3 / 74 / 7De forfaldne forlystelser i parken i Pripjat er et populært motiv på billeder på de sociale medier.
5 / 7En tur til Tjernobyl er naturligvis ikke komplet uden souvenirs, og dem er der rig mulighed for at købe.
6 / 7Der boede omkring 50.
000 i byen Pripjat.
7 / 7Ny interesse for den nationale tragedieI modsætning til Ewa Szymkowiak har 22-årige Emma Antonjuk aldrig været i Tjernobyl.
Hun ville ellers gerne, men må ikke for sin far.
Men hun har set tv-serien og mener, at alle unge ukrainere bør se den.
- Da jeg så den, var jeg chokeret og mundlam.
Det var jo historien om Tjernobyl, men i den rigtige kontekst.
Med vægt på de rigtige ting.
Den viste totalitarismen og Sovjetunionens opførsel.
Ikke kun om katastrofen, men om løgnene, fortæller hun over en kop kaffe i en af Kievs grønne parker.
Emma Antonjuks far var bare 18 år, da han ligesom flere hundredtusinder andre unge værnepligtige blev sendt til Tjernobyl som en del af oprydningsholdet.
Han fik intet at vide om, hvad der ventede ham, fortæller hans datter, mens hun ivrigt gestikulerer:- Han var bare 18 år!
Og intet fik de at vide.
Er det ikke ondskabsfuldt, spørger hun uden at vente på et svar.
Taknemmelige over nyt fokusFaren fortalte hende, hvordan han den første nat lå søvnløs og tænkte over den mennesketomme by, mens andre på hans hold diskuterede, hvor farligt det var.
Nogle mente, at det ikke kunne være farligt, når så mange var udstationeret der.
Andre mente, at de nok ville dø af det.
Da faren i fjor fyldte 50, var der næsten ingen tilbage i live fra det hold, han var afsted med.
19-årige Emma har set tv-serien med sin far, der var en del af oprydningsholdet i 1986.
Han havde ingen lyst til at se tv-serien, men da Emma plagede ham om at se den sammen, var det en oplevelse, som rørte både far og datter.
- Hans stemme rystede, da vi talte sammen efter at have set den.
Han er en sentimental mand, og han havde været meget nervøs for, om soldaterne ville blive præsenteret som dårlige mennesker, fortæller Emma, der sammen med sin far er taknemmelig over den opmærksomhed, som en 33 år gammel katastrofe nu oplever takket være en amerikansk tv-produktion.
Alt i alt var Emmas far imponeret over den virkelighedstro fortælling i tv-serien, selvom han forklarede sin datter, at der i hvertfald ikke havde været så meget vodka til soldaterne.
Men da Emma spurgte sin far, hvorfor det overhovedet var vigtigt for ham, at folk kender til historien om Tjernobyl og om de hundredtusindvis af mænd, der ryddede op efter katastrofen, svarede han hende: "Hvis der ikke er nogen, der husker det.
Eller ingen ved, hvad vi gjorde, hvad gjorde vi det så overhovedet for?
"Hotelpersonaler må kun være i Tjernobyl halv tidI Tjernobyl by, som ligger knapt 15 kilometer fra kraftværket, ligger en bygning, der i årevis husede de arbejdere, der i korte perioder ad gangen arbejdede på sarkofagen, der nu dækker den nedsmeltede reaktor.
I hele Ukraine er der så mange, der har kræft.
Selv folk, der ikke arbejdede i Tjernobyl.
Bittesmå børn.
Lydia Mysjenok, hotelarbejderI dag er den et hotel, som de ekstra eventyrlystne turister kan booke sig ind på.
For turister gælder det, at de maksimalt på opholde sig i eksklusionszonen i fem døgn.
Det ukrainske personale på hotellet arbejder i to uger og holder fri udenfor zonen i to uger, men det er ikke uden bekymring, at hotelbestyrer Lydia Mysjenok passer sit job i det tidligere katastrofeområde.
- Jeg er da urolig, men overholder alle reglerne.
Har kun lukkede sko og tøj.
Så håber jeg, at jeg kan bevare mit helbred, lyder det fra den 62-årige kvinde.
62-årige Lydia Mysjenok overholder alle sikkerhedsregler.
- I hele Ukraine er der så mange, der har kræft.
Selv folk, der ikke arbejdede i Tjernobyl.
Bittesmå børn, siger hun, kigger ned på sine hænder og fortsætter:- Min mand har kræft, så jeg er nødt til at tjene penge.
Lydia Mysjenok og hendes mand flyttede til byen Slavutitsj i 1987, hvor en stor del af de evakuerede fra Pripjat og Tjenobyl bosatte sig.
Også Lydia Mysjenok har set tv serien "Chernobyl"Faktisk har hun siddet på sit blåmalede kontor midt i Tjernobyl og set den på sin smartphone, fortæller hun.
Adspurgt hvad hun synes om den, trækker hun på skuldrene:- Jeg synes Diatlov (red.
vicechefingeniør på atomkraftværket) bliver vist for hårdt.
Mange folk i Slavutitsj arbejdede med ham, og han var ikke så kold, som serien viser, forklarer hun.
Vicechefingeniør Anatolij Diatlov bliver spillet af den engelske skuespiller Paul Ritter i tv-serien.
)Hun lader forstå, at serien har vakt minder for hende, som den har for mange andre ukrainere.
- Mange af vores egne kommer her, fordi deres forældre boede her.
Jeg har mødt en del unge mennesker fra Kiev, hvis bedsteforældre kom herfra, fortæller Lydia som også har bemærket, at antallet af turistbusser, der passerer forbi hendes lille hotel, er taget til i antal.
Drama baner vejen for historiekendskabFor Emma Antonjuk og hendes jævnaldrende venner har tv-serien da også været en brugervenlig indgang til en smertefuld nationaltragedie, hvis detaljer hun ikke kendte ret godt, inden hun så den.
Men efterfølgende sad de alle og søgte på nettet efter detaljer, de havde fundet interessante.
- I skolen lærer vi de her sørgmodige digte om Tjernobyl, forklarer hun og reciterer komisk et af dem, hun stadig kan udenad.
Men hverken i skoletimerne eller på lærredet, har der været det samme fokus, som denne udgave viser.
- Vi er aldrig blevet vist som folket, der led under én stor løgn.
Og unge mennesker har brug for at se den her, så de ikke bliver forført af propaganda, fortæller Emma, da jeg spørger hende om serien også har et propagandaformål.
- Der er ingen, der nogensinde kommer til at overbevise mig om, at Sovjetunionen var romantisk eller god eller noget som helst i den retning, slår hun fast og fortsætter:Læs også:Katastrofen der varede 30 år- Ingen kunne høre min fars eller min bedstemors eller brandmandens hustrus bekymrede stemmer dengang.
Men nu kan man høre dem i serien.
Den landsdækkende ukrainske tv-kanal 1+1 har købt rettighederne til serien, så alle ukrainere har mulighed for at se den.
FacebookTwitterKopier linkEmner:Tjernobyl|Ulykker|Atomkraft|Ukraine|HBO




https://www.dr.dk/nyheder/udland/skotlands-leder-boris-johnson-gaar-i-virkeligheden-efter-et-haardt-brud-med-eu

BrexitSe temaUdlandSkotlands leder: Boris Johnson går i virkeligheden efter et hårdt brud med EUFørsteminister Nicola Sturgeon tror ikke på, at den britiske premierminister har til hensigt at opnå en ny brexit-aftale.
Premierminister Boris Johnsons plan om at få sine krav til en brexit-aftale igennem i Bruxelles er dømt til at fejle, lød det fra Nicola Sturgeon efter mødet.
Af Oliver Batchelor29.
juli 2019 kl.
22.
04Bemærk: artiklen er mere end 30 dage gammelLæs opDen skotske førsteminister, Nicola Sturgeon, er overbevist om, at hendes kollega i Downing Street 10 i London, Boris Johnson, spiller med fordækte kort over for offentligheden.
Det gav hun udtryk for efter dagens møde med den britiske premierminister, hvor han efter hendes opfattelse ikke fremlagde nogen klar plan for, hvordan han vil opnå en ny brexit-aftale med EU.
- Det får mig til at tænke, at hvad end Boris Johnson siger i offentligheden om sin hensigt i forhold til en aftale, så går han i virkeligheden efter et brexit uden en aftale, for det er logikken i den hårde linje, han har lagt.
- Jeg mener, at det er ekstremt farligt for Skotland og for hele Storbritannien, sagde hun ifølge AP på pressemødet i Edinburgh.
Læs også:Boris Johnson på charmetur i Skotland: Varsler ny brexit-aftale uden bagstopperNicola Sturgeon tror ikke på, at man "begynder at blinke" i Bruxelles, hvor der har været stor enighed om kursen i forhold til Storbritanniens udtræden af EU.
- Hvis din strategi er baseret på troen på, at det pludselig ændrer sig, så er den strategi dømt til at fejle.
- Eller også er det en strategi, der er bestemt til at fejle, fordi det, man rent faktisk vil have, er alternativet, som er et brexit uden en aftale.
Johnsons krav "uacceptabelt" i BruxellesInden sit møde med lederen af den skotske selvstyreregering havde Boris Johnson under et besøg på flådebasen i Faslane sagt til pressen, at regeringen ville gå efter helt ny skilsmisseaftale med EU - uden den såkaldte bagstopper.
- Vi vil gøre det fuldstændig klart, at bagstopperen ikke dur.
Den er død, lød det fra Boris Johnson.
Bagstopperen er den løsning, som Johnsons forgænger Theresa May forhandlede på plads i Bruxelles, og som skal forhindre, at der opstår en hård grænse mellem EU-landet Irland og Nordirland, som er en del af Storbritannien.
De britiske EU-modstandere ønsker ikke bagstopperen, fordi den samtidig tvinger Storbritannien til at forblive i EU's toldunion i en årrække, indtil man når frem til en bedre løsning.
- Der er ingen pointe i at trække os ud af EU, hvis vi ender med at blive regeret af EU, lød det fra Boris Johnson.
En skilsmisseaftale uden bagstopperen bliver dog ikke anset for en reel mulighed i Bruxelles, hvor forhandlingsleder Michel Barnier for nylig kaldte det britiske krav for "uacceptabelt".
Truer fortsat med løsrivelsesafstemningLederen af den skotske selvstyreregering, Nicola Sturgeon, har tidligere sagt, at et brexit uden en aftale med EU er helt uspiselig for Skotland, hvor 62 procent af befolkningen i 2016 stemte for at blive i EU.
Her anslår analyser og beregninger fra parlamentet, at skotterne står til at miste omkring 100.
000 arbejdspladser, hvis det ender en hård skilsmisse fra Bruxelles.
Efter dagens med Boris Johnson sagde Nicola Sturgeon, at det i givet fald vil få indflydelse på beslutningen om, hvornår skotterne skal afholde en ny folkeafstemning om at løsrive sig fra Storbritannien.
Hun har tidligere nævnt, at det så bør ske inden valgperiodens udløb i maj 2021.
Boris Johnsons besøg i Skotland fortsætter med et møde med lederen af Det Konservative Parti i Skotland Ruth Davidson.
Hun bakker på trods af den fælles partifarve ikke op om London-regeringens kurs mod et hårdt brexit.
Det gav hun ikke mindst udtryk for forleden i sin klumme i den skotske avis Mail on Sunday.
- Da jeg debatterede med brexit-tilhængerne i 2016, var der, som jeg husker det, ingen, der sagde, at vi skulle lade os flå ud af EU uden nogen som helst aftale på plads om den vitale handel, der flyder uhindret mellem Storbritannien og EU.
FacebookTwitterKopier linkEmner:Boris Johnson (politiker)|EU|Nicola Sturgeon (politiker)|Skotland|EU-forhold




https://www.dr.dk/nyheder/udland/nu-kan-cubanerne-faa-internet-i-hjemmet-et-skridt-mod-et-mere-liberalt-cuba

UdlandNu kan cubanerne få internet i hjemmet: 'Et skridt mod et mere liberalt Cuba'Cubas digitale infrastruktur har været under hastig udvikling gennem de seneste år.
I Cuba bruger man offentlige wi-fi-hotspots til at komme på internettet.
Her ses et i Havana, hvor 26-årige Daniel Hernandez taler med sin kæreste i Storbritannien.
Af Oliver Fruergaard29.
juli 2019 kl.
15.
35Bemærk: artiklen er mere end 30 dage gammelLæs opFra i dag kan Cubas indbyggere lovligt koble sig på internettet fra deres eget hjem.
Det er resultatet af en lov, der blev vedtaget i maj og netop er trådt i kraft.
Den tillader cubanerne at installere modem og router i hjemmet og forbinde sig til internettet gennem den statskontrollerede telefon- og internetudbyder Etecsa.
Internet i CubaInternet- og telekommunikationssektoren i Cuba, der indtil for nyligt var et af de mest afkoblede lande i verden, har udviklet sig hastigt over de seneste år.
I 2013 begyndte regeringen at åbne internetcaféer.
I 2014 fik mobilejere adgang til en statslig e-mail-serviceI 2015 begyndte de første offentlige wifi-hotspots at åbne.
Hundredvis af offentlige steder kom efterfølgende.
I 2017 begyndte det statskontrollerede internetselskab Etecsa at tilbyde begrænset hjemme-internetforbindelserI 2018 begyndte Etecsa at tilbyde 3G-internet til mobilejere.
Loven omfatter også, at indbyggere kan dele internetadgangen med deres naboer ved hjælp af wi-fi.
Indtil nu har det været ulovligt at importere routere til landet.
Det vil koste en dollar i timen - cirka syv danske kroner - at være koblet på internettet, skriver nyhedsbureauet AFP.
Cuba har haltet langt bagefter resten af verden, når det kommer til internetadgang.
Indtil 2013 var privatpersoners adgang til nettet overvejende begrænset til turisthoteller.
Siden har landets regering forsøgt at sætte skub på udviklingen ved blandt andet at etablere mobilt netværk og offentlige wi-fi-hotspots, hvor Cubas indbyggere kan møde op og betale sig til at komme på nettet med deres enheder.
- Målet er at tilbyde bredere og bredere internetadgang til hele befolkningen, siger vicekommunikationsminister Ernesto Rodriguez Hernandez ifølge AFP.
Bryder med statsligt informationsmonopolDen ringe adgang til nettet i Cuba skyldes blandt andet et dårligt udbygget netværk, og at en begrænset del af befolkningen har haft computer i hjemmet.
Offentlige wi-fi-hotspots bliver flittigt brugt i Cuba.
Her kan man betale for at koble sin telefon på en statsleveret internetforbindelse.
Det er dog frem for alt politiske årsager, der har stået i vejen for, at cubanerne kan komme på nettet, siger lektor i latinamerikanske studier ved Københavns Universitet og Cuba-ekspert Jan Gustafsson.
- Regeringen har haft en interesse i at kontrollere, hvad der kom ind og ud af information fra Cuba, da det truer statens monopol på det område, siger han og tilføjer, at Cubas kommunistiske styre, der har siddet på magten i årtier, har tradition for at blokere borgeres adgang til information.
Men modsat lande som eksempelvis Kina, hvor internettet er stærkt censureret af den kommunistiske regering, har cubanere, der formår at blive koblet op, fri adgang til at stille spørgsmål på Google og opdatere Facebook og Twitter.
Derfor mener Jan Gustafsson også, at internet i privathjem er "et skridt mod et mere liberalt Cuba, hvor statens informationsmonopol er begrænset.
"Et skridt, der kommer i kølvandet på flere lempelser på det digitale område: Internetinfrastrukturen i Cuba er blevet udviklet betydeligt især gennem det seneste år, efter landets tidligere leder Raul Castro blev erstattet af den nye leder, Miguel Díaz-Canel.
Der er dog fortsat sider, der er blokeret af regeringen, blandt andet amerikanske blogs og nyhedssider, der er kritiske overfor Cubas styre, skriver AFP.
Det er offentlige wi-fi-hotspots som dette, mange cubanere får deres internetadgang fra.
Her ses et i hovedstaden Havana.
Ifølge vicekommunikationsminister Ernesto Rodriguez Hernandez er internet og sociale medier værktøjer til at "fastslå sandheden om Cuba, ikke til at manipulere med ting".
- Cubanerne støtter og forsvarer revolutionen på alle områder, både i den virkelige og den virtuelle verden, siger han ifølge AFP.
Lempelsen kommer samtidig med statslige påbud om, at cubanerne bruger internettet "forsvarligt", og at politikere beskytter befolkningen mod "trusler, angreb og alle slags risici" på internettet.
- Teknologien er ikke apolitisk, som nogen prøver at fremstille det, siger Ernesto Hernandez, der påpeger, at teknologien bliver "brugt til at manipulere.
"Under Cubas leder Miguel Diaz-Canel, der i 2018 overtog præsidentposten efter Raul Castro, er det gået stærkt med at udvikle den digitale infrastruktur.
Landets vicekommunikationsminister lover, at de nu høje priser på internet vil falde i takt med, at infrastrukturen bliver bedre.
Høje priserAndelen af cubanere, der rent faktisk vil have råd til at opføre privat internet, vil være stærkt begrænset, vurderer Jan Gustafsson.
- Det er simpelthen for dyrt i forhold til almindelige cubaneres indkomst.
Cubanere har i flere uger ført kampagner på sociale medier under hastagget #Bajenlospreciosdeinternet - "sænk prisen på internettet".
Ifølge en undersøgelse foretaget i 2016 af den amerikanske avis Miami Herald, tjener størstedelen af Cubas indbyggere - 61 procent - under 100 dollars (ca.
700 kroner) om måneden.
27 procent af dem har en månedlig indkomst på under det halve.
Viceminister Ernesto Hernandez påpeger dog, at priserne på internet i Cuba er faldet markant siden 2013, og at faldet vil fortsætte i takt med, at de digitale infrakstrukturer forbedres.
FacebookTwitterKopier linkEmner:Cuba|Raúl Castro (politiker)|Københavns Universitet|Facebook|Befolkning




https://www.dr.dk/nyheder/regionale/oestjylland/martin-og-birthe-skifter-flyet-ud-med-seniorinterrail-80ernes

ØstjyllandMartin og Birthe skifter flyet ud med seniorinterrail: 80'ernes rejsedille boomerEt seniorpar og to gymnasieveninder er blandt de mange tusinde, som har fået øjnene op for at rulle gennem Europa.
Martin Tygstrup og Birte Aabentoft skifter i år flyrejsen til syden ud med en togbillet til Europa.
Af Tina Vestergaard Andersen, Niels Anton Heilskov og Sarah Friis Elkjær29.
juli 2019 kl.
20.
12Bemærk: artiklen er mere end 30 dage gammelLæs opEfter årtier i skyggen er 1970'erne og 1980'ernes rejsehit interrail igen begyndt at blive en rejseform, som flere og flere rejsende kaster sommerferien efter.
Det er klimadebatten, som har pustet liv i den aldrende rejseform, og især hos den ældre generation stiger salget.
Ferien plejede at gå sydover med fly for Birte Aabentoft og Martin Tygstrup, men den grønne samvittighed har også slået igennem hos familien i Aarhus.
Derfor bliver årets ferie med seniorinterrail.
- Det der med at udlede C02 i 12 kilometers højde.
.
.
Det er nok ikke så godt, siger Martin Tygstrup.
Parrets forestående togrejse udleder omkring en tiendedel af den mængde CO2, som en tilsvarende flyrejse ville.
Selvom seniorerne er ved at få øjnene op for den alternative rejseform, er det stadig de unge, der køber flest interrailbilletter.
En af dem er 18-årige Agnes Rabjerg Nielsen fra Aarhus.
Sammen med sin gamle værelseskammerat fra efterskolen, der også hedder Agnes, har hun købt billetten, der giver ubegrænset adgang til togture i hele Europa.
For et par nyslåede verdensborgere, der skal på ferie uden familien, er interrail et perfekt valg, forklarer Agnes Rabjerg Nielsen.
- Det var en meget tilgængelig rejsemåde, hvor man køber en billet til hele Europa, og så er det nede på jorden og forholdsvis klimavenligt, siger hun.
Flere vil trille med toget på ferieDe seneste tre år har DSB oplevet noget af et comeback, fortæller en glad underdirektør Aske Mastrup Wieth.
Det store boom i billetter skyldes en stigende bekymring for klimaet, har han bemærket.
- Vi kan se på henvendelser fra kunderne, at man ikke ønsker at flyve af klimamæssige grunde, så de spørger, hvad vi har af tilbud.
Derfor kan vi se, at det meget ofte er klimaet, der ligger til grunde for, at man vil prøve noget andet end fly.
Charterferie er ikke en mulighedBekymringen for klimaforandringerne er også en stor del af grunden til, at Agnes Rabjerg Nielsen vælger toget frem for flyet.
Agnes Rabjerg Nielsen (t.
v.
) og Agnes Kragh Mortensen (t.
h.
) mødtes på Aarhus Efterskole og går i dag på gymnasiet sammen.
- Det er udelukket for vores vedkommende bare lige at tage på charterferie en weekend.
Det ligger ret dybt efterhånden at tænke så klimavenligt som muligt.
På den måde virkede det oplagt med interrail, selvom der selvfølgelig også går noget af CO2-regnskabet, når man sætter sig ind i et tog, siger hun.
Turismeforsker ved Syddansk Universitet Janne Liburd mener også, at det for mange er klimaspørgsmålet, der bliver afgørende.
- Det virker som om, at debatten om miljørigtige rejser og forbrug også er begyndt at sætte ind på den måde, vi rejser på, siger hun.
Men det allerbedste ved at springe på toget er friheden, mener Agnes Rabjerg Nielsen.
- Jeg glæder mig mega meget til bare at sætte mig ind i et tog og tage et sted hen.
Det kunne være, at man lige har lyst til en dag mere i Paris, og så gør man det.
Gå rundt i en storby med Agnes og sidde på en cafe og opleve stemningen og bare være ude at rejse sammen.
Ifølge Danmarks Statistik blev én procent af danskernes ferierejser i 2017 i mere end fire dage over grænsen foretaget med tog.
Læs også:Rejseglade Anna giver sig selv flyveforbud: 'Eventyr findes ikke kun på den anden side af jorden'FacebookTwitterKopier linkEmner:Janne Liburd (professor)|Turisme|Klimaændringer|Aarhus|Syddansk Universitet




https://www.dr.dk/sporten/formel1/alfa-romeo-anker-straf-kan-koste-point-magnussen

Formel1Alfa Romeo anker straf: Kan koste point for MagnussenAlfa Romeo mener, at holdet fejlagtigt blev tilkendt en straf, der kostede holdet VM-point i søndagens løb.
Kevin Magnussen risikerer at miste tre af sine point hentet i søndagens grandprix på Hockenheim-banen, hvis Alfa Romeo får medhold.
29.
juli 2019 kl.
16.
32Bemærk: artiklen er mere end 30 dage gammelLæs opDet sidste punktum i sagen om søndagens tidsstraf til Formel 1-holdet Alfa Romeo er endnu ikke sat.
Alfa Romeo vil anke kendelsen, der gav både Kimi Räikkönen og Antonio Giovinazzi 30 sekunders tidsstraf i søndagens Formel 1-løb på Hockenheim-banen.
Det siger teamchef Frederic Vasseur i en pressemeddelelse.
Straffen blev tildelt på grund af en teknisk fejl med racernes kobling.
Læs også:Alfa Romeo-straf forfremmer Magnussen til ottendeplads på Hockenheim- Det er ekstremt skuffende at få begge biler straffet og skubbet ud af pointene, i hvad der havde været et spændende løb.
- Situationen opstod under de omgange, vi tilbragte bag safetycar, før løbet igen blev givet frit.
Her oplevede vi en defekt i koblingen, og defekten var uden for vores kontrol, og vi vil undersøge sagen nærmere.
- Vi respekterer FIA's regler og dommernes arbejde, men vi vil appellere denne beslutning, da vi mener at have argumenterne og beviserne til at få den omstødt.
Vi vil snart tage kontakt til FIA, siger han.
Magnussen gik fra tiende- til ottendepladsenRäikkönen og Giovinazzi sluttede løbet som henholdsvis nummer syv og otte, men røg med tidsstraffen ud af top-10.
Straffen til de to Alfa Romeo-kørere var godt nyt for Kevin Magnussen (Haas).
Som følge af straffen avancerede danskeren fra tiende- til ottendepladsen og kunne sætte fire VM-point ind på kontoen i stedet for et.
Magnussen risikerer dog at miste tre af pointene, hvis Alfa Romeo får medhold i sin klage.
/ritzau/FacebookTwitterKopier linkEmner:Alfa Romeo|Kevin Magnussen (racerkører)|Kimi Räikkonen (racerkører)|Formel 1|Retsvæsen




https://www.dr.dk/nyheder/regionale/oestjylland/patienter-sveder-stadig-region-bad-om-aarhus-universitetshospital-ikke

ØstjyllandPatienter sveder stadig: Region bad om, at Aarhus Universitetshospital ikke fik airconditionRegion Midtjylland vil ændre sine retningslinjer efter to somre med svedende personale og patienter på Aarhus Universitetshospital.
Sidste år var Ole Jakobsen patient på Aarhus Universitetshospital.
Det er stuer som denne, hvor temperaturen nåede op på næsten 30 grader i den varme sommer (arkivfoto).
(© Dr Østjylland)Af Tina Vestergaard Andersen og Sarah Friis Elkjær29.
juli 2019 kl.
15.
22Bemærk: artiklen er mere end 30 dage gammelLæs opNår det nye Aarhus Universitetshospital er bygget uden aircondition til patienter og personale, er det helt i tråd med, hvad politikerne i regionen har bedt om.
Sidste sommer svedte både patienter og de ansatte på Aarhus Universitetshospital i op til 30 graders varme, og i år fortsætter varmeproblemerne.
Men Aarhus Universitetshospital har ikke aircondition, da det står i regionens egne retningslinjer for bæredygtigt byggeri, at "komfortkøling" som udgangspunkt ikke må anvendes.
Det retter ingeniører sig efter, forklarer udviklingschef for byggeriafdelingen på ingeniørhøjskolen i Aarhus Kasper Lynge.
- Hvis jeg skulle læse sådan et udbud, så vil jeg selvfølgelig sige, at bygherren ikke ønsker køling, så derfor tilbyder jeg det ikke til bygherre, siger han.
Ifølge ham er det en udbredt opfattelse i Danmark, at det er for dyrt og unødvendigt at køle luft ned i offentlige byggerierDen holdning kan gøre moderne bygninger til varmefælder, advarer Kasper Lynge.
- I gamle dage var bygningerne pivutætte, men det gjorde også, at der var en naturlig udskiftning.
I og med at vi bygger tættere og mere lavenergimæssigt og med meget, meget større glasareal, så øger vi risikoen for overtemperatur om sommeren, siger han.
Region vil ændre retningslinjerMen nu bliver Region Midtjyllands retningslinjer for bæredygtigt byggeri ændret, og i den forbindelse skal forbeholdet mod aircondition ud af teksten.
Det erkender SF's formand for udvalget for klima, bæredygtighed og ressourcer Susanne Buch.
- Vi har lyttet til eksperterne, når vi laver sådanne retningslinjer.
Men erfaringer viser nu, at bygningerne på for eksempel Aarhus Universitetshospital simpelthen er for varme, siger hun.
Sådan en erkendelse er sød musik i ørerne på Kasper Lynge.
Det går nemlig ud over kvaliteten, at politikerne ikke lader fagfolk afgøre behovet for køling, siger Kasper Lynge.
- Jeg mener, at konsekvensen er, at det bliver dårligere for de mennesker, der skal bruge bygningerne ved ikke at have mulighed for køling.
Ud med den sætning i retningslinjerne.
Det skal være op til den enkelte udbyder at løse udfordringerne, siger han.
Samtidig skal hele byggebranchen være opmærksom på, at klimaet forandrer sig.
- Lige nu bruger vi design og vejrdata, der går 30 år tilbage.
Hvis klimaet bliver varmere, så skal de selvfølgelig korrigeres, så vores beregninger holder vand i forhold til udeklimaet, siger han.
FacebookTwitterKopier linkEmner:Aarhus Universitetshospital|Hospitaler|Region Midtjylland|Miljø og natur|Jylland




https://www.dr.dk/nyheder/udland/indien-jubler-tigerbestanden-er-fordoblet-paa-femten-aar

UdlandIndien jubler: Tigerbestanden er fordoblet på femten årDer er nu omkring 3.
000 eksemplarer af den truede bengalske tiger i Indien.
Indiens premierminister præsenterer tigeroptællingen, der foretages hvert fjerde år.
Af Kasper Duncan Gram29.
juli 2019 kl.
16.
04Bemærk: artiklen er mere end 30 dage gammelLæs opI dag er International Tiger Dag, hvor der er fokus på verdens tigerbestande.
I år er det en glædens dag i Indien, hvor premierministeren har offentliggjort de seneste optællinger af vilde tigre.
Bestanden af bengalske tigre har været helt nede på 1.
400 individer for 14-15 år siden, men nu er den oppe på omkring 3.
000.
- Resultatet af den netop offentliggjorte tigeroptælling vil gøre alle indere og alle naturelskere glade, har premierminister Narendra Modi sagt på en pressekonference.
Skaber håb for andre arterStørstedelen af verdens vilde tigre lever i Indien, og derfor vækker det glæde hos WWF Verdensnaturfonden, at man har held med at beskytte tigrene:- Det her er en fantastisk nyhed.
Det er et klasseeksempel på, at hvis vi beslutter os for at redde verdens vilde dyr og biodiversitet, så kan det lade sig gøre, siger Bo Øksnebjerg, der er generalsekretær i WWF Verdensnaturfonden.
- Det skaber håb.
Et håb, der i den grad er brug for, nu hvor vi står midt i en naturkrise, og vilde arter er i risiko for at uddø som aldrig før, siger han.
Læs også:Et forbillede for resten af verden: Nepal fordobler antallet af vilde tigreEn eftertragtet handelsvareSelv om tigeren er Indiens nationaldyr, har landets befolkningstilvækst, rydning af landbrugsarealer og krybskytteri sendt det store rovdyr på listen over verdens mest truede dyr.
Sumatratigeren i Melbourne Zoo i Australien får lov at markere International Tiger Dag.
Tigeren er ifølge WWF Verdensnaturfonden den mest handlede af de truede dyrearter, selv om Indien har gjort det ulovligt at slå dem ihjel.
Antal af vilde tigre i de 13 tigerlande (2013)Indien: 2.
226 tigreRusland: 433 tigreIndonesien: 371 tigreMalaysia: 250 tigreNepal: 198 tigreThailand: 189 tigreBangladesh: 106 tigreBhutan: 103 tigreKina: >7 tigreVietnam: <5 tigreLaos: 2 tigreCambodia: 0 tigreMyanmar: Tælling har ikke været muligKilde: WWF VerdensnaturfondenTigrene er en eftertragtet handelsvare på grund af deres flotte skind og knoglerne, der anvendes inden for kinesisk naturmedicin.
Ifølge de indiske myndigheder bliver én person dræbt af tigre eller elefanter hver dag.
I begyndelsen af 1900-tallet var der omkring 100.
000 vilde tigre i naturen, mens tallet har været helt nede omkring 4.
000 individer.
FacebookTwitterKopier linkEmner:Indien|Narendra Modi (politiker)|WWF Verdensnaturfonden|Dyr|Miljø og natur




https://www.dr.dk/nyheder/indland/flere-studerende-goer-som-lisette-paa-21-laeser-i-storbyen-men-bor-i-provinsen

Dyre lejlighederSe temaIndlandFlere studerende gør som Lisette på 21: Læser i storbyen, men bor i provinsenHøje priser og mangel på studieboliger får studerende til at søge væk fra Aarhus og København.
Lisette Høimark Jacobsen bor i Horsens og får både køkken, bad, dagligstue og hems for huslejen på 2.
070 kroner.
Af Mads Korsager Nielsen og Emma Meinhardt29.
juli 2019 kl.
16.
49Bemærk: artiklen er mere end 30 dage gammelLæs opI Roskilde bliver ventelisten til en studiebolig bestormet af unge, der skal studere i nærliggende København.
Tendensen er den samme i Jylland, hvor høje priser og mangel på studieboliger i Aarhus får studerende til at se mod mindre nabobyer.
Læs også:Desperate studerende kan ikke finde studieboliger i KøbenhavnBlandt dem er Lisette Høimark Jacobsen på 21.
Hun læser til socialrådgiver i Aarhus, men bor godt og vel 30 minutters togtur sydpå i Horsens.
- Jeg får meget mere for pengene her i Horsens.
Her bor jeg i en lejlighed på 35 kvadratmeter med eget køkken, bad, stue og en hems frem for et værelse på 9 kvadratmeter i Aarhus, siger Lisette Høimark Jacobsen, der betaler 2.
070 kroner i husleje.
Næsten hver tredje ansøger læser i KøbenhavnI Roskilde angiver helt op til en tredjedel af de studerende, der skriver sig op til en studiebolig i byen, at de til daglig læser i København.
- Det er en ny udvikling, der hænger godt sammen med, at der er stor mangel på studieboliger, og derfor virker det meget attraktivt at bo inden for pendlerafstand af København, siger Rasmus Okholm-Hansen fra Regionalindstillingsudvalget, der administrerer og fordeler domkirkebyens studieboliger.
Tendensen er den samme i Randers, hvor kommunen oplever den samme interesse fra de mange studerende i nabobyen Aarhus.
Det oplyser kommunaldirektør Jesper Kaas Schmidt til DR Nyheder.
Studerende: Risiko for frafald stigerTendensen er et problem, fordi risikoen for at springe fra og stoppe studiet stiger, jo længere væk den studerende bor fra studiestedet, lyder det fra Danske Studerende Fællesråd.
Grunden er, at afstanden går ud over muligheden for at danne et netværk, læsegrupper samt et socialt liv.
- Det er skørt, at der hvert eneste år er kæmpe problemer med at skaffe betalelige studieboliger i de store byer, men alligevel bliver der ikke bygget noget, der er til at betale for studerende, konstaterer formand Johan Hedegaard Jørgensen.
Man går glip af nogetI Horsens genkender Lisette Høimark Jacobsen følelsen af at ‘gå glip af noget’.
- Jeg kan selvfølgelig godt mærke, at der ikke er det samme liv i byen, hvis jeg skal ned og have en kop kaffe eller en øl med vennerne.
Men jeg har valgt at prioritere, og jeg føler egentlig, at det er okay, at jeg skal tage toget frem og tilbage mellem Horsens og Aarhus.
Til gengæld slipper Lisette Høimark Jacobsen for at arbejde i sin fritid eller tage et studielån, for at få råd til tag over hovedet.
Med den nuværende husleje klarer hun sig udelukkende på SU’en.
Hun fortæller, at hun insisterer på at have en fornuftig økonomi, den dag hun er færdig med at læse.
Det betyder også, at hun gerne indretter sig derefter, når der er fest og sociale arrangementer oppe i studiebyen Aarhus.
- Jeg tager toget hver dag og det fungerer fint.
Desuden er mine medstuderende gode til at spørge, om jeg vil med til arrangementer.
Selvfølgelig er det lidt træls, hvis man har fået for meget at drikke, men så må man indrette sig derefter, for der er altid en veninde eller to, der tilbyder at man kan overnatte hos dem, hvis det er, hvad man har brug for, siger Lisette Høimark Jacobsen.
FacebookTwitterKopier linkEmner:København|Aarhus|Uddannelse|Horsens|Bolig




https://www.dr.dk/nyheder/regionale/midtvest/nyt-klimatorium-i-lemvig-skal-hjaelpe-med-bekaempe-verdens-stigende

Midt- og VestjyllandNyt klimatorium i Lemvig skal hjælpe med at bekæmpe verdens stigende vandstandeForskere fra hele verden skal forsøge at løse klimaudfordringer med udgangspunkt i LemvigSådan kommer det kommende klimatorium på Lemvig Havn til at se ud.
Af Rasmus Gade Østergaard og Asta Pil Heltborg29.
juli 2019 kl.
17.
12Bemærk: artiklen er mere end 30 dage gammelLæs opStigende vandstande, større nedbørsmængder og udfordringer med stormfloder.
Netop det skal et kommende klimacenter på havnen i Lemvig forsøge at afhjælpe.
I første omgang vil man forsøge at finde løsninger på lokale udfordringer afledt af klimaet, og derefter udbrede dem nationalt og internationalt.
Vi vil tiltrække de dygtigste folk på området, så vi kan få den vigtigste viden ind i vores arbejdeSteffen Damsgaard, Lemvig Vand og Spildevand- Det bliver et kraftcenter, hvor forskellige aktører skal finde nogle af de løsninger, som alle skriger efter, fortæller Steffen Damsgaard, der er formand for Lemvig Vand og Spildevand, som sammen med Lemvig Kommune er bygherre på projektet.
En af de udfordringer, det nye Klimatorium skal forsøge at finde en løsning på, er vandstanden i fiskerbyen Thyborøn.
For byen synker, i takt med at grundvandet, havvandet og regnmængderne stiger.
Konkret arbejder man på at indsnævre kanalen i Thyborøn, og det kommer ikke kun til gavn for Thyborøn og Lemvig Forsyning.
Andre kommuner omkring Limfjorden får også gavn af arbejdet, forklarer Steffen Damsgaard.
- Man kan reducere stormflodsvandstandene, hvis man indsnævrer Limfjorden.
Det arbejder man på allerede nu, siger han.
Flere skal få øjnene op for satellitdataEt andet konkret tiltag, som skal afhjælpe problemer affødt af de stigende vandstand, er brug af satellitdata.
- Med satellitdata kan vi eksempelvis få vigtig viden om, præcis hvor spildevandsledningerne risikerer at knække.
På den måde kan vi nøjes med at skifte fem i stedet for tre kilometer ledning, siger Steffen Damsgaard.
Derudover har klimacentrets forening i Lemvig kontakt til forskere fra blandt andet New Zealand og Holland, som skal hjælpe med at finde flere konkrete løsninger - med udgangspunkt i Lemvig Kommune som forsøgsområde.
Herefter vil de arbejde på at brede løsningerne ud over kommunegrænserne.
For lignende klimaudfordringer findes også i resten af landet, og for den sags skyld også internationalt, forklarer Steffen Damsgaard.
- Med Klimatorium får vi mulighed for at trække vidensinstitutitoner, universiteter og virksomheder til med henblik for at finde løsninger, siger han.
Steffen Damsgaard på byggegrunden på Lemvig Havn.
Flere års arbejde kulminererByggeriet af Klimatorium, der koster 50 millioner kroner, går så småt i gang i dag, og det er stort, mener Steffen Damsgaard fra Lemvig Vand og Spildevand.
- Det er slet ikke til at få armene ned, for nu er vi kommet til så vigtig en milepæl, at håndværkerne er gået i gang med at grave til bygningen, som vi har arbejdet på at få etableret de seneste to-tre år, siger han og uddyber:- Det bliver en fysisk synlig milepæl på, at nu kan vi komme videre.
Nu kan vi få etableret bygningen, som er centrum for Lemvig Vand og Spildevands nye medarbejdere, men også alle udviklingsinitiativerne på klimasikringsområdet.
Lemvig Vand og Spildevand og Lemvig Kommune er de to store investorer i byggeriet med henholdsvis 30 og 10 millioner kroner.
Derudover er Klimatorium kommet på finansloven med tre millioner kroner om året til driften i fire år.
FacebookTwitterKopier linkEmner:Lemvig|Lemvig Kommune|Thyborøn|Jylland|Vejret




https://www.dr.dk/nyheder/penge/renten-er-rekordlav-se-hvad-du-kan-spare

BidragssatserSe temaPengeRenten er rekordlav: Se, hvad du kan spareDet er særligt bankerne, som tjener på boligejernes låneomlægninger.
Det er blandt andet udlandets beholdning af obligationer bag danskernes fastforrentede lån, som har resulteret i rekordlave renter på boliglån.
Af Mathias Sommer29.
juli 2019 kl.
17.
38Bemærk: artiklen er mere end 30 dage gammelLæs opBoligejerne lægger lån om som aldrig før.
Foreløbigt er der optaget nye realkreditlån for 137 milliarder kroner, og Nykredit og Nordea forudser, at den samlede låneomlægning runder 180 milliarder kroner, før juli bliver til august på torsdag.
- Vi har gang i en enorm konverteringsbølge, og det er pengeinstitutterne selvfølgelig også meget interesserede i at snakke om.
Fordi de tjener godt med penge, hver gang der bliver optaget et nyt lån, siger Morten Bruun Pedersen, seniorøkonom ved Forbrugerrådet Tænk.
Det er de rekordlave renter på realkreditlånene, som har sat skub i den historisk store konverteringsbølge, der allerede nu har overgået rekorden fra 2005, hvor der blev optaget nye lån for 123 milliarder kroner.
Øverst på boligejernes ønskeseddel står det fastforrentede 30-årige etprocent-lån.
Fastforrentet med afdragIfølge landets største realkreditselskab, Totalkredit, vælger 85 procent af boligejerne et fastforrentet lån frem for de mere risikable lån med variabel rente.
Tager man udgangspunkt i et lån på en million kroner, betyder en omlægning af et fastforrentet lån fra to til en procent, at ydelsen vil falde med 190 kroner om måneden efter skat.
Samtidig stiger afdraget med 490 kroner.
Ifølge Nykredit ville omkostningerne ved en sådan låneomlægning inklusiv kurstabet være tjent ind efter 4,5 år.
- Man skal tænke sig godt om.
For omkostningerne er så høje, at man skal være ret sikker på, at man bliver i sin bolig i en lang årrække.
Og man skal også helst have renten ned med mindst to procentpoint, siger Morten Bruun Pedersen.
Ifølge Morten Bruun Pedersen er det altså en for lille konvertering, hvis man går fra et 2-procent til et 1-procentlån.
- Men det koster ikke at lave beregningen, og det vil altid afhænge af en konkret vurdering, men tommelfingerreglen er to procentpoint, siger han.
Der er i dag i omegnen af 350.
000 boligejere med 2-procentlån, mens der er omkring 150.
000 boligejere med 2,5-procent eller højere i rente.
Uden afdragNordea har lavet et regnestykke med en restgæld på 1 million kroner.
Beregningerne viser, at en konvertering for et 2-procentlån med afdrag vil øge restgælden med 42.
000 kroner, mens restgælden for et fastforrentet lån uden afdrag vil vokse med 51.
000 kroner ved en omlægning.
- Er lånet uden afdrag, har boligejerne også udsigt til gevinst.
Omlægger man et fastforrentet 2-procentlån uden afdrag på 1 million kroner og en restløbetid på 28 år til et tilsvarende 1-procentlån, falder den månedlige ydelse efter skat med 500 kroner, skriver Lise Nytoft Bergmann, chefanalytiker i Nordea i en skriftlig kommentar.
- Ulempen er, at restgælden stiger med 51.
000 kroner, men over alle 28 år løber den samlede besparelse op i 66.
000 kroner, skriver hun.
I gennemsnit bor en dansker 21 år i en villa, før den bliver solgt.
For ejerlejligheder er det gennemsnitlige ejerskab seks år.
Udenlandsk opkøb giver lav rente til boligejere•Tal fra Nationalbanken viser, at de udenlandske investorer købte massivt op i danske obligationer bag boligejerens fastforrentede lån i juni.
Den store udenlandske interesse for obligationerne er med til at sende kurserne i vejret og har dermed haft en afgørende rolle i kursstigningen og konverteringsmulighederne for boligejerne.
I takt med det massive udenlandske opkøb i juni begyndte 1,5-procentlånet at lægge afstand til kurs 100, som for alvor banede vejen for 1-procentlånet, som netop er det lån, som boligejerne konverterer til i øjeblikket.
•I juni steg udlandets beholdning af obligationer bag danskernes fastforrentede lån med 52 milliarder kroner, og udlandet ejer nu for i alt 439 milliarder kroner.
Den store efterspørgsel resulterer i en stigende udenlandsk ejerandel på 33,4 procent, som er det højeste nogensinde.
Måneden før var udlandets ejerandel af obligationer bag de fastforrentede lån på 31% og tilbage i 2012 nede under 10 procent.
•Selvom der er meget lave renter på danske realkreditobligationer til gavn for boligejerne, så står obligationerne som en eftertragtet vare hos investorerne.
En rente på 1 procent eller 1,5 procent betyder, sammen med den høje sikkerhed som danske realkreditobligationer står for, at udenlandske investorer retter blikket mod Danmark i jagten på en sikker investering med et fornuftigt afkast.
Den høje udenlandske interesse skal desuden ses i lyset af centralbankernes fortsatte støvsugen af obligationer.
•Kilde: Jeppe Juul Borre, Nykredit.
FacebookTwitterKopier linkEmner:Lise Nytoft Bergmann (økonom)|Økonomi|Bolig|Nordea|Nykredit




https://www.dr.dk/nyheder/indland/stor-eftersogning-i-jammerbugt-er-afblaest

IndlandStor eftersøgning i Jammerbugt er afblæstOrange gummibåd kom fra et større sejlskib, og ingen personer har været i fare.
Gummibåden viste sig at stamme fra en større sejlbåd.
(© Forsvaret)29.
juli 2019 kl.
16.
14 | opdateret 29.
juli 2019 kl.
17.
01Bemærk: artiklen er mere end 30 dage gammelLæs opTo helikoptere, fem skibe og personer på land har deltaget i en større eftersøgning ved Jammerbugten efter fundet af en havareret gummibåd.
Eftersøgningen er nu afblæst, fordi ejeren er fundet.
Gummibåden viste sig at stamme fra et større sejlskiib, oplyser Forsvarskommandoen.
Gummibåden drev rundt med bunden i vejret ud for Thorup Strand cirka 17 sømil - omkring 30 kilometer - fra land.
Problemer med at finde ejeren betød, at det var uklart, om der var sket en ulykke.
Derfor blev helikoptere, et fly og flere skibe indsat, og kystredningstjenesten ledte op og ned ad kysten efter spor efter båden som for eksempel en tom bådtrailer.
/ritzau/FacebookTwitterKopier linkEmner:Forsvarskommandoen




https://www.dr.dk/sporten/fodbold/england/huddersfield-saelger-endnu-en-dansker-til-premier-league

EnglandHuddersfield sælger endnu en dansker til Premier LeaguePhilip Billing skifter Premier League-nedrykkerne ud med Bournemouth.
Philip Billing (th.
) scorede to mål i 27 Premier League-kampe i sidste sæson for Huddersfield, der rykkede ned.
Nu får han chancen for at vise sig endnu mere frem i Premier League.
29.
juli 2019 kl.
18.
34 | opdateret 29.
juli 2019 kl.
18.
50Bemærk: artiklen er mere end 30 dage gammelLæs opPhilip Billing skal også i den kommende sæson spille i Premier League.
Mandag skriver Bournemouth på sin hjemmeside, at den danske fodboldspiller er blevet købt i Huddersfield og har skrevet under på en langtidskontrakt, hvis nøjagtige længde ikke oplyses.
Prisen, som Bournemouth har måttet betale, oplyses heller ikke, men ifølge det britiske medie The Guardian har Billing kostet omkring 15 millioner pund, der svarer til lidt over 120 millioner kroner.
Danskere i Premier LeagueChristian Eriksen – TottenhamKasper Schmeichel – LeicesterAndreas Christensen – ChelseaPierre-Emile Højbjerg – SouthamptonJannik Vestergaard – SouthamptonJonas Lössl – EvertonPhilip Billing – BournemouthDen 23-årige midtbanespiller gjorde sig også i Premier League i sidste sæson, hvor Huddersfield dog endte med at rykke ned.
Nu er Billing så tilbage i den bedste engelske række for Bournemouth, der sluttede som nummer 14 i tabellen i sidste sæson.
Danskeren kom til Huddersfield fra Esbjergs ungdomsafdeling i 2013 og nåede at spille 91 kampe på englændernes førstehold.
De seneste to sæsoner har Billing været en del af den dansk trio i Huddersfield, der ud over midtbanespilleren talte Mathias "Zanka" Jørgensen og målmanden Jonas Lössl.
Sidstnævnte skiftede tidligere på sommeren til Everton, mens Mathias "Zanka" Jørgensens fremtid i klubben også virker til at lakke mod enden.
I sidste uge gjorde Huddersfield-formand Phil Hodgkinson det således klart, at forsvarsspilleren har spillet sin sidste kamp for klubbens førstehold.
Philip Billing har spillet 12 U21-landskampe og var senest med for Danmark under U21-EM i juni.
Han har stadig sin første A-landskamp til gode.
/ritzau/FacebookTwitterKopier linkEmner:Jonas Lössl (fodboldspiller)|Mathias Zanka Jørgensen (fodboldspiller)|Storbritannien|Fodbold|Everton FC




https://www.dr.dk/nyheder/regionale/sjaelland/flere-bilister-stoppes-med-narkotika-i-blodet-paa-niveau-med

SjællandFlere bilister stoppes med narkotika i blodet: På niveau med spritbilismeStigning skyldes blandt andet bedre udstyr, vurderer politikommissær.
Hos Midt og Vestsjællands politi har de i de første tre måneder af 2019 sigtet næsten dobbelt så mange for at være påvirkede af stoffer under kørslen, som de gjorde i samme periode i 2018.
 Af Anne Kathrine Stengaard og Casper Lindbjerg Greve29.
juli 2019 kl.
14.
45Bemærk: artiklen er mere end 30 dage gammelLæs opAntallet af bilister, som Midt- og Vestsjællands politi har sigtet for at sidde bag rattet i narkopåvirket tilstand, er næsten fordoblet det seneste år.
I 1.
kvartal af 2018 sigtede politikredsen 76 bilister og motorcyklister for at have narkotika i blodet, mens de kørte.
I samme periode i 2019 var det tal steget til 144 sigtelser.
Det viser tal fra politiets egne statistikker.
Fordoblingen er målt efter en periode med kraftige stigninger i antallet af narko-bilister på landsplan.
I 2017 blev 3.
522 trafikanter sigtet for at køre med narko i blodet.
I 2018 var det tal steget til 7.
034.
Læs også:Politiet intensiverer jagten på spritbilister: 'Der ryger nogle øller og Bacardi Breezers ned i det gode vejr'Hos Midt- og Vestsjællands politi oplever de, at antallet af narkopåvirkede trafikanter nu er så højt, at det udgør halvdelen af de bilister, der sigtes for at køre i påvirket tilstand.
Det siger Peter Stryhn, der er leder af færdselsafdelingen hos Midt- og Vestsjællands politi.
- I dag oplever vi, at når vi tager nogen, der er påvirket, så er det cirka halvdelen af dem, der er påvirket af alkohol og den anden halvdel er narkopåvirket, så problemet er lige så omfangsrigt, som det er med dem, der kører i spirituspåvirket tilstand, siger han.
Læs også:Politiets julekontrol: Narkokørsel overstiger spritbilismeSydsjælland- og Lolland-Falsters politi ser samme mønster, og her bliver der også skrevet flere bøder på grund af narko-kørsel end tidligere, siger politikommissær Søren Skotte.
Ifølge ham er en af årsagerne bag stigningen, at politiet har fået bedre udstyr til at måle, om bilisterne er påvirket af narkotika, når de også måler for spritkørsel.
- Vores udstyr er blevet bedre, og vores måde at kontrollere folk er også anderledes.
Vi er meget mere opmærksomme på at teste for stoffer, end vi nogensinde har været, og det giver også flere anholdelser, siger han.
Måler med spytI de fleste tilfælde er det enten kokain, amfetamin eller hash, der bliver sporet hos de sigtede bilister.
I alt tester politiets narkotest for syv forskellige stoffer.
Blandt de mest hyppige er kokain, amfetamin og cannabis.
 DR Sjælland)Politiets nye udstyr måler spor af narkotika i spyttet.
Et apparat med en vatpind placeres under tungen på bilisten, hvor den samler spyt ind, som politiet placerer i et narkometer, som findes i patruljevognene.
Her bliver bilistens spyt testet for kokain, opiater, benzodiazepiner, cannabis, amfetamin, methamfetamin og metadon i løbet af ti minutter.
- Hvis testen viser spor af stoffer, vil bilisten blive anholdt og kørt til en politistation eller et sygehus, hvor der skal tages en blodprøve for at se, hvor stor en koncentration af stoffet, der er i blodet, siger Søren Skotte.
FacebookTwitterKopier linkEmner:Biltrafik|Midt- og Vestsjællands Politi|Brug af euforiserende stoffer|Sjælland|Lolland




https://www.dr.dk/nyheder/udland/maend-reddet-ud-af-grotte-i-tyskland

UdlandTo mænd reddet ud af grotte i TysklandEn turist og en guide blev i går fanget af stigende vandstand.
De to blev ifølge den tyske avis Bild fanget 650 meter inde i Falkensteiner-grotten i den tyske delstat Baden-Württemberg.
29.
juli 2019 kl.
12.
48 | opdateret 29.
juli 2019 kl.
14.
59Bemærk: artiklen er mere end 30 dage gammelLæs opEn turist og en guide er blevet reddet ud af en grotte i Tyskland, efter at de to mænd blev fanget i grotten søndag.
Det oplyser politiet i den tyske by Reutlingen mandag på Twitter.
De to blev ifølge den tyske avis Bild fanget 650 meter inde i Falkensteiner-grotten i den tyske delstat Baden-Württemberg søndag klokken 17.
21.
- På grund af gode vejrforhold kunne en af de to personer i grotten blive reddet allerede i løbet af natten, skriver politiet på Twitter mandag morgen.
Senere mandag lyder det på Twitter:- Den anden person i grotten er i mellemtiden også blevet reddet.
Han har det godt, men bliver undersøgt på hospitalet for en sikkerheds skyld.
Ifølge Bild havde han fået nudelsuppe og te at styrke sig på inden.
Overrasket over stigende vandstandDen tyske avis oplyser, at guiden er 37 år, og turisten er 25 år.
Der er ikke umiddelbart nogen oplysninger om, hvilken nationalitet mændene har.
De blev angiveligt overrasket over det hurtigt stigende vand i grotten.
Grotten er et populært turistmål i regionen.
Lokale myndigheder advarer mod at gå længere ind end de første 20 meter uden en guide.
Det vakte i 2018 stor opsigt, da et thailandsk fodboldhold blev fanget dybt inde i en grotte.
De blev først opdaget af en britisk dykker efter ti dage.
De 12 fodbolddrenge og deres træner endte med at sidde fanget i mere end to uger, før de alle blev reddet ud af grotten.
/ritzau/FacebookTwitterKopier linkEmner:Tyskland|Twitter|Turisme




https://www.dr.dk/nyheder/udland/8-aarig-dreng-skubbet-ud-foran-tog-og-draebt-i-tyskland

Udland8-årig dreng skubbet ud foran tog og dræbt i TysklandEn 40-årig mand er blevet anholdt, efter at en tysk dreng blev skubbet ud foran et tog i Frankfurt.
Politiet oplyser, at personen, der er mistænkt for at stå bag, prøvede at skubbe endnu en person ud på skinnerne.
29.
juli 2019 kl.
14.
14Bemærk: artiklen er mere end 30 dage gammelLæs opEn otteårig tysk dreng har mistet livet, efter at han blev skubbet ud foran et højhastighedstog på Frankfurts hovedbanegård.
Det oplyser tysk politi.
Også drengens mor blev skubbet, men hun formåede at undvige toget, der var ved at ankomme til banegården i Frankfurt.
Ifølge politiet forsøgte manden at skubbe endnu en person ned på skinnerne, men vedkommende blev stående på perronen.
Politiet oplyser, at personen, der er mistænkt for at stå bag, prøvede at skubbe endnu en person ud på skinnerne.
Det lykkedes dog ikke.
Ingen forbindelse mellem ofre og mistænktDen 40-årige mistænkte flygtede fra stedet, mens flere tilstedeværende jagtede ham.
Han blev anholdt nær togstationen og afhørt.
Der er mandag eftermiddag ingen oplysninger om, hvad motivet skulle være.
Isabell Neumann, der er talsmand hos politiet, siger, at der ikke ser ud til at være nogen forbindelse mellem gerningsmanden og ofrene.
Moren er blevet bragt til hospitalet, hvor hun behandles for chok.
En lignende hændelse skete for halvanden uge siden i Voerde nær Duisburg i det vestlige Tyskland.
Her døde en 34-årig kvinde, da hun blev skubbet ud foran et tog i fart.
En 28-årig mistænkt havde ifølge øjenvidner sneget sig ind på kvinden bagfra og skubbet hende.
Han er varetægtsfængslet og har nægtet at udtale sig.
/ritzau/FacebookTwitterKopier linkEmner:Frankfurt|Tyskland|Kriminalitet|Jernbaneanlæg|Politi




https://www.dr.dk/nyheder/udland/boris-johnson-paa-charmetur-i-skotland-varsler-ny-brexit-aftale-uden-bagstopper

BrexitSe temaUdlandBoris Johnson på charmetur i Skotland: Varsler ny brexit-aftale uden bagstopperDen britiske regering har alle muligheder for ny aftale med EU, siger premierministeren.
Den britiske premierminister, Boris Johnson, besøger her flådebasen Faslane under sin visit i Skotland.
Af Oliver Batchelor og Sarah Munk Jørgensen29.
juli 2019 kl.
18.
12Bemærk: artiklen er mere end 30 dage gammelLæs opDen britiske premierminister, Boris Johnson, ser lyst på regeringens muligheder for at forhandle en ny brexit-aftale på plads med EU.
Det gav han i dag udtryk for under sin charmeoffensiv i Skotland, hvor der er voldsom modstand mod et hårdt brexit - altså et farvel til EU uden en aftale.
- Min formodning er, at vi kan få en ny aftale.
Vi sigter efter en ny aftale, sagde Boris Johnson i forbindelse med sit besøg i det selvstyrede Skotland, der hører til Storbritannien.
Læs også:Ny britisk regering forbereder sig på forlade EU uden en aftale: 'Ikke nok at genopvarme retten'Samtidig fastslog Boris Johnson, at en aftale med EU i givet fald kun er mulig uden den såkaldte bagstopper, som hans forgænger Theresa May aftalte med EU.
- Vi vil gøre det fuldstændig klart, at bagstopperen ikke dur.
Den er død.
Den er nødt til at gå, lød det fra Boris Johnson.
Bagstopperen skal forhindre, at der opstår en hård grænse mellem EU-landet Irland og Nordirland, som er en del af Storbritannien.
De britiske EU-modstandere ønsker ikke en bagstopper, fordi den tvinger Storbritannien til at forblive i toldunionen i en årrække, indtil der findes en bedre løsning, som sikrer, at den irske grænse forbliver åben.
- Der er ingen pointe i at trække os ud af EU, hvis vi ender med at blive regeret af EU, lød det fra Boris Johnson.
Det er dog ikke mere end få dage siden, at EU's brexitforhandler, Michel Barnier, gav udtryk for, at Johnsons krav om at stryge den såkaldte bagstopperløsning er uacceptabelt og samtidig uden for det forhandlingsmandat, han, Barnier, har fået af EU-landenes stats- og regeringschefer.
Skotsk trussel om løsrivelsesafstemningDen nye premierminister havde inden sit besøg i Skotland forsøgt at tø stemningen op i den nordlige del af kongeriget, hvor der er stor modstand mod Storbritanniens udtræden af EU.
- Vores kongerige er det mest politiske og økonomisk succesrige i historien.
Vi er et globalt brand, og sammen er vi mere sikker, stærkere og mere velstående, sagde Johnson før besøget.
Ligeledes havde premierministeren proklameret, at han vil forstærke det britiske kongerige blandet andet ved økonomisk at støtte Skotland, Wales og Nordirland med 300 millioner pund.
Skotlands leder, førsteminister Nicola Sturgeon, havde allerede inden besøget forklaret, at hvis Storbritannien forlader det europæiske samarbejde uden en aftale, vil det være fuldstændig uacceptabelt for de skotske borgere.
I Skotland stemte 62 procent af befolkningen for at blive i EU ved afstemningen tilbage i 2016.
Sturgeon står i spidsen for Det Skotske Nationalparti (SNP).
Hun mener, at Skotland bør holde endnu en folkeafstemning om uafhængighed fra Storbritannien, inden denne valgperiode udløber i maj 2021, da det vil være den bedste løsning for Skotland, hvis det ender med et hårdt brexit – en udtræden af den europæiske union uden en aftale.
100.
000 skotske arbejdspladser i fareDen første afstemning om uafhængighed fandt sted i 2014, hvor et flertal stemte for at forblive i Storbritannien.
Beregninger og analyser foretaget af det skotske parlament viser at omkring 100.
000 arbejdspladser på tværs af Skotland vil blive nedlagt, hvis Storbritannien forlader EU uden en skilsmisseaftale.
Desuden vil det påvirke økonomien i negativ retning.
Udover Skotlands leder skal den britiske premierminister også mødes med Ruth Davidson, der er leder af Det Konservative Parti i Skotland – og hun bakker trods forskellig partifarve sin landsmand op.
- Jeg synes ikke, regeringen skal fastholde, at brexit uden en aftale er en mulighed.
Og hvis det kommer til det, så støtter jeg det ikke, siger Davidson ifølge den britiske avis, The Guardian.
I forvejen er forholdet mellem Davidson og Johnson også en smule anspændt.
Britiske medier skriver, at hun skulle være blevet rasende, da premierministeren i forbindelse med sin nye regeringsdannelse afskedigede hendes kollega, David Mundell, der sad på posten som britisk minister for Skotland.
Begrundelsen lød ifølge The Guardian, at ”han (David Mundell, red.
) ikke var lige så stor tilhænger af et no-deal brexit, som Johnson ønskede, at han skulle være”.
Brexit står ifølge britiske medier højt på både Nicola Sturgeon og Ruth Davidsons dagsorden, når de skal mødes med Boris Johnson.
FacebookTwitterKopier linkEmner:Boris Johnson (politiker)|EU|Nicola Sturgeon (politiker)|Skotland|EU-forhold




https://www.dr.dk/nyheder/penge/omlaegning-af-danske-boliglaan-slaar-rekord

BidragssatserSe temaPengeOmlægning af danske boliglån slår rekordDe danske boligejere har ikke døset hele sommeren.
Boliglån for 137 milliarder kroner er opsagt.
Fristen for at opsige lån per 1.
oktober er onsdag.
Men allerede før mandagens arbejde var der opsagt lån for 137 milliarder kroner.
29.
juli 2019 kl.
13.
28Bemærk: artiklen er mere end 30 dage gammelLæs opEn omlægning af boliglån har som aldrig før været en del af sommerferieplanerne i år.
Det viser tal fra Nordea Kredit.
De store mængder af omlægninger er blevet omtalt som en konverteringsbølge.
Den er groft sagt startet af forøget udenlandsk interesse for et sikkert sted at sætte sine penge.
Her har obligationer i danske boliglån været efterspurgt, og det har presset renten ned.
Derfor har flere boligejere tænkt, at det var attraktivt at omlægge lånet - på trods af omkostningerne ved en omlægning.
Det har fået milliarderne til at rulle i realkreditinstitutterne hen over sommeren.
Frist på onsdagFristen for at opsige lån per 1.
oktober er onsdag.
Men allerede før mandagens arbejde var der opsagt lån for 137 milliarder kroner, skriver Nordea Kredit.
- Måneden er ikke slut endnu, men rekorden er allerede i hus, skriver chefanalytiker hos Nordea Kredit Lise Nytoft Bergmann i en analyse.
- Der er opsagt lån for 137 milliarder kroner, og det er mere end den hidtidige rekord fra januar 2005, hvor opsigelserne nåede op i 127 milliarder kroner.
- På daværende tidspunkt var det fastforrentede 6 og 7 procent lån, der i stor stil blev omlagt til 4 procent lån, mens det i dag er 2 og 2,5 procent lån, der omlægges til 1 procent lån.
Procenterne er den rente, der skal betales for lånet.
Læs også:Største omlægning i fire år: Knap 100 milliarder kroners lån til én procent i renteVildere end prognoserTidligere har Nordea Kredit estimeret, at boliglån for 150 milliarder kroner ville blive omlagt.
- Men vi må erkende, at den prognose ikke længere holder, og at det bliver endnu vildere, end vi først havde antaget, skriver Lise Nytoft Bergmann.
Totalkredits chefanalytiker Jeppe Borre anslår, at det meget vel kan ende med, at der bliver omlagt boliglån for næsten 180 milliarder kroner.
Tallene opgøres for hvert kvartal.
Ifølge Jeppe Borre giver en omlægning dog kun mening, hvis man som boligejer har tænkt sig at sidde i boligen i nogle år.
En omlægning betaler nemlig først sig selv hjem efter lidt under fem år.
- Hvis man går med flytteovervejelser, så behøver man ikke omlægge lånet, siger han.
Som tommelfingerregel kan en omlægning fra to- til enprocentslån give en årlig besparelse på 8000 kroner per million i lånet, forklarer Jeppe Borre.
Når udgifterne til omlægningen er betalt, vil resten være en gevinst til låntageren i form af lavere ydelse og en større opsparing i sin bolig, hvis man betaler afdrag.
/ritzau/FacebookTwitterKopier linkEmner:Jeppe Borre (økonom)|Lise Nytoft Bergmann (økonom)|Nordea Kredit|Økonomi|Boligøkonomi




https://www.dr.dk/nyheder/udland/kina-fordoemmer-ondsindede-radikale-i-hongkong-og-langer-ud-efter-vesten

Protester i HongkongSe temaUdlandKina fordømmer 'ondsindede radikale' i Hongkong og langer ud efter VestenDet er et forsøg på at bremse Kinas udvikling, når vestlige lande blander sig i Hongkong-konflikt, mener Kina.
Søndag affyrede politiet tåregas og gummikugler mod demonstranter, der blokerede flere gader i Hongkong.
29.
juli 2019 kl.
11.
55 | opdateret 29.
juli 2019 kl.
12.
33Bemærk: artiklen er mere end 30 dage gammelLæs opEfter adskillige ugers store protester i Hongkong langer Kina mandag ud efter voldelige demonstranter og mod de vestlige politikere, der ifølge den kinesiske regering har været med til at skabe uro i regionen.
Siden begyndelsen af juni har hundredtusindvis af demonstranter været på gaden i Hongkong.
Det har flere gange ført til sammenstød med politiet.
Yang Guang, der er talsmand ved den kinesiske regerings Hongkong-kontor, siger, at han undrer sig over Vestens "underlige logik".
Læs også:Korrespondent i Hongkong: Hvis demonstrationerne eskalerer, vil Kina stramme grebetIfølge ham har vestlige politikere bakket op om "voldelige forbrydelser".
- Når alt kommer til alt, så er deres formål at skabe uro i Hongkong, at gøre Hongkong til et problem for Kina for at begrænse Kinas udvikling, siger Yang Guang ved et pressemøde mandag.
Talsmanden nævner ikke nogen specifikke personer eller lande.
Han fordømmer til gengæld de "ondsindede og kriminelle handlinger, begået af radikale elementer" i Hongkong.
BBC skriver, at det officielle Kinas Hongkong-kontor normalt afstår fra direkte at blande sig i den tidligere kronkolonis interne forhold.
Yang Guang, der er talsmand ved den kinesiske regerings Hongkong-kontor, siger, at han undrer sig over Vestens "underlige logik".
Demonstrationer søndagÅrsagen til demonstrationerne i Hongkong var oprindeligt et forslag om en ny lov om udlevering af mistænkte til Kina.
Loven er blevet droppet, men protesterne er fortsat som en kritik af øget kinesisk indflydelse i den særlige region.
Senest søndag affyrede politiet tåregas og gummikugler mod demonstranter, der blokerede flere gader i Hongkong.
Den tidligere britiske kronkoloni Hongkong har siden 1997 hørt under Kina, men der er delvist selvstyre efter devisen "ét land, to systemer".
Under de seneste ugers demonstrationer har Hongkongs øverste politiske leder, Carrie Lam, været under hårdt pres.
Hun har fortsat støtte fra Kinas regering, understreger talsmanden Yang Guang mandag.
/DR Nyheder/FacebookTwitterKopier linkEmner:Hong Kong|Kina|Vold|BBC|Kriminalitet




https://www.dr.dk/nyheder/regionale/oestjylland/klimadebatten-giver-pote-paa-genbrugspladsen-vi-er-blevet-bedre-til

ØstjyllandKlimadebatten giver pote på genbrugspladsen: Vi er blevet bedre til at sortere og genanvende skraldI Skanderborg er genbrugspladsen inspireret af supermarkedernes hylde- og skiltesystem.
Småt og stort brændbart er for de materialer, der ikke kan blive genanvendt.
 Afdelingsleder for genbrugspladserne i Renosyd Casper Bæk Nielsen kan mærke, at borgerne er blevet mere nysgerrige på affaldssortering.
1 / 2Småt og stort brændbart er for de materialer, der ikke kan blive genanvendt.
1 / 2Afdelingsleder for genbrugspladserne i Renosyd Casper Bæk Nielsen kan mærke, at borgerne er blevet mere nysgerrige på affaldssortering.
2 / 2Af Jesper Ottosen og Sarah Friis Elkjær29.
juli 2019 kl.
13.
31Bemærk: artiklen er mere end 30 dage gammelLæs opNår traileren bliver spændt for bilen, og vi kører på den lokale genbrugsplads, så bliver containeren med småt brandbart ikke besøgt helt så ofte som tidligere.
Vi er nemlig blevet bedre til at sortere vores affald på genbrugspladsen, så mere bliver genanvendt til for eksempel nye forbrugsvarer i stedet for at ryge i småt brandbart og ende som aske.
Et af de steder, som virkelig har forsøgt at sætte genanvendelse i fokus, er genbrugspladsen med navnet Værdiparken i Skanderborg.
Her hedder småt brændbart og stort brændbart ’småt til energi’ og 'stort til energi'.
I stort til energi ligger sofaer, springmadrasser og store gulvtæpper, mens en kontorstol burde være i jern og metal, da det fylder mere end den polstrede del i stolen.
I starten var det forfærdeligt.
Ligesom når supermarkedet har flyttet rundt, og man ikke kan finde rundt.
Annemette Fuglsang, direktør VærdiparkenDet fortæller afdelingsleder for Renosyd i Skanderborg og Odder Kommune Casper Bæk Nielsen.
Pladserne arbejder med, at borgerne skal vide, at genbrugspladserne ikke er endestation for affaldet.
- Det er her, vi samler affaldet ind for at gøre noget mere med det.
Rent træ bliver genanvendt til spånplader til for eksempel køkkenmøbler, mens jern og metal bliver smeltet om til andre produkter.
Hvis kunderne får den viden med, tror vi på, at det øger motivationen, siger han.
Casper Bæk Nielsen finder typiske fejl i containeren til 'stort til energi':Affald er en ressourceVærdiparken vil vise borgerne, at affald har værdi, siger direktør Annemette Fuglsang.
- Vi har prøvet at skabe nogle rammer, så det er nemt at sortere og finde rundt.
Affald har værdi, og det prøver vi at vise med den her plads, siger hun.
Bag pladsen blomstrer en mark og skov, og synet skal give en følelse af, at man giver noget tilbage til naturen.
- På vej hjem kan man fylde traileren med kompost og tænke, at det er godt, at man ikke har puttet plastik i sit haveaffald, for nu får man dejlig, ren kompost med hjem, siger hun.
På pladsen er store skilte med tal, hvor man kan se, hvad der skal i hver container.
- Det skal være let og ligetil.
Overskriften for pladsen var det omvendte supermarked, hvor man kommer med sit affald og skal finde den rigtige hylde og lægge det på, siger Annemette Fuglsang.
Sorteringen har aldrig været så god, som den er i øjeblikket.
Torben Villumsen, driftsleder Brabrand GenbrugsstationI dag har borgerne vænnet sig til systemet, og det går det rigtig godt med at sortere på Værdipladsen.
- I starten var det forfærdeligt.
Ligesom når supermarkedet har flyttet rundt, og man ikke kan finde rundt.
Jeg hører mere og mere, at folk er stolte af, at vi har sådan en flot værdipark i Skanderborg.
En halvering i småt brændbarts containerMængden af affald, der ender i småt brændbart, har været faldende de sidste ti år, fortæller Dansk Affaldsforening, der har 53 medlemmer bestående af kommuner, fælleskommunale affaldsselskaber og modtagestationer i Danmark og på Færøerne.
I Aarhus Kommune ender otte procent af affaldet på genbrugsstationerne i småt brændbart, og det er en halvering på ti år.
Driftsleder på Brabrand Genbrugsstation Torben Villumsen har et bud på hvorfor.
- Sorteringen har aldrig været så god, som den er i øjeblikket.
Folk vil gerne sortere, når det giver mening og være med til, at vi genvinder så meget, som overhovedet muligt, siger han.
Det samme billede gør sig gældende i Skanderborg og Odder Kommune, fortæller direktør for Renosyd Annemette Fuglsang.
Her blev 63,4 procent affald genanvendt i 2017, mens 57,5 procent blev genanvendt i 2012.
Professor i økonomisk psykologi ved Aarhus Universitet John Thøgersen mener også, at bedre sortering kan skyldes, at klimaet fylder rigtig meget, men også at det kan skyldes, at kommunerne har fået os til at sortere vores husaffald i plastik, metal og glas.
Jo mere vækst i samfundet og jo rigere, vi bliver, jo mere affald har vi også produceret historisk.
Den kurve har vi ikke knækket endnu.
Mikkel Brandrup, direktør Dansk Affaldsforening- Der er ingen tvivl om, at det har ført til, at folk er blevet bedre til at sortere og mere opmærksomme på, hvor vigtigt det er, at vi sorterer vores affald, så det kan genbruges.
Den viden, opmærksomhed og bevidsthed tager vi med på genbrugspladsen, siger han.
Vi laver stadig mere affaldMen selvom vi genbruger mere, så producerer vi også mere affald.
Dét skal vi stadig være opmærksomme på, mener direktør i Dansk Affaldsforening Mikkel Brandrup.
- Jo mere vækst i samfundet og jo rigere, vi bliver, jo mere affald har vi også produceret historisk.
Den kurve har vi ikke knækket endnu.
Så selvom vi bliver dygtigere og dygtigere til at genanvende i procent og få mere ud af det affald, vi producerer, så vokser den samlede mængde fortsat, siger han.
Sådan kan endnu mere skrald blive genanvendt•Skru metalstativer og andet metal af for eksempel møbler, så polstringen kan blive brændt, mens metallet bliver genanvendt.
•Pak traileren fornuftigt, inden du kører hjemmefra.
Det er en kæmpehjælp både for medarbejderne og for dig selv, når du skal sortere.
•Fortæl andre, at tingene bliver genanvendt, og at det derfor ikke er ligegyldigt, i hvilken container det ender på genbrugspladsen.
•Kilde: Casper Bæk NielsenFacebookTwitterKopier linkEmner:Affald|Affaldshåndtering|Dansk Affaldsforening|Skanderborg|Renosyd




https://www.dr.dk/nyheder/penge/just-eat-i-sammenskudsgilde-vil-gaa-sammen-med-konkurrent

PengeJust Eat i sammenskudsgilde: Vil gå sammen med konkurrentJust Eat fusionerer med konkurrent og bliver en af verdens største platforme for takeaway-mad.
Just Eat blev stiftet i Danmark i 2001, men flyttede i 2005 til London.
29.
juli 2019 kl.
09.
16Bemærk: artiklen er mere end 30 dage gammelLæs opDe to takeaway-platforme Just Eat og Takeaway.
com er blevet enige om at gå sammen i et nyt fælles selskab under navnet Just Eat Takeaway.
com.
Det oplyser Just Eat til børsen i London, hvor selskabet er noteret.
Just Eat blev stiftet i Danmark i 2001, men flyttede i 2005 til London, da danske Bo Bendtsen købte de fleste af de oprindelige stiftere ud af selskabet.
Selskabet har gjort en forretning ud af at samle restauranter og spisesteder, der bringer mad ud, på samme hjemmeside samt at stå for udbringningen af mad.
I dag er Just Eat en milliardforretning, der sidste år omsatte for over seks milliarder kroner og tjente næsten en milliard kroner.
Selskabet har omkring 3600 ansatte.
Hovedsæde i HollandTakeaway.
com er fra Holland, og det vil også være her, det nye selskab får hovedsæde.
Aftalens hovedtræk er, at aktionærer i Just Eat får tilbudt omkring en tiendedel af en Takeaway.
com-aktie for hver Just Eat-aktie, de ejer.
Det vil betyde, at Just Eats aktionærer vil eje 52,5 procent af den nye sammensmeltning, hvis den går igennem.
Modsat Just Eat er Takeaway.
com ikke i Danmark og derfor ikke en konkurrent her i landet.
Det eneste land, hvor de to platforme har konkurreret om kunder, er i Schweiz.
Takeaway.
com har vundet omkring 14,1 millioner kunder i hovedsageligt vest- og østeuropæiske lande.
Just Eat er gået ind på en række markeder i engelsktalende lande såsom Storbritannien, Australien og Canada samt sydamerikanske og europæiske lande.
Her har selskabet opbygget en kundebase på over 26 millioner.
/ritzau/FacebookTwitterKopier linkEmner:Just-Eat|Fastfood-spisesteder|Erhverv|Holland|Storbritannien




https://www.dr.dk/nyheder/udland/mystik-om-diagnose-oppositionsleder-indlagt-paa-hospitalet

UdlandMystik om diagnose: Oppositionsleder indlagt på hospitalet Aleksej Navalnyj er blevet diagnosticeret med en allergisk reaktion - men hans talsmand og læge tvivler.
Alexej Navalnyj deltog i forrige uge i en demonstration, men blev anholdt under en løbetur onsdag.
Af Louise Brodthagen Jensen29.
juli 2019 kl.
08.
56Bemærk: artiklen er mere end 30 dage gammelLæs opDen russiske oppositionsleder, Aleksej Navalnyj, er blevet indlagt på et hospital i Moskva med det, der er blevet diagnosticeret som en "allergisk reaktion".
Men både hans talsmand og hans advokat stiller sig særdeles kritisk over for diagnosen, der blev stillet, efter oppositionslederen blev bragt på skadestuen med hævelser i ansigtet og rødligt, irriteret udbrud i huden.
Den 43-årige Navalnyj, som siden onsdag har siddet fængslet for at have opfordret til lørdagens demonstration i hovedstaden, har aldrig før lidt af allergi, påpeger talsmand Kira Jarmusj og advokat Olga Mikhailova.
- Vi kender ikke kilden til den allergiske reaktion, men det er højst besynderligt.
En akut allergisk reaktion på et ukendt stof og hævelser i ansigtet hos en mand, der i sine 43 år aldrig har haft en allergisk reaktion, skriver hans advokat blandt andet på Facebook.
Alexej Navalnyj, der er en kendt kritiker af Vladimir Putin, blev onsdag idømt 30 dages fængsel.
Navalnyj blev bragt på skadestuen søndag formiddag, og her blev det angiveligt konstateret, at der er tale om en form for nældefeber, forklarer en læge fra den behandlende afdeling af hospitalet til nyhedsbureauet Interfax.
- Han blev undersøgt af en praktiserende læge, der stillede en indledende diagnose på en generel allergisk reaktion af karakteren urticaria angioødem, siger Eldar Kasakhmedov til nyhedsbureauet Interfax.
Kortvarigt lægebesøgMen en øjenlæge, Anastasija Vasiljeva, der tidligere har undersøgt Navalnyj, hævder, at der kan være tale om, at oppositionslederen har været udsat for “uspecificerede kemikalier”, skriver onlinemediet Meduza.
Aleksej har ikke og har aldrig haft en allergisk reaktion.
Desuden har han spist præcist det samme som dem, han sidder fængslet medSammen med en anden læge forsøgte Anastasija Vasiljeva at undersøge oppositionslederen, men fik kun begrænset og kortvarig adgang til ham, før hun blev eskorteret væk af politiet, skriver hun på Facebook.
- Aleksej har ikke og har aldrig haft en allergisk reaktion.
Desuden har han spist præcist det samme som dem, han sidder fængslet med, anvender ikke parfume eller andre personlige hygiejneprodukter, fortæller hun blandt andet.
Anholdt foran hospitaletI aftes samledes en lille gruppe af Navalnyjs støtter foran hospitalet, hvor han er indlagt, men ifølge det undersøgende medie The Insider dukkede politiet hurtigt op, fik opløst gruppen og anholdt adskillige personer, heriblandt flere journalister.
Aleksej Navalnyj blev onsdag anholdt og idømt 30 dages fængselsstraf for at have opfordret til den demonstration, der fandt sted i lørdags.
Mindst 1.
300 personer er blevet anholdt for at demonstrere mod det, de mener er valgmyndighedernes forsøg på at hindre oppositionskandidater i at stille op til lokalvalg, som finder sted i begyndelsen af september.
DR's Rusland-korrespondent var med ved demonstrationen i lørdags:Valgkommissionen i Moskva har forklaret diskvalificeringen af de mange oppositionskandidater med, at de ikke er opstillingsberettigede på grund af manglende gyldige underskrifter.
FacebookTwitterKopier linkEmner:Allergi|Facebook|Hospitaler|Rusland|Moskva




https://www.dr.dk/nyheder/kultur/film/disney-vader-i-succes-og-smadrer-vild-salgsrekord-en-frygtindgydende-og

Film og serierDisney vader i succes og smadrer vild salgsrekord: 'En frygtindgydende og altomspændende magt'Mediemastodonten har i år allerede solgt biografbilletter for over 50 milliarder kroner på verdensplan.
'Avengers: Endgame' er den bedst sælgende film nogensinde og har den største andel i, at Disney på verdensplan allerede har solgt billetter for 51,5 milliarder kroner i 2019.
 2019 Disney Enterprises Inc.
)Af Morten Bjerregaard29.
juli 2019 kl.
12.
13Bemærk: artiklen er mere end 30 dage gammelLæs opMåske er navnet Bob Iger helt ukendt for dig, men der kan ikke herske tvivl om, at han har det helt store smil fremme i disse dage.
Som bestyrelsesformand og administrende direktør for Disney står han nemlig i spidsen for et selskab, som er gået fra succes til succes på filmlærredet i 2019.
Faktisk er det gået så godt for Disney, at selskabet har slået sin egen rekord fra 2016 og solgt billetter for 51,5 milliarder kroner på verdensplan - allerede inden kalenderen viser august.
I 2016 solgte Disney billetter for 51 milliarder kroner fordelt på 12 måneder.
Det skriver flere amerikanske medier blandt andet Variety og The Hollywood Reporter.
Disneys remake af 'Løvernes Konge' har gået sin sejrsgang verden over og har på to uger indtjent 6,4 milliarder kroner på verdensplan.
Ifølge filmredaktør hos Soundvenue Jacob Ludvigsen er Disneys imponerende salgstal udtryk for, at selskabet er godt på vej til at skabe sig monopollignende tilstande i Hollywood.
- Disney er ved at placere sig som en frygtindgydende og altomspændende magt i filmverdenen.
De sidder på stort set alle de største franchises og brands, som man forbinder med Hollywood-blockbusters - lige fra Marvel-universet til 'Star Wars' og Pixar-universet og deres live-action remakes af Disney-klassikere.
- Det er imponerende gjort af Disney, men også en lille smule skræmmende, fordi det i hvilken som helst branche er lidt farligt, når der er én virksomhed, som nærmest sidder på hele magten og dermed definerer, hvad folk ser, mener han.
Flere kæmpefilm på vejAt pengene vælter ind i Disney-pengetanken skyldes især 'Avengers: Endgame', som har solgt billetter for små 19 milliarder kroner på verdensplan og dermed har overgået 'Avatar' fra 2009 som den bedst sælgende film nogensinde.
Læs også:Superheltefilm overhaler 'Avatar' som bedst sælgendeMen også 'Captain Marvel' (7,4 milliarder kroner), 'Aladdin' (6,7 milliarder kroner), 'Løvernes Konge' (6,4 milliarder kroner) og 'Toy Story 4' (6,1 milliarder kroner) har bidraget til Disneys rekordindbringende 2019.
Det skal også med, at både 'Løvernes Konge' og 'Toy Story 4', der først har dansk premiere den 29.
august, inden for kort tid forventes at sælge billetter for en milliard dollar (ca.
6,7 milliarder kroner).
Når det efter al forventning sker, vil Disney have fem film, som i 2019 har solgt billetter for mere end en milliard dollar.
Det stopper dog langt fra her for Disney-koncernen.
Til december udkommer nemlig både 'Frozen 2', som må forventes at trække børn og forældre ind i biografer verden over, og 'Star Wars: The Rise of Skywalker' - den niende og sidste del af Skywalker-sagaen.
Opfølgeren til Disneys kæmpehit 'Frozen' - på dansk 'Frost' - fra 2013 har premiere den 25.
december.
 2019 Disney Enterprises Inc.
)Disney vader i succes - men kan de blive ved?
Selvom det lige nu kan virke malplaceret at tale om metaltræthed blandt biografgængere, når Disney kan fremvise så imponerende salgstal, som de gør, så mener filmredaktør Jacob Ludvigsen, at det kan blive virkelighed om få år, hvis ikke Disney formår at tænke nyt.
- Lige nu står Disney med alle succeserne, men der er ingen, der siger, at det også er det, som folk vil se om fem eller ti år.
- Marvel-filmene går ind i en ny fase nu, hvor deres nye superhelte ikke er lige så sindsoprivende på papiret som dem, der har været.
'Star Wars'-serien er måske også ved at ebbe en lille smule ud - der har i hvert fald været et par film, som ikke har været så spændende, og som ikke har solgt som forventet, siger han.
Lige nu står Disney for forudsigelighed og kassetænkning på bekostning af at tænke ud af boksen og prøve nye ting af, mener han.
Men det kan betyde, at der kan komme andre spillere på banen, som tør og vil prøve noget helt andet.
- Nogle gange kan man skabe succeser for ingen penge.
Jeg husker især 'The Blair Witch Project' fra 1999, som blev lavet for ganske få penge og omsatte for mange hundrede millioner dollar på verdensplan.
Så nogle gange lykkes det at lave succeser fra helt uforudsete kanter, som får alle de etablerede spillere til at tænke: Ej, det skulle vi have gjort, siger Jacob Ludvigsen.
Læs også:Disney løfter endelig sløret: Ny, gigantisk streaming-tjeneste kommer til efteråretFacebookTwitterKopier linkEmner:Økonomi|Pixar|Soundvenue




https://www.dr.dk/nyheder/indland/kommuner-faar-nu-ens-afbraendingsforbud

IndlandKommuner får nu ens afbrændingsforbudDer skal fremover være ens regler for, hvornår man må tænde bål, grille eller ryge i naturen på tværs af kommunegrænser.
Fra i dag af indfører Danske Beredskaber ens regler for afbrændingsforbud overalt i landet.
Tidligere var der forskel på tværs af kommunegrænserne.
Af Sandra Meersohn Meinecke29.
juli 2019 kl.
09.
43 | opdateret 29.
juli 2019 kl.
10.
06Bemærk: artiklen er mere end 30 dage gammelLæs opDanske Beredskaber indfører i dag ens regler for afbrændingsforbud overalt i landet.
De nye ensartede regler skal gøre det lettere at finde ud af, hvad der er tilladt, når det kommer til at grille, ryge eller tænde bål i naturen.
Tidligere var der forskel på reglerne i de forskellige kommuner.
De nye regler kommer efter sidste sommers rekordhøje antal af naturbrande og et landsdækkende afbrændingsforbud.
Her skulle borgerne selv tjekke, om der var brandfare og forbud på deres egen kommunes hjemmeside, og det kunne skabe forvirring om reglerne.
Bjarne Nigaard, der er sekretariatschef hos Danske Beredskaber, håber, at de nye regler fremover vil gøre det nemmere.
- Det bliver forhåbentligt lettere for den enkelte dansker at vide, hvad man må og ikke må, hvis der kommer et afbrændingsforbud.
Så skulle det gerne være de samme ting, der er reguleret, uanset om det er den ene eller den anden kommune.
Disse råd er altid gældende:Brug dertil indrettede pladser, hvis du skal tænde bål eller grilleHold afstand til bevoksningEfterlad aldrig et bål eller en grill, der ikke er slukket heltTænd aldrig bål eller grill, hvis det blæser meget eller er meget tørtHav altid vand i nærheden, når du tænder bål eller grillerSmid ikke cigaretskodder og lignende i naturenRing til 1-1-2, hvis uheldet alligevel er udeKilde: Brandfare.
dkKulgrill, gas og rygning forbudtEt afbrændingsforbud vil blandt andet betyde, at det er fuldstændig forbudt at bruge kulgrill i det fri, ligesom det også bliver forbudt at ryge og bruge åben ild udendørs under et forbud.
Ukrudtsbrænderen og svejseapparater skal man lade stå i skuret.
Det er heller ikke tilladt at bruge en gasgrill på offentlige arealer, det samme gælder andre apparater, der bruger flammer og gas.
Selvom reglerne er ens, vil et afbrændingsforbud dog ikke nødvendigvis gælde hele landet, forklarer Bjarne Nigaard.
- Der kan sagtens være behov for et forbud et sted i landet og ikke et andet sted, siger han.
Han forklarer, at det bliver vurderet ud fra det nye såkaldte brandfareinddeks, som netop er taget i brug.
- Her kan vi i meget små enheder gå ned og se, hvordan brandfarer er i det her område.
Hvis der i et område er behov for et forbud, så iværksætter man det, siger han og understreger, at det kun sker, når det er yderst nødvendigt.
FacebookTwitterKopier linkEmner:Brande|Vejret|Miljø og natur




https://www.dr.dk/nyheder/indland/sf-vil-have-loft-over-foraeldres-betaling-til-sfo-s-kalder-forslaget-sympatisk

IndlandSF vil have loft over forældres betaling til SFO - S kalder forslaget 'sympatisk'Det rammer socialt udsatte børn, når SFO-prisen stiger, advarer SF.
Af Lisbeth Quass, Ditte Bannor-Kristensen og Rikke Gjøl Mansø29.
juli 2019 kl.
13.
31Bemærk: artiklen er mere end 30 dage gammelLæs opKommunerne skal ikke selv bestemme, hvad forældrene skal betale for en SFO-plads.
Det mener SF, som vil have lagt et loft på 40 procent over forældrebetalingen, så kommunerne ikke kan justere på taksterne for at lappe huller i budgettet.
I dag er der på tværs af landet store forskelle på prisen for en SFO-plads.
Samtidig viser en undersøgelse, at især forældre med få penge fravælger fritidstilbud for deres børn.
- Vi har simpelthen set en eksplosiv stigning i SFO-priserne ude i kommunerne, og det betyder, at forældrene mange steder vælger dem fra, siger børne- og undervisningsordfører Jacob Mark (SF).
- Det går ud over børnene.
Særligt de socialt udsatte børn, som har rigtig godt af at komme ind i sådan et fællesskab.
Læs også:Prisen på SFO'en steg: Nu går Celina og Zabrina hjem efter skoleForældrebetaling•Fritidshjem har egen leder og hører under kommunens dagtilbud.
•Har kommunen fritidshjem under dagtilbudsloven, må forældrebetalingen højst udgøre 30 procent.
•Skolefritidsordninger er tilknyttet de enkelte folkeskoler og hører under skolelederen.
•Driver kommunen skolefritidsordninger under folkeskoleloven, er der ikke et loft over forældrebetalingen.
•Kilder: Dagtilbudslovens § 57 og folkeskolelovens § 50V afviser loft: Vi holder i forvejen hånden under de svagesteTidligere har Enhedslisten forsøgt at få lagt et loft på 30 procent over forældrebetalingen til SFO'er, hvilket svarer til det loft, der gælder for forældrebetaling til fritidshjem.
Det forslag mødte ikke opbakning på Christiansborg.
Partier som Venstre, Det Konservative Folkeparti og Liberal Alliance mente, at et obligatorisk loft ville blive for dyrt og udhule kommunernes selvstyre.
Venstres børneordfører, Anni Matthiesen, skyder også i dag SF's forslag ned:- Der findes allerede rigtig gode muligheder for at få friplads til dårligt stillede familier.
Hvorfor så begynde at lægge et loft, når vi allerede har en model, der holder hånden under de svageste?
Hun henviser til, at forældre med en indkomst under en vis grænse kan få tilskud fra kommunen, så det bliver billigere eller helt gratis at sende barnet i SFO.
- Så jeg kan ikke helt forstå, hvis man bruger det som begrundelse for ikke at melde sit barn ind i SFO, siger Anni Matthiesen.
S er klar til at drøfte "sympatisk forslag" fra SFUndervisningsministeriet vurderede med et forsigtigt skøn, at merudgifterne ville løbe op i godt en milliard kroner om året ved et loft på 30 procent, som Enhedslisten foreslog.
Med henvisning til milliard-regningen stemte Socialdemokratiet i 2017 imod forslaget.
Siden har partiet som bekendt vundet regeringsmagten, og i dag siger børneordfører Jens Joel, at Socialdemokratiet gerne diskuterer SF's forslag om et loft over betalingen.
- Det er bestemt et meget sympatisk forslag, og vi vil meget gerne diskutere, hvordan vi bruger pengene, men SF skal jo også præcisere, om det her er vigtigere end nogle af de andre ønsker, de har haft, fx til minimumsnormeringer, siger Jens Joel.
Han er med egne ord "meget opmærksom" på, at der er en risiko for, at det rammer socialt skævt, når der er brugerbetaling på skolefritidsordninger.
- Vi har en lang tradition for, at børn og unge er med i fritids- og klubtilbuddene, og det er problematisk, hvis forældre tvinges til at vælge det fra af økonomiske årsager, siger Jens Joel.
- Men vi er også nødt til at se på de samlede prioriteringer, for vi skal bruge rigtig mange penge på børneområdet i den kommende tid.
Der kommer flere børn, vi vil gerne have bedre normeringer, og det skal vi have en samlet drøftelse af her i efteråret.
Undersøgelse: Hvem går i SFO?
1Langt de fleste af de yngste skolebørn kommer i skolefritidsordninger og på fritidshjem.
2En mindre gruppe er undtaget.
Især børn fra etnisk minoritetsfamilier og børn fra socialt udsatte grupper kommer ikke i skolefritidsordninger.
3Høje takster for forældrene betyder, at færre sender deres børn i fritidsordning.
Kilde: Undersøgelse lavet af analysebureauet Bureau 2000 for fagforbundet FOASF vil finde penge ved at skære støtten til private gymnasierSF foreslår, at der bliver fundet penge til et loft ved at skære på støtten til private gymnasier.
- De penge vil vi hellere bruge på, at alle børn får bedre mulighed for at komme i SFO og fritidstilbud, siger Jacob Mark.
Hos Skole og Forældre er Rasmus Edelberg enig i, at et loft kan være vejen frem.
- Det vil selvfølgelig indskrænke det kommunale råderum, men det vil også være en beskyttelsesforanstaltning for de familier, som ikke har råd til at sende deres børn i skolefritidsordning, siger han.
Kommunernes Landsforening har ikke ønsket at svare på, hvordan organisationen forholder sig til forslaget om et loft.
FacebookTwitterKopier linkEmner:Jens Joel (politiker)|Børnepasning|Socialistisk Folkeparti|Enhedslisten|Socialforhold




https://www.dr.dk/nyheder/indland/hjerteforening-kapaciteten-paa-hjertepatienter-presses

IndlandHjerteforening: Kapaciteten på hjertepatienter pressesDer er behov for forebyggelse, hvis dødeligheden af en hjertesygdom fortsat skal falde, mener hjerteforening.
Risikoen for at dø på grund af en hjertesygdom er halveret på 20 år.
29.
juli 2019 kl.
08.
00Bemærk: artiklen er mere end 30 dage gammelLæs opRisikoen for at dø på grund af en hjertesygdom er halveret på 20 år, skriver Berlingske.
Men der er nogle udfordringer, hvis den positive udvikling skal fortsætte, mener direktør for Hjerteforeningen Anne Kaltoft.
Ifølge hende sætter det et pres på behandlingskapaciteten, at vi bliver ældre og ældre.
Samtidig presser de, der overlever en hjertesygdom, også systemet.
- Summen af mange ting gør, at man har en større forventning om at skulle tilbydes behandling eller genbehandling af hjertesygdom.
- Hvis man skal holde niveauet som i dag, så er man nødt til at skrue op på hjerteområdet, siger Anne Kaltoft til Ritzau.
55.
000 patienter får hjertesygdommeEt løft på hjerteområdet handler ifølge direktøren om, hvordan man prioriterer ressourcerne i sundhedsvæsenet.
Både i forhold til behandling, men også forebyggelse.
- Allerhelst så vi, at vi forebygger, at danskere får hjertesygdomme.
Der er 55.
000 patienter, der hvert år får hjertesygdomme, og det er rigtig mange, siger Anne Kaltoft.
Selv peger hun på, at man kan sætte yderligere ind på tobaksområdet.
- Rygning er en af de allerstørste risikofaktorer for at udvikle hjertesygdomme.
- Men det lyder også, som om at der er mange, der er enige i, at vi skal gøre en stor indsats for at undgå at den næste generation af unge bliver rygere, siger Anne Kaltoft.
Danske Regioner bakker op om, at der er behov for et løft på hjerteområdet, skriver Berlingske.
De vil i de kommende økonomiforhandlinger presse på for markant at få øget bevillingerne til sundhedsvæsenet for blandt andet at kunne klare presset på hjerteområdet, oplyser næstformand i Danske Regioner Ulla Astman (S) til Berlingske.
/ritzau/FacebookTwitterKopier link




https://www.dr.dk/nyheder/kultur/gaming/mormor-til-fortnite-millionaer-han-koeber-nok-et-hus-til-sin-mor

GamingMormor til Fortnite-millionær: Han køber nok et hus til sin mor Britisk teenager har vundet 7,5 millioner kroner i populært computerspil.
Familie til Fortnite-spiller er ved at revne af stolthed ved nyheden om, at han nu vender hjem med 7,5 millioner kroner i præmie.
Af Kasper Duncan Gram29.
juli 2019 kl.
09.
21Bemærk: artiklen er mere end 30 dage gammelLæs opDer er store penge i e-sport, og der var mange millioner i præmiesum ved det netop overståede VM i computerspillet Fortnite i New York.
15-årige Jaden Ashman fra Essex i England og hans hollandske makker har sikret sig en andenplads, hvor de får lov at dele 15 millioner kroner.
- Jeg tror, at han køber et hus til sin mor.
Og han har lovet at købe kinesisk takeaway til mig, griner hans mormor, Angela Dallman, da hun bliver interviewet til Sky News.
Læs også:18-årige Jonas fra Tarm deltager i VM i Fortnite: Kan komme hjem med 20 millioner kronerJadens lillesøster er pavestolt af sin storebror:- Han har tjent så mange penge og gjort det så godt.
Jeg er stolt af ham, siger Katie Hyams.
Hun husker, hvordan familien forsøgte at få Jaden til at skære ned på computerspillet og fokusere på sin skolegang.
Danske Martin Fløjgaard blev verdensmester i holdkategorien og sikrede sig omkring en million kroner i præmiepenge.
FacebookTwitterKopier linkEmner:Computerspil|Sky News|England|Holland|New York




https://www.dr.dk/nyheder/indland/store-prisforskelle-paa-fritidsordninger-her-er-de-ti-dyreste-og-billigste-kommuner

IndlandStore prisforskelle på fritidsordninger: Her er de ti dyreste og billigste kommunerKommunerne vælger selv, om der skal være loft over forældrebetalingen.
I artiklen kan du klikke rundt på kortet og se de dyreste og billigste kommuner.
(© DR Nyheder)Af Lisbeth Quass og Ditte Bannor-Kristensen29.
juli 2019 kl.
09.
00Bemærk: artiklen er mere end 30 dage gammelLæs opDer er stor forskel på, hvad det koster at sende sit barn i et skolefritidstilbud, alt efter hvilken kommune du bor i.
I den ene ende af skalaen ligger Vordingborg Kommune, hvor en SFO-plads koster 761 kroner om måneden.
I den anden ende af skalaen ligger Odense Kommune, hvor forældrene hver måned må hoste op med 2.
002 kroner for en SFO-plads.
De store prisforskelle hænger sammen med, at kommunerne ikke behøver at sætte et loft over forældrebetalingen, påpeger landsformand for foreningen Skole og Forældre Rasmus Edelberg.
- Når kommunerne mangler penge, ser vi flere steder, at de så hæver prisen, og så går det faktisk ud over børnene, siger han.
Kommunerne kan vælge mellem flere modeller for deres fritidstilbud.
De kan have fritidshjem efter dagtilbudsloven eller drive skolefritidsordninger efter folkeskoleloven.
Den ene lovgivning lægger et loft over forældrebetalingen, den anden gør ikke.
Forældrebetaling•Fritidshjem har egen leder og hører under kommunens dagtilbud.
•Har kommunen fritidshjem under dagtilbudsloven, må forældrebetalingen højst udgøre 30 procent.
•Skolefritidsordninger er tilknyttet de enkelte folkeskoler og hører under skolelederen.
•Driver kommunen skolefritidsordninger under folkeskoleloven, er der ikke et loft over forældrebetalingen.
•Kilder: Dagtilbudslovens § 57 og folkeskolelovens § 50Prisen på fritidstilbuddet har betydning for, hvor mange forældre der sender deres børn af sted i SFO, viser en ny undersøgelse lavet af analysebureauet Bureau 2000 for fagforbundet FOA.
Jo ældre barnet bliver, jo flere vælger fritidstilbuddet fra, hvis der er høje takster.
Det skal dog i den sammenhæng bemærkes, at de ældre skoleelever typisk også har et bredere udvalg af fritidstilbud at vælge mellem.
Tårnby Kommune er landets syvende billigste, når det kommer til forældrebetaling for en plads i en af kommunens skolefritidsordninger.
Her er prisen 1.
013 kroner per måned.
- Vi ønsker, at børnene kommer i SFO, siger formand for børne- og skoleudvalget i Tårnby Kommune Mads Vinterby (S) om prislejet.
Kommunen kunne i princippet hæve forældrebetalingen, men har valgt at følge dagtilbudsloven og sætte et loft for forældrebetalingen på højst 30 procent.
- Det betyder, at vi ikke justerer SFO-betalingen opad, når vi skal have lukket nogle huller i den kommunaløkonomiske trængsel, siger Mads Vinterby.
FacebookTwitterKopier linkEmner:Mads Vinterby (politiker)|Socialdemokraterne|Børnepasning|Folkeskolen (Danmark)|Amager




https://www.dr.dk/sporten/oevrig/16-aarig-fortnite-spiller-skoed-sig-til-20-millioner-kroner

Øvrig sport16-årig Fortnite-spiller skød sig til 20 millioner kronerPræmien ved VM i Fortnite var den største i år på tværs af sportsgrene.
Vinderen af turneringen, Kyle 'Bugha' Giersdorf fejrer sejren, der sikrede ham en stor millionpræmie.
29.
juli 2019 kl.
07.
41Bemærk: artiklen er mere end 30 dage gammelLæs opEn 16-årig amerikaner vandt 20 millioner kroner for sejren ved VM i e-sport-spillet Fortnite natten til mandag dansk tid.
Kyle Giersdorf, der spiller under navnet "Bugha", var blandt 100 computerspillere, der i turneringen på Arthur Ashe Stadium i New York kæmpede om den samlede præmiesum på 30 millioner dollar svarende til 200 millioner kroner.
- Ord kan ikke beskrive det.
Jeg er så glad, siger han ifølge nyhedsbureauet Reuters.
De 20 millioner kroner er den største pengepræmie i en individuel sportsgren i 2018/2019-sæsonen på tværs af alle sportsgrene.
Vinderen af den prestigefulde golfturnering The Masters, Tiger Woods, fik 15 millioner kroner i præmiepenge, mens vinderen af Tour de France, Egan Bernal fik omkring 3,8 millioner kroner.
Finalen blev spillet på tennisanlægget, hvor der også spilles US Open.
 Flushing Meadows Arthur Ashe i New York, der ellers plejer at være fyldt med tennisfans, var i weekenden indtaget af e-sport-interesserede.
 Normalt er det navne som Roger Federer og Rafael Nadal, der er trækplastrene på stadionanlægget, men i weekenden var Kyle Giersdorf manden i midten af det hele.
 Stadion, hvor Fortnite-kampene blev spillet, har plads til 23.
000 tilskuere.
1 / 4Finalen blev spillet på tennisanlægget, hvor der også spilles US Open.
1 / 4Flushing Meadows Arthur Ashe i New York, der ellers plejer at være fyldt med tennisfans, var i weekenden indtaget af e-sport-interesserede.
2 / 4Normalt er det navne som Roger Federer og Rafael Nadal, der er trækplastrene på stadionanlægget, men i weekenden var Kyle Giersdorf manden i midten af det hele.
3 / 4Stadion, hvor Fortnite-kampene blev spillet, har plads til 23.
000 tilskuere.
4 / 4Dansk deltagelseDen 18-årige dansker Jonas Colkær Thomsen blev nummer 47 ved turneringen i New York og vandt 50.
000 dollar svarende til 335.
000 kroner.
Thomsen deltog også i en duo-udgave af spillet, hvor han sammen med en dansk holdkammerat blev nummer 21 og modtog deraf en præmiesum på 100.
000 dollar svarende til 671.
000 kroner.
- Det er ikke helt gået op for mig endnu, tror jeg, men det gør det jo nok, når jeg lige får snakket med min revisor, lød det grinende fra den 18-årige dansker, da DR talte med ham i går.
I spillet bliver spillerne kastet ned på en ø, hvor de skal søge efter våben og andre ressourcer, mens de eliminerer andre spillere.
/ritzau/DR NyhederFacebookTwitterKopier linkEmner:Egan Bernal (cykelrytter)|Tiger Woods (golfspiller)|New York|eSport|Golf




https://www.dr.dk/nyheder/indland/prisen-paa-sfoen-steg-nu-gaar-celina-og-zabrina-hjem-efter-skole

IndlandPrisen på SFO'en steg: Nu går Celina og Zabrina hjem efter skoleBørn fra familier med få penge kommer i mindre grad i fritidstilbud.
Efter prisen for en SFO-plads steg, går Celina (t.
v.
) og Zabrina Fisker (t.
h.
) alene hjem efter skole.
Af Lisbeth Quass og Ditte Bannor-Kristensen29.
juli 2019 kl.
07.
00Bemærk: artiklen er mere end 30 dage gammelLæs opNiårige Celina Fisker plejer at ønske sig rulleskøjter, barbiedukker og løbehjul til sin fødselsdag.
I år har hun kun ét ønske:Hun vil gerne tilbage i skolefritidsordningen, hvor hendes venner går hver dag efter skole.
Men det har hendes forældre ikke penge til, for ved årsskiftet blev taksterne per barn for en SFO-plads hævet med godt 330 kroner om måneden i Norddjurs Kommune, hvor familien bor.
Det fik Niels og Susanne Fisker til at trække deres to døtre ud af skolefritidsordningen, og 49-årige Niels Fisker er stærkt fortørnet over at opleve et uddannelsessystem, hvor forældrenes økonomi kan influere på børnenes muligheder for at komme godt fra start.
Datterens fødselsdagsønske gør "ondt helt ind i hjertet" på Niels Fisker.
- Sådan et ønske skal hun ikke komme med, for det burde være en naturlig ting, at ligegyldigt hvem du er, hvor du kommer fra, og hvad dine forældre har på kistebunden, så skulle du kunne gå i SFO, siger han.
Økonomien i en familie har stor betydning for, om børn kommer i fritidstilbud.
Det viser en registerundersøgelse lavet af analysebureauet Bureau 2000 for fagforeningen FOA.
Analysen belyser, hvor stor en andel af børn i Danmark, der går i en fritidsordning, målt i forhold til familiens samlede velstandsniveau.
Analysen tager dels højde for forældrenes indkomst og dels for antallet af familiemedlemmer, som pengene skal bruges på.
Ser vi for eksempel på gruppen af syvårige fra de familier, der har allerfærrest penge til forbrug, så går 79 procent af børnene i et fritidstilbud.
Det samme gælder for 98 procent af børnene fra de familier, der har absolut flest penge mellem hænderne.
Tre pointer fra undersøgelsen:1Langt de fleste af de yngste skolebørn kommer i skolefritidsordninger og på fritidshjem.
2En mindre gruppe er undtaget.
Især børn fra etnisk minoritetsfamilier og børn fra socialt udsatte grupper kommer ikke i skolefritidsordninger.
3Høje takster for forældrene betyder, at færre sender deres børn i fritidsordning.
Det er de børn, der har allermest brug for det, som ikke kommer i fritidstilbud, siger professor ved Aalborg Universitet Charlotte Ringsmose, der forsker i dagtilbud.
Hun påpeger, at fritidshjem og klubber traditionelt set har været vigtige redskaber til at integrere børn fra samfundets mest udsatte grupper.
- Hele formålet med det fritidspædagogiske tilbud var oprindeligt at kvalificere fritiden for de børn, der hang på gader og stræder eller sad for sig selv derhjemme.
For man ved, at det styrker børns udvikling at komme i et fritidspædagogisk tilbud, siger Charlotte Ringsmose.
Susanne Fisker arbejder som social- og sundhedsassistent, mens Niels Fisker er vært på en lokal radiostation.
De tjener lige akkurat for meget, til at de kan få tilskud fra kommunen til billigere SFO-pladser.
Deres piger går hjem sammen efter skole og er alene i en times tid, før deres mor kommer fra arbejde.
Niels Fisker mener, at alle børn skal kunne gå fra 0.
til 10.
klasse og derefter fortsætte på de videregående uddannelser på samme vilkår, uden at deres forældres økonomi kan stå i vejen for børnenes uddannelsesmæssige udvikling.
Som det er i dag, mener han ikke, at uddannelsessystemet strækker sig til det yderste for at give alle børn lige vilkår på vejen til et godt og mulighedsrigt voksenliv.
- Selvom vi på ingen måde var glade for at træffe det her valg, var der altså et sted, der skulle spares.
Og det blev så desværre Zabrina og Celina, der må gå hjem efter skole, mens alle deres kammerater må gå over i SFO'en, siger Niels Fisker.
- Hvad med at skifte bøfferne ud med frikadeller?
Hos interesseorganisationen Skole og Forældre finder landsformand Rasmus Edelberg det bekymrende, at børn fra familier med få penge ikke har samme adgang til fritidstilbud som børn fra velstående hjem.
- For så er der nogle børn, der ikke kommer i skolefritidsordningerne sammen med deres venner og klassekammerater og ikke bliver en del af fællesskabet, baseret på at deres forældre ikke har så mange penge.
Det er ikke sådan, det skal være for børn og familier i Danmark, siger han.
Niels Fisker mener ikke, det er muligt for familien hver måned at finde knap 700 kroner i budgettet, så Zabrina og Celina kan komme i SFO igen.
- Der er sikkert nogen, der siger: 'Hvad med at skifte de røde bøffer ud med frikadeller og blive hjemme i stedet for at tage på McDonalds?
' Det kunne vi selvfølgelig også godt.
Vi kunne godt sidde her på gulvet med ryggen til hinanden og tænke: 'Åh nej, nu skal vi have øllebrød igen'.
Men det er jo heller ikke livet.
Vi skal jo også have lov til at trække vejret.
FacebookTwitterKopier linkEmner:Børnepasning|Uddannelse|Økonomi|Norddjurs Kommune|Aalborg Universitet




https://www.dr.dk/sporten/cykling/tourdefrance/debutanterne-redder-oplevelsen-her-er-vurderingen-af-danskernes-tour

Tour de FranceDebutanterne redder oplevelsen: Her er vurderingen af danskernes Tour-præstationTour de France er ovre, men hvordan gik det egentlig danskerne?
Det ser DR Sportens cykelekspert Dan Frost nærmere på.
Af Frederik Palle29.
juli 2019 kl.
08.
40Bemærk: artiklen er mere end 30 dage gammelLæs opRekordmange danskere var til start ved årets Tour de France, men hvad er konklusionen egentlig på deres præstation?
Man kan aldrig forvente en etapesejr, men forhåbningen om et stort dansk resultat både på en etape og samlet var bestemt til stede.
Anført af Jakob Fuglsang lå der en drøm om en podieplads i Paris, og med specialister som Michael Valgren og Søren Kragh Andersen med frie roller på deres respektive hold var der som udgangspunkt fremragende kort på hånden til at hente etapesejre.
De danske stjerner løb dog ind i sidevind, styrt, siddesår og til tider dårlige ben, men til gengæld var der andre danskere, som blomstrede op på den ene eller anden måde.
Det er derfor en meget blandet følelse, som DR Sportens cykelekspert Dan Frost sidder tilbage med, når han skal vurdere danskernes præstation.
Vi har bedt Dan Frost om at evaluere de danske præstationer.
Michael Valgren, Team Dimension Data – 02Michael Valgren.
Michael Valgren var i udbrud på en enkelt etape.
Jeg har været skuffet, og det har han selvfølgelig også selv.
Det er sådan en efterfølger af, hvordan det er gået i den tidligere del af året.
Det har ikke været noget stort år for ham.
Han virker lidt lav på moralen efter det forår, der ikke har kørt hans retning.
Det er meget tæt på en dumpekarakter, og det har det generelt været for deres hold i løbet og hele sæsonen.
Så Michael er ikke noget særtilfælde på deres hold.
Lars Bak, Team Dimension Data – 4Lars Bak.
Lars Bak har kørt sit sidste Tour de France.
Jeg havde egentlig ikke de store forventninger til Lars inden.
Han er 39 år og feltets ældste rytter, så hvad kan man forvente?
Flere år i karrieren kom han ikke med til Touren, selvom han faktisk havde været god nok, men fordi han kørte på et rigtig godt hold.
I år har det nok været lidt omvendt.
Det hjælper lidt på det hele, at vi fik set ham i udbrud, men derudover var hans rolle i løbet at klare sig igennem det.
Jakob Fuglsang, Astana – 7 (udgik på 16.
etape)Jakob Fuglsang (i midten) efter sit styrt på 16 etape.
Jakob Fuglsangs Tour de France vil desværre mest af alt blive husket for dette billede.
Jakobs præstation har været hæderlig efter mine betragtninger.
Mine forventninger til ham har været mindre end pressens og hans egne.
Jeg har ikke set, at han kunne ende på podiet som mange andre.
Jeg har i lang tid sagt, at han skal begynde at køre efter etapesejre.
Han var selvfølgelig meget uheldig i årets Tour de France, men han kan ikke følge de bedste på de store etaper.
Men jeg synes, at hans præstation var god, indtil han udgik af løbet.
Søren Kragh Andersen, Team Sunweb – 4 (udgik før 18.
etape)Søren Kragh Andersen.
Søren Kragh Andersen gik efter et flot resultat på enkeltstarten, men gik i stå til sidst.
Han har været præget af et siddesår og andre problemer.
Han var der ikke rigtig fra start af, og på nogle af de etaper, hvor han måske kunne lave noget, så har han også haft en hjælperolle for Michael Matthews.
Det har været lidt skuffende med ham.
Det er selvfølgelig svært at levere, hvis man har smerter, men det var en af de ryttere, som man havde forventninger til før løbets start.
Mads Würtz Schmidt, Katusha – 7Mads Würtz Schmidt forrest fører an i et udbrud i Touren.
Mads Würtz Schmidt var den mest angrebslystne dansker i årets Tour.
Han har overrasket mig.
Jeg synes, at det er rigtig flot at komme ind som en debutant, hvor han har vist vovemod og kæmpet.
Han har selvfølgelig også haft en stor frihed, men han har også grebet muligheden modsat nogle af de andre danskere.
Det virker til at være det hele omkring ham, som har spillet.
Han er kommet med i udbrud, og selvom de bliver hentet, så har han ikke været bange for at kaste sig ud i det igen.
Det er fedt, synes jeg.
Det skal han have point for.
Kasper Asgreen, Deceuninck-Quick Step – 10Kasper Asgreen tog flere gange føringen i feltet og satte tempoet.
Kasper Asgreen blev set mest forrest i feltet.
Han er meget tæt på en topkarakter.
Hvorfor får han ikke 12?
Det får han ikke, fordi han ikke vinder den etape, hvor han kom så tæt på.
Havde han vundet den, så havde det været et sublimt 12-tal.
Det har imponeret mig, hvor stærk han er.
Og så er det også virkelig flot, at han formår at ramme udbruddet på den dag, hvor han faktisk får lov.
Han bliver nummer to ud af et udbrud, hvor der sidder mange stjerner.
Han er en kommende superstjerne.
Michael Mørkøv, Deceuninck-Quick Step – 7Michael Mørkøv Der var stort set ikke en dag, uden at Michael Mørkøv havde en opgave.
Han har leveret, som man havde forventet.
Han har haft en meget klar rolle, hvor han skulle hjælpe Elia Viviani til etapesejr, og det har han også gjort.
Han kunne godt have fået en højere karakter, hvis han kunne have hjulpet Viviani til en etapesejr mere, men han har ellers leveret ham flot flere gange.
Og så så jeg gerne, at han havde holdt ud lidt længere på nogle af stigningerne for Julian Alaphilippe, som man eksempelvis så Viviani gøre.
Magnus Cort, Astana – 7Magnus Cort i den lyseblå Astana-trøje.
Magnus Cort sluttede Tour de France med at vise fremragende form.
Man må sige, at han har været igennem noget af en transformering.
Han har jo tabt sig en del for at kunne hjælpe Fuglsang i bjergene.
Det nåede han så ikke rigtigt at få brug for, men på de sidste to bjergetaper imponerede han så rigtig meget, hvor han kørte utrolig flot.
Det er også det, der i sidste ende giver ham en ret pæn karakter.
Han har desværre ikke nået at få noget ud af det, og det er lidt synd.
For han har ellers forsøgt.
Christopher Juul Jensen, Mitchelton-Scott - 4Christopher Juul Jensen Christopher Juul Jensen fejrer etapesejren til holdkammeraten på 17.
etape.
Han kørte en rigtig god 17.
etape forleden, hvor han spillede en vigtig rolle, for at holdkammeraten Matteo Trentin vandt etapen.
Men ellers har man ikke set så meget til Chris Juul.
De har været meget aktive i jagten efter etapesejre, og jeg kunne måske godt have ønsket, at han havde været mere med i det.
Jeg tænker, at det kunne lige så godt have været ham, som var med fremme til at kæmpe om etapesejre.
Men holdet har klaret sig rigtig flot samlet set.
FacebookTwitterKopier linkEmner:Christopher Juul-Jensen (cykelrytter)|Cykelsport|Jakob Fuglsang (cykelrytter)|Frankrig|Team Sunweb




https://www.dr.dk/nyheder/udland/mistaenkt-draebt-efter-masseskyderi-paa-madfestival-i-californien-jagt-paa-mulig

UdlandMistænkt dræbt efter masseskyderi på madfestival i Californien - jagt på mulig hjælperTre personer blev dræbt og 15 såret, da en mand åbnede ild mod tilfældige personer.
Videoer på sociale medier viser gæster, som flygter fra skyderiet.
Af Jakob Busk Olsen og Kasper Duncan Gram (video)29.
juli 2019 kl.
07.
27 | opdateret 29.
juli 2019 kl.
12.
35Bemærk: artiklen er mere end 30 dage gammelLæs opPolitiet har endnu ikke fuld kontrol over situationen, efter en mand sidst på eftermiddagen søndag lokal tid begyndte at skyde mod gæster ved en madfestival i byen Gilroy i Californien.
Manden, der tilsyneladende skød mod tilfældige personer, blev dræbt af politifolk, som var på stedet inden for et minut, oplyste Gilroys politichef, Scot Smithee, på en pressekonference.
Læs også:Flere personer meldes ramt af skud ved festival i CalifornienMasseskyderiet kostede mindst tre personer livet, mens 15 er såret.
Vidner til skyderiet har fortalt, at gerningsmanden måske fik hjælp til at gennemføre angrebet, og gerningsstedet er derfor ikke sikret.
Politiet i Gilroy mener, at vidnernes forklaringer er så troværdige, at man har indledt en menneskejagt på den mulige medsammensvorne.
En anden person "var involveret på en eller anden måde, vi ved bare ikke hvilken måde," siger politichef Scot Smithee.
Politi og andre myndigheder arbejder stadig på gerningsstedet.
(Foto: JOHN G.
MABANGLO © Scanpix)Politichefen fortalte tidligere, at gerningsmanden tilsyneladende fik adgang til den traditionsrige Gilroy Garlic Festival ved at klippe hul i et hegn.
Smithee siger, at gæster skulle gennem metaldetektorer for at komme ind på festivalpladsen.
Der er endnu ingen oplysninger om gerningsmandens identitet eller motiv.
Der er heller ikke noget signalement af hans mulige hjælper.
"Jeg er meget vred"Festivalen, der tiltrækker omkring 100.
000 gæster over tre dage, var netop ved at lukke, da angrebet skete.
Bandet Tin Man var i gang med ekstranumrene på en musikscene, da gerningsmanden begyndte at skyde i nærheden.
Forsanger Jack van Breen fortæller nyhedsbureauet AP, at han så en mand med et våben, som lignede et stormgevær.
Mens van Breen og de andre medlemmer af bandet søgte skjul hørte han nogen råbe til gerningsmanden: "Hvorfor gør du det?
"- Fordi jeg er meget vred, sagde manden ifølge sangeren.
Festivalgæster trøster hinanden efter skyderiet.
Skød i alle retningerAndre øjenvidner beskriver festivalpladsen som det rene kaos under og efter skyderiet.
Øjenvidnet Julissa Contreras siger, at skuddene muligvis kom fra et automatvåben.
Hun så en mand affyre skud hurtigt efter hinanden.
- Jeg kunne se ham skyde i næsten enhver retning.
Han sigtede ikke efter nogen bestemt.
Han var tydeligvis forberedt på det, han gjorde, siger Julissa Contreras til NBC Bay Area.
En anden festivaldeltager beretter, at han var på vej ud, da han mærkede en kugle passere sit hoved.
Da han vendte sig om, var alle begyndt at løbe.
Gilroy Garlic Festival har været afholdt siden 1979 og er blandt de største af sin slags i USA, skriver NBC News.
FacebookTwitterKopier linkEmner:Kriminalitet|Politi|Californien|Twitter|USA




https://www.dr.dk/nyheder/vejret/dmi-varsler-kraftig-regn-og-skybrud-i-dag

VejretDMI varsler kraftig regn og skybrud i dagDMI forventer voldsomt vejr i store dele af Jylland, på Fyn og Lolland fra klokken 11.
Lige nu ser det ud til, at særligt den sydvestlige del af landet samt Vestsjælland kommer til at være mest udsat for regnen.
Af Diana Bengtsen29.
juli 2019 kl.
13.
54 | opdateret 30.
juli 2019 kl.
06.
25Bemærk: artiklen er mere end 30 dage gammelLæs opDMI varsler om voldsomt vejr i form af kraftig regn, torden og risiko for skybrud i store dele af Jylland samt på Fyn og Lolland fra klokken 11.
I resten af landet – med undtagelse af Bornholm – er der udsendt en såkaldt risikomelding, som betyder, at man skal være opmærksom på, at vejret i området kan udvikle sig til et varsel.
I deres varsling skriver DMI, at de forventer, at der fra klokken 11 og frem til midnat vil være kraftige byger med mellem 25 og 35 mm på 6 timer i store dele af landet samt risiko for lokale skybrud, som er, når der falder mere end 15 mm regn på en halv time.
Artiklen fortsættter under grafikken.
Meget uforudsigelig vejrsituationEn del af forklaringen på det kraftige bygevejr er, at vi har en varm og fugtig luftmasse fra sydvest, som møder en køligere luftmasse fra nordøst.
Forskel på risikomelding og varslingDMI udsender fire forskellige typer af 'varslinger':Risikomelding: En risikomelding er ikke en rigtig varsling, men en melding om vanskeligt vejr, som kan udvikle sig til et varsel.
Kategori 1 - Voldsomt vejr: Betyder at man skal være opmærksom på, at vejrudviklingen kan påvirke ens omgivelser og udendørsaktiviteter.
Kategori 2 - Farligt vejr: Betyder at man skal forvente, at vejrudviklingen kan påvirke ens omgivelser og forstyrre trafik og forsyning.
Kategori 3 - Meget farligt vejr: Betyder, at der er meget høj risiko for, at vejrudviklingen kan påvirke en og ens omgivelser samt forstyrre samfundets funktioner.
Kilde: DMI.
- Dét, kombineret med at vinden ligger stort set stille, gør, at vi får meget regn i en lang bygelinje, som formentlig ikke kommer til at bevæge sig ret meget.
Dermed vil nogen opleve meget regn lokalt, mens andre områder ingen regn får, siger DR's vejrvært Christian Cherry.
Ifølge DMI peger vejrprognosen lige nu på, at det er den sydvestlige del af landet samt Vestsjælland, som kommer til at være mest udsat for regnen.
Men her er det vigtigt, at man løbende holder sig opdateret, fortæller DR's vejrvært.
- Vi har en meget uforudsigelig vejrsituation lige nu, hvor det stort set er umuligt sige, hvem der får meget regn.
Det varsel, vi ser lige nu, kan blive ændret i løbet af dagen, så det er vigtigt, at man holder øje med, hvordan vejret og prognoserne udvikler sig, siger han.
FacebookTwitterKopier linkEmner:Vejret|Danmarks Meteorologiske Institut|Fyn|Jylland|Twitter




https://www.dr.dk/nyheder/udland/tre-personer-meldes-draebt-af-skud-ved-festival-i-californien

UdlandTre personer meldes dræbt af skud ved festival i CalifornienFlere er ramt af skud på en mad- og musikfestival i det nordlige Californien.
Folk løber væk fra festivalpladsen efter skyderiet, viser billedet her fra sociale medier.
Af Karen Nielsen29.
juli 2019 kl.
04.
26 | opdateret 29.
juli 2019 kl.
06.
22Bemærk: artiklen er mere end 30 dage gammelLæs opEn bevæbnet person har sent søndag eftermiddag lokal tid affyret skud på en madfestival i det nordlige Californien.
Det skriver flere amerikanske medier.
En talsmand for politiet i byen Gilroy, der ligger syd for San Jose, bekræfter ifølge nyhedsbureauet Reuters, at der er affyret skud, samt at der er tilskadekomne.
Ifølge nyhedsbureauet Reuters, der citerer The New York Times, som har talt med en lokalpolitiker, er mindst tre personer dræbt og yderligere 12 ramt af skud.
Indtil videre er det sparsomt med oplysninger.
Det er uvist, hvem der står bag skyderiet, og om personen er uskadeliggjort.
Våben er forbudt på pladsenSkyderiet blev anmeldt klokken 17.
30 lokal tid og skete på sidstedagen af en tre dage lang mad- og musikfestival kendt som Gilroy Garlic Festival.
Ifølge nyhedsbureauet AP tiltrækker den årlige begivenhed tusindvis af "hvidløgselskere".
Festivalen har været afholdt siden 1979, og er blandt de største af sin slags i USA, skriver NBC News.
Videoer, der er lagt på sociale medier, viser festivaldeltagere, som løber i forskellige retninger og tilsyneladende forsøger at komme i sikkerhed.
Den tre dage lange hyldest til mad, drikke og musik afholdes udendørs.
Ifølge arrangementets hjemmeside er våben af enhver slags forbudt på festivalpladsen.
FacebookTwitterKopier linkEmner:Californien|New York Times|USA|Kriminalitet




https://www.dr.dk/nyheder/udland/bombeangreb-i-kabul-mindst-20-draebt

UdlandBombeangreb i Kabul: Mindst 20 dræbtBlandt de sårede var Amrullah Saleh, der er kandidat til posten som vicepræsident.
Angrebet fandt sted på den første dag af valgkampen forud for præsidentvalget den 28.
september.
29.
juli 2019 kl.
06.
33Bemærk: artiklen er mere end 30 dage gammelLæs opMindst 20 personer blev dræbt, og 50 blev såret i et bombeangreb søndag i Afghanistans hovedstad, Kabul.
Det oplyser landets regering i en meddelelse mandag, skriver nyhedsbureauerne Reuters og AFP.
Søndag blev det oplyst, at to personer var omkommet i eksplosionen, mens 25 var kommet til skade.
Angrebet fandt sted på den første dag af valgkampen forud for præsidentvalget den 28.
september.
Blandt de sårede var Amrullah Saleh, der er kandidat til posten som vicepræsident sammen med præsident Ashraf Ghani.
Saleh har en fortid som chef for den afghanske efterretningstjeneste.
Han er kendt som en af den islamistiske Taliban-bevægelses argeste modstandere og fortaler for en hård kurs mod de militante grupper i landet.
Umiddelbart efter at en selvmordsbomber omkring klokken 16.
40 lokal tid udløste sprængstoffer placeret i en bil, løb tre bevæbnede mænd ind i en bygning, som blandt andet huser kontorer for Salehs parti.
Inden da var vicepræsidentkandidaten evakueret fra stedet.
Seks timer lang aktionAfghanske sikkerhedsstyrker dræbte de tre militante og reddede over 150 civile i en seks timer lang aktion, oplyser indenrigsministeriet.
Tidligere søndag havde præsident Ghani ifølge nyhedsbureauet AFP indledt sin kampagne med et løfte om, at "fred er undervejs" efter næsten 18 års konflikt i Afghanistan.
Ghani håber at kunne holde 17 andre kandidater stangen i valgkampen og sikre sig sin anden periode som præsident.
Lørdag meddelte hans minister for fred, Abdul Salam Rahimi, at inden for to uger vil der finde direkte samtaler sted med Taliban, som del af et større tiltag fra USA på at skabe fred.
Hidtil har Taliban afvist overhovedet at tale med Ghani, fordi den ikke anser hans regering som legitim.
Ses der bort fra den væbnede konflikt, står Afghanistan over for mange andre store udfordringer.
Kriminaliteten er kraftigt stigende, økonomien ligger underdrejet, arbejdsløsheden er himmelhøj og infrastrukturen er faldefærdig ifølge AFP.
/ritzau/FacebookTwitterKopier linkEmner:Afghanistan|Taliban|Terrorisme|Krige og væbnede konflikter|Økonomi- og indenrigsministeriet




https://www.dr.dk/sporten/cykling/tourdefrance/bernal-fuldendte-droemmen-familien-det-er-ubeskriveligt

Tour de FranceBernal fuldendte drømmen for familien: 'Det er ubeskriveligt'Colombianske Egan Bernal kørte søndag over målstregen i Paris som den yngste vinder af Touren siden 1909.
28.
juli 2019 kl.
23.
42Bemærk: artiklen er mere end 30 dage gammelLæs opEgan Bernal fuldendte søndag karrierens største triumf, da han kørte i mål på sidste etape af Tour de France i den gule trøje som samlet vinder.
Den 22-årige colombianer er ikke alene den første fra sit hjemland, der vinder verdens største cykelløb, men også den første sydamerikaner og den yngste af alle til at gøre det siden 1909.
- Det er fantastisk.
Jeg ved ikke, hvad jeg skal sige.
Jeg har vundet Touren, men jeg kan ikke forstå det.
Jeg skal bruge et par dage til at vende mig til det, siger Bernal efter søndagens etape.
- Jeg gjorde det for min familie, og jeg har lyst til at kramme dem.
Det er en følelse af glæde, jeg ikke ved, hvordan jeg skal beskrive det.
- Det er den første Tour-sejr for os colombianere.
Mange colombianere har prøvet før, vi har haft fantastiske ryttere før i tiden, men jeg er den første til at vinde Touren.
Colombia fortjener det.
Ineos-rytteren vandt med 1 minut og 11 sekunder ned til sin holdkammerat Geraint Thomas på andenpladsen.
Jumbo-Visma-rytteren Steven Kruijswijk endte på podiets nederste trin, 1 minut og 31 sekunder efter Bernal.
/ritzau/FacebookTwitterKopier link




https://www.dr.dk/sporten/golf/thorbjoern-olesen-vinker-farvel-til-topplacering-i-usa-efter-en-elendig-runde

GolfThorbjørn Olesen vinker farvel til topplacering i USA efter en elendig runde Den danske golfspiller skuffede fælt ved WGC Invitational i Memphis med tre bogeys og en firedobbelt bogey.
Olesen faldt 20 placeringer efter en skuffende runde i fem slag over par.
29.
juli 2019 kl.
08.
01 | opdateret 02.
aug.
2019 kl.
19.
09Bemærk: artiklen er mere end 30 dage gammelLæs opMed en firedobbelt bogey i baggen slutter den danske golfspiller Thorbjørn Olesen som nummer 27 i WGC Invitational i Memphis.
Den 29-årige dansker lå godt til som nummer syv inden sidste runde i golfturneringen, men her gik det helt galt.
Med tre bogeys inden for de første syv huller og en firedobbelt bogey på 12.
hul endte Olesen runden i fem slag over par og ender samlet i tre slag under par.
Lucas Bjerregaard fik en smule oprejsning med en runde i et slag under par, men endte samlet på en delt 51.
-plads i tre over par.
Læs også:Thorbjørn Olesen kravler mod toppen i USA efter stærk rundeVerdensetteren, amerikanske Brooks Koepka, vandt turneringen i 16 slag under par efter en sidste runde i fem under par.
Med sejren kan han stikke et beløb svarende til næsten 12 millioner kroner i lommen.
Tættest på kom amerikanske Webb Simpson, der var tre slag efter Koepka.
Nordirske Rory McIlroy lå inden sidste runde på førstepladsen med et slag ned til Koepka.
To bogeys og en enkelt birdie sendte McIlroy ned på en samlet fjerdeplads fem slag efter den amerikanske vinder.
WGC Invitational er årets tredje turnering ud af fire i World Golf Championship-serien, som er blandt de største turneringer i golfkalenderen, der ikke er majors.
Turneringen blev spillet på TPC Southwind-banen i Memphis i den amerikanske delstat Tennessee og havde en samlet præmiepulje, på hvad der svarer til lige under 69 millioner danske kroner/ritzau/FacebookTwitterKopier linkEmner:Brooks Koepka (golfspiller)|Golf|Rory McIlroy (golfspiller)|USA|Lucas Bjerregaard (golfspiller)




https://www.dr.dk/nyheder/udland/afsat-kansler-soeger-genoprejsning-paa-alpetop

UdlandAfsat kansler søger genoprejsning på alpetopSkandalevideo væltede den østrigske regering, der nu skal til nyvalg.
Af Kasper Duncan Gram og Reportage: Michael Reiter (korrespondent) og Thomas O.
Nielsen (foto)29.
juli 2019 kl.
06.
22Bemærk: artiklen er mere end 30 dage gammelLæs opDet ene øjeblik var han en politisk superstjerne, som trykkede hænder med verdensledere som Angela Merkel og Donald Trump.
Det næste øjeblik blev Sebastian Kurz væltet af tronen, fordi hans vicekansler blev fanget i en skandalevideo på skjult kamera på Ibiza.
Den 32-årige konservative politiker skal nu forsøge at genvinde embedet som Østrigs forbundskansler, når vælgerne skal til nyvalg den 29.
september.
Og det betyder, at han må snøre vandreskoene og begive sig op i Alperne.
Læs også:Korrespondent: Strategi og skandale er skyld i, at Østrigs kansler nu er afsatStor vælgertilslutning på trods af skandaleHvis man skal tro meningsmålingerne, har Sebastian Kurz ikke taget skade af skandalevideoen, der udløste et mistillidsvotum fra parlamentet.
Hele 37 procent af de østrigske vælgere ser ud til at ville give deres stemme til Kurz' konservative parti.
Det er flere end ved sidste valg, hvor Kurz vandt stort, fortæller DR-korrespondent Michael Reiter:- Sebastian Kurz er uanfægtet som Østrigs mest populære politiker.
Men det kan hurtigt ændre sig, for i øjeblikket pågår der en efterforskning af et muligt strafbart forhold om ulovlig partifinansiering i Kurz' inderkreds og destruering af bevismateriale.
- Hvis han har haft noget med det at gøre, vil de ellers trofaste vælgere muligvis flygte i hobetal.
Så han bliver nødt til at kæmpe om hver og en, og det gør han blandt andet ved at gå på vandretur, forklarer Michael Reiter.
Kom med på charmeoffensiven i bjergene i videoen øverst i artiklen.
FacebookTwitterKopier linkEmner:Angela Merkel (politiker)|Donald Trump (politiker)|Østrig|Tyskland|Valg og folkeafstemninger




https://www.dr.dk/sporten/cykling/tourdefrance/fotofeature-en-hel-nation-viser-glaedestaarer-colombia-hylder-deres

Tour de FranceFOTOFEATURE En hel nation viser glædestårer: Colombia hylder deres Tour-vinderEgan Bernal er i løbet af 21 dage blevet en folkehelt i Colombia, efter han som den første colombianer vandt Tour de France.
Af Frederik Palle28.
juli 2019 kl.
22.
20Bemærk: artiklen er mere end 30 dage gammelLæs opDet er ikke nogen hemmelighed, at Colombia er en nation, der er dybt forelsket i cykling generelt.
Sådan har det været i mange år, men det når helt nye ekstremer højder nu.
Egan Bernal blev her til aften kåret som vinder af Tour de France 2019 som den første colombianer nogensinde, og det kan mærkes i hjemlandet.
Vi har samlet billeder fra det sydamerikanske land, hvor Team Ineos-rytterens meritter i Frankrig er blevet hyldet de seneste godt 24 timer.
Et grædende barn går lige i hjertet på de fleste mennesker, og så er det jo herligt, at det er af lykke.
1 / 13Fans tager selfies foran et maleri, der forestiller Egan Bernal.
2 / 13Fans har været samlet foran storskærme i Colombia for at følge med i det store franske cykelløb.
3 / 13Blandingen af det gule i det colombianske flag og den gule trøje, som sidder på Egan Bernal, fungerer godt.
Derfor er gule balloner blevet populære de seneste dage.
4 / 13Familiemedlemmer til Tour de France-vinderen er samlet for at hylde Egan Bernal i hjembyen Zipaquira.
5 / 13Stor, lille, gammel eller ung.
Alle elsker Egan Bernal i disse dage.
Han er en folkehelt.
6 / 13Og det er ikke kun børn, som ikke kunne holde tårerne tilbage.
7 / 13Der er mange måder at vise glæden på.
Her er det med jubel og smil.
8 / 13Fabio Rodriguez er den gamle cykeltræner for Egan Bernal, så han har spillet en rolle i vejen til Tour-sejren.
9 / 13Flag, horn og de rette farver, så er der lagt op til en rigtig god folkefest.
10 / 13Egan Bernal skal til at vænne sig til at være et idol for samtlige borgere i Colombia.
11 / 13Er det mangel på mad?
Er det mangel på søvn?
Nej, det er glæde over, at Egan Bernal vinder Tour de France.
12 / 13Det er svært at få armene ned i Colombia igen.
Egan Bernal er den yngste vinder af Tour de France i 110 år.
13 / 13FacebookTwitterKopier linkEmner:Egan Bernal (cykelrytter)|Frankrig|Colombia|Cykelsport




https://www.dr.dk/sporten/cykling/tourdefrance/valgren-evaluerer-sloejt-tour-de-france-det-gaar-op-og-ned-i-showbiz

Tour de FranceValgren evaluerer sløjt Tour de France: 'Det går op og ned i showbiz'Danske Michael Valgren selv ikke helt tilfreds med det, han fik leveret under årets Tour.
Af Emil Halkier og Kresten Mosbæk Gravesen28.
juli 2019 kl.
22.
28 | opdateret 28.
juli 2019 kl.
22.
30Bemærk: artiklen er mere end 30 dage gammelLæs opDen var ham vel undt, den iskolde Leffe (belgisk øl, red.
) Michael Valgren stod og nød efter 21.
og sidste etape af Tour de France 2019.
Danskeren fra det sydafrikanske Dimension Data-hold har haft et hårdt år, hvor heller ikke det franske etapeløb bød på mange succesoplevelser.
Hverken han eller holdkammeraterne fik sat et afgørende aftryk på de franske landeveje.
Under sit femte Tour de France fandt Valgren aldrig de rigtige udbrud, og under 16.
etape måtte danskeren også en tur i asfalten med et par trykkede ribben til følge.
Læs også:Gult, grønt, hvidt og prikket: Hvem vandt Tourens mange trøjer?
- Man kan jo se udefra, at det ikke har været så sjovt.
Det går op og ned i showbiz, som man siger.
Jeg må bare kæmpe videre, og så skal det nok komme.
Jeg er sikker på, at jeg stadigvæk har det, der skal til, fortæller Michael Valgren til DR Sporten.
- Det er mega frusterende.
Det er super træls.
Man må bare rejse sig igen, se hvor det går galt og kæmpe videre.
Jeg har heldigvis gode folk bag mig, så jeg skal nok komme tilbage.
Læs også:Ewan triumferer på Champs-Élysées - Bernal vinder Tour de FranceNu skal Michael Valgren hjem og hvile stængerne sammen med sin kone, som han blev gift med tidligere på året, før cykelsæsonen 2019 fortsætter.
- Hun er min klippe.
Når jeg har det hårdt, er det hende, jeg går til.
Nu skal vi hjem til Klitmøller og slappe af.
Det bliver dejligt, fortæller Michael Valgren.
FacebookTwitterKopier linkEmner:Michael Valgren (cykelrytter)|Frankrig|Valg og folkeafstemninger|Cykelsport|Team Dimension Data




https://www.dr.dk/nyheder/viden/kroppen/multiresistent-svampe-infektion-spreder-sig-kan-skyldes-klimaforandringer

KroppenMultiresistent svampe-infektion spreder sig: Kan skyldes klimaforandringer På ti år har den potentielt dødelige svamp bredt sig til alle kontinenter undtagen Antarktis.
En prøve fra en amerikansk patient, som var inficeret med candida auris.
I USA har der været mere end 600 tilfælde af den multiresistente svampeinfektion siden 2013.
(© Cdc)Af Maria Lise Behrendt29.
juli 2019 kl.
06.
27Bemærk: artiklen er mere end 30 dage gammelLæs opEn multiresistent og i værste fald dødelig svampeinfektion har de sidste 10 år bredt sig til store dele af kloden.
Hvorfor infektionen pludselig er opstået og så hurtigt har spredt sig, har indtil videre stået hen i det uvisse, men nu mener amerikanske forskere fra Johns Hopkins University, at klimaforandringer kan være en del af årsagen.
Den stigende globale gennemsnitstemperatur kan nemlig have medført, at svampen har tilpasset sig varme i en sådan grad, at den nu kan angribe menneskekroppen, hvis høje temperatur ellers normalt er et glimrende værn mod svampeinfektioner.
Store udbrud i Spanien og EnglandSvampen, Candida auris, tilhører en slægt af velkendte svampearter (Candida), som lever naturligt på menneskekroppen.
Men ligesom flere af sine artsfæller kan Candida auris medføre alvorlige infektioner - særligt hos mennesker, der i forvejen er svækkede.
De resistente svampe rammer bredt Candida auris blev første gang isoleret i en prøve fra en japansk patient i 2009.
Siden har infektioner med svampen spredt sig til alle kontinenter foruden Antarktis.
Den er dog mest udbredt i Asien - og særligt i Indien og Pakistan.
Svampen er højresistent over for svampemidlet fluconazol, som er det mest udbredte middel til bekæmpelse af svampeinfektioner i Danmark.
Det er i mindre grad resistent over for andre typer af svampemidler.
Infektionen med Candida auris har en dødelighed på mellem 30-60 procent, alt efter hvor den rammer.
Dødeligheden er som regel højere i for eksempel Pakistan end USA.
De alvorlige infektioner rammer hospitalspatienter, som i forvejen er svækkede.
Mange typer af Candida-svampe lever naturligt på kroppens overflade.
Kun sjældent giver de anledning til infektion.
Kilder: SSI, sundhed.
dk og Johns Hopkins University.
Candida auris er nemlig multiresistent.
Det betyder, at den er modstandsdygtig over for de fleste medicinske behandlingsmuligheder og dermed er svær at få bugt med, når den først har inficeret kroppen.
Svampen blev første gang isoleret i øregangen på en japansk patient i 2009, og siden har den indtaget samtlige kontinenter (undtagen Antarktis).
I Europa blev der ifølge Statens Serum Institut, SSI, påvist 620 tilfælde af infektion med Candida auris i årene 2013-2017.
I flere af tilfældene har der været langvarige infektionsudbrud på sygehuse.
Blandt andet i Madrid, hvor mere end 200 patienter på en intensivafdeling blev ramt.
Nogle var raske bærere, som blot var koloniseret med svampen, mens andre var inficeret og dermed blev syge.
Også flere hospitaler i Storbritannien har stiftet bekendtskab med Candida auris-udbrud.
I april oplyste britiske myndigheder, at otte patienter, som var døde på forskellige hospitaler, havde været inficeret med svampen.
Dog uden at den var listet som dødsårsag.
Danmark er indtil videre gået friDanmark har indtil videre været forskånet for Candida auris, men Statens Serum Institut er forberedt på, at det ikke nødvendigvis bliver ved at forholde sig sådan.
Andre arter af Candida-slægten rammer dog danske patienter, og nogle af dem har en dødelighed på op til 40 procent.
Frem til 2011 var der ifølge SSI en stor stigning i antallet af candida-infektioner hos særligt kritisk syge patienter.
Der er ikke længere en stigning, men Danmark har stadig den højeste forekomst af infektioner i Norden.
Candida-svampene er utrolig gode til at kamuflere sig, når de inficerer menneskekroppen.
De koloniserer hud og slimhinder, og spreder sig hurtigt.
Et af de vigtigste våben mod svampene er hygiejne.
Og netop det kan være årsagen til, at Danmark endnu ikke er blevet ramt.
Klimaforandringer er kun en teseDe er de færreste svampearter, der som Candida-svampene kan inficere mennesker.
Når de gør, er det som regel personer, hvis immunsystem i forvejen er svækket, som bliver syge.
Vores højere kropstemperatur er som regel nok til at holde svampe-infektioner fra døren, men de amerikanske forskere har fundet ud af, at Candida auris har en højere varmetolerance end mange andre svampearter, som minder om den.
Forskerne understreger dog, at klimaforandringernes indvirkning på Candida auris-indtoget er behæftet med stor usikkerhed.
Både fordi det er umuligt at påvise en direkte årsagssammenhæng og samtidig også fordi, at svampeinfektioner ofte ikke er anmeldelsespligtige.
Det gælder også i Danmark, hvor SSI dog anbefaler sygehusene at være opmærksomme på, at især patienter fra udlandet kan være bærere af Candida auris.
Forskningen fra Johns Hopkins University er udgivet i tidsskriftet mbio.
FacebookTwitterKopier linkEmner:Sygdomme og lidelser|Storbritannien|Statens Serum Institut|Hospitaler|Antarktis




https://www.dr.dk/nyheder/udland/trump-usa-skal-have-ny-efterretningschef

UdlandTrump: USA skal have ny efterretningschefDonald Trump nominerer det republikanske kongresmedlem John Ratcliffe som ny chef for den nationale efterretningstjeneste.
Dan Coats forlader embedet den 15.
august, skriver Donald Trump på Twitter.
28.
juli 2019 kl.
23.
01 | opdateret 28.
juli 2019 kl.
23.
07Bemærk: artiklen er mere end 30 dage gammelLæs opDan Coats, der er chef for USA's nationale efterretningstjeneste, forlader embedet den 15.
august.
Det bekræfter præsident Donald Trump på Twitter.
Han nominerer samtidig det republikanske kongresmedlem John Ratcliffe som ny chef for den nationale efterretningstjeneste.
Tidligere søndag sagde kilder med kendskab til sagen, at den 76-årige Coats meddelte sin beslutning til Trump i sidste uge.
Efterretningschefen har været på kollisionskurs med Trump på flere områder, skriver New York Times søndag.
Det gælder blandt andet vurderinger af Rusland, Nordkorea og Iran.
Men Coats har også kritiseret præsidentens angreb på de amerikanske efterretningstjenester.
John Ratcliffe, der er valgt i Texas til Repræsentanternes Hus, er en af Trumps tro støtter.
Læs også:Trump til sine efterretningstjenester: Tilbage på skolebænkenHård linje over for RuslandDa den særlige anklager Robert Mueller i sidste uge vidnede i Kongressens retsudvalg om resultaterne af den såkaldte Rusland-undersøgelse, gik Ratcliffe hårdt til ham med kritik og skrappe spørgsmål.
Dan Coats blev udnævnt af Trump til posten som chef for den nationale efterretningstjeneste.
Han har siddet i stillingen siden marts 2017.
Han indtog tidligt en hård linje over for Rusland, som på mange områder ikke stemte overens med Trumps syn på Rusland og præsident Vladimir Putin.
I januar sagde Coats til Kongressen, at det ikke var sandsynligt, at Nordkorea ville opgive sine atomvåben.
Dermed modsagde han præsidenten, der havde hævdet, at Nordkorea ikke længere udgjorde en trussel.
Det var også Coats, der bekræftede over for Kongressen, at Iran levede op til sin del af den atomaftale, der blev indgået under præsident Barack Obama.
Trump har trukket USA ud af aftalen.
Dagen efter, at Coats havde fortalt Kongressen dette, gik Trump til tasterne og klagede på Twitter over de "passive og naive" amerikanske efterretningsledere, som han opfordrede til at sætte sig "tilbage på skolebænken".
Når Coats forlader posten den 15.
august, vil der blive udpeget en fungerende direktør for den nationale efterretningstjeneste, indtil hans efterfølger er godkendt af Kongressen.
/ritzau/ReutersFacebookTwitterKopier linkEmner:Barack Obama (politiker)|Donald Trump (politiker)|Nordkorea|Rusland|Efterretningstjenester




https://www.dr.dk/sporten/fodbold/superliga/minut-minut-aab-nedlaegger-silkeborg






