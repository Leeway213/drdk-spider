https://www.dr.dk/nyheder/udland/cyanid-paa-afveje-i-norge-kan-tage-livet-af-125-mennesker

UdlandCyanid på afveje i Norge kan tage livet af 125 menneskerDen varevogn, der skulle fragte stoffet til Universitetet i Oslo, blev stjålet i onsdags.
Bare 0,2 gram af stoffet kan tage livet af et menneske.
(© Merck)Af Anna Sol Jørgensen25.
feb.
2019 kl.
21.
58 | opdateret 25.
feb.
2019 kl.
23.
24Bemærk: artiklen er mere end 30 dage gammelLæs opEn beholder med 25 gram cyanid er kommet på afveje i Norge, hvor det skulle fragtes fra producenten Sigma-Aldrich til Universitetet i Olso.
Det oplyser Renée Tunold, regionschef for medicinalvirksomheden Merck, der ejer Sigma-Aldrich, i Norden, til NRK.
CyanidCyanid er en kvælende gift.
Selv små mængder cyanid kan føre til alvorlig forgiftning på kort tid.
Cyanid var en del af det stof, der blev brugt til at slå fanger ihjel i gaskamrene i koncentrationslejrene under 2.
verdenskrig.
- Vi tager sagen meget alvorligt.
Vi samarbejder defor tæt på med politiet, som er den ansvarlige myndighed i efterforskningen.
Det gør vi for at bidrage til, at sagen bliver opklaret så hurtigt som muligt, uddyber hun i en skriftlig kommentar til DR Nyheder.
Stoffet bliver blandt andet brugt i forskning og er ekstremt giftigt.
Da der ikke skal mere end 0,2 gram cyanid til at tage livet af et menneske, vil den lille beholder med 25 gram af stoffet altså kunne koste 125 mennesker livet.
Beholderen forsvandt i en varevogn af mærket Mercedes Sprinter onsdag i sidste uge, hvor varevognen blev stjålet fra stationen i byen Lørenskog.
Politiet kan ikke udelukke, at stoffet er blevet smidt væk og beder folk om at være opmærksomme på mistænkelige genstande og melde det til politiet, hvis de mener at have fundet beholderen.
Beholderen er en lille og brun med en hvid etiket, der fylder det meste af den.
Den lukkes med et rødt skruelåg.
Stoffet var blevet bestilt af kemisk institut ved Universitet i Olso, som burde have modtaget det torsdag eller fredag i sidste.
Politiet har stadig ikke nogen spor i sagen.
FacebookTwitterKopier linkEmner:Norge|Universitetet i Oslo|NRK|Politi|Videregående uddannelser




https://www.dr.dk/nyheder/politik/regeringen-vil-lette-muligheden-bortadoption-med-tvang

PolitikRegeringen vil lette muligheden for bortadoption med tvangBortadoption med tvang skal udvides til sager, hvor forældre ikke kan varetage rollen, mener regeringen.
Tirsdag behandler Folketinget et lovforslag, der kommer fra børne- og socialminister Mai Mercado (K).
25.
feb.
2019 kl.
22.
50Bemærk: artiklen er mere end 30 dage gammelLæs opDet er ganske få situationer, hvor det i dag bliver vurderet, at børn skal bortadopteres med tvang.
Men med et nyt lovforslag vil regeringen lette myndighedernes adgang til at gøre netop det.
Det skriver Berlingske.
Står det til regeringen skal brugen af bortadoptioner med tvang udvides i sager, hvor forældrene anses for at være ude af stand til at varetage forældrerollen.
Tirsdag behandler Folketinget et lovforslag, der kommer fra børne- og socialminister Mai Mercado (K).
Hun vil gøre det hurtigere og lettere for myndighederne at gennemføre bortadoption med tvang.
- Det hele sker med barnets tarv for øje, skriver ministeren til Berlingske.
Læs også:Kommuner tøver med at bortadoptere børn med tvangRegeringen lægger også op til at fjerne en del af processen for at gøre sagsbehandlingen hurtigere.
Det har tidligere både været statsforvaltningen og Ankestyrelsen, der skulle træffe afgørelser om tvangsadoption.
Fremover bør det kun være Ankestyrelsen, hvis det står til regeringen.
Derudover skal det også være muligt at springe et andet led over.
Ifølge ministeren bør det være muligt at placere barnet direkte hos den udpegede adoptionsfamilie.
Som reglerne er nu skal barnet opholde sig hos en plejefamilie, til sagen er afgjort.
/ritzau/FacebookTwitterKopier linkEmner:Det Konservative Folkeparti|Mai Mercado (politiker)|Ankestyrelsen|Adoption|Offentlig forvaltning




https://www.dr.dk/sporten/fodbold/superliga/fck-faar-kun-et-point-mod-vendsyssels-ti-mand

SuperligaFCK får kun et point mod Vendsyssels ti mandFCK spillede mere end en halvleg i overtal, men fik kun 1-1 mod Vendsyssel i Superligaen.
25.
feb.
2019 kl.
21.
12 | opdateret 25.
feb.
2019 kl.
21.
46Bemærk: artiklen er mere end 30 dage gammelLæs opFC København tabte mandag et stort skridt i mesterskabsduellen med FC Midtjylland, da holdet højst overraskende spillede 1-1 med oprykkerne fra Vendsyssel FF på hjemmebane trods mere end en halvleg i overtal.
Både før og efter at midtbanespilleren Francisco Júnior blev smidt ud for gæsterne efter 43 minutter, var hjemmeholdets spil både for langsomt og uskarpt, og så fejlede målmand Jesse Joronen stort ved Vendsyssels scoring.
FCK er efter dukkerten stadig nummer et i Superligaen, men forspringet til FC Midtjylland er nu skrumpet ind til et enkelt point.
Læs også:HØGHS HØJDEPUNKTER Drømmetæmning, dommerstyrt og masser af røde billetterVendsyssels flotte resultat blev grundlagt i første halvleg, hvor oprykkerholdet overlod initiativet til hjemmeholdet og samtidig satsede på kontraspillet.
Det gav pote to gange.
Efter et kvarter fremtvang kantspilleren Lucas Jensen således et straffespark, som forsvarsspilleren Sander Fischer dog tillod sig til at brænde, da han knaldede bolden på overliggeren.
Efter en halv time droppede FCK-keeper Jesse Joronen fælt efter et indlæg fra Lucas Jensen, og så kunne frontløberen Moses Opondo nemt bringe Vendsyssel foran og skabe chokstemning i Telia Parken.
Midtbanespilleren Francisco Júnior gjorde imidlertid udeholdets opgave betydelig sværere, da han fik sit andet gule kort og dermed marchordre efter 43 minutter.
Falk trylledeFCK-manager Ståle Solbakken skiftede to mand ud i pausen og spillede med tre deciderede angribere i en anden halvleg, hvor hjemmeholdet kun afbrudt af få pauser nærmest belejrede gæsternes felt.
Trods overtallet skabte FCK forholdsvis få åbne chancer, men efter en time af opgøret tryllede midtbanespilleren Rasmus Falk og lavede for anden uge i træk et drømmemål efter at have afdriblet tre-fire modstandere.
Læs også:SÅ' DER MÅL!
Se alle weekendens Superligamål på 99 sekunderFCK slog en mere end 13 år gammel klubrekord ved at score for 24.
superligakamp i træk, men den kan næppe bruges til alverden efter en meget skuffende mandag aften for førerholdet.
/ritzau/FacebookTwitterKopier linkEmner:FC København|Ståle Solbakken (fodboldtræner)|FC Midtjylland|Fodbold|Jylland




https://www.dr.dk/nyheder/udland/labour-stotter-folkeafstemning-om-brexit-aftale

UdlandLabour støtter folkeafstemning om brexit-aftaleFor at forhindre en "ødelæggende" konservativ plan er Labour klar til at støtte en folkeafstemning.
Labour-leder, Jeremy Corbyn, er nu klar med en brexit-plan for at forhindre, at Storbritannien skal træde ud af EU uden en aftale.
Af Louise Brodthagen Jensen25.
feb.
2019 kl.
20.
32Bemærk: artiklen er mere end 30 dage gammelLæs opStorbritanniens oppositionsparti, Labour, er klar til at støtte et forslag om folkeafstemning om brexit-aftalen.
Det vil partileder, Jeremy Corbyn, meddele sine partifæller på et møde mandag aften, oplyser Labour selv på partiets hjemmeside.
Støtten til et forslag om en folkeafstemning sker, hvis partiets egne brexitforslag bliver afvist i Underhuset, oplyser brexit-talsmand, Keir Starmer, på Twitter:- I denne uge fremlægger Labour partiets alternative plan til afstemning i Underhuset.
Hvis planen bliver afvist, vil Labour holde fast i sit løfte og støtte en folkeafstemning.
Af partiets hjemmeside fremgår det, at blandt Labours forslag til en brexit-plan er en permanent toldunion med EU og det, der betegnes som en "tæt tilknytning til det indre marked".
Flere forslag på bordet onsdagOnsdag skal medlemmerne i det britiske underhus debattere flere forslag til, hvordan processen med brexit skal skride frem.
Her vil et af forslagene blandt andet omhandle en udsættelse af udtrædelsesdatoen, hvis premierminister Theresa May ikke får flertal for sin brexit-aftale, samt at en brexit-aftale skal sendes til folkeafstemning.
- Vi er fast besluttede på også at fremlægge et forslag til fordel for en folkeafstemning, der skal forhindre, at et ødelæggende konservativt brexit påføres landet, vil Corbyn fortælle sine partifæller.
Men præcist hvad en folkeafstemning vil indebære, er stadig uklart, siger DR's korrespondent i London, Kim Bildsøe Lassen.
- Spørgsmålet om en folkeafstemning har været en stor diskussion, for det står ikke klart, hvad der skal stemmes om.
Er det en afstemning om Theresa Mays brexit-aftale, og skal der være en mulighed for at blive i EU?
Og hvad hvis det bliver et resultat med en endnu lavere valgdeltagelse end i 2016, siger han og tilføjer:- Det er også en af grundene til, at der i Labour har været en vis tilbageholdenhed i forhold til forslaget.
Det er ifølge Kim Bildsøe Lassen meget usikkert, om et forslag om en afstemning vil føre til noget.
- Jeg tvivler på, at der vil være et flertal i parlamentet for det.
Man skal selvfølgelig aldrig udelukke noget, men det ser vanskeligt ud, som det er nu, siger han.
May fortsætter ufortrødentStorbritannien skal efter planen forlade EU den 29.
marts, men indtil videre har Underhuset afvist den aftale, premierminister Theresa May, har indgået med EU om udtrædelsen.
Storbritanniens premierminister, Theresa May, vil fremlægge en revideret brexit-aftale senest 12.
marts.
Labour har tidligere meddelt, at det vil fremsætte eller støtte et forslag om en folkesafstemning om brexit-aftalen som sidste udvej, hvis ikke det lykkes at få Theresa May til at ændre sin aftale med EU.
Tidligere har Jeremy Corbyn dog været været påpasselig med at melde positivt ud omkring muligheden for en folkeafstemning, men udmeldingen kan ses som et svar på den seneste tids uro i Labour - senest med afgangen af flere partimedlemmer - og halvlunkne meningsmålinger blandt vælgerne.
Theresa May har netop udskudt en afgørende afstemning i Underhuset om brexit-aftalen til senest 12.
marts og forhandler fortsat med EU om ændringer.
Premierministeren har indtil videre overhørt flere opfordringer til at anmode om at få udsat brexit-datoen.
Så sent som i dag sagde Theresa May, at hun stadig arbejder for at få en aftale, som Underhuset vil stemme igennem.
FacebookTwitterKopier linkEmner:EU|Jeremy Corbyn (politiker)|Storbritannien|The Labour Party|EU-forhold




https://www.dr.dk/nyheder/udland/ny-forfatning-giver-forste-gang-cubanere-ret-til-privat-ejendom

UdlandNy forfatning giver for første gang cubanere ret til privat ejendomCubas nye forfatning fastholder, at Cubas Kommunistiske Parti har monopol.
Den tidligere præsident Raul Castro var en af de mange cubanere, der stemte ved gårsdagens folkeafstemning.
25.
feb.
2019 kl.
23.
32Bemærk: artiklen er mere end 30 dage gammelLæs opCubanerne har med et overvældende flertal godkendt en ny forfatning i landet.
Det oplyser landets valgkommission efter søndagens folkeafstemning.
Den nye forfatning giver fortsat Cubas Kommunistiske Parti monopol, ligesom den fastslår, at socialismen er landets fundament.
Omvendt anerkendes retten til privat ejendom for første gang.
Formanden for valgkommissionen, Alina Balseiro Gutierrez, siger på et pressemøde i hovedstaden Havana, at de foreløbige resultater viser, at 84,4 procent af de 8,7 millioner stemmeberettigede vælgere deltog i folkeafstemningen søndag.
Af disse stemte 86,9 procent ja til de nye ændringer i forfatningen, mens 9 procent stemte imod.
4,5 procent af stemmerne var blanke eller blev regnet som ugyldige.
Den cubanske regering, som kontrollerer landets medier, har ført en massiv kampagne, for at folk skal stemme ja til den nye forfatning.
I 1976 blev Cubas nuværende forfatning stemt igennem med 97,7 procent af stemmerne.
/ritzau/ReutersFacebookTwitterKopier linkEmner:Cuba|Valg og folkeafstemninger|Havana




https://www.dr.dk/nyheder/politik/thyra-frank-efter-kritisk-rapport-ingen-aeldre-skal-betale-noedvendig-hjemmehjaelp

PolitikThyra Frank efter kritisk rapport: Ingen ældre skal betale for nødvendig hjemmehjælpÆldreministeren åbner op for lovændringer, hvis ældre ikke får hjælp nok til deres behov.
Ældreminister Thyra Frank reagerer nu på en rapport, hvis konklusion er, at en del ældre ikke modtager den hjemmehjælp, de føler, de har behov for.
Af Nicolas S.
Nielsen25.
feb.
2019 kl.
20.
00Bemærk: artiklen er mere end 30 dage gammelLæs opKommunerne skal efterleve serviceloven og tilbyde den hjælp, som de ældre reelt har behov for.
Sådan lyder det fra ældreminister Thyra Frank (LA), der efter et døgns selvvalgt tavshed om sagen nu tager bladet for munden og lover handling, hvis konklusionerne i en rapport fra Det Nationale Forsknings- og Analysecenter for Velfærd (VIVE), holder vand.
Blandt rapportens konklusioner er, at antallet af svage ældre, der modtager hjemmehjælp til praktiske opgaver, er faldet fra 42,82 procent i 2007 til 24,62 procent i 2017.
Et fald på 42,5 procent og dermed næsten en halvering.
Samtidig konkluderes det, at hver 10.
svage ældre får hjælp, som de selv betaler for, fordi de ikke mener, at de får tilstrækkelig med hjælp andensteds fra.
Det er ikke sådan, at de skal betale for en hjælp, som de reelt har brug for.
Det synes jeg bestemt ikke om, og sådan bør det ikke være.
Thyra Frank, ældreminister, Liberal AllianceDet er problematisk, erkender ældreministeren.
- Det er sådan ifølge serviceloven, at de ældre skal have den hjælp, de har behov for.
Hvis det viser sig, at der er mange ældre, som reelt ikke får den hjælp, som de har behov for, så bliver vi nødt til at få ankestyrelsen ind over – præcis som vi gjorde i sidste uge, siger Thyra Frank.
Læs også:Færre svage ældre får hjemmehjælp til praktiske opgaverTruer kommuner med AnkestyrelsenDet er op til den enkelte kommune at foretage en individuel bedømmelse af den enkelte ældres behov.
Men det står den enkelte ældre frit for at købe sig til yderligere hjemmehjælp, siger Thyra Frank.
- Hvad de bruger og køber til ved siden af, det er op til den enkelte ældre.
Men det er ikke sådan, at de skal betale for en hjælp, som de reelt har brug for.
Det synes jeg bestemt ikke om, og sådan bør det ikke være.
Thyra Frank opfordrede så sent som i sidste uge Ankestyrelsen, der er et uafhængigt statsligt organ, til at se på, om det er lovligt, når den fynske kommune Assens kun vil gøre rent hos en ældre borger hver femte uge.
Hvad er en svag ældre?
Svage ældre er i VIVE's rapport defineret som en hjemmeboende ældre i alderen 67-87 år, der ikke er i stand til at udføre én eller flere af følgende hverdagsopgaver uden hjælp:At gå på trapperAt gå udendørsAt gå omkring i hjemmetAt vaske sig/gå i badAt tage tøj eller sko af og påAt købe ind/bære varer hjemAt klippe tånegleKilde: VIVE - Det Nationale Forsknings- og Analysecenter for VelfærdÆldreministeren er heller ikke bleg for at sende samme opfordring til Ankestyrelsen igen, hvis det viser sig, at kommunerne ikke leverer den hjemmehjælp, som der er behov for.
Blåstempler Ankestyrelsen i sidste ende den kommunale praksis, vil Thyra Frank og regeringen skride til handling, bedyrer hun.
- Vi har jo valgt et system, som gør, at vi har kommunalt selvstyre herhjemme.
Det har jeg stor respekt for.
Men det er klart, at jeg som ældreminister bliver nødt til sige, at hvis det er sådan, det viser sig, at der er så mange ældre, der ikke får den hjælp, de har behov for, så bliver vi nødt til at se på reglerne.
Kommunerne: Send flere pengeÆldreministeren mener med andre ord, at hovedansvaret for, at de ældre får den hjælp, de har behov for, ligger i kommunerne.
Men kommunernes interesseorganisation, Kommunernes Landsforening, mener modsat, at de får alt for få penge til at hjælpe de ældre, siger formand og Aarhus-borgmester Jacob Bundsgaard (S).
- Den lidt hårde og ubarmhjertige virkelighed ude i kommunerne er, at der bliver foretaget nogle ret skarpe prioriteringer af, hvad man kan og ikke kan, fordi pengene ikke er til det hele.
Han håber derfor, at den kommende folketingsvalgkamp også kommer til at handle om, hvordan kommunerne kan sikre ordentlig velfærd til de ældre.
- Der synes jeg, vi har en diskussion til gode i den spirende folketingsvalgkamp, hvor man også må stille spørgsmålet, om det ikke er tid til at investere lidt mere i velfærd i kommunerne og den opgave, det er, når vi bliver mange flere ældre, siger han.
Hvorvidt det bliver et emne i valgkampen, kan kun tiden vise, men ældreminister Thyra Frank mener allerede, hun har leveret som ønsket.
- Det er min vigtigste opgave som ældreminister at skabe nogle rammer, som er i orden.
Der er jeg rigtig glad for, at den her regering har prioriteret ældreområdet.
Vi har med Finansloven for 2018 givet 2,7 milliarder kroner til ældreområdet.
Det var det velfærdsområde, som blev tilgodeset mest i økonomien.
FacebookTwitterKopier linkEmner:Jacob Bundsgaard (politiker)|Liberal Alliance|Socialdemokraterne|Ældrepolitik|Aarhus




https://www.dr.dk/nyheder/regionale/trekanten/flaaterne-er-vaagnet-tidligt-i-aar-vaer-opmaerksom-paa-skovturen

Trekantområdet Flåterne er vågnet tidligt i år: Vær opmærksom på skovturen I Givskud måtte en dyrlæge fjerne 20 flåter fra en kat.
Af Annette Jespersen og Rasmus Dyrberg Hansen25.
feb.
2019 kl.
20.
15Bemærk: artiklen er mere end 30 dage gammelLæs opDet milde februarvejr har ganske givet lokket mange ud på en skovtur, men det har også lokket nogle blodsugende væsener frem i skovbunden.
Flåter og igler har nemlig startet sæsonen tidligt og er allerede at finde i skovbundene – og måske på kroppen af dig selv eller dine kæledyr.
Den bedste måde at beskytte sig på er at trække strømperne uden på buksebenet.
Jørgen Chemnitz, naturvejleder- Flåterne er tidligt på den, så allerede nu kan man se flåter dels på husdyr, men faktisk også i skovbunden og dermed også potentielt på mennesker, der går i skoven, siger naturvejleder Jørgen Chemnitz fra Kolding Naturskole.
Heldigvis er der måder at beskytte sig på.
- Den bedste måde at beskytte sig på er at trække strømperne uden på buksebenet.
De (flåterne, red.
) sidder jo nede i græsset og finder typisk vej op under buksebenet.
Så sandaler og shorts i skoven er en rigtig dårlig cocktail, siger Jørgen Chemnitz.
En hunflåt kan bære tusindvis af æg, men det er kun en meget lille del, der bliver til nye, levende flåter.
20 flåter på en katI Givskud har dyrlæge Morten Nissen allerede ved selvsyn konstateret, at flåterne er kommet frem i skovbunden.
Det er typisk her lige inden, at ejerne skal til at behandle, at vi får nogle dyr ind med virkelig mange flåter.
Morten Nissen, dyrlægeFor nylig behandlede han en norsk skovkat, som han fjernede 20 flåter fra.
Nogle af dem ganske fuldfede, som det kan ses i videoen øverst i artiklen.
- De to store og tykke er to hunner, der har taget deres sidste måltid, og hvis nu de var faldet af katten igen, havde de ligget i skovbunden og lagt en masse æg, siger Morten Nissen.
- Det er tidligt her i januar og februar måned, men det er simpelthen på grund af den milde vinter, at de er aktive allerede nu, siger han.
Dyrlægen fra Givskud mener nu ellers, at dyreejerne er gode til at beskytte deres dyr mod flåter og igler, men her i begyndelsen af sæsonen kan det godt knibe.
- Det er typisk her lige inden, at ejerne skal til at behandle, at vi får nogle dyr ind med virkelig mange flåter, men kattens tilfælde her er exceptionelt, siger Morten Nissen.
Læs også:Sådan undgår du flåter på skovturenFacebookTwitterKopier linkEmner:Jørgen Chemnitz (organisationsleder)|Insekter|Grindsted|Kæledyr|Kolding




https://www.dr.dk/nyheder/regionale/fyn/amatoerarkaeologer-samler-mere-skrot-end-guld-og-det-er-godt-naturen

FynAmatørarkæologer samler mere skrot end guld - og det er godt for naturenEt stigende antal amatørarkæologer samler skrot ind, når de leder efter guld.
Af Jonatan Grau Møller25.
feb.
2019 kl.
19.
55Bemærk: artiklen er mere end 30 dage gammelLæs opBip.
Biiip.
Bip.
Biiiiiiiiip.
Med armen svingende i harmoniske pendulbevægelser arbejder Mathias Holch Kaas sig systematisk igennem den grønne mark lige uden for Ullerslev på Fyn med sin metaldetektor i hånden.
Formålet er klart.
Han leder efter forhistoriske skatte såsom gamle mønter, bronzefigurer eller guldsmykker.
Det er bare langt fra altid, at det er det, der fanger hans interesse.
- Jeg fristes til at sige, at i 99 procent af alle de huller, jeg graver, der finder jeg skrot, forklarer den 18-årige amatørarkæolog.
På jagt med metaldetektorenI stedet for skatte er det altså meget tit øldåser, kapsler eller hagl, der får metaldetektoren til at reagere.
Men ifølge Mathias Holch Kaas er det ikke bare noget, man lader ligge.
- Hvis det ikke er noget danefæ eller andet, som museet gerne vil have, så ryger det ned i min 'skrotlomme'.
Så har jeg en tønde derhjemme, som jeg putter det i.
Når den er fuld, har jeg tænkt mig at køre det på genbrugspladsen, siger han.
Han har ikke vejet skrottet, men hans vurdering er, at det bliver til mange kilo skrot på et år.
Når Mathias Holch Kaas finder skrot som hagl, blik og bly på marken, samler han det op og putter det i 'skrotlommen'.
 Når lommen er fyldt med metalaffald, tømmer Mathias Holch Kaas den i tønden.
Senere vil han køre indholdet på genbrugspladsen.
1 / 2Når Mathias Holch Kaas finder skrot som hagl, blik og bly på marken, samler han det op og putter det i 'skrotlommen'.
1 / 2Når lommen er fyldt med metalaffald, tømmer Mathias Holch Kaas den i tønden.
Senere vil han køre indholdet på genbrugspladsen.
2 / 2Stigende tendensDet er dog ikke kun Mathias Holch Kaas, der benytter sin hobby til også at rydde lidt op i naturen.
Detektorførernes reglerGår du, eller har du lyst til at gå en tur med en metaldetektor, skal du følge disse skrevne og uskrevne regler.
Man graver kun i pløjelaget.
Man går ingen steder uden tilladelse, heller ikke på stranden.
Går der en anden på den mark, man har forhørt sig om tilladelse til at gå på, holder man sig væk fra pågældende mark.
Alternativt kontakter man personen, der kom først.
Man registrerer alle sine fund med en gps.
Det er der faktisk flere og flere, der gør, fortæller Jette Svane Hansen, der er formand for Sammenslutningen for Danske Amatørarkæologer.
- Jeg oplever, at det er en stigende tendens.
Hvis man er ansvarlig og fornuftig, så samler man det op og tager det med, siger hun.
Der findes ikke nogle konkrete tal på, hvor meget skrot, der bliver samlet ind.
Men ifølge Berit Hallam, der er funktionsleder i Miljøstyrelsen, drejer det sig årligt om mange hundrede kilo.
- I 2017 var der 29 detektorbrugere, der havde registreret, hvor meget, de havde fundet.
Og det drejer sig om mere end 2.
500 kilo på et år, forklarer hun.
Det er nemlig rigtig godt for natur og miljø, når store mængder af metalaffald bliver samlet sammen, mener Berit Hallam.
- Det kan jo genanvends og smeltes om, så der kan laves nye produkter af det.
Derfor er det rigtig fint at få samlet det ind, så det kan komme ind i kredsløbet igen.
18-årige Mathias Holch Kaas finder meget andet end forhistoriske skatte, når han er ude med metaldetektoren.
Men den skrot, han finder, tager han også med hjem.
Tilbage på marken i Ullerslev har metaldetektoren givet 10 udslag på omkring 20 minutter.
Alle sammen viste sig at være metalaffald.
For Mathias Holch Kaas er det et princip og en selvfølgelighed at samle det op og putte det i 'skrotlommen'.
- Hvis man finder skrot, så tager man det med hjem.
Både for naturen og for kommende generationer.
FacebookTwitterKopier linkEmner:Historie|Ullerslev|Miljøstyrelsen|Fyn




https://www.dr.dk/nyheder/kultur/diamanter-gratis-safari-og-peberspray-oscar-stjerner-svoemmer-i-frynsegoder

KulturDiamanter, gratis safari og peberspray: Oscar-stjerner svømmer i frynsegoderFirmaer betaler penge for at give gaver til Hollywood-eliten.
Den britiske skuespiller Helen Mirren var blandt kendisserne, der funklede i blitzlyset ved årets Oscar-uddeling.
Af Sean Coogan25.
feb.
2019 kl.
19.
45Bemærk: artiklen er mere end 30 dage gammelLæs opVed nattens Oscar-show lykkedes det Lady Gaga at gå derfra med en guldstatuette under armen.
Vores diamanter er velbeskyttet fra øjeblikket stylisterne besøger suiten, frem til at vi foretager leveringerne til kendissernes hjem eller hoteller med bevæbnede køretøjer og vagter - og forsikring naturligvis.
Kristen TrusteyMen siden er snakken gået mindst lige så meget på, hvad hun havde rundt om halsen.
Stjernen, der vandt en Oscar i kategorien 'bedste originale sang', havde nemlig en halskæde på for omkring 200 millioner kroner, mens den britiske skuespiller Helen Mirren havde pyntet sig med diamantsmykker, der til sammen talte i alt 235 karat.
Læs også:Lady Gagas kæmpediamant stjal rampelyset: Diamanthandlere har ikke set noget lignendeMen at en stjerne har milliondyre smykker på, er ikke ensbetydende med, at vedkommende har ruineret sig selv for at funkle på den røde løber.
Flere smykkefirmaer låner nemlig gerne deres smykker ud til kendisserne, mens firmaer betaler penge for at få lov til at give stjernerne gratis gaver.
Pynter sig i lånte fjerNyhedsbureauet AP beskrev i forbindelse med sidste års Oscar-uddelinger, hvordan smykkeproducenter låner stjerner pyntegenstande for millioner i håb om at få omtale.
En af dem er smykkedesigneren Martin Katz, som gennem de seneste tre årtier har sørget for ædelsten til flere hundrede stjerner.
Ifølge nyhedsbureauet sørger Hollywood-stjernernes styllister for mellem fire og seks udtryk til hver kjole, der er i spil til kendissen.
Det betyder, at der kan være indsamlet smykker for millioner af dollars.
Det gør sikkerhed til en vigtig del af processen, siger Kristen Trustey fra smykkefirmaet Forevermark til AP.
- Vores diamanter er velbeskyttet fra øjeblikket, stylisterne besøger suiten, frem til, at vi foretager leveringerne til kendissernes hjem eller hoteller med bevæbnede køretøjer og vagter - og forsikring naturligvis, lyder det fra Kristen Trustey, der ikke vil svare på, om firmaet betaler stjerner for at klæde sig i deres smykker.
I interviewet med AP fortæller Martin Katz, at de fleste store kendisser har smykker på for en til seks millioner kroner, når de optræder på den røde løber.
Særlige smykker kan dog overgå dette, påpeger designeren, som siger, at hans grænse går ved seks millioner kroner, når det kommer til udlån.
Helen Hunt er blandt de mange kendisser, der har båret Martin Katz' smykker på den røde løber.
Billedet er fra Oscar-showet i 2013, hvor hun var nomineret til prisen for bedste kvindelige birolle.
- Vi holder vejret, indtil alle vores babyer kommer hjem næste dag, siger smykkedesigneren, der fortæller, at han lånte smykker ud for første gang i 1991.
Dengang var det Sharon Stone, der ønskede at låne to smykker.
Det var Katz ikke interesseret i, men han skiftede mening, da skuespilleren lovede at omtale ham i pressen, sagde han sidste år i et interview med New York Times.
Firmaer betaler for at komme med i goodiebagMagasinet Forbes beskrev sidste år, hvordan marketingselskabet Distinctive Assets i dengang 16 år havde sørget for luksuriøse goodiebags til alle 25 nominerede i kategorierne for bedste skuespillere og instruktører.
Firmaet profilerer sig på product placement og brandingmuligheder i blandt andet underholdningsindustrien.
Ifølges Forbes sendes produkterne til de nominerede en uge før Oscar-festen, og firmaerne skal betale et gebyr på mindst 26.
000 kroner for at få deres produkter med.
Magasinet beskriver, at selskabet har skruet ned for ekstravagancen efter en retssag i 2016, men dengang havde hver goodiebag en værdi på 1,5 millioner kroner.
Sidste år ville selskabet kun oplyse, at værdien var over 650.
000 kroner.
Her kunne modtagerne blandt andet glæde sig over en gratis safaritur til Tanzania, en uges ferie på Hawaii såvel som en designer-peberspray.
Lady Gaga fik lov til at låne en diamanthalskæde, der menes at koste omkring 200 millioner kroner, ved gårsdagens Oscar-uddeling.
En Oscar for Tiffany'sMålt i mængden af omtale kan det se ud til, at det har været en succes for det eksklusive smykkehus Tiffany & Co.
at låne deres kæmpediamant til Lady Gaga.
- Det er en fantastisk markedsføring for dem, vurderer Katerina Pitzner, direktør for Copenhagen Diamond Exchange.
Læs også:Tiffany-diamant til 30 millioner dollars: Lady Gaga stjal Oscar-showetDet samme mener Sidsel Dalby Glerup, som er gemmolog og diamanthandler.
- Det er godt nok en Oscar til Lady Gaga, men det er det nærmest også for Tiffany's, fordi medier i hele verden har skrevet om deres diamant, lyder det fra diamanthandleren.
Udlånet af en diamant til et trecifret millionbeløb må forventes at være en bekostelig affære for Tiffany's, fordi det kræver et stort sikkerhedsopbud, siger Sidsel Dalby Glerup.
Men hun er ikke i tvivl om, at det bliver en god investering.
- Hvad det giver Tiffany's igen i form af reklame, er uvurderligt, siger hun.
FacebookTwitterKopier linkEmner:Helen Mirren (skuespiller)|Lady Gaga (musiker)|Mode- og designbranchen|New York Times|Hawaii




https://www.dr.dk/nyheder/viden/klima/palmer-i-arktis-vi-er-paa-vej-til-slaa-oldgammel-klimarekord

Klimatopmødet COP24Se temaKlimaPalmer i Arktis: Vi er på vej til at slå oldgammel klimarekordFor 56 millioner år siden var kloden syv grader varmere end nu.
Vi udleder nu ti gange så meget CO2, som naturlige omstændigheder gjorde dengang, siger forskere.
CO2 fra blandt andet kulkraftværker er med til at øge den globale gennemsnitstemperatur.
Her røg fra Belchatow-kraftværkets 300 meter høje skorstene.
Belchatow i Polen er Europas største kulkraftværk.
Af Søren Bjørn-Hansen25.
feb.
2019 kl.
20.
28Bemærk: artiklen er mere end 30 dage gammelLæs opPå trods af årtiers debat og advarsler fra forskere verden over stiger udledningen af CO2 til atmosfæren støt.
Nu foreslår forskere, at vi indenfor fire generationer kommer til at matche den seneste ekstreme varmebegivenhed på Jorden - for 56 millioner år siden.
I hvert fald hvis vi fortsætter med den nuværende udledning de næste knap 150 år.
Læs også:Forskere: Europæernes indtog udryddede så mange indianere, at det bidrog til en lille istidVi pumper nemlig CO2 ud i atmosfæren i en grad, som er ti gange højere end den mængde, der skabte det såkaldte Paleocene-Eocene Thermal Maximum (PETM).
Dengang voksede der palmer og levede krokodiller i Arktis, da store mængder drivhusgasser blev tilført atmosfæren - enten fra vulkaner eller fra en nedstyrtet meteor eller komet.
Men havene blev også voldsomt forsurede, og mange arter uddøde.
Metangas gjorde måske udslagetIfølge seniorforsker ved GEUS, Sofia Ribeiro var det sandsynligvis særligt metangas, der gjorde udslaget dengang.
Metan er en anden og endnu kraftigere drivhusgas, der nedbrydes til CO2 over tid.
Metan er en potent drivhusgasMetan er en 28 gange mere potent drivhusgas end CO2.
Gassen dannes naturligt af nedbrudt organisk materiale, men omkring 80 procent af den metangas, der findes i miljøet kommer fra menneskelige aktiviteter - særligt landbrug, herunder kvægproduktion.
Udledningen af metangas fra naturlige kilder er i dag lav, men forventes at komme til at bidrage betydeligt til udledning af drivhusgasser i fremtiden.
Metan nedbrydes i atmosfæren og ender som CO2.
Kilder: Københavns Universitet, Sebastian H.
Mernild- Flere studier viser, at en af drivkrafterne bag PETM ikke var CO2 alene, men massive mængder metan fra havene, siger hun.
Følger vi den nuværende udvikling for udledning af CO2, når vi at udlede lige så meget CO2 som ved PETM, allerede i 2159.
Under PETM toppede de globale temperaturer på syv grader celcius over det nuværende gennemsnit - et niveau vi hastigt er på vej imod.
Men måske er situationen endnu værre, forklarer Sofia Ribeiro:- Under PETM var Jorden stort set isfri.
I dag har vi enorme metanreserver gemt under isen i Arktis, som bliver udledt til atmosfæren - enten når permafrost tøer eller direkte ud i atmosfæren fra for eksempel indlandsisen.
Og den metan fra for eksempel indlandsisen tælles ikke med i de fleste klimamodeller, så opvarmningen sker sandsynligvis hurtigere, end vi forudser i øjeblikket.
Kun fire generationer vækEn af forskerne bag forskningen, som er publiceret i Paleoceanography and Paleoclimatology opfordrer også folk til at indse, at det faktisk ikke er så langt væk, det scenarium, som deres forskning foreslår.
- Du og jeg er her måske ikke i 2159, men det er kun fire generationer væk.
Når du tænker på dine børn, børnebørn og deres børn, er du ved at være der, siger han til Phys.
org.
Meget bekymrende for menneskerPETM er en begivenhed, som forskere ofte bruger som målestok, når de forsøger at vurdere klimaforandringer i fremtiden.
Men den nye forskning viser, at det scenarium rykker tættere og tættere på.
Fortiden var varm i 160.
000 årPerioden PETM for 56 millioner år siden varede omkring 160.
000 år.
Temperaturen steg globalt omkring seks grader.
Temperaturstigningen skyldtes formentligt øget indhold af drivhusgassen metan i atmosfæren, på grund af metangas-udslip fra lag i havbund.
Metan nedbrydes i atmosfæren efter kort tid til CO2.
Vi er på vej ud i ukendt territorium.
Og den udvikling bekymrer Sofia Ribeiro.
- Klimaforandringer er meget bekymrende fra et menneskeligt perspektiv.
For konsekvenserne af dem er ukendte og vil udfolde sig over mange generationer, siger hun.
- Klimaet har ændret sig hurtigt i fortiden, det kan ikke diskuteres.
Men stort set alle aprupte klimaforandringer i fortiden har resulteret i masseuddøen, hvor livet på Jorden blev alvorligt forstyrret.
Vi ændrer aktivt vores klimaIfølge hende har vores civilisation udviklet sig i en meget lille og klimamæssigt stabil periode i Jordens historie.
Men fordi vi nu er næsten otte milliarder mennesker, som kræver enorme mængder af ressourcer, har vi en stor effekt på klodens klima.
- Vi har sluppet det naturlige og omskiftelige klima og påvirker nu vores klima aktivt.
Vi ændrer betingelserne på vores planet på en måde, som menneskeheden ikke har oplevet tidligere, siger hun.
- Derfor er det klogeste, efter min mening, helt klart at forsøge at forhindre det her i at ske, så hurtigt som muligt.
Den 16-årige svensker Greta Thunberg har skabt bølger i EU.
Blandt andet får hun en del af æren for, at EU nu vil øremærke store milliardbeløb til at bekæmpe klimaforandringer.
Bør handle meget hurtigtI sidste uge kom det frem, at EU vil øremærke hundredevis af milliarder euro til klimaforandringer i det kommende årti.
Et løfte foranlediget af den svenske klimaaktivist og skoleelev Greta Thunberg.
Læs også:16-årige Greta kæmper for klimaet i sort og hvidt: Der findes ingen gråzoner, når det kommer til overlevelseSpørgsmålet er så, hvor mange penge det i realiteten drejer sig om.
Handler vi ikke hurtigt, kan vi risikere en fremtid, som er endnu varmere end den, der herskede på Jorden for 56 millioner år siden.
Det kan blive endnu værreEt andet nyt forskningsresultat, som blev offentliggjort for få timer siden, er endnu mere alarmerende.
I en artikel i Nature fortæller forskere fra California Instutite of Technology, at fremtidige mængder af CO2 i atmosfæren, kan nedbryde højtliggende skyer.
Og det kan betyde endnu voldsommere opvarmning - op til otte grader celcius oveni den opvarmning, CO2'en allerede bidrager med.
Det vil dog kræve, at mængden af CO2 i atmosfæren bliver tre gange så høj som i dag.
Men vi er på vej i den retning.
Mængden er i dag 50 procent højere end for 150 år siden.
FacebookTwitterKopier linkEmner:Videnskab|Arktis|Klimaændringer|Grønland|GEUS




https://www.dr.dk/nyheder/viden/teknologi/nu-kan-smartphones-foldes-ekspert-tvivler-paa-opbakning-fra-kunderne

TeknologiNu kan smartphones foldes: Ekspert tvivler på opbakning fra kunderneDen seneste uge har både Samsung og Huawei præsenteret en foldbar smartphone.
Huaweis direktør Richard Yu præsenterede i går på et stort pressemøde i Barcelona deres bud på en foldbar smartphone.
Af Kevin Ahrens25.
feb.
2019 kl.
21.
01Bemærk: artiklen er mere end 30 dage gammelLæs opKan du huske klaptelefonerne, som mange af os gik rundt med i lommen i 00'erne?
Nu kan det være, at vi snart kommer til at gå rundt med noget lignende.
Techgiganterne Samsung og Huawei har nemlig den seneste uge begge præsenteret smartphones, der kan foldes:Samsung Galaxy Fold og Huawei Mate X.
Det er dog langt fra en ny idé, at mobiltelefoner skal kunne foldes, fortæller John G.
Pedersen, chefredaktør og indehaver af meremobil.
dk, der har fulgt udviklingen de seneste 20 år.
- Drømmen har været at folde en lille skærm til en meget stor skærm.
Nu er vi nået til, at skærmen kan foldes én gang.
Men som med så meget andet teknologi gør man det, fordi man kan, og ikke fordi der er en dybere holistisk mening.
Læs også:Din næste telefon kan foldes på midtenMeget mere skærmHvor de gamle klaptelefoner havde en lille skærm og tastatur, har de foldbare smartphones en del mere skærm at byde på.
Til venstre ses Huaweis Mate X og til højre Samsungs Galaxy Fold.
(© Scanpix)Koreanske Samsung har valgt en løsning med to skærme - en lille på 4,6 tommer skærm og større på 7,3 tommer indeni.
Kinesiske Huawei har valgt at folde den anden vej så at sige.
Det betyder, at der er skærm på begge sider som giver 6,6 tommer, som kan foldes ud til otte tommer.
- Samsungs bud virker til at være den sikre løsning, mens Huaweis er den dristige, vurderer John G.
Pedersen.
Alle producenter vil være medSamsung lancerer sin Fold til foråret, mens Huaweis Mate X kan købes i midten af 2019.
De to producenter bliver dog langt fra de sidste til at komme med et bud på en foldbar smartphone, siger John G.
Pedersen.
- Inden længe har alle store producenter et bud på en foldeskærm.
Hvis man ikke har det i sin portefølje, uanset om det bliver solgt eller ej, så er man lidt en taberproducent, fordi man ikke er fulgt med udviklingen.
Det store spørgsmål er så, om forbrugernes synes om de foldbare smartphones, og om de har lyst til at smide 13.
000 kroner efter en Samsung Fold eller 17.
000 kroner for en Huawei Mate X.
Samsung præsenterede i sidste uge som de første en foldbar smartphone, der kan masseproduceres.
Tror ikke på kundeopbakningJohn G.
Pedersen tror ikke på, at vi kommer til at rende rundt med foldeskærme inden for de næste fem-ti år, og han anbefaler forbrugerne at være påpasselige med de nye foldeskærme.
- Det svarer til at købe en førstegenerationsbil.
Ingen ved, hvor godt de egentlig holder, selvom de siger, at de er testet 100.
000 gange.
Test i laboratium er bare ikke det samme som virkeligheden, siger han.
Hvis foldbare smartphones skal blive en succes, handler det især om at få udviklerne med, så der kommer apps, som understøtter den nye type skærm.
5G bliver den næste store teknologi, som DR.
dks brugere kommer til at få i telefoner, og den bliver meget vigtigere end foldbare skærme, som mest er en gimmick, som vi har, fordi vi kan.
John G.
Pedersen, mobilekspertDet skal nemlig både kunne ses og føles anderledes, når man bruger de nye smartphones, så apps ikke bare "bliver strukket ud til at passe til skærmen", siger John G.
Pedersen.
5G bliver vigtigereMens de foldbare smartphones lige nu er det helt store buzzword i tech-industrien, så bliver det en anden ny teknologi, som kommer til at påvirke vores hverdag de næste år - 5G.
Læs også:Hent film og serier på få minutter: Fem svar om fremtidens 5G-netværkIfølge John G.
Pedersen har vi brug for at udvide vores netværkskapacitet, fordi vores behov har ændret sig.
Vi bruger simpelthen vores smartphone til mere og til tungere ting.
- 5G bliver den næste store teknologi, som DR.
dks brugere kommer til at få i telefoner, og den bliver meget vigtigere end foldbare skærme, som mest er en gimmick, som vi har, fordi vi kan.
FacebookTwitterKopier linkEmner:Huawei|John G.
Pedersen (journalist)|Samsung|Forbrugerelektronik|Teknologi




https://www.dr.dk/mitliv/tvaers/stine-paa-25-led-af-kaerestesorg-i-naesten-aar-jeg-overvejede-selvmord-flere-gange

TværsStine på 25 led af kærestesorg i næsten to år: Jeg overvejede selvmord flere gangeStine bebrejdede sig selv i næsten to år, efter ekskæresten slog op.
© drFortalt til Silas Bay Nielsen og Martin Fält (foto)25.
feb.
2019 kl.
19.
00Læs opHan er uden tvivl det sjoveste menneske, jeg nogensinde har mødt.
Han er så sjov at være sammen med.
Det var de ting, han sagde, og så var han bare dødcharmerende.
Jeg husker en eftermiddag, hvor han skulle stryge sin skjorte.
Han vidste ikke, hvordan man gjorde det.
Det var så vildt charmerende, da han stillede sig i bar overkrop i stuen med strygejernet i den ene hånd og mobilen med en Youtube-video i den anden.
Så stod han der - skridt for skridt - og lærte at stryge.
Det synes jeg bare var vildt cute.
Vores forhold var kaotisk.
Det så jeg ikke før, men det ved jeg nu.
Indtil for nylig huskede jeg tilbage på vores forhold som noget helt fantastisk, men det var også rigtig presset meget af tiden.
Han var mit livs store kærlighed, og når der var problemer, så var det 100 procent min skyld – sådan følte jeg i hvert fald dengang.
Jeg følte, han ikke havde lyst til at være fysisk med mig til sidst, og det tog jeg på ingen måde pænt.
Første gang vi mødtes var på efterskolen tilbage i 2008.
Dengang var vi venner, men flirtede aldrig.
Mange år senere begyndte vi at skrive sammen på Facebook.
Vi var begge vilde med computerspillet League of Legends og begyndte at spille det sammen.
Han begyndte at charmere sig ind på mig, og lige før valentinsdag i 2015 blev vi kærester.
Jeg havde det bedre sammen med ham, end de andre jeg tidligere havde været sammen med.
Han var bare noget helt specielt.
Jeg havde følelsen af, at jeg var sammen med den helt forkerte, og at jeg hørte til hos min eks.
StineVi var meget on and off, og til sidst kolliderede det bare.
Jeg følte, han ikke havde lyst til at være fysisk med mig til sidst, og det tog jeg på ingen måde pænt.
Jeg var stadig forelsket i ham, da vi slog op i 2017.
Vi havde slået op 1.
000 gange før, men det endte altid med, at vi blev kærester igen.
Det gjorde vi ikke denne gang.
På baren, hvor han afviste, at vi nogensinde ville finde sammen igen, forsøgte jeg at overbevise ham om, at vi ikke var færdige.
Men han ville stoppe.
Siden har vi ikke set hinanden.
Jeg troede, det var fucking løgn.
Den første uge hadede jeg ham, men hurtigt efter tænkte jeg "fuck ham, jeg kommer videre".
Jeg troede, jeg var klar til at få en ny kæreste, men det var jeg ikke.
Jeg begyndte at date igen, og det gik godt.
Han forsvandt lige så langsomt fra mine tanker, indtil en ny fyr, jeg havde datet, en aften spurgte mig, om vi skulle være kærester.
Næste morgen, da jeg vågnede, kunne jeg ikke have været mere ligeglad med min nye kæreste.
Sorgen over tabet af min eks kom for fuld udblæsning: Jeg havde følelsen af, at jeg var sammen med den helt forkerte, og at jeg hørte til hos min eks.
Jeg troede, jeg var klar til at få en ny kæreste, men det var jeg ikke.
Så det gik ikke med den nye fyr.
Tværs I denne uge handler 'Tværs' om Stine, der savner sin ekskæreste så meget, at det gør ondt.
Tværs bliver sendt hver mandag aften på P3 og udgivet som podcast.
På DR3 kan du se Tværs-dokumentarerne, og her på dr.
dk kan du bl.
a.
læse artikler med de medvirkende.
Hvis du har en historie, du gerne vil fortælle, så kan du kontakte Tværs på Facebook.
Siden gik det bare nedad bakke.
Hver gang jeg har forsøgt at date, har jeg sammenlignet mine dates med min eks.
Jeg er altid endt med, at jeg igen sørger over mit og min eks’ forhold, og det har været umuligt for mig at forelske mig i en anden.
Kærestesorgen har været virkelig slem.
Der har været dage, hvor jeg har været fuld af adrenalin hele dagen.
Jeg har været så ked af det, at jeg flere gange har overvejet selvmord.
Jeg havde en så dyb følelse af, at jeg sad fast og aldrig ville komme videre.
At sorgen aldrig ville stoppe.
Jeg kunne græde, til at der ikke var mere væske i min krop.
Jeg har givet mig selv plads til at græde ud – og jeg har virkelig taget nogle tudeture.
Min selvrespekt var så godt som ikke-eksisterende til sidst.
Jeg skrev sms’er til ham flere gange bare for at lette noget af trykket, jeg gik med.
Jeg vidste godt, at han ikke ville svare, jeg havde bare brug for at fortælle ham, at jeg savnede ham.
Jeg drømte om ham, lå vågen bagefter og var fuldstændig smadret om dagen.
I de seneste uger har jeg fået det meget bedre.
Jeg ser tingene mere klart nu, og jeg har fået et andet syn på, hvad der skete.
Jeg har fået talt ud om det i stedet for at gemme på det, og jeg har givet mig selv plads til at græde ud – og jeg har virkelig taget nogle tudeture.
Jeg har aldrig talt så meget om min kærestesorg, som jeg gjorde, mens Tværs-programmet blev optaget.
Det er det, der virkelig har hjulpet mig.
Jeg er klar til at komme i et nyt forhold igen, hvis jeg finder en, der er god imod mig.
Jeg har kun talt lidt med mine venner om min kærestesorg.
Jeg har ikke haft overskud til at tale for meget om det.
Måske har jeg forsøgt at holde fast i fantasien om, at alt var okay over for mine venner.
Og så ved jeg, at der ikke er noget mere kedeligt, end når man som ven skal sidde over for én, der tuder over, at ens eks er skredet.
Særligt, hvis det snart er to år siden.
Man er jo lidt en party pooper, hvis man sidder til en fest og tuder over sin eks.
Jeg har ignoreret, hvor skidt jeg egentlig havde det.
Men nu bærer jeg over med mig selv og siger: Okay, sådan kan det også gå, når man forelsker sig.
Jeg har lært, at man ikke altid skal følge råd fra andre, fordi de ikke selv kommer til at tage konsekvenserne af det råd, de kommer med.
StineJeg er ikke forelsket i min eks længere.
I stedet for at give mig selv skylden for bruddet, er jeg begyndt at indse, at det bare ikke gik mellem os.
Jeg er begyndt at give mig selv credit for, hvem jeg er, og hvad jeg har gjort godt.
Den følelse er mærkelig at have, efter jeg i så lang tid har bebrejdet mig selv.
Selvom det snart er to år siden, min eks og jeg gik fra hinanden, har jeg ikke fundet nogen ny.
Jeg tror, jeg er blevet mere kræsen med mit mandfolk.
Jeg ville være glad for at finde en ny.
Jeg tror i hvert fald, at jeg er klar til at komme i et nyt forhold igen, hvis jeg finder en, der er god imod mig.
Jeg har lært at holde op med at skyde skylden på mig selv.
Jeg har lært rigtig meget af årene med min eks og perioden efter bruddet.
Jeg har lært, at man ikke altid skal følge råd fra andre, fordi de ikke selv kommer til at tage konsekvenserne af det råd, de kommer med.
Jeg ved, at jeg skal give mig selv plads til at græde ud og snakke om det, og være okay med at gøre det.
Også selvom det som ven kan være irriterende at høre om.
Det følger altså med i pakken, hvis man er en god ven.
Jeg har lært at holde op med at skyde skylden på mig selv.
Når én person i et forhold ikke vil mere, så er det sådan, det er.
Og det er ikke nogens skyld.
Jeg ved, at hvis jeg skal være i et forhold, skal det være et, der giver mening for mig at være i.
FacebookTwitterKopier linkEmner:Parforhold|Facebook|Youtube|Computerspil




https://www.dr.dk/nyheder/regionale/fyn/venstre-der-boer-laves-flere-parkeringspladser-paa-de-mest-pressede

FynVenstre: Der bør laves flere parkeringspladser på de mest pressede rastepladserMange lastbilchauffører parkerer ulovligt, når de skal holde deres lovpligtige pauser.
På en tilfældig aften i februar var alle parkeringspladser til lasbiler fyldte på rastepladsen Hylkedal Øst.
Af William Sonne Kaalø og Anna Elisabeth Østergaard Hjortdal25.
feb.
2019 kl.
18.
57Bemærk: artiklen er mere end 30 dage gammelLæs opDer er så meget trængsel på rastepladserne, at mange lastbilchauffører parkerer ulovligt, når de skal holde deres lovpligtige pauser.
Nu erkender en række transportordførere, at det kan være nødvendigt at skaffe mere plads til lastbilerne på rastepladserne langs motorvejene.
Da Public Service på P1 i sidste uge spurgte transportminister Ole Birk Olesen (LA), om han ville sætte penge af til flere statslige parkeringspladser, svarede han ellers, at han ikke mener, at det er statens opgave at stille gratis parkeringsfaciliteter til rådighed for lastbilers langtidsparkering.
Læs også:Bøderegn over lastbilchauffører på rastepladser: 'Det er stressende'- Vi har fået meget mere trafik på vejnettet.
Specielt på motorvejene vokser trafikken kraftigt.
Vi må erkende, at kapaciteten på en række motorvejspladser er sluppet op, siger Venstres transportordfører, Kristian Pihl Lorentzen.
Trafikken er steget med 11 procent siden 2010, men der er kun blevet lavet nye parkeringspladser til lastbiler i forbindelse med anlæggelsen af to nye rastepladser på Silkeborgmotorvejen.
Den seneste kapacitetsmåling viste, at der på hverdage var flere lastbiler parkeret, end der var lovligt plads til, på knap to ud af tre rastepladser langs motorvejene.
Derfor bør der laves flere parkeringspladser på de rastepladser, hvor skoen trykker mest.
Det siger Kristian Pihl Lorentzen.
- Det er vi simpelthen nødt til, for det handler også om, at lastbilerne har nogle køre-/hviletidsregler, som skal overholdes af hensyn til trafiksikkerheden, og så skal der selvfølgelig også være plads til, at man kan holde de hvil, der er lovfæstede, siger han.
Stigning i antallet af bøder til ulovligt parkerede lastbilerSiden Færdselsstyrelsen ved årsskiftet overtog opgaven med at udskrive bøder, er det regnet med bøder over lastbilchauffører, der parkerer ulovligt på rastepladser.
Fra den 1.
januar til 4.
februar er der blevet udstedt 1.
009 parkeringsbøder til ulovligt parkerede lastbiler.
I sidste halvår af 2018 blev der i gennemsnit uddelt 85 bøder om måneden.
Samtidig er bødetaksten firedoblet for lastbiler, så en parkeringsbøde nu koster 2.
040 kroner.
Dansk Folkepartis transportordfører, Kim Christiansen, anerkender, at der kan være pladsmangel på rastepladserne.
Partiet forhandler i øjeblikket med regeringen om en infrastrukturplan for de næste ti år, og her er et af elementerne flere penge til parkeringspladser på rastepladserne.
- Man kunne måske overveje, om ikke man skulle genere nogle af de her bødepenge over i at få udvidet kapaciteten på rastepladserne, siger han.
Branchen må spytte i kassenKonservative, Enhedslisten og Socialdemokratiet er enige i, at der bør kigges på, om der skal laves flere parkeringspladser, men mener, at branchen også bør spytte i kassen.
- Jeg ser ikke for mig, at vi uden videre kan tage en masse af samfundets penge og bruge på det, men jeg tænker, at vi kan lave et partnerskab med tankstationer og parkeringsselskaber og finde en løsning.
Jeg tror ærlig talt, at mange vognmænd hellere vil betale et mindre beløb for at parkere på ordentlige vilkår med høj service end at risikere en stor bøde for at holde ulovligt, siger Rasmus Prehn (S).
FacebookTwitterKopier linkEmner:Kristian Pihl Lorentzen (politiker)|Liberal Alliance|Ole Birk Olesen (politiker)|Socialdemokraterne|Parkering




https://www.dr.dk/sporten/haandbold/championsleague/verdens-bedste-danskere-smukke-maal-af-hansen-og-hansen

ChampionsleagueVERDENS BEDSTE DANSKERE Smukke mål af Hansen og HansenMikkel Hansen og Anne Mette Hansen stod begge for to af Champions League-rundens flotteste mål.
Af Johan Haarløv25.
feb.
2019 kl.
19.
31Bemærk: artiklen er mere end 30 dage gammelLæs opMed seks mål for sin tyske klub Rhein-Neckar Löwen var Mads Mensah Larsen klart den bedste dansker i Champions League i denne runde.
Mensah var med til at give den tyske klub og ikke mindst træner Nikolaj Jakobsen en tiltrængt sejr efter et par kedelige nederlag i træk.
For Paris Saint-Germain fik Mikkel Hansen kun begrænset spilletid, men han nåede alligevel at krølle et flot håndledsskud op i hjørnet.
Rasmus Lauge havde en af sine mere ineffektive kampe for danskerklubben Flensburg-Handewitt, som Anders Zachariassen med en sen scoring var med til at give en sejr over Zagreb.
Både Hansen og Lauge kan dog glæde sig over, at de i ugens løb blev nomineret til verdens bedste håndboldspiller.
Den danske venstre back Anne Mette Hansen leverede i kvindernes Champions League en god indsats, hvor hun markerede sig med to fænomenale mål.
Se kasserne fra Hansen, Mensah, Lauge og alle de andre i videoen over artiklen.
FacebookTwitterKopier linkEmner:Anders Zachariassen (håndboldspiller)|Håndbold|Mads Mensah (håndboldspiller)|Paris Saint-Germain|Zagreb




https://www.dr.dk/nyheder/indland/tidligere-dr-general-og-manden-bag-tv-avisen-er-doed

IndlandTidligere DR-general og manden bag TV Avisen er dødHans Jørgen Jensen blev 87 år.
Han var øverste chef for DR i ni år.
Hans Jørgen Jensen var chef for TV-Avisen, da den startede.
Han blev senere programdirektør og var DRs generaldirektør fra 1985 til 1994.
(Foto: Bjarne Bergius Hermansen.
© Type 1)Af Maja Lærke Maach25.
feb.
2019 kl.
18.
54Bemærk: artiklen er mere end 30 dage gammelLæs opSærligt de ældre seere og lyttere vil huske DR's tidligere generaldirektør Hans Jørgen Jensen, som stoppede som øverste chef i 1994.
Han døde i lørdags i sit hjem i Virum 87 år gammel.
Det skriver Politiken.
Hans Jørgen Jensens første møde med Danmarks Radio foregik i det daværende Statsradiofonien i 1956, da han blev ansat i fjernsynsafdelingen.
I 1964 blev han programchef for tv-aktualitetsafdelingen med den hovedopgave at lancere TV Avisen i en tid, hvor aviserne mente, at nyheder ikke egnede sig til tv-formatet.
- Det krævede en chef, der kunne stå fast i stormvejr, for ballade blev der, da konceptet med oplæste nyheder slap ud i offentligheden, skrev Berlingske i 2016 i et fødselsdagsportræt.
I 1976 blev han tv-direktør i DR.
Fra 1985 og indtil sin pension havde han det øverste ansvar for DR.
Det blev i en tid, hvor DR ikke længere havde monopol på tv, idet TV 2 gik i luften i 1988 og blev ny konkurrent.
Christian Nissen overtog jobbet som generaldirektør efter ham.
Berlingske skrev i 2016 om de mange årtier som DR-chef, at han var 'fræk som en slagterhund og alt andet end konfliktsky, men med en afvæbnende humor'.
Programchef Hans Jørgen Jensen ses her med journalist Alice Vestergaard og producer Hanne Hass.
'Plummers plidder-pludrende institution'Hans Jørgen Jensens interesse for DR stoppede ikke, selvom han gik på pension.
I 2010 skrev han i et debatindlæg i Politiken, at 'Danmarks Radios programudbud var blevet popularitetssøgende i en hæmningsløs jagt efter de højest mulige seertal'.
Han har også kaldt Aftenshowet på DR1 for let og useriøst med 'svuppe-svuppe-nyheder'.
Og så mente han, at DR's tidligere generaldirektør Kenneth Plummer havde forvandlet DR til en 'plidder-pludrende institution, hvor seerne aften efter aften kan nyde godt af yndige kvindelige TV Avis-studieværter, der med let sexet blink i øjet og den yndigste trutmund kryber ind i os og får selv en racismekonference til at være den fornøjeligste sag af verden',Han modtog i 1994 Modersmål-Selskabets pris.
Hans Jørgen Jensen efterlader sig en hustru, tre børn og flere børnebørn.
FacebookTwitterKopier linkEmner:DR1|Berlingske Media|Virum




https://www.dr.dk/nyheder/indland/udenlandske-laeger-har-svaert-ved-fagproeverne

IndlandUdenlandske læger har svært ved fagprøverneStørstedelen af de udenlandske læger dumper danske fagprøver.
Mange udenlandske læger dumper fagprøverne, når de vil arbejde i Danmark.
Der er ingen sammenhæng mellem de dumpede læger og lægerne på billedet.
Af Nikolaj Venge, Rikke Dyrberg  og Søren Slumstrup25.
feb.
2019 kl.
20.
27Bemærk: artiklen er mere end 30 dage gammelLæs opLæger, der er uddannet uden for EU, udviser betydelig faglig usikkerhed, når de bliver testet i de danske fagprøver, som lægerne skal bestå, før de kan få en prøveansættelse på et dansk sygehus.
Nye tal fra den seneste skriftlige fagprøve i september 2018 viser, at over halvdelen af ikke EU-lægerne dumper til fagprøven, og næsten halvdelen af dem, der består, får den lavest mulige karakter.
DR Dokumentar har i sin dokumentarserie ”De Udenlandske Læger” fortalt om, hvordan læger fra EU-lande får næsten automatisk autorisation i Danmark.
Læs også:Udenlandske læger nu i flertal på flere afdelinger på danske sygehuseAnderledes forholder det sig for ikke-EU læger, som først skal bestå en sprogprøve, så to fagprøver og dernæst en prøve i sundhedsjura, inden de kan blive prøveansat på et dansk sygehus.
Irakisk læge: Vi skal testesSarmad Amji er uddannet læge i Irak og har arbejdet på forskellige sygehuse i Irak i 10 år.
Sarmad forstår godt, at der stilles spørgsmålstegn ved hans og andre udenlandsk uddannede lægers faglige standard.
- Man skal teste folk for at teste, om de er gode nok til deres job, siger Sarmad, der selv bestod fagprøverne i foråret og er godt på vej til at få dansk autorisation.
- Hvis jeg rejser til andre lande, så er det det samme.
Man skal blive vurderet.
Der er forskellige sundhedssystemer og der er problemer i nogle lande med deres dokumentation, siger Sarmad Amji, der nu er ansat i en prøvestilling på Sygehus Lillebælt.
DR har søgt aktindsigt i den seneste skriftlige fagprøve for ikke EU-læger fra september 2018.
67 læger gik op til prøven - 37 dumpede med karaktererne minus 3 eller 00.
Af de 30, der bestod, fik 13 den lavest acceptable karakter 02, 11 fik 4, og 6 fik karakteren 7.
Ingen af lægerne fik karaktererne 10 og 12.
Finn Kallehave, der er uddannelsesansvarlig ved Aalborg Universitetshospital, er en af de overlæger, der har efterlyst flere test af udenlandske læger.
Han er bekymret over det lave karakterniveau blandt ikke EU-lægerne:- Man har jo valgt at kalde det en faglig prøve, og derfor skal den jo være et udtryk for lægernes faglighed.
Det er bekymrende, at det kan være så lavt.
Hvis man skal tage det for gode varer, så må der være en massiv faglig mangel, siger Finn Kallehave.
Få bliver sorteret fraDe læger, der består prøverne, bliver ansat på prøve på danske sygehuse som den sidste test, inden de kan få dansk autorisation.
I snit er ca.
50 læger om året ansat på prøve på danske sygehuse.
Under prøveansættelsen bliver lægerne typisk evalueret tre gange, inden Styrelsen for Patientsikkerhed på den baggrund beslutter, om de kan få autorisation.
Stort set alle prøveansættelser ender med, at lægerne får dansk autorisation – også selv om de får negative evalueringer.
Se 'De Udenlandske Læger'Du kan se sidste afsnit af dokumentarserien 'De Udenlandske Læger' i aften kl.
20.
45 på DR1.
Du kan også se alle tre afsnit online på DRTV lige her.
I en aktindsigt kan DR Dokumentar se, at der over to år fra 2016 til 2018 bliver givet 19 negative evalueringer til 17 læger, men de negative evalueringer forhindrer ikke, at langt hovedparten af lægerne får autorisation.
I snit får en læge om året nej til autorisation.
- Det er for lavt.
Vi har flere problemer, end det giver udtryk for, vurderer Finn Kallehave.
Udenlandske læger fylder på sygehuseneDe faglige problemer står slet ikke mål med, at kun en om året får nej til autorisation.
Han er kritisk over for evalueringerne og mener ikke, at systemet er effektivt nok:- Den danske tankegang siger, at alle kan lære det, bare vi tilrettelægger det godt nok.
Det strider dog imod, at der i nogle enkelttilfælde er fundamentale mangler, som vi ikke kan rette op på.
I forhold til de tilfælde, mangler vi en stopklods.
Vi giver autorisation til for mange.
Der arbejder nu omkring 900 læger med ikke EU-baggrund i Danmark.
De er kommet til landet, fordi sundhedsvæsenet i flere områder ikke kan fungere uden udenlandske læger.
På især de mindre sygehuse langt væk fra Universitetsbyerne oplever sygehusledelserne, at meget få dansk-uddannede læger søger de opslåede stillinger.
FacebookTwitterKopier linkEmner:EU|Læger|Hospitaler|Irak|Aalborg Universitetshospital




https://www.dr.dk/nyheder/udland/usa-efter-sammenstoed-ved-venezuelas-graenser-det-forstaerker-vores-stoette-til

UdlandUSA efter sammenstød ved Venezuelas grænser: Det forstærker vores støtte til selvudnævnt lederSamtidig øger USA presset mod præsident Maduro og indfører sanktioner mod fire af hans allierede.
USA's vicepræsident, Mike Pence, mødte i dag for første gang Venezuelas oppositionsleder, Juan Guaido, i Bogota.
Af Louise Brodthagen Jensen25.
feb.
2019 kl.
18.
49Bemærk: artiklen er mere end 30 dage gammelLæs opUSA står om muligt stærkere bag Venezuelas selvudnævnte leder, Juan Guaido, nu end tidligere.
De voldelige sammenstød under forsøget på at fragte fødevarer og medicin fra Colombia og ind i det kriseramte land i løbet af weekenden har nemlig kun styrket USA’s opbakning til oppositionsleder, Juan Guaido.
Sådan lyder det fra USA’s vicepræsident, Mike Pence, der i dag for første gang har mødt Juan Guaido i byen Bogota i Colombia.
- Vi står bag jer 100 procent.
Jeg forsikrer præsident Guaido, at det tragiske udfald i weekenden kun har forstærket USA's beslutning om at stå bag ham, lyder det fra Mike Pence, der tilføjer:- Vi vil blive her, indtil landets frihed er genoprettet.
Sanktioner mod Maduro-loyalisterSamtidig bekræftede det amerikanske finansministerium, at USA nu indfører sanktioner mod fire navngivne venezuelanere, der alle anses som allierede til præsident Nicolas Maduro.
Oppositionstilhængere demonstrerede i weekenden på grænsen mellem Colombia og Venezuela  Mindst 300 blev i weekenden såret ved de voldelige sammenstød mellem Venezuelas nationalgarde og demonstranter på grænsen til Colombia.
 Nicolas Maduro har beordret broer og veje ind i Venezuela blokeret for at forhindre fri passage af nødhjælpskonvojer.
1 / 3Oppositionstilhængere demonstrerede i weekenden på grænsen mellem Colombia og Venezuela 1 / 3Mindst 300 blev i weekenden såret ved de voldelige sammenstød mellem Venezuelas nationalgarde og demonstranter på grænsen til Colombia.
2 / 3Nicolas Maduro har beordret broer og veje ind i Venezuela blokeret for at forhindre fri passage af nødhjælpskonvojer.
3 / 3Det drejer sig blandt andet om Venezuelas tidligere vicepræsident, Ramón Carrizales, og den tidligere hærchef og forsvarsminister, Jorge García Carneiro, som får indefrosset deres aktiver i USA.
Den seneste runde sanktioner er endnu et forsøg på at presse Nicolas Maduro, hvis regering har blokeret veje og broer ved Venezuelas grænser for at forhindre karavaner af nødhjælp ind i landet.
Ved dagens møde med den såkaldte Lima-gruppe, som består af et dusin latinamerikanske lande, opfordrede Mike Pence de andre lande til at følge trop og blokere Venezuelas adgang til dets olie-aktiver i et forsøg på at skubbe præsident Maduro fra posten og få løst den voksende humanitære krise i Venezuela.
En krise, Maduro flere gange har afvist eksisterer.
Mindst fire personer dræbtMindst fire personer blev i weekenden dræbt og flere hundrede blev såret efter voldelige sammenstød mellem regeringsstyrker og demonstranter på grænsen mellem mellem Venezuela og Colombia.
Her har lastbiler med humanitær nødhjælp været blokeret fra at køre ind i landet.
Oppositionsleder og formand for landets Nationalforsamling, Juan Guaido, bliver af adskillige lande i den vestlige verden anerkendt som landets de facto-leder, mens landets præsident, Nicolas Maduro, der stadig støttes af militæret, nægter at træde tilbage og udskrive valg.
USA har allerede indført økonomiske sanktioner mod landets statslige olieselskab, Petroleos de Venezuela SA (PdVSA), og blokeret det fra at eksportere olie til USA i et forsøg på at presse Maduro.
FacebookTwitterKopier linkEmner:Mike Pence (politiker)|Nicolas Maduro (politiker)|USA|Venezuela|Valg og folkeafstemninger




https://www.dr.dk/nyheder/kultur/film/kontroversielt-raad-draeb-din-stress-med-tv-serier

SerieterapiSe temaFilm og serierKontroversielt råd: Dræb din stress med tv-serier Din stressede hjerne elsker at binge, mener dansk psykolog.
Men kan 'Game of Thrones' og 'X Files' være seriøs terapi?
Af Kasper Lundberg, Frederik Dirks Gottleb og Grafik: Pernille Bækholm Sloth25.
feb.
2019 kl.
18.
29Læs opFøler du dig stresset?
Så kan det godt være, at du skal… se en tv-serie.
Nej, det er ikke en joke.
Eller en bekvemmelig undskyldning for sofakartoflen.
Det er ren nødvendighed, hvis du spørger en dansk psykolog.
I Majken Matzaus praksis er tv-serier uundværlige i behandlingen af stress.
Den typiske klient i hendes praksis er blevet sygemeldt med stress efter at være blevet kørt ned af kravene fra job og familieliv.
- Mange af mine klienter får et chok over, at jeg rådgiver dem til at se serier, og at jeg vil høre dem i, hvad har de set til næste samtale, siger Majken Matzau, der fortæller, at mange danskere har en forfejlet opfattelse af, hvad der kan gøre dem raske.
- Du må se serier, til du bliver en zombie.
Du skal gerne nå helt derned, hvor du er så sløv, at du ikke kan rejse dig fra sofaen.
Folk er bange for at gå i stå, men det er det, der er kuren, når man har stress.
Du må se serier, til du bliver en zombie.
Du skal gerne nå helt derned, hvor du er så sløv, at du ikke kan rejse dig fra sofaen.
Majken Matzau, psykologMen hvorfor er den opskrift så effektiv?
Karaktererne er afgørende, fortæller Majken Matzau.
På trods af, at Walter White og Piper Chapman er fiktive karakterer, så bliver vi knyttet til dem.
Når ens virkelighed pludselig bliver 'Breaking Bad' eller 'Orange is the New Black', så får man parkeret stresstankerne for en stund, mener Majken Matzau.
Dine venner på skærmen kan gøre mere end bare at underholde, mener en dansk psykolog.
Her er det fra 'Orange is the New Black' (Netflix), 'Game of Thrones' (HBO) og 'Breaking Bad' (Sony Pictures Television).
Det samme gør cliffhangeren, peger Majken Matzau på.
Det udskældte greb er et af seriebagmændenes tricks til at holde os til skærmen.
Når din elskede Jaime Lannister fra 'Game of Thrones' pludselig falder i iskoldt vand iført fuld pladerustning i slutningen af det ene afsnit, bare for at hoppe hurtigt op igen i starten af det næste, kan man godt føle sig snydt.
Stress Ifølge Stressforeningen oplever mere end 430.
000 danskere daglige symptomer på stress.
Typiske symptomer på stress er f.
eks.
muskelspændinger og øget blodtryk.
I svære tilfælde kan stress lede til angst og depression.
Hvis du selv lider af stress, eller er i tvivl, så tag en snak med din læge.
Men her siger en stresset hjerne faktisk tak.
Ifølge Majken Matzau får serier vores hjerner til at slappe af i stedet for at tænke på problemerne, og derfor slapper nervesystemet af, når vi bliver suget ind i en series fortælling.
Fik tilværelsen kickstartet af 'X Files'For den amerikanske psykoterapeut Bronwyn Robertson begrænser tv-seriers potentiale sig ikke kun til stressbehandling.
Hun praktiserer cinematerapi, hvor hun med en kombination af serier, film og samtaleterapi behandler sine klienter for blandt andet sorg, vredeshåndtering og stofmisbrug.
En genganger i Bronwyn Robertsons værktøjskasse er et afsnit af 'X Files'.
Kort fortalt får den ene af hovedpersonerne, FBI-agenten Dana Scully, udfordret sin rationelle tankegang.
Hun begynder at se sit liv og karriere i et mere spirituelt lys.
Den amerikanske psykoterapeut inddrager både serier som 'X Files' og 'The Rain' og filmen 'Flight' i sin terapi.
Det afsnit har givet resultater hos klienterne, der identificerer sig med Dana Scully.
De får det sidste skub til at samle styrke, fortæller Bronwyn Robertson.
Hendes klienter har afsluttet 'giftige' forhold, skiftet job og kickstartet deres liv – efter at have set 'X Files'.
På samme måde har hun brugt den danske postapokalytiske serie 'The Rain' til børn, der har mistet deres forældre.
Eller filmen 'Flight', hvor Denzel Washington spiller en stof- og alkoholafhængig pilot, til at behandle folk med stofmisbrug.
Især hos misbrugere er erkendelsesprocessen vigtig, for der følger ofte en høj grad af benægtelse med i starten, fortæller Bronwyn Robertson.
Kan serier være terapi?
Vi allierer os med serieeksperterne Frederik Dirks Gottlieb og Kasper Lundberg for at undersøge, om det er for godt til at være sandt.
Den danske psykolog, der bruger serier til at bekæmpe stress.
5 danskere, der fik deres liv ændret af tv-serier.
Forskerne, der forklarer, hvorfor vi binger.
Frederik og Kasper om deres egne oplevelser med 'Sopranos' og 'Transparent'.
Få tips til at stress af med serier.
Guide til at tage styring på din egen streaming.
Tips til strækøvelser, når seriesøndagen slår ind.
- Det er et vildt overvældende øjeblik, når klienten genkender sig selv i personen på skærmen.
De smiler måske eller får en tåre i øjet, når det går op for dem, at de føler det samme som Denzel Washingtons figur i 'Flight', der skammer sig over sit misbrug – eller genkender sig i Rasmus (lillebroren i 'The Rain'), der har mistet sine forældre, fortæller hun.
Hjernen skelner ikke mellem fiktion og virkelighedBronwyn Robertson fortæller, at hun trækker på forskningsforsøg helt tilbage fra 80'erne, hvor man har dokumenteret den positive effekt ved film og tv-serier i terapi.
Terapiformen udnytter det faktum, at dele af vores hjerner ikke skelner mellem fiktion og virkelighed.
Eller mellem dine og andres oplevelser, fortæller Bronwyn Robertson.
- Hvis du for eksempel ser, at jeg skærer mig, så vil din krop trække sig sammen af ubehag.
Det er et eksempel på, at din hjerne og dit nervesystem kan reagere på min smerte.
Den spejling gælder for alle mulige følelser og vil typisk opleves stærkere jo dybere en relation, man har, også selvom det er en fiktiv person i en serie, vi taler om.
Bronwyn Robertson siger, at identifikationen er et universelt redskab til at skyde genvej til de svære følelser.
Skam, traumer og problemer, man ikke kan overskue at se i øjnene, eller ikke engang vidste, man havde.
Psykolog forholder sig kritiskDet er dog ikke alle psykologer, der ser det samme potentiale i at bruge serier til terapi.
Psykolog og forfatter til bogen 'Tilbage efter stress', Rasmus Lund-Nielsen, behandler også stressramte klienter, og han er ikke enig i glædekoret.
I hans optik kan serier faktisk være en sovepude, når man har stress.
Psykolog Rasmus Lund-Nielsen opfordrer til, at man lige mærker efter, inden man sætter serier på.
Ellers kan man hurtigt blive offer for streamingtjenesternes kneb til at få os til at blive hængende, fortæller han.
Her er det fra serien '24 timer'.
- Jeg har yngre mennesker i min praksis, der ser op til syv timers serier hver dag.
Problemet er, at de kommer til at sætte serier på, når de mærker stress i stedet for at ordne det, der giver dem stress, siger Rasmus Lund-Nielsen.
Han oplever, at især for løsarbejdere eller studerende resulterer serierne i, at folk udsætter eller har mindre tid til de vigtige opgaver, som studiet eller jobbet kræver.
Især fordi serierne og streamingtjenesterne bugner af tricks, der holder folk hængende længere, end de havde regnet med.
Han opfordrer derfor til, at man mærker godt efter, inden man tænder.
- Serier kan være fine i små doser, og når man har løst det, man skal.
Men når du mærker impulsen til at sætte en serie på, så mærk lige efter.
Hvis kroppen slapper af, er det sikkert fint.
Men hvis du mærker uro, kan det være et signal om, at du har brug for at løse noget, som serien næppe kan klare for dig, siger Rasmus Lund-Nielsen.
Jeg har yngre mennesker i min praksis, der ser op til syv timers serier hver dag.
Problemet er, at de kommer til at sætte serier på, når de mærker stress.
Rasmus Lund-Nielsen, psykolog- Her ville det være langt bedre at få løst det, der har skabt uroen.
Derudover er der måske andre aktiviteter, der kan være mere afstressende såsom samvær med venner eller kæreste.
Majken Matzau mener heller ikke, at serier er løsningen på vores stressproblemer, men at det er effektiv symptombehandling.
- For 15 år siden blev folk forargede over, at jeg anbefaler stressramte at ligge på sofaen og se serier.
Vi lever jo i et performancesamfund, hvor der skal performes hele tiden, fortæller hun og fortsætter:- Men det er netop det, vi bliver syge af.
I dag er det blevet accepteret af mange, og masser af mennesker kommer sig på en stresssygemelding, fordi de giver sig selv lov til at give slip på det hele.
Topbillede: Adult Swim, FOX Broadcasting Company, HBO, Netflix og Sony Pictures Television.
FacebookTwitterKopier linkEmner:Denzel Washington (skuespiller)|Sygdomme og lidelser|Sundhed og velvære|HBO|Netflix




https://www.dr.dk/nyheder/regionale/nordjylland/aarhus-og-aalborg-indgaar-kultursamarbejde-med-manchester-vigtigt

NordjyllandAarhus og Aalborg indgår kultursamarbejde med Manchester: Vigtigt at styrke bånd efter Brexit Byerne vil hjælpe hinanden med at udvikle kultur, kunst og musikliv på tværs af grænserne.
Det er første gang, at der bliver etableret et forpligtende samarbejde på kulturområdet mellem kommuner i Danmark og udlandet.
Her er det rådmand i Aalborg Kommune Mads Duedahl (V) (tv.
) med kulturdirektør i Manchester, Luthfur Ramen (th.
).
Af Klaus Videbæk25.
feb.
2019 kl.
18.
25Bemærk: artiklen er mere end 30 dage gammelLæs opI Manchester har de Oasis.
I Aalborg og Aarhus har de Niarn og TV-2.
Fremover vil de tre byer stå side om side og hjælpe hinanden med at udvikle kultur, kunst og musikliv på tværs af grænserne.
Sådan lyder visionen i et nyt samarbejde mellem byerne, som blev præsenteret i dag.
Det er første gang, at der bliver etableret et forpligtende samarbejde på kulturområdet mellem kommuner i Danmark og udlandet, og udover stolte musiktraditioner har Manchester også meget andet at tilbyde.
Det siger sundheds- og kulturrådmand i Aalborg Kommune, Mads Duedahl (V).
- Selvom Manchester i sagens natur er noget større end Aalborg, så er det to byer, der har været gennem den samme transformation.
To tidligere industribyer, der har fornyet sig selv, blandt andet gennem et universitet, viden og uddannelse, men selvfølgelig også kultur, og derfor har vi utrolig meget, vi kan lære af hinanden.
- I Manchester arbejder man rigtig meget med kultur og sundhed og ser på, hvordan det kan gavne borgerne, især i forhold til borgere med demens, og det er noget det, vi rigtig gerne vil lære noget af, fortsætter han.
Dansk kunst til et britisk publikumOgså fra britisk side mener man, at der er meget at lære ved at lave et formelt samarbejde.
- I Manchester lægger vi stor vægt på samarbejde og erfaringsudveksling med den betydning, som kultur har for mennesker i forhold til både sundhed, job og muligheder, siger kulturdirektør ved Manchester City Council, Luthfur Ramen.
Med samarbejdet vil man over de næste par år se en række forskellige events med britisk islæt i både Aalborg og Aarhus.
Jeg mødte faktisk den britiske kulturminister lige efter afstemningen (om Brexit, red.
), og hun var dybt ulykkelig.
Og som hun sagde, at når nu briterne vender ryggen til Europa politisk og økonomisk, så bliver vi nødt til at styrke det kulturelle samarbejde.
Det er der, man binder bånd mellem mennesker.
Mette Bock (LA), kulturministerDet kunne for eksempel være med besøg af britiske forfattere på Aalborgs litteraturfestival Ordkraft, ligesom danske kunstnere kan blive præsenteret for det britiske publikum, fortæller Mads Duedahl.
Samarbejde efter BrexitPå de lidt større linjer er der også begejstring over samarbejdet.
Selvom det er kommunerne, der skal svinge taktstokken, er både Udenrigsministeriet og Kulturministeriet også engageret i projektet, og kulturminister Mette Bock (LA) ser det som en god måde at knytte landene sammen, når Storbritannien inden længe forlader EU.
Ikke mindst på grund af Brexit, mener hun.
- Jeg mødte faktisk den britiske kulturminister lige efter afstemningen, og hun var dybt ulykkelig.
Og som hun sagde, at når nu briterne vender ryggen til Europa politisk og økonomisk, så bliver vi nødt til at styrke det kulturelle samarbejde.
Det er der, man binder bånd mellem mennesker, lyder det fra Mette Bock.
Samarbejdet er en del af en større dansk kultursatsning i Storbritannien, hvortil kulturministeriet har afsat 1,5 millioner kroner mellem 2018 og 2020.
Læs også:Theresa May udskyder afgørende brexit-afstemningFacebookTwitterKopier linkEmner:Mads Duedahl (politiker)|Mette Bock (politiker)|Storbritannien|Venstre|EU-forhold




https://www.dr.dk/nyheder/indland/letbane-i-odense-bliver-forsinket-i-op-til-otte-maneder

IndlandLetbane i Odense bliver forsinket i op til otte månederKombinationen af byggeri af både eventyrhus, parkeringskælder og letbane giver forsinkelser.
25.
feb.
2019 kl.
17.
04Bemærk: artiklen er mere end 30 dage gammelLæs opBorgere i Odense kommer til at vente i op til otte måneder ekstra på letbanen, da den alligevel ikke står klar i 2020, som det ellers var planlagt.
Det bekræfter stadsdirektør i Odense Kommune Stefan Birkebjerg Andersen.
- Byggepladsen i hjertet af Odense er formentlig Danmarks mest komplicerede byggeplads i øjeblikket, siger Stefan Birkebjerg Andersen.
Han henviser til, at der både bygges et såkaldt eventyrhus, en parkeringskælder og en letbane på samme tid.
Forsinkelsen skyldes derfor også sammenfaldet mellem byggerierne.
Særligt har forsinkelsen på tre måneder af byggeriet af parkeringskælderen på Thomas B.
Thriges Gade i Odense C påvirket letbanebyggeriet.
Letbaneprojektet har været afhængig af, at parkeringskælderen stod klar, før byggeriet af letbanen kunne begynde.
- Det er en utilfredsstillende situation, siger Stefan Birkebjerg Andersen.
Forventes til efteråret 2021Efter planen skulle letbanen have kørt på skinner ved udgangen af 2020.
Men indtil videre ser det ud til, at borgerne i Odense tidligst får glæde af letbanen i efteråret 2021.
- Det er væsentligt at pointere, at resten af letbanebyggeriet bliver færdig til tiden.
Det er kun en strækning på 200 meter inde i byen, der bliver forsinket, siger Stefan Birkebjerg Andersen.
Forsinkelsen kommer ifølge Stefan Birkebjerg Andersen ikke til at betyde, at budgettet skrider.
Letbanen har et samlet budget på cirka 3,4 milliarder kroner.
Heraf er 1,1 milliard kroner medfinansieret af staten.
/ritzau/FacebookTwitterKopier linkEmner:Odense|Togtrafik|Parkering|Odense Kommune|Jernbaneanlæg




https://www.dr.dk/nyheder/udland/fn-domstol-briterne-skal-afgive-ogruppe-i-indisk-ocean

UdlandFN-domstol: Briterne skal afgive øgruppe i Indisk OceanStorbritannien handlede ulovligt over for Mauritius ved at beholde Chagos-øerne og lod USA opføre vigtig base.
25.
feb.
2019 kl.
18.
07Bemærk: artiklen er mere end 30 dage gammelLæs opDen Internationale Domstol har mandag afgjort, at Storbritannien skal afstå kontrollen over Chagos-øerne i Det Indiske Ocean så hurtigt som muligt.
Bag ligger en flere årtier lang strid med Mauritius.
Chagosøerne er hjemsted for den strategisk vigtige amerikanske base Diego Garcia.
For lidt over 50 år siden begyndte briterne tvangsflytningen af øernes beboere for at gøre plads til USA's base.
Briterne handlede "ulovligt" i forhold til Mauritius, hedder det i den ikke-bindende afgørelse fra FN-domstolen.
For det splittede Mauritius.
Og briterne stoppede op midt i dets afkolonialisering.
Mauritius blev selvstændigt i 1968.
Lederen for de 14 dommere ved domstolen, Abdulqawi Yusuf, siger i afgørelsen, at den britiske regering "har pligt til at bringe sin administration af Chagosøerne til ophør".
Storbritannien mener, det var frivilligtUnder sagen ved Den Internationale Domstol oplyste Mauritius' regering, at den var blevet tvunget af briterne til at afstå den fjerne øgruppe for at sikre sig uafhængighed.
Storbritannien har under sagen hævdet, at det hele skete frivilligt.
Domstolen siger, at aftalen mellem Storbritannien og Mauritius ikke blev indgået under ligeværdige forhold.
Det var "ikke et oprigtigt udtryk for de berørte mennesker vilje".
Chagosøerne kaldes i dag British Indian Ocean Territory.
Sagen mod Storbritannien blev taget op af domstolen efter en henvendelse fra FN's Generalforsamling.
Det bliver også FN's Generalforsamling, der skal beslutte, hvordan "afkoloniseringen af Mauritisk sikres", hedder det.
Den britisk regering har foreløbig ikke reageret på den ikke-bindende afgørelse.
/ritzau/ReutersFacebookTwitterKopier link




https://www.dr.dk/nyheder/vejret/taage-kan-forlaenge-din-rejsetid-i-tirsdagens-morgentrafik

VejretTåge kan forlænge din rejsetid i tirsdagens morgentrafikHer er gode råd til, hvordan du som bilist forholder dig til tågen.
Dette arkivfoto viser tæt morgentåge nær Lejre ved Roskilde i oktober 2018.
Det er sandsynligt, at man på Sjælland kommer til at opleve en lignende tåge i nat og i de tidlige morgentimer tirsdag.
 Ritzau Scanpix)Af Christian Jon Cherry25.
feb.
2019 kl.
17.
49Bemærk: artiklen er mere end 30 dage gammelLæs opSkal du ud i trafikken tirsdag morgen, kan det være en god ide at komme ud af døren i god tid.
DMI har nemlig udsendt et såkaldt risikovarsel om tæt tåge for næsten hele landet.
Kun Bornholmerne ser ud til at være uden for risiko for tåge i morgen.
Risikovarslet gælder allerede fra klokken 22 i aften og frem til omkring middag i morgen.
Og der er tale om sigtbarhed ned til under 100 meter, som ifølge politiets anvisninger giver god grund til ekstra opmærksomhed i trafikken.
En af de vigtige forholdsregler er, at man skal være synlig.
Er du i tvivl om, hvornår du skal bruge tågelygterne, kan du blandt få gode råd på Rådet for Sikker Trafik`s hjemmeside.
Det såkaldte dugpunkt - der dannes skyer eller tåge, når det nåes - ligger omkring fem til syv grader, og temperaturen ser ud til falde til lige over frysepunktet.
Derfor vil der meget hurtigt blive dannet tåge, hvor der ikke er særligt skyet.
Vinden i nat og i morgen er svag til jævn.
De rolige vindforhold gør, at der ikke er nogen særlig omrøring.
Ifølge DMI er der risiko for tæt tåge i hele landet.
Dog ikke på Bornholm.
Tågen lettede sent på dagenHertil morgen var det tåget flere steder i landet.
I Østjylland var sigtbarheden så begrænset, at DMI havde et varsel om tåge.
Ifølge Johnny Krone fra DR's trafikcenter var der også en del kødannelse på de store indfaldsveje i Jylland.
Det var især på den jyske vestkyst og i store dele af Midt- og Vestjylland, at tågen var udbredt i morgentimerne, men i løbet af formiddagen var det mere sporadisk, hvor tågen blev hængende.
Omkring middag var tågen lettet de fleste steder i landet.
Men i dele af Midt- og Vestjylland og Sønderjylland fik man først sol ud på eftermiddagen.
Grunden til, at det især var i disse områder, at tågen blev hængende, var blandt andet de meget rolige vindforhold og de lave nattetemperaturer.
Tåge gav travlhedPå øerne slap tågen sit greb hurtigere end på fastlandet.
Men også her var der flere steder en del tåge i morgentimerne.
Især i den sydlige del af Sjælland og på Lolland og Falster.
I Odsherred skulle man faktisk godt ud på eftermiddagen, før tågen gav slip.
Det skyldes det relativt kølige havvand ved Kattegat.
Politiets råd til at køre i tåge:Når der er tåge, anbefaler politiet:Sænk fartenTænd tågelygterne, når sigtbarheden ligger på 150 meter eller derunderBrug kantpælene langs vejen til at bedømme afstanden (der er 100 meter mellem hver pæl)Følg vejrudsigten og kør hjemmefra i god tidKilde: Midt- og Vestjyllands Politi"Husk at tænde baglyset" lyder det ofte på P4 i morgentimerne, når der er udbredt tåge.
Tågen gjorde, at mange billister ringede ind til DR`s trafikcenter.
Oftest med råd om korrekt brug af tågelygterne.
Langt over halvtreds opkald handlede udelukkende om korrekt lygtebrug.
Hvilket ifølge Johnny Krone fra DR's trafikcenter er helt normalt på en dag med dårlig sigtigbarhed.
Det siger lovenIfølge færdelsloven § 33, stk.
5 må tågelygter kun anvendes i tåge og under kraftig nedbør.
De mange opkald, man normalt får på dage med ringe sigtbarhed, spænder vidt.
Nogle vil gerne have, at man opfordre billister til at tænde for tågelygterne, andre, at der bliver slukket for dem.
Er du i tvivl, så kan du bruge politiets råd omkring adfærd i trafikken i tåge.
FacebookTwitterKopier linkEmner:Vejret|Jylland|Danmarks Meteorologiske Institut|Trafik|Sjælland




https://www.dr.dk/sporten/fodbold/superliga/minut-minut-vendsyssels-ti-mand-holder-stand-mod-fck






https://www.dr.dk/nyheder/udland/imens-kim-jong-un-rejser-til-moede-med-trump-sulter-nordkoreanerne

Topmøde mellem Trump og KimSe temaUdlandImens Kim Jong-Un rejser til møde med Trump, sulter nordkoreanerneDen nordkoreanske leder skal mødes med den amerikanske præsident på onsdag.
Et banner i Vietnam viser Kim Jong-Un og Donald Trump, der mødes.
Af Josefine Hummelmose25.
feb.
2019 kl.
17.
53Bemærk: artiklen er mere end 30 dage gammelLæs opDen nordkoreanske leder Kim Jong-Un forventes at ankomme til Vietnam i dag, to dage før topmødet mellem ham og USA's præsident Donald Trump, som skal foregå i den vietnamesiske hovedstad Hanoi.
De to parter skal tale om afskaffelsen af Nordkoreas atomvåben til gengæld for ophævelse af sanktioner mod styret i Pyongyang.
Og det har landet desperat brug for sammen med mere akut bistand.
Topmødet kommer nemlig på et tidspunkt, hvor Nordkorea er på vej mod en alvorlig fødevarekrise.
Landet har ifølge FN bedt om akut fødevarehjælp.
Soldater patruljerer i Dong Dang-provinsen i Vietnam inden Kim Jong-Uns ankomst.
Nordkorea er på vej mod alvorlig fødevarekriseLandets høst i efteråret har slået fejl, og det begynder befolkningen for alvor at mærke nu.
De i forvejen beskårede rationer af mad er nu blevet yderligere beskåret.
Ifølge FN vil Nordkorea komme til at mangle 1,4 millioner ton mad i 2019.
Kim Hartzner, der er generalsekretær hos nødhjælporganisationen Mission Øst, besøgte sidst Nordkorea i august sidste år, hvor han så den fejlslagne høst.
- Jeg kunne med egne øjne se, at en tredjedel af majsmarkerne var fuldstændig ødelagte.
Det er også gået ud over risen og værst af alt sojabønnerne, som er deres hovedkilde til protein, fortæller han.
Det er ifølge Kim Hatzner den værste høst i syv år.
Og det i et land, hvor 40 procent af befolkningen ifølge FN skønnes at være underernæret.
Majshøsten i Nordkorea er slået fejl.
(Foto: Mission East © 2013 All Rights Reserved (www.
miseast.
org))- Jeg frygter, at folk dør af sult.
Man er inde i den magre periode nu indtil næste høst.
Vi har fire til fem måneder foran os endnu, hvor børn risikerer at dø af sult.
Ifølge Kim Hatzner er Nordkoreas største chance at appellere til det internationale samfund for at få hjælp.
Fødevarekrise kan hjælpe til at lette sanktionerOg det kan Kim Jong-Un muligvis have held med.
Trump-administrationen har tidligere afvist at lempe på sanktioner mod Nordkorea, før de tog reelle skridt mod atomnedrustning.
Men der kan være ændringer på vej, siger Camilla Nørup Sørensen, der forsker i østasiatisk sikkerhedspolitik ved Forsvarsakademiet.
- Trump-administrationen har de seneste måneder lagt op til en mere pragmatisk linje over for Nordkorea.
Læs også:DR i Nordkorea: Befolkningen har især ét håb for onsdagens topmødeSydkorea og Kina står klar til at lempe på deres sanktioner og støtte Nordkorea med humanitær bistand.
- Det kan skubbe på for en mere pragmatisk tilgang fra USA's side.
På den måde kan det være med til at være en løftestang, så Kim Jong-Un får det, han rigtig gerne vil have ud af topmødet - nemlig en lempelse af de hårde sanktioner, som Norkorea er under.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Forenede Nationer|Sydkorea




https://www.dr.dk/nyheder/indland/nye-tilfaelde-af-maeslinger-der-er-nu-udbrud-af-sygdommen-i-danmark

IndlandTo nye tilfælde af mæslinger: Der er nu udbrud af sygdommen i DanmarkDer ventes flere tilfælde af mæslinger i de kommende uger, lyder det fra Statens Serum Institut.
Mæslinger giver i første omgang høj feber, kraftig forkølelse, røde øjne og hoste, hvorefter der kan komme et karakteristisk rødt udslæt.
Af Anna Sol Jørgensen25.
feb.
2019 kl.
16.
55Bemærk: artiklen er mere end 30 dage gammelLæs opDer er tale om et egentlig udbrud af mæslinger i Danmark.
Det slår Statens Serum Institut (SSI) fast, efter at der er konstateret et fjerde og et femte tilfælde af mæslinger i Danmark.
- Det vurderes, at der nu cirkulerer mæslingevirus i Danmark, og vi kan forvente flere tilfælde i de kommende uger.
Derfor vil SSI ikke længere omtale enkelte nye tilfælde i dette udbrud, men henviser i stedet til opdatering af udbruddet på vores hjemmeside, siger afdelingslæge Peter Henrik Andersen fra SSI i en pressemeddelelse.
Denne gang er det to unge mænd fra henholdsvis Fyn og København, der er blevet ramt af sygdommen.
Manden fra Fyn har haft kontakt til et kendt tilfælde af mæslinger, mens manden fra København har ukendt smittekilde.
To af de andre tilfælde er blevet erhvervet på en rejse, ét tilfælde er smittet af en kendt kontakt, og de sidste to tilfælde er smittet i Danmark uden kendt smittekilde.
Røde øjne og hoste bliver til udslætPersoner, der ikke er immune overfor mæslinger, bør være opmærksomme på sygdommen i op til 18 dage, efter at de kan være blevet udsat for smitte.
De typiske symptomer er høj feber, kraftig forkølelse, røde øjne og hoste.
Efter nogle dage med bedring kan der på ny komme høj feber og et rødt prikket udslæt, som starter i ansigtet og breder sig ned over kroppen.
Mener man at kunne være blevet smittet, skal man ringe til egen læge eller vagtlæge, så de kan planlægge en undersøgelse, uden at andre personer bliver udsat for smittefare.
Statens Serum Insititut understreger, at man med mistanke om mæslinger ikke må møde uanmeldt op i et venteværelse, da sygdommen er yderst smitsom.
Det er særligt personer født mellem 1975 og 1986 samt uvaccinerede født efter 1986, der skal være særligt opmærksomme, da vaccinationsprogrammet mod mæslinger først blev indført i 1987, og i de første år var det ikke alle, der blev vaccineret.
FacebookTwitterKopier linkEmner:Sygdomme og lidelser|København|Børnesygdomme|Statens Serum Institut|Fyn




https://www.dr.dk/nyheder/udland/nordkorea-sender-leder-til-vietnam-med-optog-og-klapsalver

UdlandNordkorea sender leder til Vietnam med optog og klapsalverKim Jong-un skal mødes med Donald Trump onsdag eller torsdag i denne uge.
Af Oliver Fruergaard og (Video) Benjamin Schildknecht Kodboel25.
feb.
2019 kl.
16.
48Bemærk: artiklen er mere end 30 dage gammelLæs opBilleder af en vinkende Kim Jong-un er blevet offentliggjort af det nordkoreanske nyhedsbureau KCNA.
Lørdag eftermiddag i Nordkoreas hovedstad, Pyongyang, steg han nemlig ombord på sit specialbyggede tog, der har kurs mod Vietnam.
På billederne ses massevis af nordkoreanere, der klapper, mens toget triller ud af stationen.
Den nordkoreanske leder forventes at ankomme til Vietnams hovedstad, Hanoi, i dag.
Her skal han mødes med USA's præsident, Donald Trump.
Det sker den 27.
og 28.
februar.
Læs også:USA vil eliminere atomtruslen: Trump og Kim mødes i VietnamAtomnedrustningDe to ledere skal endnu engang tale om en afskaffelse af Nordkoreas atomvåben til gengæld for en ophævelse af amerikanske sanktioner mod styret.
Donald Trump og Kim Jong-un mødtes første gang i Singapore sidste år.
Dengang underskrev de begge et dokument, hvori de aftalte at arbejde mod en total atomafrustning af Den Nordkoreanske Halvø, mod at Trump gik med på at give sikkerhedsgarantier til Nordkorea.
Aftalen fik dog kritik for at være "løs i koderne".
- Der er ikke rigtig nogen, der forpligter sig til noget som helst i virkeligheden, lød det dengang fra Liselotte Odgaard, der er forsker ved Forsvarsakademiet.
Donald Trump skrev i et tweet i dag, at Nordkorea potentielt kan blive "et økonomisk kraftcenter", hvis halvøen atomnedruster.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Vietnam|Forsvarsakademiet




https://www.dr.dk/nyheder/indland/syrer-fik-besked-pa-huske-knive-til-blodigt-attentat-i-kobenhavn

IndlandSyrer fik besked på at huske knive til blodigt attentat i KøbenhavnEn vidneforklaring optaget i Tyskland belaster 32-årig flygtning i sag om planlagt terror i Danmark i 2016.
Det formodede terrorangreb skulle ske i København, hvor der skulle sprænges en eller flere bomber, mener anklagemyndigheden.
(Illustration)25.
feb.
2019 kl.
16.
07Bemærk: artiklen er mere end 30 dage gammelLæs opLige inden en ung syrer på en enkeltbillet rejste med toget fra Tyskland til Danmark, fik han en besked - han skulle huske knivene.
Opfordringen kom fra en landsmand med samme fornavn som den 32-årige mand, der i Københavns Byret er tiltalt for at planlægge et terrorangreb i København.
Forklaringen fra den unge blev oprindeligt givet til politiet og blev i sidste uge bekræftet under en afhøring i et retslokale i Tyskland.
Anklager, forsvarer og en tolk måtte i sidste uge tage mod syd, fordi han ikke havde lyst til at blive fulgt til København for at vidne.
En videooptagelse af spørgsmål og svar vises mandag i byretten.
Den belaster den 32-årige, der nægter sig skyldig.
I Tyskland er den unge dømt for at planlægge sprængning af bomber og brug af knive i København.
Hvorfor rejste han mod København i november 2016, ville specialanklager Sonja Hedegaard vide.
- Det var planlægning af en aktion, en bombeaktion.
Det var Islamisk Stat, der skulle påtage sig skylden.
Der kom en ordre fra Syrien fra en person, jeg havde lært at kende på Facebook, sagde han.
- Hvor?
- Midt i København, svarede han.
Læs også:Ville dræbe med knive og bomber: Terror-tiltalt opgiver løsladelse inden retssag17.
460 tændstikkerEn person med kaldenavnet Abu Maria stod angiveligt bag - og arrangerede også, at den radikaliserede unge kom i forbindelse med den nu tiltalte 32-årige.
Sidstnævnte var kommet til Sverige som flygtning og havde ifølge naboer en glødende interesse for Islamisk Stat.
- Om jeg ringede til ham, eller om det var ham, der ringede til mig, kan jeg ikke huske, forklarede den unge om kontakten mellem de to.
Den kom i stand 18.
november 2016, hvilket var dagen før den unges ankomst til Rødbyhavn.
Paskontrollen sendte ham dog retur til Tyskland.
I rygsækken var 17.
460 tændstikker, fyrværkeri, walkie-talkier og to lange knive.
- Det skulle alt sammen blandes sammen, har den unge sagt om den planlagte fremstilling af bomber.
Walkie-talkierne skulle fungere som detonatorer.
Meningen var, at de to skulle mødes på "togstationen" i København.
De skulle bruge kodeord.
Hvad skulle knivene bruges til?
- Det ved jeg ikke helt nøjagtigt.
Måske til knivstik, lød svaret fra den unge.
Den 32-årige var faktisk i København 19.
november, men det var en ren og skær fejltagelse, har han forklaret.
Sagen fortsætter på fredag.
/ritzau/FacebookTwitterKopier linkEmner:Islamisk Stat|København|Tyskland|Terrorisme|Anklagemyndigheden




https://www.dr.dk/nyheder/udland/kim-jong-un-imitator-smidt-ud-af-vietnam-inden-topmoede

Topmøde mellem Trump og KimSe temaUdlandKim Jong-un-imitator smidt ud af Vietnam inden topmødeDet vietnamesiske styre sætter ind mod komikerduo inden USA-Nordkorea-møde.
Kim Jong-un-imitatoren Howard X (tv.
) er blevet tvunget ud af Vietnam før topmødet mellem Donald Trump og den nordkoreanske leder.
Af Kasper Duncan Gram (Video)25.
feb.
2019 kl.
17.
00Bemærk: artiklen er mere end 30 dage gammelLæs opDer er ikke plads til provokatører, når USA's præsident, Donald Trump, på onsdag mødes med Nordkoreas leder, Kim Jong-un.
Mødet finder sted i Vietnams hovedstad, Hanoi, hvor det kommunistiske styre nu har smidt den ene halvdel af et kendt imitatorpar ud af landet.
- Jeg er en smule irriteret, men hvad kan man forvente af en et-partistat uden humoristisk sans, siger australsk-kinesiske Howard X, der arbejder som Kim Jong-un-imitator.
Han og Trump-imitatoren Russell White rejste til Hanoi i sidste uge, hvor de angiveligt blev truet med udvisning af politiet efter et interview til en lokal tv-station.
Læs også:DR i Nordkorea: Befolkningen har især ét håb for onsdagens topmødeTrump-imitator får lov at blive - indtil videreImitatorduoen vakte også opsigt, da de mødte op i Singapore under Donald Trump og Kim Jong-uns første topmøde i juni sidste år.
Selv om hans makker nu er blevet sat på et fly med kurs mod Singapore, har Russel White tænkt sig at blive i Hanoi:- Ja, så jeg bliver.
Måske vil jeg prøve at møde den anden Donald, fortæller han om sine planer.
Men skulle han være på udkig efter en afløser for Howard X, er der adskillige kandidater.
En lokal frisør har nemlig givet 400 gratis Trump- og Kim-frisurer som optakt til topmødet.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Singapore|USA




https://www.dr.dk/nyheder/regionale/trekanten/politiet-finkaemmede-togvogn-og-fandt-meny-roever-og-udbytte

TrekantområdetPolitiet finkæmmede togvogn og fandt Meny-røver og udbytteEt røveri og et flugtforsøg med toget endte galt for gerningsmanden.
Politiet måtte i aktion, da en røver tog turen fra Fredericia til Vejle med toget.
Arkivfoto.
Af Stine Lilliecrona og Rasmus Dyrberg Hansen25.
feb.
2019 kl.
15.
57Bemærk: artiklen er mere end 30 dage gammelLæs opEn røver bevæbnet med en softgun-pistol forsøgte i dag at flygte med toget, efter at han kort før klokken 13.
00 havde begået et røveri i Meny i Fredericia.
Røveren slap væk med et indtil videre ukendt beløb, men et årvågent vidne så ham stige på et tog i Fredericia med retning mod Vejle.
Det fik Sydøstjyllands Politi til at standse toget på Vejle Station, hvorefter politiet steg på og ledte efter manden blandt togets passagerer.
Gerningsmanden blev hurtigt fundet, og det viste sig, at han havde både den uægte pistol og udbyttet på sig endnu – men anholdelsen foregik uden dramatik.
- Vi får en anmeldelse klokken 12.
48 om et røveri i Meny i Fredericia.
Vi får beskrevet, at han er maskeret med elefanthue og bevæbnet med pistol.
Nogle kvikke vidner fortæller, at han er stået på toget mod Aarhus, siger Jørn Lindhardt, vagtchef ved Sydøstjyllands Politi.
Politiet har anholdt både gerningsmanden og en formodet medgerningsmand på henholdsvis 39 og 24 år.
- Der var ikke nogen dramatik, men det kan selvfølgelig godt se voldsomt ud, når politiet kommer løbende igennem en togvogn.
Men vi kunne hurtigt identificere gerningsmanden ud fra det gode signalement, vi har fået af et vidne, siger Jørn Lindhardt, der i det hele taget roser vidnernes ageren i sagen.
- Det er fantastisk, at de dels laver nogle gode observationer og derefter er hurtige til at ringe til os, siger vagtchefen.
Øjenvidne: Det gik stærktMette Knudsen var en af de passagerer, der var med toget.
- Politiet begyndte at løbe rundt og tjekke under sæderne, og når der kommer uniformerede betjente ind og gør det, så tænker man: ’Hvad fanden sker der her?
’, siger Mette Knudsen.
Hun vurderer, at der gik fem-seks minutter, før politiet forlod toget med den formodede gerningsmand, hvorefter de fortsatte med at tjekke under sæderne - formentlig efter udbyttet fra røveriet.
- Efter ti minutter fik vi at vide, at politiet var ved at ransage toget, og at de ikke kunne køre videre, før de var færdige.
Folk havde ret store øjne, vil jeg sige, siger Mette Knudsen.
Politiet forventer, at mændene bliver fremstillet i grundlovsforhør i morgen.
FacebookTwitterKopier linkEmner:Meny|Kriminalitet|Politi|Sydøstjyllands Politi|Fredericia




https://www.dr.dk/nyheder/udland/ekspert-fortsat-vaabenhvile-i-handelskrig-mellem-usa-og-kina-tyder-paa-fremskridt

UdlandEkspert: Fortsat våbenhvile i handelskrig mellem USA og Kina tyder på fremskridtDen amerikanske præsident udskød i nat en planlagt eskalation af toldkrigen.
Våbenhvilen i handelskrigen blev aftalt mellem USA's præsident Trump og Kinas præsident Xi i december.
Af Andreas Lindqvist25.
feb.
2019 kl.
16.
05Bemærk: artiklen er mere end 30 dage gammelLæs opNår den amerikanske præsident Donald Trump har valgt at udsætte det næste skridt i handelskrigen med Kina, som skulle have været sat i effekt på fredag, tyder det på fremskridt i forhandlingerne.
Læs også:Trump udsætter næste skridt i toldkrigen med Kina: Stigninger på Shanghai-børsenMen der er sluppet meget lidt ud om, hvad de fremskridt er, siger lektor på Institut for Statskundskab på Københavns Universitet, økonom Jens Ladefoged Mortensen.
- Våbenhvilen bliver forlænget, siger han med henvisning til, at USA og Kina i december besluttede sig til at hellige sig forhandlingsvejen i tre måneder, hvor parterne undgik optrapninger.
- Det er godt nyt i og med, at der synes at være et klart signal om, at en accellerering af konflikten er udskudt.
Det var jo lige op over, siger Jens Ladefoged Mortensen.
- Fra begges sider er der rapporteret om fremskridt i forhandlingerne, men det er meget sparsomt med detaljer.
Men vi kan fornemme, at det kan blive en overraskende bred aftale, siger han.
Vil have vestliggjort Kinas økonomiHan peger på, at Trumps overordnede konflikt med Kina handler om landets såkaldte statskapitalistiske model, hvor staten er inde over den frie handel i langt højere grad end i den vestlige verden.
De tre hovedproblematikker, som USA tilsyneladende forhandler med Kina om, er:•USA's handelsunderskud med Kina - Kina køber færre varer af USA end omvendt.
•Teknologityveri, hvor USA beskylder Kina for industrispionage og at tvinge udenlandske selskaber til at dele deres teknologi.
•Valutamanipulation, hvor Kina er blevet beskyldt for kunstigt at nedskrive sin valuta som en slags eksportfremmer.
- Nøgleordet ved meget af det her er gennemsigtighed.
Man kræver at Kina skal være mere gennemsigtig og troværdig i dets økonomiske politik, handelspolitik og eksportfremme, siger Jens Ladefoged Mortensen.
- Man kræver at de lever op til de krav, som vi styrer vores økonomier efter, siger han.
På tide at lukke en aftaleDet var Trump selv som sammen med den kinesiske præsident Xi aftalte pausen i toldkrigen, der ville være udløbet på fredag.
Og ligesom kineserne, som ifølge Jens Ladefoged Mortensen sandsynligvis er dem, der er blevet hårdest ramt af handelskrigen, har han nu stor interesse i at levere en aftale.
Ikke mindst fordi, at de amerikanske og globale aktiemarkeder har reageret negativt på konflikten med Kina.
Samtidig har dele af det amerikanske erhvervsliv klaget over, at det er blevet ramt på indtjeningen.
- Han skal have en aftale på plads, men han er også en "dealmaker".
Nu er det ved at være på tide, at han viser, at han kan lave en aftale og ikke bare true med handelskrig.
Han har enormt meget at vinde ved at få en aftale, siger Jens Ladefoged Mortensen.
- Omvendt har han nogle høge i baglandet, som mener, man skal gå endnu hårdere til Kina, siger han.
Aktiemarkederne tager godt imod nyhedAktiemarkederne i Asien reagerede positivt på meldingen om, at næste offensiv i toldkrigen er udsat, særligt i Shanghai i Kina, hvor aktierne steg 5,5 procent.
Også Europa ser ud til at tage godt imod meldingen.
- Nu venter vi på, hvad der sker, når Wall Street åbner i USA.
Om det her vender tendensen med et nervøst aktiemarked er svært at sige endnu.
Der er også andre ting som brexit og kinesiske væksttal, som bekymrer for tiden, siger lektoren.
Jens Ladefoged Mortensen understreger, at der stadig er usikkerhed om resultatet af forhandlingerne.
Trump har hverken aflyst ny told eller sat tilbagerulninger i udsigt.
- Der er ingen, som har interesse i en fuld handelskrig, og det slår igennem nu.
Begge parter har brug for at få situationen konsolideret nu og holde status quo her.
De har ingen interesse i at accellerere konflikten, for den kan komme ud af kontrol, siger Jens Ladefoged Mortensen.
FacebookTwitterKopier linkEmner:Donald Trump (politiker)|Kina|USA|Københavns Universitet|Økonomi




https://www.dr.dk/sporten/fodbold/bendtner-om-sin-afsonede-straf-jeg-har-taget-det-som-en-mand

FodboldBendtner om sin afsonede straf: 'Jeg har taget det som en mand'Nicklas Bendtner vil se fremad, efter at han har udstået sin straf for en voldsdom.
Bendtner trænede mandag med hos sin klub Rosenborg.
25.
feb.
2019 kl.
14.
31Bemærk: artiklen er mere end 30 dage gammelLæs opAngriberen Nicklas Bendtner vil ikke bruge flere kræfter på at tale om den episode, der kostede ham en voldsdom, og om de 50 dage, hvor han bar fodlænke i sin lejlighed i København.
Det siger Bendtner ifølge lokalmediet Adresseavisen, efter at den danske frontløber mandag gennemførte sin første træning med holdkammeraterne i Rosenborg i 76 dage.
- Jeg har betalt tilbage, som jeg skulle.
Nu vil jeg se fremad.
- Det kapitel er overstået.
Jeg har taget det som en mand, og nu glæder jeg mig til opgaverne, som venter forude, siger danskeren ifølge avisen.
Rustne BendtnerKlokken 10 mandag morgen trissede han ud på kunstgræsset i Trondheim sammen med landsmanden Mike Jensen og sine andre kolleger i den norske storklub.
- Det er dejligt at være tilbage.
Jeg kom i fredags, trænede lidt i lørdags, og nu er jeg fuldt tilbage.
Jeg synes, at træningen gik fint, siger danskeren.
Læs også:Bendtner er tilbage på træningsbanen efter afsoning af voldsdomI lighed med Rosenborgs cheftræner, Eirik Horneland, erkender Bendtner dog, at han er en smule rusten.
Nicklas Bendtner er tilbage på træningsbanen, men han indrømmer dog, at han har lidt rust, der skal bankes af, før han er i topform.
- Det, som mangler lidt endnu, er de daglige fodboldbevægelser, som man får på banen.
Men jeg har trænet godt, siger Bendtner.
I København trænede han seks timer om dagen seks dage om ugen, siger han.
/ritzau/FacebookTwitterKopier linkEmner:Nicklas Bendtner (fodboldspiller)|København|Trondheim




https://www.dr.dk/nyheder/penge/tidligere-velux-chef-skal-paa-anklagebaenken-spionage

PengeTidligere Velux-chef skal på anklagebænken for spionageNordsjællands Politi har rejst tiltale mod tidligere højtstående medarbejder i vinduesproducenten Velux.
En sag om mulig industrispionage skal for retten i Helsingør.
En tidligere Velux-chef er anklaget for at sælge fortrolige Velux-dokumenter til  vindueskonkurrenten Fakro.
Af Mathias Sommer25.
feb.
2019 kl.
14.
31Bemærk: artiklen er mere end 30 dage gammelLæs opEn tidligere Velux-chef er tiltalt for industrispionage mod sin gamle arbejdsgiver.
Det oplyser mandens forsvarsadvokat, Jan Aarup, til erhvervsmediet Finans.
dk.
Den tiltalte, der er beskyttet af et navneforbud, har ifølge anklagen skaffet sig adgang til forretningshemmeligheder og forsøgt at viderebringe oplysningerne til Velux' polske konkurrent Fakro.
Derudover er han tiltalt for at have brugt et firmakreditkort til private indkøb.
- Efterforskningen har været lang, og vi forventede, at den ville fastslå, at der ikke var begået noget uretmæssigt, siger Jan Aarup til Finans.
dk.
Den tiltalte nægter sig skyldig.
Det er Nordsjællands Politi, der har rejst tiltale i sagen efter at have efterforsket den siden 2016.
Bliver den tiltalte dømt for hovedforholdet, kan det ifølge Finans.
dk udløse op til seks års fængsel.
Polsk kvinde gik til VeluxFinans.
dk afslørede sagens detaljer i 2017, da en polsk kvinde fortalte, hvordan hun via en tysk mellemmand havde etableret kontakten mellem Velux-chefen og polske Fakro.
Men undervejs fik hun kolde fødder og gik til Velux, som anmeldte sagen til Nordsjællands Politi.
Den tiltalte var angiveligt motiveret af at have arbejdet hårdt for Velux uden at være tilstrækkeligt belønnet for sit arbejde.
Ifølge Jan Aarup er yderligere en person tiltalt i sagen.
Fakro har over for Finans.
dk afvist at have gjort noget forkert.
FacebookTwitterKopier linkEmner:Velux|Nordsjællands Politi|Kriminalitet|Sjælland|Byggematerialeindustri




https://www.dr.dk/nyheder/regionale/syd/kommune-spredte-fiktiv-dato-folketingsvalg-naaede-blive-delt-paa-facebook

Syd- og SønderjyllandKommune spredte fiktiv dato for Folketingsvalg: Nåede at blive delt på FacebookDa et nyt system blev aktiveret i Esbjerg Kommune, blev der ved en fejl udsendt en mail med dato for det kommende Folketingsvalg.
Esbjerg Kommune fik hurtigt rettet fejlen.
Arkivfoto.
Af Louise Mandrup (interview) og Catia Schmidt25.
feb.
2019 kl.
14.
59Bemærk: artiklen er mere end 30 dage gammelLæs op'Så er jeg blevet valgtilforordnet til Folketingsvalget den 19.
marts.
'Sådan skrev den socialdemokratiske byrådspolitiker Ulla Koman-Mejer mandag middag på sin Facebook-profil.
Hun havde nemlig modtaget et brev i sin e-boks fra Esbjerg Kommune med bekræftelse på, at hun skulle hjælpe som valgtilforordnet ved Folketingsvalget den 19.
marts 2019.
- Jeg synes, det var lidt mærkeligt, og jeg tænkte, om det var en fejl, men man tager det jo for gode varer, når det kommer i e-boks, siger hun.
Screenshot af byrådspolitikerens Facebook-opslag.
(© (c) DR)System krævede fiktiv datoMen der var altså tale om en fejl fra Esbjerg Kommunes side.
Kommunen var ved at aktivere et nyt system, der skal bruges i forbindelse med Folketingsvalget, da en fiktiv dato for valget ved en fejl blev sendt ud med brevet.
Det fortæller Søren Abildtrup, der er sekretariatschef i Esbjerg Kommune.
- Ved aktivering af systemet skal man sætte en fiktiv dato.
Den dato skulle selvfølgelig have været slettet igen.
Han forklarer, at der i brevet skulle have stået, at man var udpeget som valgtilforordnet ved det kommende Folketingsvalg.
- Det er selvfølgelig beklageligt, men vi fik det hurtigt rettet, siger Søren Abildtrup.
Den falske dato nåede at lande i fem forskellige indbakker, inden fejlen blev opdaget.
Følg med i Folketingsvalget 2019 herFacebookTwitterKopier linkEmner:e-Boks|Esbjerg Kommune|Folketinget|Valg og folkeafstemninger|Lokalpolitik




https://www.dr.dk/nyheder/kultur/lady-gagas-kaempediamant-stjal-rampelyset-diamanthandlere-har-ikke-set-noget-lignende

KulturLady Gagas kæmpediamant stjal rampelyset: Diamanthandlere har ikke set noget lignendeDer er god grund til, at Oscar-vinderens halskæde fangede folks opmærksomhed, siger diamanteksperter.
Det gik ikke manges øjne forbi, at Lady Gaga havde en diamant på 128,54 karat om halsen på den røde løber.
Af Sean Coogan25.
feb.
2019 kl.
13.
45Bemærk: artiklen er mere end 30 dage gammelLæs opDa Lady Gaga i aftes dukkede op på den røde løber ved årets Oscar-uddeling med en funklende diamanthalskæde til omkring 200 millioner kroner, var det noget, der fangede blitz- og rampelyset.
Men det er ikke kun lægfolk, der spærrer øjnene op for en sådan diamant.
- Det er en voldsom stor diamant, siger Katerina Pitzner, diamanthandler og direktør for Copenhagen Diamond Exchange.
Læs også:Tiffany-diamant til 30 millioner dollars: Lady Gaga stjal Oscar-showet- Det er vi slet ikke vant til, siger direktøren, der påpeger, at hun i kraft af sit arbejde til tider får set nogle "meget store sten".
- Men jeg har aldrig set noget, der kommer i nærheden af den sten, siger hun om diamanten på 128,54 karat.
En stjerne-diamant er fødtDet tager milliarder af år at forme en diamant.
Når det uhyre kostbare materiale endelig dukker op som en rå diamant, er dens skæbne langt fra fastlagt.
Når man finder en rå diamant, ved man nemlig så at sige ikke, om det bliver en dreng eller en pige, forklarer Sidsel Dalby Glerup, som er gemmolog og diamanthandler.
Lady Gaga bare det opsigtsvækkende halssmykke, som slet og ret bærer navnet "The Tiffany Diamond".
REUTERS/Danny Moloshok Slutresultatet er afhængigt af, hvordan stenen bliver skåret og poleret.
- Her er der sprunget noget helt fantastisk ud af det, lyder vurderingen fra gemmologen, som peger på, at det handler om at få diamanten til at reflektere lyset optimalt.
- Det har de formået her, siger Sidsel Dalby Glerup, der kalder det en videnskab at slibe sådan en diamant.
Begge eksperter peger på, at diamantens farve også er en vigtig grund til, at smykket menes at have et prisskilt på omkring 200 millioner kroner.
- Når den er farvet, og den samtidigt er så stor, er der tale om noget uhyre sjældent, lyder det fra Sidsel Dalby Glerup, der siger, at kun omkring 1 ud af 10.
000 diamanter er farvede.
- Vi er ovre i et helt andet game af meget sjældne diamanter, siger diamanthandleren, der mener, at diamanten også skiller sig ud ved at have hele 82 facetter frem for de normale 58, som ses i et såkaldt traditionelt brilliant cut.
- Det gør, at den funkler helt vildt.
Del af et eksklusivt selskabEn sidste faktor ved diamanten, der er med til at skabe ekstra opmærksomhed omkring den, er, at den - inden i går - efter sigende kun havde været båret af to kvinder, siden den blev fundet i Sydafrika i 1877.
Noget som diamantens ejer - det eksklusive smykkefirma Tiffany's - ikke har været sene til at påpege.
Den ikoniske diamant blev båret af Audrey Hepburn, da der skulle tages billeder for at promovere filmen Breakfast at Tiffany's i 1961.
Den første var ifølge selskabet Mary Whitehouse, hustru til den amerikanske diplomat Edwin Sheldon Whitehouse, som havde den på ved en Tiffany-galla i 1957.
I 1961 blev den foreviget, da den ikoniske Audrey Hepburn lod sig fotografere med den i forbindelse med filmen Breakfast at Tiffany’s.
FacebookTwitterKopier linkEmner:Audrey Hepburn (skuespiller)|Lady Gaga (musiker)|Urmagere og guldsmede|Sydafrika




https://www.dr.dk/nyheder/penge/trods-falck-skandale-palle-smed-kan-fortsaette-i-spidsen-faglige-seniorer

Falck-Bios-sagenSe temaPengeTrods Falck-skandale: Palle Smed kan fortsætte i spidsen for Faglige SeniorerPalle Smed deltog i tilsmudsningskampagne af Bios, men får lov til at fortsætte som direktør.
Palle Smed blev hyret af Falck og  kommunikationsbureauet Advice til at modarbejde ambulancetjenesten Bios.
Billedet er fra en optræden i Deadline i 2015.
Af Mathias Sommer25.
feb.
2019 kl.
15.
49Bemærk: artiklen er mere end 30 dage gammelLæs opEn af de centrale personer i sagen om Falcks påvirkningskampagne mod ambulance-konkurrenten Bios, Palle Smed, får lov til at beholde sin stilling som direktør for Faglige Seniorer, som omfatter flere end 230.
000 pensionister og efterlønnere.
Det har Faglige Seniorers hovedbestyrelse i dag besluttet, efter direktøren var indkaldt til at stå skoleret og give en mundtlig redegørelse af Falck-sagen.
- Efter hans redegørelse har hovedbestyrelsen fået en grundig drøftelse og givet udtryk for, hvad man mener, og jeg tror slet ikke, Palle er i tvivl om, at man synes, han har dummet sig, og det har vi en forventning om, at han ikke gør fremadrettet, siger Ole Ibsen, der er pensionist og formand for Faglige Seniorer.
Hyrede hollandske graverjournalisterDa det lille hollandske ambulanceselskab Bios i efteråret 2014 vandt et udbud om ambulancedrift i Region Syddanmark, satte den danske ambulancemastodont Falck gang i en omfattende tilsmudsningskampagne af Bios.
Kampagnen var blandt andet medvirkende til, at Bios ikke kunne hyre tilstrækkeligt med reddere, og efter halvandet års ambulancekørsel gik det danske datterselskab, Bios Danmark, konkurs.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og ForbrugerstyrelsenPalle Smed var en aktiv komponent i Falcks aggressive strategi.
DR Nyheder har tidligere beskrevet, hvordan han tog kontakt til en kendt hollandsk graverjournalist, som blev bestilt til at grave smuds op på Bios.
Men han udelod i samme forbindelse den oplysning, at det var konkurrenten Falck, som havde sendt ham i byen og betalte for deres journalistiske arbejde.
Ikke noget der fylder hos medlemmerSelv om sagen ikke ser god ud for Faglige Seniorer, så er der altså stadig bred opbakning til Palle Smed, der har en fortid som chefredaktør på 3F's medlemsmagasin Fagbladet.
- Den opgave, vi gav ham, da han blev ansat for to år siden, har han løst til fuld tilfredshed, og vi kan ikke se, hvorfor han ikke skulle gøre det fortsat, siger Ole Ibsen.
Formand for Faglige Seniorer Ole Ibsen har fortsat tillid til Palle Smed trods hans involvering i Falck-skandale.
Han oplever heller ikke, at Faglige Seniorers mange medlemmer går højt op i Palle Smeds rolle i Falck-sagen.
- Det er beklageligt, men omvendt har jeg ikke hørt fra vores medlemmer, at det er noget, der har fyldt, siger han.
FacebookTwitterKopier linkEmner:BIOS Ambulance Service|Falck|Redningsvirksomhed|Bygge- og anlægsvirksomhed|Holland




https://www.dr.dk/nyheder/penge/ilse-jacobsens-gummistoevler-skal-nu-hoejesteret

PengeIlse Jacobsens gummistøvler skal nu for HøjesteretEn sag om et par gummistøvler med snørebånd havner i Højesteret.
Designer og iværksætter Ilse Jacobsens ikoniske gummistøvle, Rub 1, er centrum for en principiel sag om ophavsret på dansk mode og design.
Af Mathias Sommer25.
feb.
2019 kl.
12.
04Bemærk: artiklen er mere end 30 dage gammelLæs opEn vigtig sag for den danske erhvervskvinde Ilse Jacobsen og en principiel sag for hele modebranchen er på vej i Højesteret.
Sagen drejer sig om Ilse Jacobsens ikoniske gummistøvle med snørebånd, Rub1, som skal være blevet krænket af en kinesisk dobbeltgænger importeret af Morsø Skoimport og blandt andet solgt i Bilka.
Efter nederlag i først Sø- og Handelsretten og siden Vestre Landsret har Ilse Jacobsens selskab, IJH A/S, fået tilladelse til at føre sagen for Højesteret.
Branchebladet Dansk Mode & Texti kalder sagen principiel.
Røde snørebånd ved juletidSom reglerne er i dag, stilles der 'betydelige krav til originalitet og kunsterisk indsats,' før et produkt kan blive omfattet af ophavsret.
Men foreløbigt har to instanser altså afvist, at Ilse Jacobsens gummistøvler bærer den tilstrækkelige originalitet, til at Rub 1 skal udstyres med ophavsret.
Ilse Jacobsens advokat, Søren Danelund Reipurth, argumenterer omvendt for, at gummistøvlen har 'klassikerstatus' og betragtes som en 'designmæssig nyskabelse'.
Ilse Jacobsens RUB 1 til venstre.
Til højre den påståede krænkende kopi, VRS-gummistøvlen.
I sin dom lagde Sø- og Handelsretten vægt på, at VRS-støvlen bliver markedsført med rødt snørebånd, mens Ilse Jacobsens støvle kun ved juletid sælges med rødt snørebånd.
(Foto: Screenshot fra Sø- og Handelsrettens dom.
)Ilse Jacobsen har af Morsø Skoimport krævet 269.
200 kroner til sit selskab, mens hun har krævet 25.
000 kroner personligt.
Desuden har hun nedlagt påstand om, at restlageret af den kinesiske støvle destrueres, og der udstikkes et forbud mod salg af støvlen.
Men foreløbigt er afgørelserne ikke faldet ud til hendes side, og i første instans blev hun dømt til at betale 50.
000 kroner i advokatomkostninger til Morsø Sko Import A/S.
- Skulpturelt produktSø- og Handelsretten anerkendte imidlertid støvlens særpræg og originalitet og slog derfor fast, at Rub 1 skal beskyttes mod efterligninger i markedsføringsloven.
- Produktet fremstår skulpturelt, robust og samtidig elegant og leder udtryksmæssigt tankerne hen imod et støvleprodukt i læder, står der i dommen.
Vestre Landsret erklærede sig enig i Sø- og Handelsrettens vurderinger.
llse Jacobsen grundlagde sin forretning i Hornbæk for 25 år siden, og i dag breder forretningen sig ud over en række aktiviteter inden for mode og skønhed.
Ilse Jacobsen er desuden kendt fra DR-programmet "Løvens Hule", som hun trak sig fra efter en række kritiske Berlingske-artikler om arbejdsforholdene i hendes virksomhed.
FacebookTwitterKopier linkEmner:Sø- og Handelsretten|Højesteret|Mors|Ilse Jacobsen (erhvervsleder)|Domstole




https://www.dr.dk/nyheder/udland/eu-korrespondent-til-topmoede-de-stoerste-resultater-opnaas-uden-salen

UdlandEU-korrespondent til topmøde: De største resultater opnås uden for salenTopmødet mellem EU og Den Arabiske Liga er det første af sin slags.
Topmødet foregår i Sharm el-Sheikh i Egypten.
Af Andreas Lindqvist25.
feb.
2019 kl.
13.
24Bemærk: artiklen er mere end 30 dage gammelLæs opDer er ikke udsigt til en aftale på dagens topmøde mellem EU og Den Arabiske Liga, som blandt andet har migration til Europa på dagsordenen.
Til det er emnerne på dagsordenen for komplekse og følsomme for ligaens 22 lande i Mellemøsten og Nordafrika, siger DR's EU-korrespondent Ole Ryborg.
- Men migration fylder rigtig meget for EU-landene, som er mødt op her.
Man kan se, at EU-landene opererer på en anden måde - i stedet for at lave en kompleks aftale multilateralt, så opererer man bilateralt, siger Ole Ryborg.
Læs også:EU-ledere mødes med Den Arabiske Liga: Vil have standset strøm af migranterTil det er topmødets mange sidemøder og korridorsnakke velegnede, siger EU-korrespondenten, der dækker mødet i Sharm el-Sheikh på Sinai-halvøen i Egypten, som er det første af sin slags.
- Der foregår en hel masse, men det foregår frem for alt bilateralt og i korridorerne til sådan et topmøde her i stedet for i mødelokalet, hvor der sidder flere end 40 stats- og regeringsledere, siger han.
Aftaler har medført færre migranterOle Ryborg peger på, at Italien har lavet en aftale med Libyen for at hindre migrationen.
Sammen med en aftale mellem Grækenland og Tyrkiet har den betydet et kraftigt fald i antallet af migranter, som ankommer til Europa.
Spanien, der som det eneste europæiske europæiske land oplevede en stigning i trafikken sidste år, fører forhandlinger med Marokko på den anden side af Middelhavet.
Her står EU klar med en pengepose, hvis marokkanerne hjælper med at lukke ned for migrantruten.
Og efter at EU tog imod invitationen til at afholde dagens topmøde fra Egyptens præsident Abdel Fatah al-Sisi i 2016, har landet anstrengt sig for at komme EU's migrationsskepsis i møde.
- Egypterne har kvitteret ved at stoppe migration til Europa fra landet.
Der er simpelthen ikke kommet en eneste fra Egypten, siger Ole Ryborg.
EU har fået mere plads i MellemøstenHan peger på, at der også er mange andre emner, som drøftes på det første møde mellem EU og Den Arabiske Liga.
Det er blandt andet regionens mange konflikter, olie, og potentialet for at rekruttere kvalificeret arbejdskraft blandt veluddannede nordafrikanere til europæiske lande, som mangler hænder.
Dertil kommer potentialet for yderligere eksport til regionen, som er højt på Danmarks dagsorden på topmødet.
- Udenrigspolitisk er det en stor ting for EU, at man har fået det her topmøde på plads.
Man har tidligere forsøgt at organisere et, men det har Israel og USA modsat sig.
Men nu spiller amerikanerne en lidt mindre rolle, og det giver plads til Europa, siger Ryborg.
- Tilsvarende er der en interesse fra Den Arabiske Liga for at få EU på banen for at modsvare interessen fra Rusland og Kina, siger han.
Vært får kritik for forfatningsændringerFør topmødet var der stor interesse for, om EU-lederne skulle sidde i lokale med den sudanesiske præsident Al-Bashir, som er eftersøgt af Internationale Straffedomstol i Haag, eller den saudiarabiske kronprins, Mohamed bin Salman, som er blevet forbundet med drabet på journalisten Jamal Khashoggi.
Begge lod dog andre om at repræsentere deres lande.
Det ændrer dog ikke på, at blandt andet den danske statsminister Lars Løkke Rasmussen i dag sidder til bords sammen med statsoverhoveder fra nogle af verdens mest autoritære regimer.
Landene i Den Arabiske Liga er spredt over Afrika og Mellemøsten.
Syrien i blåt er suspenderet fra ligaen, men der tales om at lukke landet ind igen.
Det gælder også værten, Egyptens præsident Abdel Fatah al-Sisi, som er under hård international kritik for at ville ændre landets forfatning, så han kan blive siddende intil 2034.
Menneskerettighedsorganisationer vurderer, at han har 60.
000 politiske fanger, og for få dage siden blev Egypten kritiseret af FN for at have henrettet ni fanger, efter at have tortureret dem først.
Flere af landene kritiseres samtidig for at levere på EU's ønske om at standse migrationen med meget hårdhændede metoder.
Men det får ikke EU-lederne til at ryste på hånden, siger Ole Ryborg.
- Der er sket et skred fra EU-landene.
Der er en erkendelse i EU om, at man er nødt til at tale med alle, siger han- Det er sådan noget amerikanerne altid har været gode til at balancere i, hvor europæerne har været mere tilbageholdende og principfaste.
Nu ser man, specielt med den her migrationskrise, at EU har flyttet barrieren, siger EU-korrespondenten.
FacebookTwitterKopier linkEmner:Egypten|Flygtninge og asylansøgere|Mellemøsten|Afrika|Saudi-Arabien




https://www.dr.dk/nyheder/regionale/hovedstadsomraadet/fortsat-lang-ventetid-paa-hoereapparater-der-er-tusindvis-foran

KøbenhavnFortsat lang ventetid på høreapparater: Der er tusindvis foran dig i køenSelvom ventetiden på høreapparater er faldet flere steder, skal svagthørende stadig vente over et år på mange sygehuse.
Når det kniber med at høre, hvad familien taler om, eller hvad der bliver sagt i fjernsynet, så er der stadig rigtig lang ventetid på at få undersøgt hørelsen, hvis du bor i hovedstadsområdet.
(© colourbox)Af Line Gudnitz Baun og Kathrine Ejdum Kjølberg25.
feb.
2019 kl.
15.
16Bemærk: artiklen er mere end 30 dage gammelLæs opBeder du ofte folk om at gentage det, de siger, eller har du altid skruet helt op for lyden på dit tv, så kan det være, at du skal have tjekket hørelsen.
Men du kan komme til at vente i mange uger på at få undersøgt ørerne, hvis du for eksempel bor i hovedstadsområdet.
På Rigshospitalet står 2.
600 patienter lige nu på en venteliste, hvor ventetiden er på 48 uger.
Det er enormt stressende og dybt frustrerende, når man ikke kan kommunikere med sine omgivelser.
Majbritt Garbul Tobberup, landsformand, HøreforeningenOg på Nordsjællands Hospital i Hillerød skal man ikke regne med at få hjælp til hørelsen i den nærmeste fremtid, for her er ventelisten på 10 måneder steget fra 35 uger til 52 uger, viser tal fra Sundhedsdatastyrelsen.
En af dem, som står på ventelisten med et slidt høreapparat, der skal skiftes ud, er Søren Skriver Tillisch.
- Jeg er fuldstændig afhængig af mine høreapparater i mit daglige liv, og lige nu er de slidte og virker nogle gange kun halvt, så hvis de går ned, er jeg enten halvthørende eller har et rigtigt, rigtigt stort problem i forhold til mit arbejde som lærer, siger han.
Søren Skriver Tillisch har overvejet selv at gå ud og købe nyt høreapparat, men det virker fjollet at være nødt til, når man er berettiget til hjælpen.
Søren Skriver Tillisch skrev sig op til et nyt høreapparat i december, men der er tidligst udsigt til, at han får en tid til august.
Hvis du skal have høreapparatHenviser ørelægen dig til høreapparatbehandling, bestemmer du selv, om du vil:Behandles og få apparater gratis fra det offentlige sygehusevæsenHave tilskud til at købe høreapparater hos en godkendt, privat forhandlerOffentlig høreapparatsbehandlingForegår på sygehuset eller hos en praktiserende ørelægeBehandlingen, høreapparatet og tilpasningen er gratisPrivat høreapparatsbehandlingForegår hos godkendte private forhandlere: www.
audiologi.
dkKræver, at du er fyldt 18 år og har en henvisning fra en ørelægeKomplicerede forløb kan ikke altid klares i det private, så ikke alle kan henvises dertilDu kan få offentligt tilskud.
Udgiften derudover skal du selv betale - evt.
fratrukket andre tilskud fra fx Sygeforsikringen DanmarkKilde: HøreforeningenOg det kan have store konsekvenser, hvis man skal vente længe på et høreapparat, siger Majbritt Garbul Tobberup, som er landsformand i Høreforeningen.
Hun peger på, at det kan have konsekvenser for ens arbejdsliv og studie, men det kan også gå ud over ens sociale liv:- Det er enormt stressende og dybt frustrerende, når man ikke kan kommunikere med sine omgivelser.
Man kommer til at isolere sig socialt fra at være sammen med mange mennesker, for det kan man ikke, når man ikke kan høre optimalt, siger Majbritt Garbul Tobberup.
Region: Ventetider bliver bedre til septemberI efteråret 2018 afsatte regeringen 25 millioner kroner årligt i perioden 2019-2022 for at sænke ventetiden til offentlig høreapparatsbehandling.
For Region Hovedstaden betyder det, at man årligt får 7,8 millioner kroner.
Den 25.
februar skal sundhedsudvalget i Region Hovedstaden diskutere, hvordan pengene skal fordeles mellem hospitalerne og de praktiserende øre-, næse- og halslæger.
Samtidig har regionen selv afsat 7,1 millioner kroner til at få ventetiden ned, men det har taget længere tid end forventet at se en effekt:- Problemet er, at vi ikke har kunnet rekruttere nok medarbejdere, og at hospitalerne har været ramt af langtidssygemeldinger, og det gør, at pengene først er færdigbrugt til september, siger Christoffer Buster Reinhardt (K), formand for sundhedsudvalget i Region Hovedstaden.
Læs også:Lange ventetider på høreapparater: Christine måtte vente over et årMen regionen burde også selv afsætte flere penge, mener Majbritt Garbul Tobberup fra Høreforeningen.
- Regionen kunne da som minimum supplere op med de 40 procent, som man mangler i sin egen region, så man en gang for alle fik taget et ordentligt livtag i de her mange, mange mennesker, som står på ventelisterne, siger hun.
Christoffer Buster Reinhardt mener, at ventetiden er uacceptabel, men siger samtidig, at området er i konkurrence med andre sundhedsområder, der også trænger til flere penge.
- Det er ikke kun høreapparaterne, der er udfordringer med, det er der også på en langt række mere alvorlige sygdomme, siger Christoffer Buster Reinhardt.
Artikel fortsætter efter grafikFaldende ventetid flere stederI foråret 2018 fremgik det, at der mange steder er ventetider på omkring et år på et høreapparat.
Men selvom hørehæmmede fortsat skal væbne sig med mange ugers tålmodighed, så er ventetiden på hjælp til hørelsen faldende flere steder.
På Sygehus Lillebælt i Vejle har man for eksempel sænket ventetiden på høreapparater fra 93 uger til 23 uger på 10 måneder ved at ansætte flere til at lave høreprøver, købe en ny høreboks, der bruges til prøverne, og tage lørdagene i brug.
- Det har betydet, at vi har kunnet gå fra at lave omkring 50 høreprøver per uge til at lave cirka 85 per uge, siger Linda Thisgaard, som er oversygeplejerske på øre-, næse-, og halsafdelingen på Sygehus Lillebælt.
Ifølge Høreforeningen bruger cirka 300.
000 danskere høreapparat.
Læs også:Rekordlav ventetid på høreapparater: Resten af landet kan lære af bornholmermodelFacebookTwitterKopier linkEmner:Christoffer Buster Reinhardt (politiker)|Høreforeningen|Region Hovedstaden|Elektronikindustri|Beder




https://www.dr.dk/nyheder/udland/australsk-pressenaevn-satiretegning-af-rasende-serena-williams-var-ikke-racistisk

UdlandAustralsk pressenævn: Satiretegning af rasende Serena Williams var ikke racistiskDen australske avis The Herald Sun kom i international modvind efter kontroversiel tegning, men er blevet frikendt for racisme.
The Herald Sun valgte at smide deres satiretegning af Serena Williams på forsiden, da anklager om racisme ramte avisen og dens tegner.
Af Jens Andersen25.
feb.
2019 kl.
11.
38Bemærk: artiklen er mere end 30 dage gammelLæs opDen australske avis The Herald Sun er blevet frikendt for racisme for en satiretegning af det amerikanske tennisfænomen Serena Williams, som avisen publicerede efter sidste år US Open-finale.
På tegningen ses en vred og frustreret Serena Williams hoppende på sin ketcher, mens kampens dommer, Carlos Ramos, i baggrunden ses i samtale med Williams finalemodstander, japanske Naomi Osaka.
”Kan du ikke bare lade hende vinde?
”, spørger Ramos.
The Herald Suns chefredaktør, Damon Johnston, forsvarede avisens tegner Mark Knight på Twitter, da Serena Williams-tegningen fik international opmærksomhed og kritik.
(© twitter)Tegningen udløste verdensomspændende omtale og kritik, da Serena Williams på tegningen er afbilledet med meget store læber, mens finalemodstanderen Naomi Osaka, der er af japansk-haitiansk afstamning, er tegnet som blondine.
Det er det australske pressenævn, der har behandlet sagen og afvist de anklager om racisme, som nævnet har modtaget.
"Der har særligt været udtrykt bekymring over, at frøken Williams er afbilledet i en abelignende positur, med store læber og med en vild afrohårshestehale, som ikke er lig den, hun havde i kampen," lyder det blandt andet fra det australske pressenævn.
Nævnet har dog godkendt The Herald Suns forklaring om, at tegningen alene er et forsøg på ”med satire, karikatur, overdrivelse og humor at beskrive Williams' opførsel som barnlig ved at vise hende hoppende på sin ketcher, mens hun har spyttet en sut ud på banen.
”Læs også:Sexisme, racisme og grænser for satire: Tennisfinalen, der satte gang i de store debatterSerena Williams smadrede undervejs i kampen sin ketcher og overfusede i frustration kampens dommer, Carlos Ramos, og kaldte blandt andet portugiseren en tyv.
Det udløste en pointstraf fra Carlos Ramos til Serena Williams, der i øvrigt tabte finalen til Naomi Osaka.
Beskyldninger om sexismeBeskyldningerne om racisme mod The Herald Sun var ikke den eneste sag om diskrimination efter den dramatiske finale.
Serena Williams beskyldte således efter US Open-finalen kampens dommer, Carlos Ramos, for sexisme.
- Det er ikke rimeligt at tabe et parti for at sige det (tyv, red.
).
Der er mange mænd, der har sagt lignende ting, og fordi de er mænd, så sker der ikke noget.
- Jeg kæmper for kvinders rettigheder og for kvinders ligestilling.
At jeg siger tyv og mister et parti på det - det virker sexistisk for mig, lød det fra Serena Williams, der blev bakket op af flere af sine kolleger og chefen for kvindernes internationale tennisforbund (WTA), Steve Simon.
- Der bør ikke være nogen forskel i graden af tolerance i forhold til de følelser, der bliver udtrykt af mænd og kvinder, sagde han.
US Open-arrangørerne tildelte efter finalen Serena Williams en bøde på i alt 109.
000 kroner, hvoraf de 64.
000 kroner var for det verbale angreb på dommeren, mens der blev givet bøde på 26.
000 kroner for at modtage coaching fra sin træner og 19.
000 kroner for at smadre ketcheren.
FacebookTwitterKopier linkEmner:Serena Williams (tennisspiller)|Ligebehandling|Osaka|USA|Tennis




https://www.dr.dk/nyheder/indland/nordiske-lande-vil-tippe-hinanden-om-farlige-nomadelaeger

IndlandNordiske lande vil tippe hinanden om farlige nomadelægerDanmark og de fire andre nordiske lande vil udveksle langt flere oplysninger fremover om læger, der er til fare for patienter.
Lægeforeningens formand, Andreas Rudkjøbing, er glad for den ny aftale mellem de nordiske lande (Arkivfoto).
Af Astrid Fischer25.
feb.
2019 kl.
12.
01Bemærk: artiklen er mere end 30 dage gammelLæs opEfter mange års forhandlinger har Danmark, Sverige, Norge, Finland og Island underskrevet en aftale om at udveksle langt flere informationer fra deres tilsyn med dårlige læger end hidtil.
Det skal sikre patienterne bedre "mod at falde i hænderne på tvivlsomt sundhedspersonale", der rejser mellem de nordiske lande "uden de rette kvalifikationer og i værste fald med kufferten fuld af fyringer".
Sådan lyder ordene i en pressemeddelelse fra Nordisk Ministerråd, der henviser direkte til DR's afsløringer i 2015 af nomadelæger i Norden, dvs.
læger som rejste fra det ene land til det andet uden at deres dårlige sager fulgte med.
I en af sagerne havde en læge i næsten 20 år rejst rundt mellem de nordiske lande uden at blive stoppet, trods en række klagesager, påbud og advarsler.
Den slags hændelser skal den nye aftale hjælpe med at forhindre til gavn for den enkelte patient, lyder det fra Nordisk Ministerråd.
Patienter og læger er positiveBåde paraplyorganisationen Danske Patienter og Lægeforeningen hilser den nye aftale velkommen.
- Alle de informationer, vi overhovedet kan udveksle, kan jo være med til at sikre, at patienterne ikke kommer til skade i sundhedsvæsenet, siger direktør i Danske Patienter, Morten Freil.
Alle de informationer, vi overhovedet kan udveksle, kan jo være med til at sikre, at patienterne ikke kommer til skade i sundhedsvæsenetMorten Freil, Danske PatienterOg Lægeforeningens formand, Andreas Rudkjøbing, giver også udtryk for at være "rigtig glad" for den nye aftale.
- Det er noget, vi har presset på for fra Lægeforeningens side.
Det nordiske arbejdsmarked er meget åbent, og derfor er det vigtigt, at der er et godt og hurtigt samarbejde mellem tilsynsmyndighederne, så man kan undgå, at man kan skifte land og fortsætte med at arbejde, selvom man ikke er kvalificeret til det.
Efter den nye aftale skal de nordiske lande ikke kun, som hidtil, advare hinanden, når de har frataget en læge autorisationen eller indskrænket lægens ret til at arbejde.
Fremover skal de også, så vidt muligt, udveksle oplysninger om andre beslutninger, de tager, når de fører tilsyn med læger.
Det kan være et påbud eller en advarsel, for eksempel.
Også verserende sager- Vi ved, at der er stor bevægelighed af arbejdskraften mellem de nordiske lande, så derfor er det ekstra vigtigt, at vi er flittige til at orientere hinanden i Norden, forklarer sektionsleder i Styrelsen for Patientsikkerhed, Susanne Hertz.
I nogle situationer vil landene endda skulle orientere hinanden om sager, der ikke er afgjort, - nemlig hvis der er grund til at tro, at en læge er ved at flytte til et andet nordisk land midt under en verserende tilsynssag.
- Der kan gå lidt tid, inden man får færdigbehandlet en sag, men der kan godt tegne sig et grimt billede, og derfor har vi fået med, at man også skal orientere om verserende sager.
Derudover er der også kommet tidsfrister på, hvor hurtigt man skal informere hinanden, siger Susanne Hertz.
Den nye nordiske aftale er en revision af den såkaldte Arjeplogaftale fra 1990'erne.
Landene har underskrevet den, men den skal stadig ratificeres - altså godkendes - i hvert af de nordiske lande.
Og landenes tilsynsmyndigheder skal omsætte aftalen til praksis.
- Tanken er, at vi sætter os ned i nær fremtid og aftaler nogle procedurer, så vi sikrer os, at vi lever op til det, vi har forpligtet os til, siger Susanne Hertz.
Bedre end EU's alarmsystemI 2016 indførte EU et alarmsystem, hvor EU-landene er forpligtede til at advare hinanden om dårlige læger.
Dengang var der udsigt til, at det nordiske samarbejde om at udveksle tilsynsinformationer kunne blive lukket helt ned, fortæller Lægeforeningens formand, Andreas Rudkjøbing.
- Vi har været bekymrede for, at de nordiske lande alene skulle forlade sig på det her europæiske system, som vi ikke opfatter som velfungerende.
Derfor er det rigtig positivt, at man har fundet sammen og forpligtet hinanden igen mellem de nordiske tilsynsmyndigheder.
I EU's alarmsystem skal landene alene sende advarsler, når en læge får frataget eller indskrænket sin autorisation, men ikke hvis der f.
eks.
falder advarsler eller bliver udstedt påbud.
Men selvom landene har pligt til at sende advarsler, så deltager ni af EU's 28 medlemslande slet ikke i systemet, og resten af medlemslandene har sendt mellem en og 4.
300 advarsler hver i de tre år, systemet har fungeret.
Det viser nye tal, som DR har fået aktindsigt i.
Læs også:EU's alarmsystem om dårlige læger møder kritikI Danske Patienter ser direktør Morten Freil den nye nordiske aftale som et udtryk for, at landene i Norden vurderer, at det europæiske system ikke er godt nok.
- Og det synes jeg også, man kan læse af de nye tal, der er kommet frem om indberetningene til EU's advarselssystem, hvor der er meget store variationer i, hvor meget landene indberetter.
Danske Patienter synes, at den nordiske model burde udbredes til hele EU.
- Det er rigtig vigtigt, det man gør i de nordiske lande med at udveksle mange informationer, og vi synes, at de nordiske lande nu skal gå til EU og sørge for, at man får indført de samme systemer på EU-basis, så vi hele tiden kan være sikre på, at alle de læger, vi har i Danmark, er dygtige læger.
FacebookTwitterKopier linkEmner:EU|Danske Patienter|Læger|Patienter|Finland




https://www.dr.dk/nyheder/indland/svar-i-ligestillingsundersoegelse-bekymrer-minister-kvinder-med-udfordrende-toej

IndlandSvar i ligestillingsundersøgelse bekymrer minister: Kvinder med udfordrende tøj selv skyld i overgrebStørstedelen af etniske minoriteter går ind for ligestilling, men 17 procent af mændene mener, at kvinder, der går udfordrende klædt, selv er skyld i et seksuelt overgreb.
Overordnet set er ligestilling en værdi som størstedelen af de etniske minoritetsmænd og kvinder går ind for.
(Grafik: Aslak Elias Kelkka)Af Christina Nordvang Jensen25.
feb.
2019 kl.
12.
54Bemærk: artiklen er mere end 30 dage gammelLæs opNår det kommer til ligestilling, går langt de fleste indvandrere og efterkommere med ikke vestlig baggrund ind for, at det er en vigtig værdi.
Det fremgår af en ny undersøgelse foretaget af Als Research for Ligestillingsafdelingen i Udenrigsministeriet.
Men på en række områder er der stadig udfordringer hos en mindre gruppe.
Et af dem, der især stikker ud, er spørgsmålet til, hvorvidt kvinder, der går udfordrende klædt, selv er skyld i, hvis de udsættes for seksuelle overgreb.
Her svarer 17 procent af de etniske minoritetsmænd, at de er ’helt enige’ eller 'overvejende enige’ i det udsagn, mens det gælder 14 procent af de etniske minoritetskvinder.
Fem procent af de danske og vestlige mænd og kvinder er ligeledes enige i udsagnet.
Og det er et overraskende højt tal for alle grupper, mener ligestillingsminister, Eva Kjer Hansen (V).
Om undersøgelsenUndersøgelsen er lavet af Als Research for Ligestillingsafdelingen i Udenrigsministeriet og er baseret på et spørgeskema, som er besvaret af 4.
423 interviews med mænd og kvinder i alderen 18-64 år.
Etniske minoritetsmænd har været den primære respondentmålgrupper med 2.
324 respondenter.
563 af besvarelserne er fra minoritetsetniske kvinder, og henholdsvis 991 og 545 af besvarelserne er fra danske og vestlige mænd og kvinder.
Betegnelsen minoritetsetniske mænd og kvinder bruges som en samlet betegnelse for indvandrere og efterkommere med ikke vestlig oprindelse.
Betegnelsen ikke vestlig oprindelse dækker over indvandrere og efterkommere, som har oprindelse i alle andre lande end de 28 EU-lande samt Andorra, Island, Liechtenstein, Monaco, Norge, San Marino, Schweiz, Vatikanstaten, Canada, USA, Australien og New Zealand.
Kilde: Als Research og Udenrigsministeriet- Jeg bliver virkelig harm over det.
Sådanne holdninger er selvfølgelig ikke acceptabelt, og det understreger, at vi skal have gang i en debat i samfundet om, hvad det er for nogle værdier, der skal gøre sig gældende, siger hun.
En gruppe imod homoseksualitetEt andet punkt, der skiller sig ud, er spørgsmålet om homoseksualitet.
Her svarer 22 procent af mændene med ikke-vestlig baggrund, at homoseksualitet ikke bør være accepteret af samfundet.
Sammenlignet med danske eller vestlige mænd er det anderledes, da 91 procent bakker op om, at homoseksualitet accepteres.
Ifølge Christian Albrekt Larsen, der er professor på Institut for Statskundskab på Aalborg Universitet, er det ikke overraskende, at det fordeler sig sådan.
Både på grund af kulturforskelle, men ligeledes fordi, at danskerne er blevet meget liberale i forhold til homoseksualitet sammenlignet med andre lande i Europa.
- Forskellen ser stor ud, men det skyldes, at der er sket en mindre revolution blandt danskerne inden for de seneste 20 til 30 år.
Når vi ser på værdiundersøgelser, så har danskerne et mere afslappet forhold til homoseksualitet sammenlignet med andre europæiske lande, siger han og fortsætter:- Danskerne er ret ekstreme, hvorimod de ikke vestlige indvandrere faktisk deler store dele af verdens syn på homoseksualitet.
Øget dialog om danske værdierMen selvom danskerne måtte have et mere liberalt syn på homoseksualitet, så mener Eva Kjer Hansen, at det er endnu et punkt, hvor der skal gribes ind.
- Det er ligeledes et syn, der er ude af trit med de grundlæggende værdier i Danmark.
Det vidner om, at vi har en gruppe, der endnu ikke har taget de frihedsrettigheder til sig, der gør sig gældende i Danmark, siger hun.
I forbindelse med den nye undersøgelse har ministeren indbudt til et dialogmøde med en kreds af debattører, fagpersoner og ligestillingsordførere.
Her skal man drøfte, hvordan man kan nå ud til især gruppen af minoritetsetniske mænd og få ændret deres syn på kvinder og skabe større forståelse for, hvad det er for nogle grundlæggende værdier, der gør sig gældende i det danske samfund.
FacebookTwitterKopier linkEmner:Eva Kjer Hansen (politiker)|Venstre|Ligebehandling|Homoseksualitet|Ligestillings- og Kirkeministeriet




https://www.dr.dk/nyheder/regionale/nordjylland/36-aarig-mand-sigtet-have-filmet-skoleelever-i-omklaedningsrum

Nordjylland36-årig mand sigtet for at have filmet skoleelever i omklædningsrumEn ansat på Karensmindeskolen i Støvring er fratrådt sin stilling med øjeblikkelig virkning.
Politiet har sigtet en ansat på Karensmindeskolen for blufærdighedskrænkelse.
(© DR Nyheder)Af Klaus Videbæk25.
feb.
2019 kl.
11.
01 | opdateret 25.
feb.
2019 kl.
11.
16Bemærk: artiklen er mere end 30 dage gammelLæs opEn 36-årig mand ansat på Karensmindeskolen i Støvring i Himmerland har tilsyneladende filmet elever, mens de har været i færd med at klæde om.
Først i februar fandt man i et af skolens omklædningsrum en rygsæk med overvågningsudstyr, og skolen gik derefter til politiet.
Her har man kigget materialet på optageudstyret igennem, og har efterfølgende fundet bevis for, at udstyret tilhører en 36-årig mand ansat på skolen.
Manden er nu sigtet for blufærdighedskrænkelse, oplyser Nordjyllands Politi.
Han er desuden fratrådt sin stilling med øjeblikkelige virkning.
- Det er fuldstændig uacceptabelt det, der er sket, og jeg må beklaget meget over for de børn, der er blevet filmet uden, at de har været vidende om det, siger Vibeke Lei Stoustrup, direktør ved Center for børn og unge i Rebild Kommune.
Hun hæfter sig ved, at videomaterialet ikke umiddelbart er blevet spredt.
- Jeg er rigtig glad for, at det på nuværende tidspunkt ikke ser ud til, at materialet er blevet delt med andre.
Det synes jeg er en vigtig viden for os.
I samarbejde med forvaltningen i Rebild Kommune har skolen nu inviteret til et møde i morgen klokken 17, hvor politiet og en af kommunens psykologer vil være til stede.
Her vil bekymrede forældre få lejlighed til at stille spørgsmål om sagen.
- Vi er også til stede på skolen i dag med psykologbistand, fortæller Vibeke Lei Stoustrup.
Manden er i fredags blevet afhørt af politiet, ligesom effekter på hans bopæl er blevet beslaglagt af politiet.
Den 36-årige mand er efter endt afhøring blevet løsladt, mens politiet efterforsker sagen.
Man har i øjeblikket ikke yderligere oplysninger.
FacebookTwitterKopier linkEmner:Støvring|Karensmindeskolen|Rebild Kommune|Jylland|Politi




https://www.dr.dk/nyheder/regionale/oestjylland/vil-fjerne-bandehandel-tre-partier-i-aarhus-vil-goere-hash-lovligt

ØstjyllandVil fjerne bandehandel: Tre partier i Aarhus vil gøre hash lovligtFlertallet i Aarhus Byråd er dog imod legalisering af cannabis.
De tre foreslagsstillere vil have autoriserede salgssteder på linje med det svenske Systembolaget.
Af Emma Fedder Schlægelberger og Emma Lichscheidt25.
feb.
2019 kl.
11.
17Bemærk: artiklen er mere end 30 dage gammelLæs opEfter en periode med uro i byen på grund af kriminelles kamp om hashmarkedet vil tre partier i Aarhus Kommune nu lave en forsøgsordning med legalisering af cannabis.
Det gælder om at tage brødet ud af munden på banderne og få bedre styr på borgernes misbrug, fortæller børne- og ungerådmand Thomas Medom fra SF, der er en af politikerne bag forslaget.
- Der bliver tjent enorme summer på det her hashmarked, og salget foregår også, hvor børnene er på institutioner, og det vil være rigtig, rigtig smart at tage nogle af de her indtægter fra de kriminelle og bruge dem på misbrugsbehandling, siger han.
Det er SF, Enhedslisten og Alternativet, der mener, at tiden er moden til en ordning med autoriserede salgssteder, hvor cannabis til eget forbrug er lovligt at købe.
På samme måde, som man i Sverige skal besøge det statskontrollerede "Systembolaget", hvis man vil købe drikkevarer med en alkoholprocent på mere end 3,5 procent.
FrikommuneAarhus Kommune er en frikommune.
Som frikommune har man lov til at tænke ud af boksen og finde alternative løsninger til problemer.
En frikommune skal først ansøge om at få lov til at omgå de eksisterende regler.
Dvs.
forslaget med legalisering af cannabis skal først godkendes på Christiansborg, hvis der kommer flertal for det i byrådet i Aarhus.
Hvis forsøgene i de enkelte kommuner er en succes, kan de være inspiration til forenkling og forbedring af de statslige regler til glæde for alle kommuner.
I sidste runde frikommuneforsøg blev der udvalgt 44 kommuner, der blev organiseret i otte netværk.
Kilde: Økonomi- og indenrigsministerietPå den måde vil kommunen få kontakt med den gruppe, som er på vej ud i et decideret misbrugsproblem, skriver partierne, der sideløbende med forsøget, vil styrke behandlings- og afvænningstilbuddene.
- Det er jo ikke en trylleløsning, men jeg tror, vi kommer til at tage noget af det spændende væk, fordi det ikke er kriminelt, og vi kommer til at kunne forebygge, at man også ender i kløerne på enten indvandrerbanderne eller rockerne, der typisk sidder på markedet i dag, siger Thomas Medom.
Partierne skriver desuden, at forsøget skal lukkes ned igen, hvis det ikke virker efter hensigten.
Men på nuværende tidspunkt får de svært ved overhovedet at starte forsøget op.
S og V siger nej tak til forslagetDer er nemlig ikke flertal for forsøgsordningen.
Hverken Venstre eller Socialdemokratiet støtter forslaget.
Socialdemokratiets politiske ordfører Anders Winnerskjold frygter, at en legalisering af hash vil få endnu flere til at prøve stoffet.
- Vi synes, det er et dårligt forslag.
Vi har allerede rigtig mange mennesker, der har psykiske lidelser, og vi skal ikke legitimere, at endnu flere muligvis får en psykisk lidelse, hvis flere ryger hash, siger han.
Det er at vælge den nemme løsning at lovliggøre hash.
Gert Bjerregaard, VenstreSamme melding lyder fra Venstres Gert Bjerregaard, der er med i kommunens social- og beskæftigelsesudvalg.
- Jeg synes, det er en falliterklæring.
Det er at vælge den nemme løsning at lovliggøre hash, siger han.
Forslagsstiller Thomas Medom anerkender den holdning, men han mener, at den nuværende situation er uholdbar og har vist sig at være en blindgyde.
- Jeg synes, det er fair at have en god debat om, hvordan man kan hjælpe flest mennesker og samtidig få et fredeligt Aarhus, siger han.
I Københavns Kommune har overborgmester Frank Jensen (S) tidligere af flere omgange foreslået en forsøgsordning med legalisering af hash, men har fået nej fra Christiansborg.
Forslaget i Aarhus skal i første omgang behandles i byrådet på næste byrådsmøde.
Læs også:Hash kan frit købes i Canada fra i dagFacebookTwitterKopier linkEmner:Frank Jensen (politiker)|Socialdemokraterne|Thomas Medom (politiker)|Brug af euforiserende stoffer|Aarhus




https://www.dr.dk/nyheder/politik/trods-hard-kritik-fra-df-regeringen-lader-integrationsuddannelse-fortsaette

PolitikTrods hård kritik fra DF: Regeringen lader integrationsuddannelse fortsætteRegeringen og arbejdsmarkedets parter er enige om at forlænge aftale om integrationsgrunduddannelsen til 2022.
- Ordningen er et rigtig godt redskab til at gøre flere flygtninge selvforsørgende, så de på lige fod med alle andre kan bidrage til samfundet, så længe de er her, siger integrationsminister Inger Støjberg (V) 25.
feb.
2019 kl.
10.
48Bemærk: artiklen er mere end 30 dage gammelLæs opDen såkaldte IGU - som er en forkortelse for integrationsgrunduddannelsen - fortsætter.
Ordningen, der giver flygtninge og familiesammenførte en nemmere vej ind på arbejdsmarkedet, skulle være stoppet med udgangen af juni i år.
Men regeringen og arbejdsmarkedets parter, der stod fadder til modellen, er blevet enige om at forlænge den yderligere tre år, så den nu gælder indtil 30.
juni 2022.
- Ordningen er et rigtig godt redskab til at gøre flere flygtninge selvforsørgende, så de på lige fod med alle andre kan bidrage til samfundet, så længe de er her, siger integrationsminister Inger Støjberg (V) i en pressemeddelelse.
Forlængelsen af aftalen kommer på trods af, at regeringens støtteparti, Dansk Folkeparti, har været yderst kritiske over for uddannelsen, som de har ønsket skulle sløjfes.
Et IGU-forløb er en kombination af skoleundervisning og et praktikophold i en virksomhed.
Tanken er, at kombinationen af sprogundervisning og det at færdes på en dansk arbejdsplads medvirker til at integrere fremmede bedre og samtidig kan hjælpe dem til at få et varigt job.
Indtil videre er der registreret 1890 IGU-aftaler i de knap tre år, som ordningen har eksisteret.
/DR Nyheder/FacebookTwitterKopier linkEmner:Inger Støjberg (politiker)|Venstre|Dansk Folkeparti|Arbejdsmarked




https://www.dr.dk/nyheder/udland/flykaprer-med-legetoejspistol-mistaenkt-i-bangladesh-draebt-af-specialstyrker

UdlandFlykaprer med legetøjspistol: Mistænkt i Bangladesh dræbt af specialstyrkerIfølge politiet viste den dræbtes våben sig efterfølgende at være en legetøjspistol.
Specialstyrker foran flyet i Bangladesh.
Af Josefine Hummelmose25.
feb.
2019 kl.
09.
51Bemærk: artiklen er mere end 30 dage gammelLæs opPiloterne på et fly fra Bangladesh til Dubai måtte søndag nødlande i byen Chittagong.
En passagerer forsøgte nemlig angiveligt at kapre flyet.
Han skulle have truet med en pistol og med at sprænge flyet i luften.
Da flyet nødlandede stod specialstyrker klar.
Den mistænkte blev skudt, da de stormede flyet.
De forsøgte at få ham til at overgive sig, men manden nægtede.
Derfor valgte specialstyrkerne at skyde.
Han døde af sine kvæstelser kort efter.
Mistænkt menes at være psykisk ustabilMen pistolen var blot en legetøjspistol, og den mistænkte havde ingen sprængstoffer på sig, siger politiet i Bangladesh.
Ifølge dem synes manden at være psykisk ustabil.
- Vi har hørt, at han havde personlige problemer med konen og krævede at tale med premierministeren, forklarer Kusum Dewan fra politiet i den sydøstlige by Chittagong.
Den mistænkte er fra Bangladesh og menes at være omkring 25 år.
Politiet efterforsker stadig sagen og vil endnu ikke lægge sig fast på en forklaring.
FacebookTwitterKopier linkEmner:Bangladesh|Leg og spil|Politi|Dubai




https://www.dr.dk/sporten/fodbold/superliga/hoeghs-hoejdepunkter-droemmetaemning-dommerstyrt-og-masser-af-roede

SuperligaHØGHS HØJDEPUNKTER Drømmetæmning, dommerstyrt og masser af røde billetterEn dramatisk weekend i Superligaen er slut.
Fodboldmagasinets vært Josefine Høgh vælger sine tre højdepunkter.
Af Niklas Brandt Pedersen25.
feb.
2019 kl.
09.
28Bemærk: artiklen er mere end 30 dage gammelLæs opKan du huske, hvornår du sidst har set fem røde kort i en superligarunde?
Nej, vel?
Specielt et af de røde kort var bemærkelsesværdigt.
Horsens' Hallur Hansson fik nemlig sit andet gule kort for at filme.
Læs også:SÅ' DER MÅL!
Se alle weekendens Superligamål på 99 sekunderDøm selv, om du er enig i den udvisning og se Fodboldmagasinet-vært Josefine Høghs tre højdepunkter i videoen øverst i artiklen.
FacebookTwitterKopier linkEmner:Hallur Hansson (fodboldspiller)|Fodbold|Horsens




https://www.dr.dk/nyheder/kultur/film/ekspertens-dom-over-skandaleramt-oscar-show-det-gik-okay-uden-vaert

Film og serierEkspertens dom over skandaleramt Oscar-show: 'Det gik okay uden vært'Frederik Dirks Gottlieb tænkte faktisk ikke over, at der ikke var en vært til nattens Oscars.
Det var en anderledes åbning af Oscar-showet i år, da der ikke var nogen vært.
Af Marie Søndergaard25.
feb.
2019 kl.
10.
17Bemærk: artiklen er mere end 30 dage gammelLæs opSkandalerne er haglet ned over nattens Oscar-show - længe før showet overhovedet var begyndt.
Der var ingen vært.
En ny pris blev droppet, inden den nåede at blive uddelt - og fire priser skulle overrækkes under reklamepauserne, men så alligevel ikke.
Desuden blev sidste års vindere i første omgang stemplet som for gamle til at overrække priser i år, som der ellers er tradition for.
Læs også:Pinligt!
Nattens Oscar-fest er ramt af skandaler - inden den overhovedet er begyndtMen hvordan gik Oscar-showet så, da det endelig løb af stablen?
DR's serie- og film-ekspert, Frederik Dirks Gottlieb, kommer herunder med sin mening om den manglende vært, showets længde og Oscar-vinderne.
1Ingen værtMaya Rudolph (tv.
), Tina Fey og Amy Poehler (th.
) fyrede jokes af på scenen, da de præsenterede Oscar-showets første pris.
I år var der ingen vært til at lave den lange åbningsmonolog med de mere eller mindre vellykkede jokes, hvor Hollywood-skuespillerne ofte bliver grillet.
Kevin Hart, som ellers var valgt som årets vært, trak sig nemlig efter kritik af nogle homofobiske tweets, og det lykkedes ikke at finde en ny.
I stedet blev showet åbnet af sangeren Adam Lambert og bandet Queen, der spillede et medley, hvorefter Tina Fey, Amy Poehler og Maya Rudolph gik på scenen med en lidt længere præsentation af den første pris, end man har for vane.
Læs også:Fik særlig tak på scenen: Viggo Mortensen-film vinder Oscar for bedste film- Jeg synes faktisk, det gik okay uden vært, og jeg er ganske tilfreds med, hvordan showet var bygget op.
Det gode ved, at der ikke er nogen vært, er, at så er der skåret lidt ned på de mange underholdningsøjeblikke, og dermed bliver showets længde skåret ned, siger Frederik Dirks Gottlieb.
- Jeg tænkte faktisk ikke over, at der ikke var en vært, for med Queens åbningsnummer og monologen fra trioen følte man sig ret godt klædt på.
- Jeg er glad for, de ikke prøvede at presse alt muligt andet ind, men jeg kunne da godt have savnet en god vært som Billy Crystal.
Men altså, hvis de ikke længere vil eller tør vælge en lidt provokerende vært, så vil jeg næsten hellere være fri.
2Fra fire til tre timerInstruktør Alfonso Cuarón modtog prisen for 'Bedste fotografering', som ellers var en af de priser, som skulle være vist i reklamepauserne.
Oscar-akademiet besluttede i år at vise fire af priserne under reklamepauserne for at gøre showet kortere, men efter massiv kritik trak man beslutningen tilbage, og alle 24 priser endte med at blive vist på live-tv.
I år varede showet lidt over tre timer, hvor det tidligere har varet op til fire timer.
- Man kunne sagtens skrælle mere af, og jeg synes faktisk, de skulle have holdt sig til beslutningen om ikke at vise alle priserne, mener Frederik Dirks Gottlieb.
- Det lyder kynisk, men hvis showet skal være relevant om ti år på flow-tv, så kunne man sagtens skære nogle kategorier fra.
3Skuffelser og overraskelserOlivia Colman vandt overraskende prisen for 'Bedste kvindelige hovedrolle'.
Glenn Close var storfavorit til at løbe med prisen for 'Bedste kvindelige hovedrolle', mens mange havde set Netflix-filmen 'Roma' som vinder af 'Bedste film'.
Men sådan gik det ikke.
- Jeg synes både godt og skidt om vinderne.
Der var ikke en film, der løb med størstedelen af priserne, og hvis vi starter med 'Bedste film', så tror jeg desværre ikke, det bliver et år, man husker tilbage på og tænker: 'Åh, det var dét år, 'Green Book' vandt', siger Frederik Dirks Gottlieb.
- Det er smag og behag, men jeg vil se tilbage på året og tænke: 'Det var det år, hvor 'Roma' ikke vandt'.
Den er et mesterværk og en fantastisk bedrift.
- Men der var også fantastiske overraskelser.
Jeg er helt vild med, at Olivia Colman vandt for 'Bedste kvindelige hovedrolle'.
De færreste havde spået hende chancer for at vinde.
Og så kan europæere altså bare noget med takketaler, som amerikanerne ikke kan.
Amerikanerne er ofte teatralske og indstuderede, men Olivia Colman havde en ærlig reaktion.
FacebookTwitterKopier linkEmner:Amy Poehler (komiker)|Glenn Close (skuespiller)|AS Roma|Netflix|Humor




https://www.dr.dk/sporten/fodbold/bendtner-er-tilbage-paa-traeningsbanen-efter-afsoning-af-voldsdom

FodboldBendtner er tilbage på træningsbanen efter afsoning af voldsdomFor første gang i år deltog Nicklas Bendtner mandag i træningen med holdkammeraterne i Rosenborg.
Nicklas Bendtner er tilbage på træningsbanen for Rosenborg, og han kan allerede få comeback for holdet senere på ugen.
25.
feb.
2019 kl.
10.
45Bemærk: artiklen er mere end 30 dage gammelLæs opFor første gang i 76 dage er den danske angriber Nicklas Bendtner mødt op til en træning i den norske storklub Rosenborg.
Det skriver lokalavisen Adresseavisen, der er til stede ved Rosenborgs træning mandag.
Bendtner ankom til Rosenborgs anlæg i en lille elbil sammen med Rosenborg-anfører Mike Jensen.
Mediet livetransmitterer fra træningen, der begyndte klokken 10, da Bendtner, iført hue, dryssede ud på træningsbanen med holdkammeraterne.
Efter juleferien har Bendtner misset alle Rosenborgs træninger, da han har afsonet en fængselsdom på 50 dage med fodlænke i København.
Nicklas BendtnerFødt: 16.
januar, 1988KlubberArsenal (2005-2014): 171 kampe, 47 målBirmingham (leje, 2006-2007): 46 kampe, 12 målSunderland, (leje, 2011-2012): 30 kampe, 8 målJuventus (leje 2012-2013): 11 kampe, 0 målWolfsburg (2014-2016): 47 kampe, 9 målNottingham Forest (2016-2017: 17 kampe,2 målRosenborg (2017-): 81 kampe, 35 målLandshold: 81 kampe, 30 målKilde: Transfermarkt.
comHård træningDen danske angriber var derfor ikke med holdkammeraterne på træningslejr i Portugal, men måtte i stedet holde sig i gang i Danmark med hjælp fra træneren Thomas Jørgensen.
- Jeg har stået op og spist morgenmad derhjemme, og så er jeg kørt mod træning for at forberede mig til sæsonen.
Jeg har trænet seks timer mandag til lørdag, så jeg har trænet utrolig hårdt og været meget fokuseret.
- Da jeg så er kommet hjem fra træning, har reglerne været, at jeg kun har måttet være i min lejlighed.
Læs også:Fodlænket Bendtner om voldsdom: 'Jeg ville ønske, det aldrig var sket'- Så det har været nemt at forholde sig til reglerne, men det har været hårdt ikke at have frihed, siger Nicklas Bendtner i en video på Rosenborgs Facebook-profil.
Opslaget blev offentliggjort, mens Bendtner og holdkammeraterne trænede.
Bendtner ser fit udIfølge Rosenborgs nye cheftræner, Eirik Horneland, ser Bendtner fit ud.
Skulle boldfølelsen halte, har danskeren stadigvæk god tid til at finpudse teknikken.
17.
marts spiller Rosenborg den norske Super Cup mod Molde.
To uger efter begynder den norske Eliteserie for Rosenborgs vedkommende med en udekamp mod Bodø/Glimt.
Angriberen glæder sig til at prøve kræfter med Hornelands spilsystem, der er offensivt og bygger på et højt genpres.
- Nu har jeg ikke været til træning endnu, så det er jeg rigtig spændt på.
Ud fra det de har sagt, vil de gerne have, at vi bliver et mere chanceskabende hold, og vi skal være bedre til at genpresse.
Det lyder rigtig godt, siger Bendtner.
Han understreger, at den krævende spillestil også passer godt til ham.
Bendtner kan få sit comeback i torsdagens testkamp mod Ranheim.
/ritzau/FacebookTwitterKopier linkEmner:Nicklas Bendtner (fodboldspiller)|København|Facebook|Norge|Portugal




https://www.dr.dk/sporten/fodbold/england/chelsea-parter-efter-udskiftningskaos-det-var-en-misforstaaelse

EnglandChelsea-parter efter udskiftningskaos: 'Det var en misforståelse'Situationen omkring Kepa Arrizabalagas mulige udskiftning i Liga Cup-finalen er blevet misforstået, siger Chelsea-målmanden.
Chelsea-manager Maurizio Sarri (venstre) var ikke tilfreds, da han i de døende minutter af Liga Cup-finalen ikke kunne få sin målmand til at blive skiftet ud.
Af Rasmus Dalgaard og // Ritzau25.
feb.
2019 kl.
08.
17Bemærk: artiklen er mere end 30 dage gammelLæs opDet var en mærkværdig scene, der udspillede sig i slutningen af søndagens Liga Cup-finale mellem Chelsea og Manchester City.
Chelsea-manager Maurizio Sarri ville skifte sin angiveligt skadede målmand, spanske Kepa Arrizabalaga ud, kort før at kampen skulle afgøres i en straffesparkskonkurrence, men spanieren blev på banen.
Det fik London-klubbens italienske manager op i det røde felt, men hele situationen er blevet misforstået.
Det sagde først Sarri efter kampen og nu også Kepa Arrizabalaga.
Kepa Arrizabalaga signalerer, at han er fit og ikke skal skiftes ud i Liga Cup-finalen mod Manchester City, mens forsvarsspilleren David Luiz forsøger at agere mellemmand mellem keeperen og Chelsea-bænken.
- Det har aldrig været min intention at gå imod manageren eller nogle af hans beslutninger.
- Manageren troede, at jeg ikke var i stand til at spille videre, og jeg ville sige, at jeg var i god behold og stadig kunne hjælpe holdet, imens at holdlægen, der havde behandlet mig, ankom til bænken med den besked.
- Jeg har fuld respekt for manageren og hans autoritet, skriver spanieren i et opslag på Twitter.
Parterne skal have en snakEfter kampen var Sarri også ude og kalde situationen for en stor misforståelse, skrev Chelsea på Twitter.
Sarri troede, at den spanske målmand led af kramper, men erkendte, at Arrizabalaga havde ret i, at han kunne fortsætte, selv om målmanden håndterede situationen forkert, skriver Chelsea og tilføjer desuden, at Sarri og spanieren nu skal have sig en snak.
- Jeg misforstod problemet, og situationen gik først op for mig, da holdlægen var tilbage ved bænken, siger Sarri ifølge BBC.
Italieneren forklarer, at han var ved at forlade banen, fordi han ville lægge bånd på sig selv.
- Jeg gik tilbage for at tie stille, siger Sarri ifølge BBC.
Læs også:Manchester City vinder årets første trofæ efter straffedramaDer var ikke blevet scoret i de første 120 minutter af kampen, og så skulle det afgøres ved en straffesparkskonkurrence.
Her indkasserede Kepa Arrizabalaga fire mål, mens spanieren reddede et enkelt forsøg.
Chelsea brændte to forsøg, og så endte det hele med en sejr på 4-3 til City, som for andet år i træk og sjette gang i alt vandt Liga Cuppen.
Allerede inden kampen var der i engelske medier rygter om en forestående fyring af Sarri, og de rygter vil formentlig blot tage til i styrke nu.
FacebookTwitterKopier linkEmner:Chelsea FC|BBC|Twitter|Fodbold|London




https://www.dr.dk/sporten/haandbold/kvindeligaen/bundproppen-eh-aalborg-fyrer-cheftraeneren

KvindeligaenBundproppen EH Aalborg fyrer cheftrænerenKaren Brødsgaard er fyret som EH Aalborgs cheftræner inden de sidste tre runder af grundspillet i HTH Ligaen.
Karen Brødsgaard er færdig som cheftræner for EH Aalborg.
Af Rasmus Dalgaard25.
feb.
2019 kl.
08.
58Bemærk: artiklen er mere end 30 dage gammelLæs opEH Aalborg har sagt farvel til cheftræner Karen Brødsgaard inden sæsonens afgørende kampe om at undgå nedrykning.
På grund af vigende resultater er den tidligere landsholdsstreg sat fra bestillingen.
Det skriver den nordjyske håndboldklub på sin hjemmeside.
- Vi havde håbet på, at vi kunne have fortsat samarbejdet med Karen indtil afslutningen af denne sæson.
Men grundet vores resultatmæssige pointmangel nu og her er vi nødt til som klub at se på, hvorvidt vi kan vende den situation, vi er havnet i.
- Her har vi som klub vurderet, at der skal ageres nu, hvis vi skal have muligheden for at blive i HTH Ligaen.
Derfor har vi nu valgt at stoppe samarbejdet med Karen Brødsgaard, skriver bestyrelsen i EH Aalborg.
Brødsgaard til OdenseSøren Fisker er udpeget som nordjydernes cheftræner i resten af denne sæson.
Senest til sommer skulle Aalborg have taget afsked med Brødsgaard.
I sidste uge blev det meldt ud, at hun tilslutter sig Jan Pytlicks trænerstab i Odense Håndbold i næste sæson.
Hun ærgrer sig over, at hun ikke fik fuldført sin mission om overlevelse med Aalborg.
- Jeg er enormt ærgerlig over, at jeg ikke nåede i mål med EH Aalborg, men jeg accepterer selvfølgelig fuldt ud beslutningen, siger hun ifølge klubbens hjemmeside.
Læs også:Overlegne Odense vinder slutspillet efter sejr nummer 22Aalborg ligger på 14.
- og sidstepladsen inden de tre sidste runder af grundspillet.
Blot fem point i 23 kampe er det blevet til.
Ringkøbing Håndbold har et enkelt point mere på næstsidstepladsen.
Kun rækkens dårligste hold rykker direkte ud, mens holdene fra 9.
-13.
-pladsen spiller nedrykningsspil/ritzau/FacebookTwitterKopier linkEmner:Aalborg|HTH Køkkener|Odense|Odense Håndbold|Håndbold




https://www.dr.dk/nyheder/udland/no-junkfood-tube-london-forbyder-burgerreklamer-i-busser-og-tog

Vores fede verdenSe temaUdlandNo junkfood in the Tube: London forbyder burgerreklamer i busser og togLondons borgmester vil børnefedmen til livs.
Der er slut med at reklamere for burgere ved bustoppesteder og Londons undergrund.
Af Camilla Markvardsen og Kasper Duncan Gram (video)25.
feb.
2019 kl.
09.
19 | opdateret 25.
feb.
2019 kl.
12.
56Bemærk: artiklen er mere end 30 dage gammelLæs opDet er slut med reklamer for usunde fødevarer som chokoladebarer, hamburgere, sodavand og salte nødder i Londons røde dobbeltdækkerbusser.
I dag træder et forbud mod junkfoodreklamer i kraft i hele Londons offentlige transportnetværk af busser, tog, metro og sporvogne.
Det gælder både over og under jorden og er helt i tråd med den plan, som Londons borgmester, Sadiq Khan, offentliggjorde i november sidste år - en plan, der er sat i værk, fordi London er et af de steder i Europa med flest fede børn.
- Næsten 40 procent af byens 10- og 11-årige børn er overvægtige eller fede, og det skaber alle mulige slags problemer både for fremtiden og i dag, sagde Sadiq Khan til ITV.
Læs også:Verden bliver federe: Vi mangler viden og motionDen britiske kok Jamie Oliver er varm fortaler for reklameforbuddet mod usund mad i London.
82 procent af Londons indbyggere bakker op om forbuddet mod reklamer for fødevarer med højt salt-, sukker- og fedtindhold.
Og forbuddet er også tidligere blevet rost af kokken Jamie Oliver, der længe har arbejdet for sundere mad til britiske børn.
'Ingen beviser for, at reklameforbud afhjælper fedme'Markedsføringsindustrien mener imidlertid, at forbuddet er forfejlet.
- Der er ingen beviser for, at reklameforbud kan afhjælpe børnefedme, siger direktør Justin Cochrane fra handelsorganet Outsmart, der repræsenterer firmaer, der reklamerer udendørs, til The Guardian.
Det har også skabt røre på Londons rådhus, hvor konservative politikere er utilfredse ned forbuddet, der er sat i værk af Labour-borgmester Sadiq Khan.
- Tror han virkelig, at børn fylder sig med junkfood efter at have set reklamer for morgenmadsprodukter, brød, salater og sovs?
siger Andrew Boff fra det konservative parti til The Evening Standard.
En talsmand for Sadiq Khan svarer igen:- Borgmesteren er overbevist om, at disse ændringer ikke kun vil reducere børns eksponering for junkfoodreklamer, men også vil gøre Londons indbyggere i stand til at træffe sundere madvalg.
(ARKIV) Londons socialdemokratiske borgmester, Sadiq Khan,kalder Londons børnefedme for "en tikkende bombe".
McDonald's reklamerer for sund mad i stedetReklameindustrien mener, at Londons offentlige transportnetværk vil miste omsætning for mere end 85 millioner kroner årligt.
Fastfoodkæder vil dog stadig kunne reklamere, men kun for deres sunde produkter såsom salater, usaltede nødder, rosiner og sukkerfri drikkevarer.
Det vil i hvert fald McDonald’s gøre, skriver The Evening Standard.
Londons borgmester, Sadiq Khan, er ikke den eneste borgmester, der har taget kampen mod børnefedme op i sin by.
Sidste år indførte Amsterdam også et reklameforbud mod usunde fødevarer målrettet børn.
FacebookTwitterKopier linkEmner:Jamie Oliver (kok)|London|Sadiq Khan (politiker)|Fødevarer|The Guardian




https://www.dr.dk/nyheder/indland/svage-aeldre-maa-koebe-sig-til-hjaelp-politikere-frygter-og-b-hold

IndlandSvage ældre må købe sig til hjælp: Politikere frygter A- og B-holdHver 10.
svage ældre betaler for hjælp til eksempelvis rengøring eller madlavning.
Færre ældre får tildelt hjemmehjælp af kommunen.
Hver 10.
svage ældre køber det i stedet hos private.
Arkivfoto.
Af Emil Eller25.
feb.
2019 kl.
08.
16Bemærk: artiklen er mere end 30 dage gammelLæs opLangt færre svage ældre får i dag hjælp til praktiske opgaver i hjemmet end for ti år siden.
Samtidig er det kun hver 10.
af de svage ældre, der køber sig til hjælp fra private udbydere for at få klaret opgaver som rengøring eller madlavning.
Læs også:Færre svage ældre får hjemmehjælp til praktiske opgaverHvad er en svag ældre?
Svage ældre er i VIVE's rapport defineret som en hjemmeboende ældre i alderen 67-87 år, der ikke er i stand til at udføre én eller flere af følgende hverdagsopgaver uden hjælp:At gå på trapperAt gå udendørsAt gå omkring i hjemmetAt vaske sig/gå i badAt tage tøj eller sko af og påAt købe ind/bære varer hjemAt klippe tånegleKilde: VIVE - Det Nationale Forsknings- og Analysecenter for VelfærdDet får Socialdemokratiets ældreordfører, Astrid Krag, til at frygte, at der kommer til at være en gruppe af ældre, der ikke kan få den hjælp, de har brug for.
- Jeg synes, det er et meget stort problem, at vi i Danmark begynder at have et A- og et B-hold, hvor de rigeste kan købe sig til den hjælp, de har brug for af høj kvalitet, og resten må så ikke bare nøjes med et ringere tilbud – og i alt for mange tilfælde slet ikke noget tilbud, siger hun.
'Et politisk valg'Det er en ny rapport fra Det Nationale Forsknings- og Analysecenter for Velfærd (VIVE), der har vist, at andelen af svage ældre, der får hjemmehjælp til praktiske opgaver, næsten er blevet halveret på ti år – fra 42,8 procent i 2007 til 24,6 procent i 2017.
Vi skal bruge vores sunde økonomi til at sikre, at de ældre, der har knoklet et langt liv, også får den pleje, de har fortjent.
Astrid Krag, ældreordfører for SocialdemokratietOg hver 10.
af de svage ældre køber sig altså til det i stedet.
- Det er jo et politisk valg, om man mener, det skal gå den vej.
Det mener jeg ikke.
Jeg mener, at vi skal bruge vores sunde økonomi til at sikre, at de ældre, der har knoklet et langt liv, også får den pleje, de har fortjent, siger Astrid Krag.
Også Dansk Folkepartis ældreordfører, Jeppe Jakobsen, mener der er et problem, hvis ældre føler sig nødsaget til at købe hjælp udefra, og derfor er man hos Dansk Folkeparti klar til at tvinge kommunerne til at øremærke flere penge til de ældre, fortæller Jeppe Jakobsen.
- Det kan jo være, vi skal have lidt mere fat i pisken og så øremærke større dele af kommunernes økonomi og dermed tvinge dem til at prioritere ældreområdet, siger han og tilføjer:- Det betyder, at man skal træde lidt tættere på det kommunale selvstyre, men det har vi ikke et problem med.
Det er jo rigtige mennesker, det går ud over, når det kommunale selvstyre svigter.
Det kan jo være, vi skal have lidt mere fat i pisken.
Jeppe Jakobsen, ældreordfører for Dansk FolkepartiLæs også:Preben og Margit har fået nej til hjemmehjælp: 'Vi kan råbe og skrige lige så tosset, vi vil.
Men det sker der jo ikke noget ved'LA: Det skal ikke være nødvendigt at købe hjælpHeller ikke hos Liberal Alliance mener sundheds- og ældreordfører May-Britt Kattrup, at det må være en nødvendighed for svage ældre at købe sig til hjælp.
- Det kan godt være, at der er nogen, der foretrækker privatkøbt hjælp og har mulighed for det, og så er det da fint, at de gør det.
- Det har jeg intet imod, men den kommunale ældrepleje skal have en kvalitet og en standard, så ingen behøver at købe hjælpen selv, siger May-Britt Kattrup.
Hun har ikke set den endelige rapport og vil derfor ikke gå længere ind i, om der er tale om et reelt problem.
Men hun understreger, at hvis kommunerne ikke tildeler ældre hjælp, når de har brug for det, kan der blive tale om at stramme op overfor kommunerne.
Ældreminister Thyra Frank (LA) har ikke ønsket at stille op til interview.
FacebookTwitterKopier linkEmner:Liberal Alliance|May-Britt Buch-Kattrup (politiker)|Thyra Frank (politiker)|Dansk Folkeparti|Ældrepolitik




https://www.dr.dk/nyheder/udland/trump-udsaetter-naeste-skridt-i-toldkrigen-med-kina-stigninger-paa-shanghai-boersen

UdlandTrump udsætter næste skridt i toldkrigen med Kina: Stigninger på Shanghai-børsenFor tre måneder siden blev toldkrigen mellem de to stormagter sat på pause til på fredag.
USA's præsident Donald Trump mener at der er gode fremskridt i handelsforhandlingerne med Kina.
Af Andreas Lindqvist25.
feb.
2019 kl.
07.
56Bemærk: artiklen er mere end 30 dage gammelLæs opDet går så godt i handelsforhandlingerne med Kina, at den næste amerikanske optrapning i toldkrigen mellem landene bliver udsat indtil videre.
Det skriver USA's præsident Donald Trump på Twitter og udløste dermed en stigning på 5,5 % på børsen i Shanghai i Kina, den højeste siden juni sidste år.
Også i Japan og Sydkorea steg aktierne.
- Som resultatet af disse meget produktive forhandlinger, udsætter jeg USA's toldsats-stigninger planlagt til 1.
marts, skriver Donald Trump.
Kina-USA handelskrigenSamtidig med at USA har udfordret blandt andet EU til toldkrig, har landet også en toldkrig i gang med Kina.
Den blev indledt i april sidste år, og omfatter indtil videre ekstra afgifter for 250 milliarder dollar.
Kina har svaret igen ved at forhøje tolden på amerikanske varer til en værdi af 110 milliarder dollar.
Blandt andet FN har advaret om at nye toldstigninger vil få "massive" følger for verdensøkonomien, særligt i AsienHan forventer snart at kunne mødes med den kinesiske præsident, Xi Jinping på Trumps feriested i Florida.
- Fortsætter fremskridtene på begge sider, planlægger vi et topmøde mellem præsident Xi og jeg selv på Mar-a-Lago, for at lukke en aftale.
En rigtig god weekend for USA og Kina, skrev præsidenten på Twitter.
Toldkrig sat på pauseKina og USA har i knapt et år udkæmpet en såkaldt toldkrig, hvor toldstigninger det ene sted modsvares med stigninger til en lignende værdi hos modparten.
Men i december sidste år erklærede Donald Trump, at toldkrigen ville blive sat på pause i tre måneder, efter at han havde talt med Xi Jinping til et G20-topmøde i Argentina.
Fristen stod til at udløbe på fredag, hvor amerikanske toldsatser på kinesisk import til en værdi af 200 milliarder dollar efter planen skulle have været sat op til 25 procent fra 10 procent på fredag.
Det er den toldstigning, som nu er sat på standby på grund af fremskridt i forhandlingerne.
Også Kina oplever at forhandlingerne med USA går godt, ifølge det statsstyrede kinesiske nyhedsbureau Xinhua, som skriver om en win-win-situation i en analyse.
FacebookTwitterKopier linkEmner:Donald Trump (politiker)|Kina|Xi Jinping (politiker)|USA|Twitter




https://www.dr.dk/nyheder/kultur/film/tiffany-diamant-til-30-millioner-dollars-lady-gaga-stjal-oscar-showet

Film og serierTiffany-diamant til 30 millioner dollars: Lady Gaga stjal Oscar-showetDen nyslåede Oscar-vinder er blot den tredje person nogensinde, der får lov til at bære en særlig, gul Tiffany-diamant.
Her er den så: Den 25 gram tunge og 128,54 karats gule diamant, båret af sanger og skuespiller Lady Gaga.
Af Kasper Madsbøll Christensen og Kasper Duncan Gram (video)25.
feb.
2019 kl.
07.
05 | opdateret 25.
feb.
2019 kl.
09.
57Bemærk: artiklen er mere end 30 dage gammelLæs opGlem alt om, at Olivia Colman vandt en Oscar for 'Bedste kvindelige hovedrolle', og at 'Green Book' hev prisen hjem for 'Bedste film'.
Oscar-showets egentlige stjerne er nemlig en 128,54 karat stor, gul diamant.
Den blev båret af Lady Gaga og tiltrak sig allerede stor opmærksomhed, da den dobbelt-nominerede sanger og skuespillerinde ankom på den røde løber forud for det glamourøse prisshow.
Diamanten går under navnet 'Den Gule Diamant' og kommer fra det eksklusive smykkehus Tiffany & Co.
Den er efter sigende vurderet til 30 millioner dollars - eller i omegnen af 200 millioner danske kroner.
Lady Gaga på den røde løber inden Oscar-showet.
Hun er - udover den store, gule diamant - iført en sort Alexander McQueen-kjole med matchende læderhandsker.
Båret af Audrey Hepburn i 1961Den enorme diamant blev fundet i Sydafrika i 1877, og er - indtil i dag - kun blevet båret af E.
Sheldon Whitehouses kone i 1957 og skuespiller Audrey Hepburn i 1961.
- Lady Gaga er den ultimative skaber, innovatør og regelbryder, og jeg er begejstret over, at hun skal bære den legendariske diamant på den røde løber, sagde Tiffany & Co.
's kreative direktør, Reed Krakoff, ifølge mediet People i en meddelelse forud for showet.
Og den funklende ædelsten kom også en tur på scenen under Oscar-showet.
Lady Gaga vandt nemlig prisen for 'Bedste originale sang' for at have skrevet og sunget tåreperserballaden 'Shallow' fra filmen 'A Star is Born'.
Det er vist ikke en overdrivelse at sige, at Lady Gaga var overvældet efter at have modtaget sin Oscar-statuette for 'Bedste originale sang'.
For samme film var hun nomineret til prisen som 'Bedste kvindelige hovedrolle', men måtte her se sig slået af sin britiske kollega, Olivia Colman.
Læs også:Fik særlig tak på scenen: Viggo Mortensen-film vinder Oscar for bedste filmDet ændrer dog ikke på, at hun stjal al opmærksomheden med sin historiske, gule diamant.
En tydeligt rørt prisvinder - med både Oscar-statuette og den historiske diamant om halsen.
(Foto: Frederic J.
BROWN © Scanpix)FacebookTwitterKopier linkEmner:Audrey Hepburn (skuespiller)|Lady Gaga (musiker)|Storbritannien|Sydafrika|Tiffany & Co.





https://www.dr.dk/nyheder/kultur/film/skoer-kanin-kjole-og-graedefaerdig-lady-gaga-5-hoejdepunkter-fra-nattens-oscar

Film og serierSkør kanin-kjole og grædefærdig Lady Gaga: 5 højdepunkter fra nattens Oscar-showRørende øjeblikke, et rockende publikum og fjollet tøj.
Komiker og skuespiller Melissa McCarthy havde taget kanin-kostumet på, da hun skulle præsentere en pris.
En af showets vindere var Lady Gaga, der blev meget rørt.
Af Marie Ravn Nielsen25.
feb.
2019 kl.
07.
58Bemærk: artiklen er mere end 30 dage gammelLæs opDer var mange højdepunkter i nattens Oscar-show.
Med danske øjne var et af dem, at danske Viggo Mortensen og resten af holdet fra 'Green Book' måtte op på scenen, da filmen hapsede prisen for årets bedste film foran 'Roma'.
Men det øjeblik stod ikke alene ved Oscar-showet, der ikke havde nogen gennemgående vært i år.
Showet bød nemlig både på glædestårer, gakkede indslag og særligt én chokeret vinder.
Her får du de fem største højdepunkter.
Læs også:Fik særlig tak på scenen: Viggo Mortensen-film vinder Oscar for bedste film1Stående bifald til rockende Queen-åbningAdam Lambert giver den gas på scenen sammen med Queen-legenden Brian May i anledningen af filmen 'Bohemian Rhapsody', der handler om bandet og den ikoniske frontmand Freddie Mercury.
Oscar-showet har igennem tiden haft mange underholdende åbningsmonologer leveret af vittige, dansende og endda syngende værter.
Men hvordan åbner man lige Oscar-showet, når man som i år slet ikke har en vært?
Man åbner med det legendariske band Queen og deres nuværende sanger Adam Lambert.
Læs også:Pinligt!
Nattens Oscar-fest er ramt af skandaler - inden den overhovedet er begyndtSå snart tonerne af klassikeren 'We Will Rock You' fyldte salen, og Queen-guitarist Brian May dukkede op i teaterrøgen, rejste alle stjernerne i salen sig op fra sæderne og rockede med.
Og da bandet satte tempoet lidt ned med 'We Are The Champions', røg manges hænder i vejret.
Åbningen blev modtaget med stående bifald og koncert-agtig jubel fra salen.
Og så blev det sanger Adam Lambert, der i år fik lov til at råbe: 'Welcome to the Oscars!
'.
Se åbningen her.
2Skuespiller stjal showet iført kanin-kostumeMelissa McCarthy og Brian Tyree Henry fik mange til at grine, da de mødte op i disse fjollede kostumer.
(© Scanpix)Det er svært at åbne en kuvert med navnet på vinderen, når man har en plys-kanin på hånden.
Det måtte skuespiller Melissa McCarthy sande, da hun sammen med skuespiller Brian Tyree Henry skulle præsentere prisen for 'Bedste kostumedesign'.
Hun var nemlig iklædt et stort skrud med en masse kaniner hæftet på kjolen.
Brian Tyree Henry holdt sig heller ikke tilbage – han var iført en skør hat med en fugl på, perlekæder, en spraglet kjole og en blå kappe.
Fjolleriet var tydeligvis inspireret af dronningefilmen 'The Favorite'.
Deres kostumer fik hurtigt masser af kærlighed på Twitter.
Prisen gik i øvrigt til Ruth Carter for 'Black Panther', men det bliver uden tvivl kaninerne og den fjollede udklædning, som mange vil huske kategorien for i år.
Se præsentationen med de sjove kostumer her.
3Rørende duet med Lady Gaga og Bradley CooperDe to stjerner fra biografhittet 'A Star is Born' i et kærligt øjeblik sammen ved flyglet.
Hvis man så Oscar-showet direkte i nat, var man ikke i tvivl om, at popstjernen Lady Gaga og skuespiller og instruktør Bradley Cooper skulle optræde med deres fælles hit 'Shallow' fra filmen 'A Star Is Born'.
Det blev i hvert fald nævnt utroligt mange gange af speakeren!
Det var derfor en optræden, der var ventet med spænding - og den skuffede ikke, hvis man skal tro både reaktionen fra salen og de mange skulderklap på Twitter.
Da klaveret blev rullet ind på scenen, var introen til sangen allerede i gang, og så rejste Lady Gaga og Bradley Cooper sig ellers fra deres pladser og gik sammen – hånd i hånd – op på scenen for at synge deres kraftfulde ballade.
Til sidst satte Bradley Cooper sig over ved siden af Lady Gaga ved flyglet, og så sang de ellers ind i samme mikrofon ligesom i filmen – og publikum kvitterede med stående bifald.
Se et kort klip af sangen her.
4Lady Gaga i tårer over at vinde sin første OscarDer var mange af nattens prisvindere, der fældede tårer, men Lady Gaga tog prisen for de fleste glædestårer.
Her omfavner hun Bradley Cooper på vej op for at modtage sin statuette.
Triumfen fortsatte for Lady Gaga, der måtte op på scenen kort efter sin optræden for at modtage en Oscar for netop 'Shallow' i kategorien for bedste sang.
Dermed har hun nu vundet sin første Oscar-statuette, og det var naturligvis et kæmpe øjeblik for sangerinden, der også var nomineret for sin skuespilpræstation i 'A Star is Born'.
Læs også:Mobbet og hånet for sit talent: Sådan blev Lady Gaga alligevel superstjerneAllerede inden hun nåede op på scenen græd hun af lykke, og da hun endelig kunne stå med en Oscar, fik hun med tårer takket sin søster, sine forældre og naturligvis sin filmmakker, skuespiller og instruktør Bradley Cooper.
- Det er hårdt arbejde.
Jeg har arbejdet på det her længe.
Men det handler ikke om at vinde, det handler om ikke at give op.
Hvis du har en drøm, så kæmp for den, sagde hun også i sin tale.
Se en rørt Lady Gaga holde takketale her.
5Olivia Colman overrasket over at vindeOlivia Colman fik også rost sit idol Glenn Close, som hun altså vandt over.
- Det her gik slet ikke som jeg havde forventet, og jeg synes, du er fantastisk, og jeg elsker dig rigtig meget, sagde hun blandt andet.
Pilen pegede i høj grad på Glenn Close, der var nomineret til en Oscar for syvende gang – uden nogensinde at have vundet en.
Men også Lady Gaga var i spil til prisen for sin første store filmrolle i 'A Star is Born'.
Derfor var det en stor overraskelse for alle – ikke mindst for vinderen selv – at det blev britiske Olivia Colman fra 'The Favorite', der vandt.
Faktisk var Olivia Colman selv så overrasket, at hun lignede en, der ikke vidste, hvad hun skulle gøre af sig selv på sin vej op for at modtage prisen.
Talen havde hun ikke forberedt, men alligevel charmerede hun salen med sine tårer, sin latter og vittige kommentarer.
- Det her er hysterisk morsomt.
Jeg har en Oscar, sagde hun begejstret i en blanding af et fnis og glædestårer.
Du kan se Olivia Colmans tale her.
FacebookTwitterKopier linkEmner:Glenn Close (skuespiller)|Lady Gaga (musiker)|Twitter|Teater|Storbritannien




https://www.dr.dk/nyheder/udland/ekspert-migration-til-eu-falder-stoet-men-europaeernes-bekymring-er-fortsat-hoej

UdlandEkspert: Migration til EU falder støt, men europæernes bekymring er fortsat højHindring af migration kommer til at fylde på topmøde mellem EU og Den Arabiske Ligas regeringschefer.
Migranter i en overlæsset båd på vej fra Libyen får hjælp af en privat organisation i 2017.
Siden dengang har blandt andet Italien stort set fået stoppet ngo'ernes skibe fra at udføre redningsaktioner.
Af Andreas Lindqvist25.
feb.
2019 kl.
07.
00Bemærk: artiklen er mere end 30 dage gammelLæs opDer er mange emner og interesser i spil, når statsminister Lars Løkke Rasmussen (V) sammen med de øvrige EU-regeringschefer sætter sig over for deres modparter fra de 22 afrikanske og mellemøstlige lande i Den Arabiske Liga søndag og mandag.
Allerøverst på EU-ledernes agenda er dog migration og beskyttelse af unionens ydre grænser, ifølge flere eksperter.
Læs også:EU-ledere mødes med Den Arabiske Liga: Vil have standset strøm af migranterFaktisk var det netop under samtaler i Kairo med EU-præsident Donald Tusk om, hvordan migration kunne hindres, at den egyptiske præsident, Abdel Fatah al-Sisi, tog initiativ til weekendens topmøde.
Men antallet af migranter, som ankommer til EU, er faldet støt og kraftigt siden den såkaldte migrantkrise i 2014 og 2015, siger seniorforsker og migrationsekspert Hans Lucht ved Dansk Institut for Internationale Studier.
- Antallet af migranter rasler ned, og det samme sker med antallet af asylansøgere, så de tal er jo gode for Europa.
Problemet er bare, at der ikke er noget logisk forhold mellem de tal og den bekymring, der tilsyneladende er politisk og i befolkningerne, siger han.
- Man skulle tro, at bekymringen ville falde, når tallene faldt, men det er ikke sket.
Så der er tilsyneladende noget andet i spil - en tolerance i Europa, som er på lavpunktet.
Og det er den virkelighed, som EU skal agere i, siger Hans Lucht.
Hårdhændede metoderDer er ikke forventninger til konkrete aftaler på topmødet, som er det første af sin art.
Hidtil er forhandlinger med landene i Den Arabiske Liga sket bilateralt, altså med det enkelte land.
Seniorforskeren vurderer dog, at de arabiske regeringschefer, som både tæller nordafrikanske lande og lande i Mellemøsten, godt kan levere på et EU-ønske om at begrænse udvandringen endnu mere.
For eksempel siger den egyptiske præsident, Abdel Fatah al-Sisi, at ikke en eneste migrant sejlede fra Egypten mod Europa sidste år.
Hans Lucht understreger dog, at migranterne først og fremmest stoppes ved hjælp af undertrykkelse og brud på menneskerettigheder, og ikke ved at sikre bedre leveforhold.
- Landene kan godt levere, og det har Sisi også gjort.
Men det er med meget hårdhændede metoder.
Der er rapporter om, at man har skudt på migranter og flygtninge.
Fra Algeriet og Marokko har EU også hidtil haft rimelig stor succes med stoppe migration, siger han.
- Prisen er, at man holder hånden under nogle autoritære regimer, fordi man vil have en kortsigtet gevinst på migrationsområdet.
Det er nu engang spillet i mange af de her forhandlinger, siger seniorforskeren.
Libyske EU-grænsevogtereSidste år ankom cirka 144.
000 migranter til EU, under en syvendel af tallet i 2015, da flygtninge og migranter vandrede ad danske motorveje på deres rejse mod Sverige.
En stor del af forklaringen på faldet er en aftale mellem Grækenland og Tyrkiet om at sende migranter, som ankommer til de græske øer, tilbage.
Men fra 2016 er der også sket et stort fald i antallet af migranter, som benytter den såkaldte centrale middelhavsrute.
- Der er sket det, at Italien har fået sat en prop i ruten fra Libyen med nogle særdeles hårdhændede metoder.
Dels har de jaget ngo'erne væk fra Middelhavet, og dels har de indgået aftaler med militserne i Libyen, som styrer smuglingen, siger seniorforskeren.
Det har haft en meget hurtig effekt i antallet af migranter til Italien, som også kan ses af grafen herunder.
- Hvordan man har fået de her militser med på at agere grænsevagter for Europa, er omgivet med stor mystik.
Når jeg har spurgt italienske diplomater, kan de ikke give mig noget klart svar på, hvad der er foregået - det er formentlig sket i sikkerhedstjenesten, i efterretningsvæsenet, siger Hans Lucht.
Efter at Libyen-ruten er forsøgt lukket ned, er en del af trafikken nu flyttet over mod Spanien, hvor man kan konstatere en stigning i antallet af migranter, som kommer fra Marokko.
De fleste kommer over Middelhavet.
Tendensen er fortsat i 2019.
På grund af migrationspresset, er Spanien blevet Marokkos stemme i EU.
Man presser på for, at Marokko skal have større opbakning økonomisk og politisk fra EU, siger Hans Lucht.
- Pludselig er antallet af migranter vokset kraftigt, og der er ikke rigtig nogen god forklaring på hvorfor.
Marokko har et ret stærkt sikkerhedsapparat, og man skulle næsten tro, at de kunne gøre mere, end de gør for øjeblikket, siger han.
- En forklaring på det stigende antal kan være de marokkanske myndigheders brutale behandling af migranter siden sommeren sidste år.
Man opsamler migranter og dumper dem i ørkenen, siger seniorforskeren.
En højere andel af migranter druknerI takt med at EU-landene søger at besværliggøre migranters rejse nordpå, er det blevet farligere for dem at prøve lykken i Europa.
For godt nok er antallet af druknede på færden over Middelhavet faldet, men ikke ligeså kraftigt som antallet af dem, der vover rejsen.
Det betyder, at hvor det i 2015 var under en halv procent af migranterne, som omkom på havet, er det i dag næsten to procent.
Størstedelen drukner fortsat i forsøget på at nå EU fra Libyen, men andelen, som døde efter at være stævnet ud fra Marokko, steg voldsomt sidste år.
Her forsøgte mange at gennemføre rejsen i de kolde måneder, hvor hårdt vejr og underafkøling forhøjer risikoen.
- Når procentdelen af migranter, der drukner, stiger markant fra 2015 til nu, så hænger det sammen med, at trafikken i de år skiftede fra Tyrkiet til Libyen.
Libyen-Italien-ruten er den længste og mest farlige Middelhavsrute.
Nu, hvor der ingen ngo-skibe er tilbage på den strækning, er den blevet endnu farligere, siger Hans Lucht.
FacebookTwitterKopier linkEmner:Flygtninge og asylansøgere|Marokko|Libyen|Italien|EU-forhold




https://www.dr.dk/sporten/haandbold/championsleague/skjern-fans-rejste-ti-timer-i-fly-se-nederlag-det-var-den-mest

ChampionsleagueTo Skjern-fans rejste ti timer i fly for at se nederlag:  ’Det var den mest vanvittige tur’Andreas Junker og Jesper Kjær rejste fra Skjern til Zaporizjzja i Ukraine for at se vestjyderne blive slået ud af Champions League.
De to fans var med det samme fly som Skjerns hold på vej til udekampen i Ukraine.
Af Malte Nørgaard25.
feb.
2019 kl.
07.
59Bemærk: artiklen er mere end 30 dage gammelLæs opAndreas Junker og Jesper Kjær er gode kandidater til Danmarks mest dedikerede håndboldfans.
De to vestjyder tog turen hele vejen fra Skjern til den ukrainske by Zaporizjzja for at se de lokale helte spille i Champions League.
Jesper Kjær og kammeraten havde svært ved at finde hallen i den ukrainske by, men som billedet afslører, så nåede de frem til destinationen.
Det er lige før, at vi ikke engang selv ved, hvor henne i verden vi er.
jesper kjær, skjern-fanOg selvom de to fans ikke fik specielt meget at juble over, da Skjern tabte med 33-23, så er turen alligevel noget, som de kommer til at huske i meget lang tid.
Det fortæller Jesper Kjær.
- Vi er så meget på udebane hernede, at det er helt ufatteligt.
Det er uden tvivl den mest vanvittige tur, vi nogensinde har været på.
Læs også:Nyt nederlag sender Skjern ud af Champions League- Det er lige før, at vi ikke engang selv ved, hvor henne i verden vi er, siger han og griner, da DR Sporten fanger ham på telefonen i Ukraine.
Danskere som turistattraktionDe to kammerater rejste afsted fra Skjern lørdag morgen klokken seks, og 15 timer senere var de endelig fremme på den ukrainske udebane.
2500 kilometer hjemmefra kunne de tjekke ind på hotelværelset.
Men hvorfor overhovedet rejse Europa tyndt for at se håndbold?
- Jeg holder et år fri fra skole, og i stedet for at bruge tre måneder på at rejse til Afrika, så synes jeg, at det er lige så sjovt at bruge weekenderne på at rejse med rundt på udebanerne for at heppe på Skjern, fortæller Jesper Kjær.
Skjern-spillerne er glade for dedikationen hos de to fans.
Spillerne tager sig tid til at snakke med Andreas og Jesper inden kampene, og der bliver naturligvis taget selfies.
De to venner ses her sammen i hallen i Zaporizjzja.
Men det er ikke kun Skjern-spillerne, som er interesserede i de to vestjyder på tur.
Også hjemmepublikummet bliver lidt nysgerrige, når de ser to grønne Skjern-trøjer så langt hjemmefra.
- Vi har været en turistattraktion uden lige.
Der var nok 15 forskellige, som kom over for at tage selfies med os.
Selv den officielle fotograf fra Zaporizjzja blev ved med at tage billeder af os.
De synes sgu nok, at det er lidt mærkeligt, men der er heldigvis god stemning omkring os, siger han.
Udebaneturen bliver den sidste for de to Skjern-fans i denne sæson, da vestjyderne med nederlaget blev slået ud af turneringen.
FacebookTwitterKopier linkEmner:Skjern|Ukraine|Afrika




https://www.dr.dk/nyheder/indland/hver-10-svage-aeldre-koeber-sig-til-hjaelp-i-hjemmet

IndlandHver 10.
svage ældre køber sig til hjælp i hjemmetLangt færre får tildelt hjemmehjælp af kommunen end for ti år siden.
Ole Aastad kan ikke få hjemmehjælp og køber sig derfor til rengøringshjælp.
Han har ikke selv luft til at gøre det, siger han.
Af Emil Eller25.
feb.
2019 kl.
06.
38Bemærk: artiklen er mere end 30 dage gammelLæs opHver 10.
svage ældre køber sig i dag til hjælp til praktiske opgaver i hjemmet.
Samtidig må en stor gruppe af de svage ældre klare sig helt uden praktisk hjælp.
Det viser en ny rapport fra Det Nationale Forsknings- og Analysecenter for Velfærd (VIVE).
Antallet af svage ældre, der får offentlig hjemmehjælp til de praktiske opgaver i hjemmet er på ti år faldet markant fra 42,8 procent til 24,6 procent – det svarer til et fald på 42,5 procent: altså næsten en halvering.
Læs også:Færre svage ældre får hjemmehjælp til praktiske opgaverHvad er en svag ældre?
Svage ældre er i VIVE's rapport defineret som en hjemmeboende ældre i alderen 67-87 år, der ikke er i stand til at udføre én eller flere af følgende hverdagsopgaver uden hjælp:At gå på trapperAt gå udendørsAt gå omkring i hjemmetAt vaske sig/gå i badAt tage tøj eller sko af og påAt købe ind/bære varer hjemAt klippe tånegleKilde: VIVE - Det Nationale Forsknings- og Analysecenter for VelfærdIfølge Tine Rostgaard, der er professor i velfærdspolitik hos VIVE, giver det en social slagside i hjælpen til de ældre.
- Det er især de ældre, som har en højere indkomst, der køber sig til hjælp, og her kan man så se, at der er en social slagside, fordi det jo ikke er alle, der vælger sådan en løsning.
Sandsynligvis fordi alle ikke har råd til det, siger hun.
Svage ældre har ofte lav indkomstHun forklarer samtidig, at det i forvejen oftere er ældre, der gennem livet har haft en lav indkomst, der ender i gruppen af svage ældre med funktionsnedsættelser.
En af dem, der køber sig til hjælp, er 79-årige Ole Aastad fra Slangerup.
Han har KOL, diabetes og er påvirket efter en blodprop i hjernen.
Han har fået afslag på sin ansøgning om rengøringshjælp fra kommunen og køber sig derfor til det i stedet.
- Jeg har ikke luft til selv at gøre det.
Jeg kan gå ti meter, så er jeg helt ødelagt.
Ole Aastad er en af dem, der køber sig til hjælp, fordi kommunen ikke vil tildele ham hjemmehjælp.
Han betaler nu 325 kroner i timen for at få gjort rent hver 14.
dag.
Ellers ville det slet ikke blive gjort, siger han.
- Det ville jo påvirke luften for mig.
Det ville nok påvirke min KOL, hvis der ikke blev gjort rent.
Dansk velfærdsmodel er pressetIfølge Ole Helby Petersen, der er leder af Center for Forskning i Offentlig-Privat Samspil på Roskilde Universitet, er den danske velfærdsmodel med universelle ydelser og hjælp kommet under pres.
Derfor sker der flere steder det, at nogle føler sig nødsaget til at købe sig til hjælp.
- Det kan ses som et udtryk for, at den skandinaviske velfærdsmodel kommer mere under pres, fordi der er flere, som skal have service, og der ikke er penge til, at alle kan få det.
- Det kan være udtryk for en gradvis forandring væk fra et universelt princip til en mere privat tilgang, hvor man i højere grad selv køber ydelserne, siger han.
Ældreminister Thyra Frank (LA) har ikke ønsket at stille op til et interview.
FacebookTwitterKopier linkEmner:Liberal Alliance|Thyra Frank (politiker)|Socialpolitik|Sundhedspolitik|Slangerup




https://www.dr.dk/nyheder/kultur/film/se-billederne-storfavorit-taber-i-sin-guldkjole-og-alle-de-andre-skrud-fra-oscar

Film og serierSE BILLEDERNE Storfavorit taber i sin guldkjole - og alle de andre skrud fra Oscar-showetDen stod på guld, glimmer og glamour, da stjernerne indtog den røde løber ved nattens Oscar-fest.
Af Christian Mejdahl Buhl25.
feb.
2019 kl.
06.
28Bemærk: artiklen er mere end 30 dage gammelLæs op- And the Oscar coes to.
.
.
Olivia Colman!
Få havde set den komme, da skuespillerinden Olivia Colman natten til mandag kunne kalde sig den bedste kvindelige skuespiller ved den 91.
uddeling af Oscar-priserne.
Eksperterne havde nemlig spået den 71-årige Glenn Close til at løbe afsted med statuetten.
Se alle vinderne:Fik særlig tak på scenen: Viggo Mortensen-film vinder Oscar for bedste filmOg stjernen selv havde da også iført sig aftenens mest opsigtsvækkende guldkjole, der lugtede af, at skuespillerinden selv havde håbet på at skulle en tur på scenen for at holde sin takketale.
Men sådan skulle det ikke gå for Glenn Close, der syv gange tidligere har været nomineret til en af de prestigefyldte Oscarstatuetter.
Uden at have vundet én eneste af dem.
Glenn Close tog det med et smil, selvom hun for syvende gang måtte se, hvordan en Oscarstatuette fandt vej til en konkurrents hænder.
(© Ritzau Scanpix)Heldigvis for skuespillerinden sad kjolen i det mindste lige i skabet - og det samme var tilfældet for en lang række af de andre stjerner ved Oscar-showet.
Én efter én trådte de ud på den røde løber iført deres fineste gevandter - det ene mere fikst end det andet.
Så du skal ikke snydes for et farverigt galleri med det bedste af det bedste fra årets største filmfest.
Aftenens store Hollywood-diva, Glenn Close, måtte for syvende gang i karrieren se sig slået i kapløbet om en statuette.
På den røde løber strålede hun dog om kap med de største stjerner gennem tiden i sin gyldne kjole med tilhørende kappe, der tilsammen består af fire millioner perler.
1 / 17Chadwick Boseman spiller hovedrollen i 'Black Panther', der var nomineret i hele syv kategorier.
På den røde løber skilte han sig ud blandt de mange andre mænd til arrangementet ved at bære et jakkesæt med en lang kappe bagtil.
2 / 17Melissa McCarthy indtog den røde løber i en hvid kappe og en fræk attitude.
Under showet præsenterede hun prisen for 'Bedste kostumedesign', ligesom hun også var nomineret i kategorien 'Bedste kvindelige hovedrolle'.
3 / 17Lady Gaga var nomineret for sin rolle i 'A Star is Born'.
På den røde løber bar hun blandt andet smykkefirmaet Tiffanys' gule diamant på 128 karat.
Det var første gang, diamanten blev båret af en person, siden Audrey Hepburn bar den i 1961.
4 / 17Dansk-amerikanske Viggo Mortensen var nomineret for sin rolle i 'Green Book' og bar en klassisk smoking.
Filmen endte med at tage prisen for årets 'Bedste film'.
5 / 17Dansedronningen Jennifer Lopez skulle uddele prisen for 'Bedste produktionsdesign'.
Og det gjorde den 49-årige sangerinde i en funklende Tom Ford-kjole.
6 / 17Billy Porter, der spiller med i HBO-serien 'Pose', legede med det klassiske kønsudtryk, da han trak i en Christian Siriano-kjole og lagde den røde løber ned.
7 / 17Amy Adams var nomineret for sin birollepræstation i 'Vice', og på den røde løber bar hun en Versace-kjole.
8 / 17Den populære drag queen, Shangela Laquifa Wadley, kendt fra 'RuPauls Drag Race', gjorde en fornem figur på den røde løber i en Diego Montoya-kjole.
Shangela er med i 'A Star is Born', der var nomineret til otte priser.
9 / 17Marie Kondo, der har lært Netflix-seerne at rydde op, var også med på den røde løber i en kjole, der er designet af Jenny Packham.
10 / 17Hollywoodlegenden Spike Lee rystede posen og indtog Oscar-showet i et lilla skrud fra top til tå - foruden et sæt knojern med skriften 'Hate' og 'Love'.
11 / 17Emma Stone tog for to år siden prisen for 'Bedste kvindelige hovedrolle' for sin præstation i filmen 'La La Land'.
På den røde løber i år bar skuespilleren en gylden Louis Vuitton-sag.
12 / 17Den sydafrikanske diva Charlize Theron var iklædt en specialfremstillet Dior-kreation.
Et firma hun i øvrigt har en lukrativ milliardkontrakt med som deres levende reklamesøjle.
13 / 17Mahershala Ali vandt i en Oscar for sin birollepræstation i 'Green Book', hvor han spiller overfor dansk-amerikanske Viggo Mortensen, som også fik en hilsen fra Mahershala Ali under takketalen.
14 / 17Helen Mirren matchede den røde løber i sin Schiaparelli-kjole.
Og så havde hun smykker på for hele 40 millioner solide danske kroner.
15 / 17Til Grammy-uddelingen tidligere på året kunne sangerinden Kacey Musgraves sejrrigt kalde sig vinder af prisen for 'Årets bedste album'.
Og på den røde Oscar-løber svævede countrystjernen let hen over gulvtæppet i sin Giambattista-kjole.
16 / 17Den tidligere 'American Idol'-deltager Adam Lambert åbnede showet, da han gik sammen med de resterende medlemmer af Queen og optrådte med et medley.
Her ses han inden showet i en smoking af Tom Ford.
17 / 17FacebookTwitterKopier linkEmner:Glenn Close (skuespiller)|Olivia Colman (skuespiller)|Dolby Theatre|Los Angeles|USA




https://www.dr.dk/nyheder/politik/konservative-vil-haeve-graensen-topskat

PolitikKonservative vil hæve grænsen for topskatGrænsen for topskat skal hæves i næste valgperiode, mener Konservative.
Dansk Folkeparti afviser forslaget.
Ifølge Søren Pape Poulsen (K) vil tiltaget ikke kun kunne mærkes hos de rigeste danskere.
(Arkivfoto).
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)25.
feb.
2019 kl.
00.
00Bemærk: artiklen er mere end 30 dage gammelLæs opDe Konservative vil hæve grænsen for topskat med 120.
000 kroner i næste valgperiode.
Det oplyser partiformand Søren Pape Poulsen (K) i et interview med Børsen.
- For det første, fordi topskatten er en misundelsesskat.
For det andet, fordi vi i det her land har brug for at få folk til at yde en ekstra indsats, så vi får alt det arbejde ud af det, vi overhovedet kan, siger han til Børsen.
Grænsen stiger i øjeblikket gradvist til 522.
000 kroner i 2022.
Ifølge beregninger fra den liberale tænketank Cepos kan grænsen hæves yderligere til 642.
000 kroner, hvis der bliver brugt 2,8 milliarder kroner på tiltaget.
Læs også:De Konservative vil uddele skattelettelser i bund og topDet vil ifølge Cepos' beregninger betyde, at 200.
000 danskere kan slippe for at betale topskat.
Ingen krav om skattelettelser for at ind i regeringDer bliver imidlertid ingen krav om topskattelettelser for at indgå i et potentielt regeringssamarbejde efter valget.
Det slår Søren Pape Poulsen fast.
Ifølge K-formanden vil tiltaget ikke kun kunne mærkes hos de rigeste danskere.
Også "helt almindelige" danskere, der arbejder hårdt og gør en ekstra indsats kan drage fordel af topskattelettelser, mener han.
Men det argument køber Dansk Folkeparti ikke.
- Hvis der overhovedet er et råderum til det, og det ser vi umiddelbart ikke, så vil vi hellere kigge på, hvordan vi kan lette skatten i bunden end hæve grænsen for topskat, siger finansordfører René Christensen (DF) til Børsen.
I Liberal Alliance er man ifølge skatteordfører Joachim B.
Olsen positiv over for forslaget.
Venstre melder ud, at partiet endnu ikke vil pege på skatte lettelser i næste valgperiode.
/ritzau/FacebookTwitterKopier linkEmner:Det Konservative Folkeparti|Joachim B.
Olsen (politiker)|Søren Pape Poulsen (politiker)|Skatter og afgifter|Dansk Folkeparti




https://www.dr.dk/nyheder/indland/eus-alarmsystem-om-daarlige-laeger-moeder-kritik

IndlandEU's alarmsystem om dårlige læger møder kritikEU-landene skal advare hinanden om farlige læger, men nye tal viser, at mange lande aldrig eller sjældent gør det.
Et fælles system, der skal advare om problemlæger, fungerer ikke optimalt (Arkivbillede) .
Af Astrid Fischer25.
feb.
2019 kl.
06.
01Bemærk: artiklen er mere end 30 dage gammelLæs opNi EU-lande deltager slet ikke i det alarmsystem, hvor EU's medlemslande skal advare hinanden om læger, der er til fare for patientsikkerheden.
Fem lande har kun sendt fra én til tre advarsler i de godt tre år, systemet har været i kraft, mens Storbritannien flere tusinde gange har advaret om læger.
Det viser nye tal, som DR har fået aktindsigt i.
Og tallene vækker bekymring hos både patienter og læger.
- Det er godt, vi har et alarmsystem, men når vi ser på tallene, er det klart, at alarmsystemet ikke er godt nok, siger direktør i Danske Patienter, Morten Freil.
- Der er jo meget stor variation i, hvor mange advarsler landene sender, og det giver mistanke om, at landene ikke er lige gode til at indberette de afgørelser, de træffer om læger.
Eller at der er forskellige krav til, hvornår man giver påtaler i de forskellige lande.
Læs også:Patientsikkerheden i fare: Politisk flertal vil stille flere krav til læger fra EU-landeLægeforeningens formand, Andreas Rudkjøbing, er heller ikke tryg ved alarmsystemet.
- Og det er også oplevelsen hos mange af vores europæiske kolleger i lægeforeningerne.
Det er et bureukratisk system, og jeg er bekymret for, at vi enten ikke får indrapporteret vigtige hændelser for patientsikkerheden, eller at vigtige informationer gemmer sig i et hav af ligegyldige indrapporteringer.
Derfor er det svært at vurdere, om alarmsystemet er til gavn for patienterne, mener Andreas Rudkjøbing.
- Man skal huske, at det handler om, at man skal forhindre læger i at skifte land og fortsætte med at arbejde, selvom de måske ikke er kvalificerede til det.
To læger bremset i DanmarkDet er Styrelsen for Patientsikkerhed, der holder øje med de advarsler, der kommer gennem det elektroniske alarmsystem, som hedder IMI.
Der kommer advarsler om alle slags sundhedspersoner, og i de tre første år - fra starten af 2016 - er der udsendt over 30.
000 advarsler.
Næsten 6.
500 har handlet om læger.
- Vi har tre medarbejdere, der dagligt går ind på skift og screener de her 'alerts', fortæller sektionsleder i styrelsen, Susanne Hertz.
- Når der er en advarsel, går vi ind og undersøger, om den pågældende læge har dansk autorisation eller har søgt en dansk autorisation.
Der er ingen tvivl om, at det her system ikke giver os alle informationer om læger, der kan være til fare for patienterne.
Morten Freil, direktør, Danske PatienterDet er sket 43 gange i de første tre år, at der har været sådan et 'match', hvor et andet EU-land har udsendt en advarsel om en læge, som har vist sig også at have dansk autorisation.
I de tilfælde udbeder Styrelsen for Patientsikkerhed sig yderligere oplysninger fra det pågældende land, da selve advarslen er meget kortfattet.
Styrelsen har mulighed for at inddrage eller indskrænke en læges danske autorisation på baggrund af oplysninger fra udlandet.
Det har den gjort 14 gange siden 2016.
To af tilfældene kan direkte tilskrives EU's alarmsystem, oplyser Styrelsen.
I de andre tilfælde har Styrelsen ageret på oplysninger, som den også - eller udelukkende - har fået ad andre kanaler.
For eksempel har Styrelsen et mangeårigt samarbejde med de andre nordiske lande om at udveksle advarsler om læger.
Sverige og Finland sender advarsler både gennem EU-systemet og via det nordiske samarbejde.
Styrelse: Et godt værnSektionsleder i Styrelsen for Patientsikkerhed, Susanne Hertz, er glad for EU's advarselssystem.
- Jeg synes, det er et rigtig godt værn omkring patientsikkerheden og et rigtig godt supplement til de værktøjer, vi i øvrigt har her i styrelsen.
Det giver os mulighed for på forkant at gribe ind over for en sundhedsperson, inden han vender tilbage til Danmark, eller inden han søger om autorisation.
Læs også:OVERBLIK Sådan får læger fra udlandet tilladelse i DanmarkDerudover tjekker Styrelsen for Patientsikkerhed altid i alarmsystemet, når en EU-læge søger autorisation i Danmark, og hvis der ligger en advarsel, bliver ansøgningsprocessen stoppet, forklarer Susanne Hertz.
Hun erkender, at der kan være læger, som landene ikke får indberettet i systemet, selvom de burde.
- Jeg kan jo ikke garantere, at alle relevante advarsler bliver sendt.
Det er et godt net, men det er aldrig muligt, at gøre det så fintmasket, at der er garanti for, at man fanger alle læger, siger Susanne Hertz.
Danmark er sammen med Sverige et af de lande, der sender flest advarsler afsted om læger: 206 advarsler blev det til fra 2016 til 2018.
Tyskland med en fjorten gange så stor befolkning sendte kun76 advarsler.
- Det hænger sammen med, at vi har valgt at sende advarsler på et tidligt tidspunkt.
Vi afventer ikke, at en autorisationsfratagelse bliver prøvet ved en domstol.
Det er en af grundene til, at vi sender flere end Tyskland, som vil afvente, at det har været gennem hele klagesystemet, og har været afgjort ved en domstol, forklarer Susanne Hertz.
Lægeforeningen: Noget rodMens Portugal, Bulgarien og Letland kun har sendt én advarsel hver på tre år, har Storbritannien afsendt 4.
300 advarsler.
Det er to tredjedele af alle de advarsler, der er sendt.
Det skyldes, ifølge Susanne Hertz, blandt andet, at en læge i Storbritannien kan miste sin autorisation på grund af en skattegæld, eller hvis lægen ikke har betalt sit gebyr til lægeforeningen.
Og når autorisationen bliver inddraget, skal der efter reglerne sendes en advarsel.
- Det er et noget rodet billede, siger Lægeforeningens formand, Andreas Rudkjøbing.
Læs også:Lægeforeningen: Læger fra EU-lande skal testes i danskDanske Patienter mener, at EU må sørge for, at alle medlemslandene kommer med i alarmsystemet, også de ni - heriblandt Frankrig - der endnu ikke har sendt en eneste advarsel.
Og så ønsker direktør Morten Freil også, at landene forpligtes til at dele flere informationer end i dag.
Som reglerne er, skal landene sende en advarsel til systemet inden for tre dage, hvis de fratager en læge autorisationen eller indskrænker den.
Men andre former for sanktioner, for eksempel påbud, advarsler, kritik fra en klageinstans eller skærpet tilsyn, skal ikke indberettes.
- Vi synes i virkeligheden, at man skal dele alle oplysninger, også når en læge eksempelvis får en påtale.
For det kan jo være relevant, når der kommer en læge til Danmark, at der har været påtaler i andre lande, siger Morten Freil.
Alarmsystemet er en del af den EU-lovgivning, som gør det muligt for læger, der er uddannet inden for EU, frit at søge arbejde hen over grænserne.
Det skal beskytte patienterne, men som alarmsystemet er nu, kan det ikke stå alene, mener Danske Patienter.
- Der er ingen tvivl om, at det her system ikke giver os alle informationer om læger, der kan være til fare for patienterne.
Så hvis vi skal beskytte patienterne, skal vi sikre, at man nationalt har mulighed for at teste lægernes kompetencer, både fagligt og sprogligt.
Det ser vi gerne, at regeringen tager op på EU-plan, siger direktør Morten Freil.
EU's advarselssystem omfatter ud over læger også andre sundhedspersoner.
Danmark har derigennem fået ti advarsler fra andre lande om tandlæger og to om sygeplejersker siden 2016.
FacebookTwitterKopier linkEmner:Læger|EU-forhold|Storbritannien|Styrelsen for Patientsikkerhed|Lægeforeningen




https://www.dr.dk/nyheder/viden/kroppen/boef-eller-boennesalat-hvorfra-faar-du-det-bedste-protein

KroppenBøf eller bønnesalat: Hvorfra får du det bedste protein?
Proteiner fra et grønt måltid mætter ifølge en ny undersøgelse lige så godt som proteiner fra kød.
Der er masser af protein i både bælgplanter og kød.
Men proteinsammensætningen er dog lidt forskellig.
Foto:  Jonathan Farber og Jason Leung, Unsplash.
Redigeret af Solvej Nygaard Gregersen.
Af Emilie Aagaard25.
feb.
2019 kl.
06.
14 | opdateret 07.
mar.
2019 kl.
12.
20Bemærk: artiklen er mere end 30 dage gammelLæs opProtein er kroppens byggesten.
Vi kan ikke leve uden.
Det findes i både kød, fisk, æg, ost, nødder, bønner og linser.
Og i mange andre fødevarer.
Protein giver en god mæthedsfornemmelse.
Derfor er det en god idé at tænke dem ind i dine måltider.
Men ifølge en mindre dansk undersøgelse bliver vi lige mætte, om vi får vores proteiner fra kød og grøntsager.
- Man må sige, at vores undersøgelse bekræfter, at planteprotein er mindst lige så godt til at gøre os mætte som protein fra kød.
Faktisk ser det ud til, at et vegetabilsk måltid kan være bedre, fordi bønner, linser, nødder og den slags også indeholder en masse kostfibre, som også er med til at få os til at føle mæthed i længere tid, siger professor og institutleder Arne Astrup fra Institut for Idræt og Ernæring, Københavns Universitet.
Men selv om proteinholdige grøntsager mætter godt, er det ikke det samme som, at de nødvendigvis indeholder de sundeste proteiner.
Proteiner i fokusDenne artikel fokuserer proteinsammensætningen i kød og grøntsager.
Der kan være andre sundhedsmæssige, etiske og klimamæssige faktorer, der spiller ind for dit personlige kostvalg.
Men det er ikke dem, vi ser på her.
Mætte mennesker spiser mindre slik og kageMæthed er vigtigt for sundheden.
For hvis vi spiser rigtigt, kan vi forblive mætte længere tid, hvorved vi har mindre lyst til at spise uhæmmet af hurtige kalorier fra slik, kage og alt den slags.
- Og med hensyn til mæthed er det absolut lige så godt at bruge de vegetabilske kilder, siger Arne Astrup.
I forsøget gav forskerne yngre, raske mænd et måltid mad.
De kunne blandt andet få et vegetabilsk måltid (baseret på bønner og ærter) eller et måltid med rødt kød.
Kaloriemæssigt var måltiderne sammensat, så de tilsvarede hinanden.
Det viste sig, at deltagerne i de to grupper følte sig lige mætte tre timer efter måltidet.
Det samme gjaldt en tredje gruppe, hvis måltid var baseret på æg.
Protein er ikke bare proteinMen der er også andre ting end mæthed, der afgør, om et måltid er sundt.
Blandt andet proteinindholdet og proteinsammensætningen.
I måltiderne var mængden af protein den samme.
Men protein er ikke bare protein.
Det består af forskellige aminosyrer.
Og der er ni essentielle aminosyrer, som vi ikke selv kan danne – dem skal vi altså have fra føden.
Heddie Mejborn fra DTU Fødevarerinstituttet forklarer, at proteinerne i kød er af høj kvalitet, fordi det indeholder alle de essentielle aminosyrer.
- Man kan sige, at proteinsammensætningen i kød – som jo er dyrets muskel – indeholder alle de aminosyrer, som vi har brug for i vores egne muskler.
Alligevel understreger Heddie Mejborn, at man ikke skal være bekymret for at skære ned på kødet ved for eksempel at indføre kødløse dage ved middagsbordet.
Læs også:Smør, planteolie eller kokosolie: Hvilken type fedt er sundest?
- Hvis man skærer ned på kødet og op for det grønne, skal man ikke være nervøs.
Mange danskere – især mænd - spiser mere rødt kød end anbefalet, og det vil kun være sundt at erstatte noget af det med bælgplanter, nødder og korn, siger Heddie Mejborn.
Veganisme kræver en ekstra indsatsHvis man helt dropper kødet, skal man dog være lidt ekstra opmærksom.
Især hvis man ikke vil have animalske produkter overhovedet.
- Der er også gode proteiner i æg, mælk, fisk og skaldyr, forklarer Arne Astrup.
Så hvis man fortsat spiser de fødevarer, skal man ikke være bekymret for ikke få det protein, man har brug for.
Og både Arne Astrup og Heddie Mejborn understreger, at man også godt kan få alle de proteiner og essentielle aminosyrer, man har brug for, udelukkende fra planteriget.
Men hvis man vælger en vegansk kost, sætter det lidt større krav til ens egen indsats.
- Det vigtige er, at hverken bønner, linser eller andre vegetabilske produkter alene indeholder alle de essentielle aminosyrer i en mængde, der kan dække vores behov – men hvis man varierer sit indtag af proteinholdige planter, får man dækket sit behov for alle aminosyrerne, og så er der ikke noget problem, forklarer Heddie Mejborn.
Hun forklarer, at man på samme måde skal være særlig opmærksom på for eksempel B12-vitamin, hvis man spiser vegansk.
Vitaminet findes nemlig udelukkende i animalske produkter - og som veganer er man altså nødt til at tage kosttilskud med B12.
Artiklen er redigeret efter publicering: Det sidste citat i artiklen, af Heddie Mejborn, er blevet præciseret, da det kunne misforståes som om, at vegetabilske produkter generelt aldrig indeholder alle essentielle aminosyrer.
Men det kan de godt.
FacebookTwitterKopier linkEmner:Arne Astrup (læge)|Madlavning|Fødevarer|Københavns Universitet|Danmarks Tekniske Universitet




https://www.dr.dk/sporten/fodbold/overblik-danskernes-weekend-i-fodboldeuropa-harder-stjal-showet-i-tyskland

FodboldOVERBLIK Danskernes weekend i Fodboldeuropa: Harder stjal showet i TysklandDanskerne markerede sig med mange mål rundt omkring i Europa i denne weekend.
Pernille Harder jubler efter et mål.
Wolfsburg og Bayern München har nu lige mange point i toppen af den tyske Bundesliga.
Af Malte Nørgaard25.
feb.
2019 kl.
06.
50Bemærk: artiklen er mere end 30 dage gammelLæs opDe danske fodboldlandsholdsspillere havde en god weekend og scorede i både Spanien, Holland, Tyskland og Polen.
Herunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Brandvarm Harder lavede hattrickPernille Harder er nummer to på topscorerlisten i Tyskland.
Pernille Harder havde en mindeværdig søndag i den tyske Bundesliga, da Werder Bremen blev knust med hele 6-0.
Læs også:Hattrick-Harder: Landsholdsstjernen brandvarm i BundesligaenDen danske stjerneangriber lavede tre mål i sejren og var derfor stærkt medvirkende til, at Wolfsburg sparkede sig tilbage på førstepladsen i Tysklands bedste række.
Røddik sendte Ajax til topsLine Røddik skiftede til Ajax fra FC Barcelona i sommer.
For anden runde I træk var den danske forsvarsspiller Line Røddik på pletten for hendes nye klub, Ajax.
Landsholdsspilleren afgjorde kampen mod PSV, da hun scorede det enlige mål i opgøret.
Med sejren fører Ajax nu slutspillet i Holland.
Dolberg scorede for anden runde i trækKasper Dolberg er den mest scorende dansker i Holland i denne sæson.
Kasper Dolberg er for alvor ved at finde målformen i Holland.
Søndag scorede han for anden weekend i træk, da Ajax vandt med hele 5-1 over midterholdet fra Den Haag.
Dolbergs mål blev sat ind med et lille kvarter igen, da han ramte et fladt indlæg og let kunne sætte kuglen i nettet til 4-1.
Målet var Dolbergs andet i de seneste to ligakampe for Ajax.
Drømmemål af JørgensenNicolaj Jørgensen scorede et fremragende mål for Feyenoord Nicolaj Jørgensen scorede et fabelagtigt mål for Feyenoord, da han efter en fin dribletur bankede til kuglen fra lang afstand i opgøret mod PSV.
Bolden strøg ind via stolpen, og den danske angriber var derfor med til at sikre Feyenoord det ene point i kampen, som endte 1-1.
Landsholdsspillere tabte FA Cup-finaleKatrine Veje er kommet til Arsenal denne vinter.
Katrine Veje og Janni Arnth havde søndag mulighed for at vinde kvindernes FA Cup sammen med holdkammeraterne i Arsenal, men desværre for danskerne endte Manchester City med at vinde 4-2 efter straffesparkskonkurrence.
Den ordinære kamp endte 0-0.
Janni Arnth blev skiftet ud efter 69 minutter af finalen, mens Katrine Veje også blev udskiftet to minutter senere.
Braithwaite sikrede point mod ValenciaLeganes er nummer 12 i den spanske række Landsholdsangriberen Martin Braithwaite fortsætter med at vise god form for Leganes i Spanien.
Søndag var han på pletten, da det blev til 1-1 i opgøret mod Valencia.
Kort før tid fik han skrabet udligningen ind, og Leganes er derfor fortsat placeret midt i tabellen.
Daniel Wass kom ikke på banen for Valencia.
Jonas Knudsen sendt tidligt i badJonas Knudsen og Ipswich kæmper for at blive i Englands næstbedste række.
Her ses danskeren i den blå trøje i et opgør mod Norwich tidligere på sæsonen.
Landsholdsbacken Jonas Knudsen fik en uheldig hovedrolle, da han fik et lidt tvivlsomt rødt kort i opgøret mod Wigan allerede efter 25 minutter.
Ipswich formåede dog alligevel at spille 1-1, og de rykkede derfor en lille smule tættere på redning fra Englands næstbedste række.
De har dog fortsat ni point op til redning med 12 kampe igen.
Gytkjær scorede mod topholdChristian Gytkjær har spillet tre landskampe for Danmark.
I Polen lavede Christian Gytkjær sæsonmål nummer ti for Lech Poznan, da han var med til at sænke et af rækkens tophold, Legia Warszawa.
Poznan vandt kampen 2-0 og Gytkjærs mål blev sat ind på straffespark med ti minutter igen af kampen.
FacebookTwitterKopier linkEmner:Daniel Wass (fodboldspiller)|Kasper Dolberg (fodboldspiller)|Holland|Fodbold|Feyenoord




https://www.dr.dk/nyheder/kultur/film/fik-saerlig-tak-paa-scenen-viggo-mortensen-film-vinder-oscar-bedste-film

Film og serierFik særlig tak på scenen: Viggo Mortensen-film vinder Oscar for bedste film'Green Book' med Viggo Mortensen i hovedrollen får tre Oscar-priser - blandt andet for bedste film.
Viggo Mortensen blev rost, selv om han ikke vandt en Oscar for bedste hovedrolle.
Af Silas Bay Nielsen og Kasper Duncan Gram (video)25.
feb.
2019 kl.
05.
47 | opdateret 25.
feb.
2019 kl.
11.
42Bemærk: artiklen er mere end 30 dage gammelLæs op'Green Book', der har dansk-amerikanske Viggo Mortensen i hovedrollen, har fået en Oscar for bedste film.
Det skete natten til mandag i Los Angeles, hvor Oscar-priserne blev uddelt.
Foruden prisen som bedste film fik 'Green Book' også en pris for bedste mandlige birolle, der blev givet til Mahershala Ali, og en Oscar for bedste manuskript.
'Green Book' er baseret på en virkelig historie og foregår i USA i 1960'erne.
Filmen handler om et uventet venskab mellem den afroamerikanske musiker Dr.
Don Shirley, der hyrer italiensk-amerikanske Tony, spillet af Viggo Mortensen, som chauffør til en turné gennem de amerikanske sydstater.
Her bliver de mødt af racisme, som får dem til at opdage, at de måske ikke er så forskellige, som de havde regnet med.
Se filmens trailer her:Under takketalen, der blev holdt af filmens instruktør, Peter Farrelly, fik Viggo Mortensen en særlig tak for hans præstation i filmen.
- Hele historien handler om at elske hinanden trods vores forskelligheder og om at finde sandheden om, hvem vi er - og det starter ikke uden Viggo Mortensen, sagde instruktøren og takkede også andre fra filmholdet.
Mahershala Ali, der spiller Dr.
Don Shirley i filmen, takkede også Viggo Mortensen i sin takketale, da han modtog prisen for bedste mandlige birolle.
Queen-film fik flest priserBlandt nattens andre store Oscar-vindere var også Queen-filmen 'Bohemian Rhapsody', der fik fire priser, og dermed er Oscar-showet største prismodtager.
Den mexicanske Netflix-film 'Roma', der ellers var favorit til at få prisen som bedste film, fik tre Oscar-priser - blandt andet i kategorien bedste ikke-engelsksprogede film og bedste instruktør.
Superheltefilmen 'Black Panther' fik også tre Oscar-priser, mens Lady Gaga-filmen 'A Star is Born' måtte nøjes med én Oscar.
Du kan se alle de nominerede og prismodtagerne i listen nedenfor.
Prismodtageren er skrevet med fed skrift.
Bedste film•'Black Panther'•'BlacKkKlansman'•'Bohemian Rhapsody'•'The Favourite'•'Green Book'•'Roma'•'A Star Is Born'•'Vice'Flere var på scenen, da 'Green Book' modtog en Oscar for bedste film.
Yderst til venstre ses Viggo Mortensen.
(© Getty Images)Bedste instruktør•Spike Lee - 'BlacKkKlansman'•Pawel Pawlikowski - 'Cold War'•Yorgos Lanthimos - 'The Favourite'•Alfonso Cuarón - 'Roma'•Adam McKay - 'Vice'Alfonso Cuarón modtog prisen som bedste instruktør for Netflix-filmen 'Roma'.
(© Getty Images)Bedste kvindelige hovedrolle•Yalitza Aparicio - 'Roma'•Glenn Close - 'The Wife'•Olivia Colman - 'The Favourite'•Lady Gaga - 'A Star Is Born'•Melissa McCarthy - 'Can You Ever Forgive Me?
'Olivia Colman fik en Oscar for sin rolle i 'The Favourite'.
(© 2019 Getty Images)Bedste mandlige hovedrolle•Christian Bale - 'Vice'•Bradley Cooper - 'A Star Is Born'•Willem Dafoe - 'At Eternity's Gate'•Rami Malek - 'Bohemian Rhapsody'•Viggo Mortensen - 'Green Book'Rami Malek fik en Oscar for bedste mandlige skuespiller for sin rolle i 'Bohemian Rhapsody'.
(© Getty Images)Bedste kvindelige birolle•Amy Adams - 'Vice'•Marina de Tavira - 'Roma'•Regina King - 'If Beale Street Could Talk'•Emma Stone - 'The Favourite'•Rachel Weisz - 'The Favourite'Regina King fik en Oscar i kategorien bedste kvindelige birolle.
(© Getty Images)Bedste mandlige birolle•Mahershala Ali - 'Green Book'•Adam Driver - 'BlacKkKlansman'•Sam Elliott - 'A Star Is Born'•Richard E.
Grant - 'Can You Ever Forgive Me?
'•Sam Rockwell - 'Vice'Mahershala Ali efter han har modtaget en Oscar for bedste mandlige birolle.
(© Getty Images)Bedste manuskript•'The Favourite'•'First Reformed'•'Green Book'•'Roma'•'Vice'Bedste filmatisering•'The Ballad of Buster Scruggs'•'BlacKkKlansman'•'Can You Ever Forgive Me?
'•'If Beale Street Could Talk'•'A Star is Born'Bedste ikke-engelsksprogede film•'Capernaum' - Libanon•'Cold War' - Polen•'Never Look Away' - Tyskland•'Roma' - Mexico•'Shoplifters' - JapanBedste animationsfilm•'Incredibles 2'•'Isle of Dogs'•'Mirai'•'Ralph Breaks the Internet'•'Spider-Man: Into the Spider-Verse'Bedste dokumentar•'Free Solo'•'Hale County This Morning, This Evening'•'Minding the Gap'•'Of Fathers and Sons'•'RBG'Bedste dokumentar-kortfilm•'Black Sheep'•'End Game'•'Lifeboat'•'A Night at The Garden'•'Period.
End of Sentence.
'Bedste kortfilm•'Detainment'•'Fauve'•'Marguerite'•'Mother'•'Skin'Bedste animerede kortfilm•'Animal Behavior'•'Bao'•'Late Afternoon'•'One Small Step'•'Weekends'Bedste originale musik•'Black Panther'•'BlacKkKlansman'•'If Beale Street Could Talk'•'Isle of Dogs'•'Mary Poppins Returns'Bedste originale sang•'All the Stars' fra 'Black Panther'•'I'll Fight' fra 'RBG'•'The Place Where Lost Things Go' fra 'Mary Poppins Returns'•'Shallow' fra 'A Star Is Born'•'When A Cowboy Trades His Spurs For Wings' fra 'The Ballad of Buster Scruggs'Bedste lydredigering•'Black Panther'•'Bohemian Rhapsody'•'First Man'•'A Quiet Place'•'Roma'Bedste lydmix•'Black Panther'•'Bohemian Rhapsody'•'First Man'•'Roma'•'A Star is Born'Bedste produktionsdesign•'Black Panther'•'The Favourite'•'First Man'•'Mary Poppins Returns'•'Roma'Bedste fotografering•'Cold War'•'The Favourite'•'Never Look Away'•'Roma'•'A Star Is Born'Bedste makeup og hår•'Border'•'Mary Queen of Scots'•'Vice'Bedste kostumer•'The Ballad of Buster Scruggs'•'Black Panther'•'The Favourite'•'Mary Poppins Returns'•'Mary Queen of Scots'Bedste filmredigering•'BlacKkKlansman'•'Bohemian Rhapsody'•'Green Book'•'The Favourite'•'Vice'Bedste visuelle effekter•'Avengers: Infinity War'•'Christopher Robin'•'First Man'•'Ready Player One'•'Solo: A Star Wars Story'FacebookTwitterKopier linkEmner:Emma Stone (skuespiller)|Glenn Close (skuespiller)|Japan|Libanon|Pop og rock




