https://www.dr.dk/nyheder/udland/obduktionen-slar-fast-epstein-begik-selvmord

UdlandObduktionen slår fast: Epstein begik selvmordJeffrey Epstein stod til op mod 45 års fængsel, men han endte sine dage ved at hænge sig i sin celle inden en retssag.
Epstein valgte at tage sit eget liv for seks dage siden.
16.
aug.
2019 kl.
22.
35Bemærk: artiklen er mere end 30 dage gammelLæs opDen amerikanske milliardær Jeffrey Epsteins dødsårsag er nu slået fast.
Han begik selvmord.
Det viser en obduktionsrapport fredag, skriver nyhedsbureauet AP.
Ifølge obduktionsrapporten hængte den 66-årige Epstein sig selv i sin fængselscelle.
Han blev fundet død omkring klokken 07.
30 lørdag morgen lokal tid.
Epstein sad i Manhattan Correctional Center og var anklaget for menneskehandel og overgreb mod adskillige mindreårige piger.
Han risikerede op til 45 års fængsel.
Læs også:Milliardær døde i sin celle: USA's justitsminister langer ud efter fængselEfter hans død har en kvinde, som siger, at hun blev seksuelt udnyttet af Jeffrey Epstein, da hun var 14 år, lagt sag an mod finansmandens bo.
I sidste måned blev Epstein fundet halvt bevidstløs i en detention i New York efter et selvmordsforsøg, og han blev derfor efterfølgende overvåget.
Hvordan han alligevel bar sig ad med at tage sit eget liv vides ikke.
En anonym fængselsvagt peger på, at på grund af underbemanding i fængslet var der ingen vagter på dødsnatten.
Jeffrey Epstein havde haft forbindelser til nogle af USA's mest magtfulde personer.
Blandt dem, som han havde været på venskabelig fod med, var præsident Donald Trump, tidligere præsident Bill Clinton og Storbritanniens prins Andrew.
/ritzau/FacebookTwitterKopier linkEmner:Bill Clinton (politiker)|Donald Trump (politiker)|USA|New York|Sundhed og velvære




https://www.dr.dk/nyheder/udland/overblik-derfor-er-groenland-vigtig-usa

UdlandOVERBLIK Derfor er Grønland vigtig for USAAmerikanerne er mere interesserede i Thulebasen end råstoffer i Grønland, siger ekspert.
Thulebasen i Grønland indeholder blandt andet et stort radaranlæg.
Af Louise Brodthagen Jensen og Sean Coogan16.
aug.
2019 kl.
22.
00Bemærk: artiklen er mere end 30 dage gammelLæs opDanskerne kunne i dag stå op til nyheden om, at præsident Trump ifølge amerikanske medier har vist interesse for at købe Grønland.
Det er imidlertid ikke en handel, som der er nogen som helst realistisk mulighed for i praksis, lyder vurderingen fra Mikkel Runge Olesen, seniorforsker på Dansk Institut for Internationale Studier.
Han peger på, at USA's interesse for Grønland primært handler om militærbasen i Thule.
Læs også:Trump-køb af Grønland?
Politikere kalder det en 'dårlig joke' og en 'forfærdelig tanke'Der er dog ikke nogen tvivl om, at amerikanerne har øget interesse for den arktiske region i disse år, fortæller han.
Grønland har militær betydningThulebasen i Grønland blev bygget i 1951, mens Den Kolde Krig udspillede sig (Arkivfoto fra 1995).
USA’s interesse i Grønland går historisk langt tilbage og efter års manglende interesse er amerikanernes fokus igen rettet mod øen, der huser USA’s mest nordlige militærbase, Thulebasen.
Den blev bygget tilbage i 1951 og er en af amerikanernes vigtigste militærbaser.
Med basens radar er amerikanerne i stand til at fange informationer om missilaffyringer og sikre USA's selvforsvar.
Efter afslutningen af Den Kolde Krig faldt Thulebasens betydning, mens Kina i de senere år er begyndt at vise interesse for en række projekter i Grønland.
Læs også:Amerikanske medier: Trump er interesseret i at købe GrønlandDette kom særligt i fokus, da Kina sidste år forsøgte at finansiere to lufthavne i Grønland - et forsøg, som USA ikke just jublede over.
Det mundede ud i, at Danmark delvist finansierede og lånte penge til Grønland for at realisere projekterne.
Grønland har også en række naturresurser, som har tiltrukket en række internationale firmaers interesse, "men den store jackpot har ikke indfundet sig endnu", forklarer Mikkel Runge Olesen.
- Derfor vil jeg sige, at amerikanernes interesser lige nu handler om de militære interesser i forhold til Thulebasen frem for et spørgsmål om råstoffer.
GrønlandskortetRigsfællesskabet giver Danmark en plads ved bordet, når Arktisk Råd mødes.
Som her i Finland i maj.
I akademisk litteratur har man diskuteret, hvorvidt Danmark gennem årene har kunnet trække 'grønlandskortet' og har fået særlig god behandling af amerikanerne på grund af deres ønske om at bevare Thule-basen, påpeger Mikkel Runge Olesen.
- Det kan man især finde belæg for i arkiverne fra Den Kolde Krig, siger han.
Skal Danmark og Grønland bevare et godt forhold til USA, kræver det ikke meget mere fra landene, end de allerede leverer - nemlig, at de er samarbejdsvillige, hvad angår den amerikanske tilstedeværelse i Grønland, siger seniorforskeren- Man har efter min vurdering ladet amerikanerne have basen på meget fine vilkår for amerikanerne, siger han.
Efter Den Kolde Krigs afslutning så man, at grønlandskortet blev mindre vigtig end før, siger han.
- Men det kan så være, at kortet bliver vigtigere i takt med, at amerikanernes interesse for Arktis bliver større.
Konkurrence om ArktisDe seneste år har Rusland genopbygget Nordflåden, som blandt andet består af 40 ubåde.
Her ses nogle af flådens soldater på øvelse nær Murmansk i den russiske del af Arktis.
I de senere år er der sket en ændring i den amerikanske kurs i forhold til det arktiske område, hvor man blandt andet finder Grønland, fortæller seniorforskeren.
- Det er en ændring, at præsidenten i det hele taget er begyndt at interessere sig for Arktis, og der er kommet en ny arktisk strategi fra Forsvarsministeriet, siger seniorforskeren.
- De taler om strategisk konkurrence i den arktiske region i en grad, de ikke har gjort før.
- Man er begyndt at se på Arktis som et mindre fredeligt og mindre problemfrit område end tidligere, forklarer Mikkel Runge Olesen.
Regionen menes at holde på 13 procent af verdens uopdagede olie og 30 procent af den uopdagede gas samt en række værdifulde mineraler, påpeger Washington Post.
Med klimaforandring følger også nye søveje, hvorfor regionen kan byde på nye søveje, der bliver det 21.
århundredes Suez- eller Panamakanaler, sagde den amerikanske udenrigsminister, Mike Pompeo, ved en konference i Arktisk Råd tidligere i år.
Her holdt han sig ikke tilbage fra at pege på utilfredhed med kinesernes øgede aktivitet i området og sagde, at russerne allerede har "efterladt fodspor fra deres militærstøvler i sneen".
Med til mødet var blandt andet Danmark, som har en plads ved bordet på grund af rigsfællesskabet med Grønland.
FacebookTwitterKopier linkEmner:Donald Trump (politiker)|Grønland|Mike Pompeo (politiker)|Thule Air Base|Militære anlæg




https://www.dr.dk/nyheder/udland/spiderman-bestiger-hoejhus-i-hongkong-hejse-forsoningsflag

Udland'Spiderman' bestiger højhus i Hongkong for at hejse forsoningsflagFranskmanden Alain Robert appellerede til dialog efter måneders konflikt.
(Video: AP)Af Signe Mai Vilsbøll16.
aug.
2019 kl.
21.
54Bemærk: artiklen er mere end 30 dage gammelLæs opAlain Robert, der også er kendt som "den franske spiderman", klatrede i dag op i en 68 etager høj skyskraber i Hongkong uden brug af reb og seler for at hejse et forsoningsflag.
Ovenpå måneders konflikt placerede klatreren et banner med en illustration af et håndtryk på bygningen Cheung Kong Center, som ligger i byens forretningsdistrikt, og stuntet havde til formål at applere til fredelig dialog.
Hongkongere har de seneste elleve uger demonstreret i byens gader i protest mod, at den lokale regering vil indføre et lovforslag, som gør det muligt at udlevere mistænkte kriminelle borgere til retsforfølgelse i Kina.
Til trods for, at den politiske leder i Hongkong, Carrie Lam, har suspenderet forslaget, frygter borgere, at deres frihed bliver indskrænket efter en stigende kontrol fra politiske ledere i hovedlandet Kina.
Også Europa-Kommissionen har opfordret parterne til at finde en diplomatisk løsning på striden.
Indtil videre er der dog ikke tegn på forsoning.
Demonstrationerne ventes at fortsætte over weekenden.
Kilder: AP, The Guardian og BBCFacebookTwitterKopier linkEmner:Europa-Kommissionen|Hong Kong|Kina|BBC|Kriminalitet




https://www.dr.dk/sporten/fodbold/superliga/debutant-grundlaegger-fcn-sejr-over-uskarpe-ob

SuperligaDebutant grundlægger FCN-sejr over uskarpe OBMads Døhr Thychosen scorede fredag i sin debut for FC Nordsjælland, der vandt 2-0 over OB i 3F Superligaen.
16.
aug.
2019 kl.
22.
05Bemærk: artiklen er mere end 30 dage gammelLæs opMads Døhr Thychosen fik fredag en drømmedebut for FC Nordsjælland, da han grundlagde en 2-0-sejr over OB i 3F Superligaen.
Den 22-årige forsvarsspiller skiftede denne sommer fra FC Midtjylland til FCN i jagten på mere fast spilletid.
I fredagens opgør dominerede OB skudstatistikken markant, men fynboerne manglede gang på gang den afgørende kynisme på banens sidste tredjedel.
De tre point betyder, at FC Nordsjælland går forbi OB og overtager fynboernes fjerdeplads i Superligaen.
OB satte sig hurtigt på spillet, og i kampens bare andet minut reddede FCN-keeper Nicolai Larsen et straffesparksforsøg fra Bashkim Kadrii.
Mads Døhr Thychosen og Mohammed Kudus jubler efter scoring til 1-0 under superligakampen mellem FC Nordsjælland og OB i Right to Dream Park i Farum, fredag den 16.
august 2019.
  Nicolai Larsen redder straffespark fra Bashkim Kadrii  1 / 2Mads Døhr Thychosen og Mohammed Kudus jubler efter scoring til 1-0 under superligakampen mellem FC Nordsjælland og OB i Right to Dream Park i Farum, fredag den 16.
august 2019.
 1 / 2Nicolai Larsen redder straffespark fra Bashkim Kadrii  2 / 2FCN forsøgte ofte at få lynhurtige Isaac Atanga i løbedueller med OB-forsvaret, men værternes første afslutning faldt efter knap en halv time.
Begge hold følte sig i første halvleg snydt for et straffespark, da først FCN's Abu Francis og siden hen OB's Ramon Leeuwin ramte bolden med hånden i feltet.
OB følte sig snydt igen med godt ti minutter til pause, da det unægtelig lignede, at Oliver Lunds afslutning blev sparket væk, efter bolden havde krydset målstregen.
Med tre minutter til pause var det i stedet FCN, der tog føringen takket være Mads Døhr Thychosens resolutte afslutning fra kanten af feltet.
Hjemmeholdet kom godt ud til anden halvleg, hvor kombinationsspillet flød bedre for FCN.
Gæsterne skabte flere store muligheder midtvejs i anden halvleg, men hverken Oliver Lund eller netop indskiftede Issam Jebali havde skarpheden.
OB satsede alt til sidst, og derfor kunne Mikkel Damsgaard lukke kampen til 2-0 i et tomt OB-mål med et langskud fra egen banehalvdel.
/ritzau/FacebookTwitterKopier linkEmner:FC Nordsjælland|Odense Boldklub|Fodbold|FC Midtjylland|Nicolai Larsen (fodboldspiller)




https://www.dr.dk/nyheder/udland/tysk-skovdoed-griber-om-sig-gange-bornholms-areal-er-gaaet-til-grunde

Af DR’s Tyskland-korrespondentMichael ReiterUdlandTysk skovdød griber om sig: To gange Bornholms areal er gået til grundeHarzen sælger sig selv på forestillingen om en eventyragtig skov, men glansbilledet krakelerer.
To års ekstrem varme og tørke har sat sine spor i blandt andet Harzen Nationalpark.
(Foto: Foto: Skærmdump fra TV Avisen.
)16.
aug.
2019 kl.
21.
54Bemærk: artiklen er mere end 30 dage gammelLæs opBrune og grå graner uden nåle strækker sig op mod himlen.
I titusindvis.
Så langt øjet rækker.
Harzen Nationalpark strækker sig over 25.
000 hektar, og er dermed en af Tysklands største.
Vi er taget herud for at se på skaderne, som to år med ekstrem varme og tørke har påført de tyske skove.
Alene i år er skovområder på to gange Bornholms størrelse gået til grunde.
I flere og flere regioner slår myndighederne alarm.
Situationen er så alvorlig, at eksperter og Tysklands regering nu kalder den en katastrofe.
Ændrer sig hurtigt- Rødgranerne heroppe elsker et fugtigt og køligt klima.
Så i de forgangne, varme somre har de lidt meget.
Faktisk har det ikke regnet nævneværdigt i snart to år, forklarer skovrider Andreas Pusch, der er chef for nationalparken.
- Problemet for træerne er især, hvor hurtigt skoven ændrer sig.
Og det er helt klart på grund af klimaet, siger han.
Mens vi går henover tykke tæpper af knasende, brune nåle, beskriver Andreas Pusch, hvordan tørke har gjort træerne forsvarsløse overfor såkaldte barkbiller.
Skadedyrene er kun fem millimeter store.
Men i fællesskab – og her taler vi om millioner – kan de lægge en hel skov øde.
Billerne er små, men kan skabe stor skade.
(Foto: Foto: Skærmdump fra TV Avisen.
)Andreas Pusch hiver et stemmejern frem af inderlommen og begynder at skrælle bark af en rødgran, hvor kun toppen stadig er grøn.
Resten har antaget en syg, brun farve.
Der går ikke mange sekunder før de første biller kommer til syne.
Så flere og flere.
Normalt er en rødgran i stand til at afværge billens angreb med klæbrig harpiks.
Men uden regn er der ingen vand til træerne.
Og uden vand kan der ikke dannes harpiks.
Så borer tusindvis af biller sig ned under barken.
De formerer sig, lægger æg og bremser tilførslen af den smule vand, rødderne stadig måtte suge til sig.
Når generationer af nyudklækkede biller sværmer videre, er træet for længst dødt.
Katastrofal udviklingI nationalparken lader man de døde træer stå, til de vælter og nedbrydes.
På granernes kirkegård spirer nyt liv frem, især planter der ikke kunne leve i træernes skygge.
Men det er også det mest positive, man kan sige om udviklingen.
- For skovejere er udviklingen katastrofal, fastslår skovrider Andreas Pusch.
Skovrider Andreas Pusch er bekymret over udviklingen.
- Simpelthen fordi bestanden af trætyper, der leverer store mængder træ i god kvalitet, er stærkt aftagende.
Tysk skovdrift står overfor et foreløbigt tab på omkring 20 milliarder kroner.
Og her taler vi kun om udgifter til at fjerne døde træer og plante nye.
Vi taler ikke om de finansielle tab, som skovejere og træproducenter lider, fordi de ikke kan sælge deres vare.
Fra eventyr til dystopiOg så er der turismen, for eksempel i Harzen: Den sælger sig selv på forestillingen om den romantiske, eventyragtige tyske skov, hvor Brødrene Grimm slap Rødhætte samt Hans og Grethe løs.
Sådan som nogle skovområder i Harzen ser ud nu, kunne de snarere danne ramme om dystopiske fortællinger fra 3.
verdenskrig.
- Hele byen her har levet af turisme og af naturen i over 100 år, fortæller Kerstin Wagner, hotelejer i byen Schierke.
- Men det er svært at sælge sig selv på natur, når man pludselig har døde træer overalt, fastslår hun.
Den lokale pottemager håber, at der fortsat kommer turister.
Nede om hjørnet har pottemager Dana Grundmann en lille butik, hvor hun sælger keramik til turisterne.
- Vi er bange for, at gæsterne bliver væk, indrømmer hun.
Skidt for klimaetAndre i Tyskland er bekymrede for de klimatiske konsekvenser, når millioner af træer dør.
For skovene i landet lagrer omkring 85 millioner ton CO2 om året.
De gavner altså klimaet – men kun hvis de er sunde og raske.
Tysklands landbrugsminister, Julia Klöckner, tager bekymringerne alvorligt.
For nylig var hun ude i skovene for selv at tage bestik af situationen.
Hun var hurtig til at indkalde til et krisemøde, der skal finde sted nu i september, og hvor man vil prøve at finde løsninger.
Harzen Nationalpark er med sine over 25.
000 hektar en af Tysklands største.
I første omgang skal de ramte områder støttes med omkring 10 milliarder kroner i krisehjælp.
De skal primært gå til at fjerne de døde træer, hvilket også er en metode til at begrænse invasionen af barkbiller.
Dernæst skal der investeres i nye typer træer, der er mere robuste overfor klimaforandringer.
- Man taler blandt andet om at importere trætyper fra Middelhavslandene og Mellemøsten, der bedre kan holde til varme og tørke.
- Problemet er, at mange af dem har det svært med de kølige tyske vintre.
Især heroppe i bjergene i Harzen.
Et andet problem er, at nye typer træer også kan være ledsaget af nye typer skadedyr, forklarer skovrider Andreas Pusch.
Og så står man i det dilemma, at det tager år, før nye træer har vokset sig store – så de kan sælges, så de kan smykke den romantiske skov, og så de kan bidrage til klimaet.
Der er altså ingen hurtige løsninger.
Så i Tyskland lige her og nu kan de ikke gøre meget andet end at håbe på regn.
FacebookTwitterKopier linkEmner:Tyskland|Skove|Skovbrug|Turisme|Bornholm




https://www.dr.dk/sporten/cykling/italiensk-cykelikon-mister-livet-efter-hjerteanfald-i-havet

CyklingItaliensk cykelikon mister livet efter hjerteanfald i havetFelice Gimondi døde ifølge flere medier fredag.
Han vandt i en glorværdig karriere Touren, Vueltaen og Giroen.
Felice Gimondi under Paris-Roubaix i 1965.
16.
aug.
2019 kl.
22.
15Bemærk: artiklen er mere end 30 dage gammelLæs opDen tidligere cykelstjerne Felice Gimondi er fredag død som følge af et hjerteanfald under en svømmetur ud for Sicilien.
Det skriver cyclingnews.
com og flere andre medier.
Gimondi blev 76 år og var i sin storhedstid en af feltet allerstørste profiler.
Italieneren vandt cykelsportens tre store etapeløb fra midten af 1960'erne og ti år frem.
I 1965 kørte han sig til tops i Tour de France, mens han året senere tog den samlede sejr i Vuelta a España.
I mere hjemlige omgivelser blev det til tre Giro d'Italia-triumfer i 1967, 1968 og 1976.
Felice Gimondi (th) blev 76 år gammel.
Italieneren er en af blot syv ryttere, der har vundet alle tre grand tours.
I 1973 blev Gimondi verdensmester ved at vinde landevejsløbet i Barcelona.
På vej mod sejren sprintede han fra datidens store konkurrenter Freddy Maertens, Luis Ocaña og Eddy Merckx.
Efter sin glorværdige cykelkarriere var han tilknyttet cykelholdene Gewiss og Mercatone Uno i ledende roller.
Ifølge cyclingnews.
com satte han også sit aftryk på cykelsporten som ansat hos cykelproducenten Bianchi.
/ritzau/FacebookTwitterKopier linkEmner:Eddy Merckx (cykelrytter)|Cykelsport|Italien|Spanien|Frankrig




https://www.dr.dk/sporten/fodbold/superliga/randers-selvmaal-sikrer-fc-koebenhavn-ny-sejr-og-tangering-af-superliga

SuperligaRanders-selvmål sikrer FC København ny sejr og tangering af Superliga-rekordFC København ligger efter seks kampe nummer et med maksimumpoint.
16.
aug.
2019 kl.
20.
17Bemærk: artiklen er mere end 30 dage gammelLæs opEt sent selvmål sikrede FC København tre point, da holdet fredag aften vandt 1-0 ude over Randers i 3F Superligaen.
I det 90.
minut headede angriberen Jonas Wind bolden ind på forsvarsspilleren Mathias Nielsen, så den røg i mål.
Med det sene sejrsmål har FCK fortsat vundet alle kampe i Superligaen i denne sæson, og holdet ligger på førstepladsen med 18 point.
Seks sejre i de første seks kampe er tangering af Superliga-rekorden.
Masser af chancerDe københavnske gæster dominerede det meste af kampen, men holdet havde svært ved at nedbryde et velorganiseret Randers-hold.
Selv om FCK indledte bedst, var det Randers, der skabte første halvlegs største chance.
Efter en halv time snittede Emil Riis' angrebspartner Marvin Egho bolden videre til ham, men fra få meters afstand sparkede Riis forbi målet.
FCK's overtag fortsatte i anden halvleg, og efter 57 minutter var det tæt på at give en føring.
FC Københavns Jonas Wind jubler efter den sene scoring.
Flere FCK-spillere var tæt på at score, mens bolden hoppede rundt i feltet.
En serie af afslutninger endte med, at Jonas Wind til sidst sparkede bolden i sidenettet.
Efter 80 minutter blev venstrebacken Pierre Bengtsson spillet fri i venstre side af feltet, men hans afslutning blev reddet af Randers-målmand Patrik Carlgren.
Kort efter fik Jonas Wind kampens måske største chance, da Carlgren gik forkert af bolden, og den landede for fødderne af Wind.
Han kunne dog ikke få kontrol over den og sparkede ved siden af fra kort afstand.
I det 90.
minut havde han så mere held, da han headede bolden ind på Mathias Nielsen, så den snød Patrik Carlgren og gik i mål.
/ritzau/FacebookTwitterKopier linkEmner:FC København|Randers|Fodbold|3F




https://www.dr.dk/nyheder/viden/klima/forskere-amazonas-traeer-kan-ikke-redde-os-fra-klimakrisen-som-vi-ellers-haabede

Skovbrande i AmazonasSe temaKlimaForskere: Amazonas træer kan ikke redde os fra klimakrisen - som vi ellers håbedeKlimamodeller går ud fra, at regnskov vil opsuge store mængder CO2 i fremtiden - men måske tager de fejl.
Af Søren Bjørn-Hansen16.
aug.
2019 kl.
20.
01Læs opTræer bliver ofte udråbt til mirakelkuren på klimaforandringerne.
FN's klimapanel IPCC forudser da også, at Amazonas vil opsuge omkring en fjerdedel af den CO2, der udledes fra fossile brændsler.
Problemet er bare, at vi ikke kan vide, om regnskoven overhovedet er i stand til det.
Det viser en ny undersøgelse foretaget af forskere fra ti lande under ledelse af Technische Universität München (TUM).
Forskernes avancerede modeller viser, at der er klare grænser for regnskovenes vækst - og dermed deres CO2-optag.
Væksten begrænses nemlig af hvor meget næring, der er i jorden.
Og den er der meget lidt af i store dele af Amazonas.
CO2-optaget i regnskove kan falde i fremtidenIndtil videre er klimamodellerne gået udfra, at skovenes kapacitet for at opsuge CO2, vil forblive konstant i fremtiden.
Men det er en fejl.
- Der er ikke på noget tidspunkt fundet bevis for det.
Det er helt sikkert muligt, at kapaciteten for at opsuge CO2 i stedet vil falde, siger Dr.
Karin Fleischer fra TUM i en pressemeddelelse.
Ifølge hende er de nuværende modeller for hvordan fremtidens økosystemer vil udvikle sig, baseret på tempererede landområder, som dem vi har i Danmark.
Men de tager ikke højde for, at der for eksempel er store områder af Amazonas, som er meget fattigt på næringsstoffer som fosfor.
Kan betyde varmere klima, hurtigereFor at undersøge hvordan regnskoven vil reagere på stigende mængder CO2 i atmosfæren, simulerede forskerne de næste 15 års regnskovs-vækst.
Essentielt næringsstof løber tørFosfor er en ikke-fornybar naturressource, der vil blive begrænset i fremtiden.
Fosfor er essentiel for liv.
De eksisterende fosforminer kan være udtømte allerede om 50-100 år.
Marokko, Kina, Algeriet, Syrien, Rusland og USA er hjemsted for de største reserver af fosfor.
Kilde: Andreas Carstensen, KU og DakofaKonklusionen i deres model er klar.
Regnskovene kan kun opsuge CO2, hvis der er tilstrækkeligt fosfor i jorden.
Er der ikke det, falder evnen til at opsuge CO2 med mellem 50 og 100 procent.
- Det betyder, at regnskovene allerede har nået grænsen og ikke vil være i stand til at opsuge mere CO2-udledning fra os mennesker.
Hvis det er tilfældet, vil Jordens klima blive varmere langt hurtigere end vi tror i dag, siger Dr.
Karin Fleischer.
Forskerne vil nu medtage den nye viden i en række eksperimenter under projektet AmazonFACE, hvor de vil udsætte træer i Amazonas for øgede mængder CO2, for at forbedre deres modeller.
Karin Fleischer (th) og hendes kollega Sabrina Garcia fra Instituto Nacional de Pesquisas da Amazônia i Brasilien, analyserer prøver i Amazonas.
nitroimagens)Uden næringsstoffer ingen nye træerLektor ved Skov, Natur og Biomasse på Københavns Universitet, Jesper Riis Christiansen, er ikke overrasket over forskernes konklusioner:- Fosfor findes i meget mindre mængder i tropiske jorde.
De har været udsat for forvitring og udvaskning af næringsstoffer i millioner af år og har derfor ikke så meget næring bundet i jorden, som her på vores breddegrader, hvor jorden er meget yngre, siger han og fortsætter.
- Er der ingen eller meget få næringsstoffer, kan træerne ikke vokse hurtigt og opsuge ligeså meget CO2.
Den feedback effekt er ifølge Jesper Riis Christiansen ikke særligt godt underbygget i de økosystemmodeller man bruger på globalt plan.
- Der er næringsstoffer nok til at holde regnskoven kørende - men måske ikke til at booste væksten, når der tilføres mere CO2 i atmosfæren, siger han og fortsætter:- Og det er ikke medtaget, i de beregninger vi normalt bruger i forhold til CO2-optag.
Det er interessant og vigtigt, at forskerne nu er i stand til at beregne disse vekselvirkninger mellem jord og planter på stor skala, såsom Amazonas.
Regnskove er lukkede økosystemerAt regnskovsjord er næringsfattigt virker måske ulogisk, når skovene umiddelbart myldrer med store træer og masser af liv.
Men det er fordi skovene er et lukket økosystem, hvor alt bliver udnyttet cyklisk, forklarer Jesper Riis Christiansen.
- Lige så snart du har dyr og planter og andet materiale, der dør, omsættes næringsstofferne deri lynhurtigt i regnskoven, siger han.
- Træernes rødder er ovenpå, eller tæt på overfladen for at kunne optage næringsstofferne hurtigt.
Derfor er det også meget farligt at fælde regnskoven.
For vi mennesker kan ikke bare genoprette den igen.
Vi har ifølge Jesper Riis Christiansen alt for lidt viden om, hvad der sker når man fælder skov - og om hvor lang tid den er, om at komme tilbage.
- Fældning af regnskoven, for at dyrke landbrug, resulterer i tab af stort set alle næringsstofferne, da disse findes ovenpå jorden.
Bagefter kan jorden i sig selv ikke understøtte landbrugsdriften, da puljen af næringsstoffer naturligt er lav, siger han.
Danske skove kan mangle vandMen hvad så med skove i vores egen del af verden?
Vi har ikke de samme problemer med for få næringsstoffer herhjemme - vi har tværtimod ofte for mange - for eksempel kvælstof.
Men ifølge Jesper Riis Christiansen har skove i Danmark og andre tempererede områder, sine egne begrænsninger.
- Sidste sommer viste jo hvordan adgangen til vand kan blive en begrænsning, siger han.
- Men for danske skove er det også svært at sige præcist hvor meget mere biomasse, der kommer til fordi vi øger indholdet af CO2 i atmosfæren.
Det forsøger han og andre forskere nu at finde ud af ved at se på udviklingen af forsøgsskove.
Men de bedste er kun omkring 20 år gamle - og det er alt for kort tid til at sige noget afgørende, forklarer han.
Selvom vi har undersøgt skovenes CO2-optag i for kort tid til at sige noget sikkert, tager det til gengæld måske alt for lang tid at undersøge det ordentligt - hvis vi skal nå at gøre noget ved klimaforandringerne.
Undersøgelsen blev offentliggjort i det anerkendte tidsskrift Nature Geoscience i sidste uge.
FacebookTwitterKopier linkEmner:Skove|Sydamerika|Videnskab|Intergovernmental Panel on Climate Change|Københavns Universitet




https://www.dr.dk/nyheder/udland/terrorsigtet-i-norsk-moske-skyderi-erkender-de-faktiske-omstaendigheder

UdlandTerrorsigtet i norsk moské-skyderi erkender de faktiske omstændighederDen sigtede har endnu ikke taget formelt stilling til skyldsspørgsmål, lyder det fra anklageren.
Den 12.
august var 21-årige Philip Manshaus foran en dommer i byretten i Oslo, hvor dommeren slog fast, at han skal varetægtsfængsles i fire uger.
16.
aug.
2019 kl.
21.
52 | opdateret 16.
aug.
2019 kl.
22.
13Bemærk: artiklen er mere end 30 dage gammelLæs opI Norge har den drabs- og terrorsigtede Philip Manshaus under en afhøring erkendt de faktiske omstændigheder.
Philip Manshaus blev anholdt ved en moské i den norske by Bærum, hvor han bevæbnet gik til angreb på moskéen Al-Noor Islamic Centre i byen Bærum ikke langt fra Norges hovedstad Oslo.
Og indtil i dag har den sigtede 21-årige ellers ikke ønsket at udtale sig til politiet om sagen.
- Han har endnu ikke taget formelt stilling til skyldsspørgsmål, siger anklager Pål-Fredrik Hjort Kraby.
- Hans forklaring har givet et vigtigt bidrag til den videre efterforskning, tilføjer han.
I mandags blev Philip Manshaus varetægtsfængslet i fire uger, hvoraf to er i isolation.
Sagen kortLørdag eftermiddag blev Philip Manshaus overmandet, efter han havde affyret skud mod al-Noor-moskeen i den norske by Bærum.
Tre mand holdt ham tilbage, inden politiet ankom til stedet og anholdte den 21-årige mand.
En person blev såret.
I Manshaus' hjem i Bærum fandt politiet liget af hans 17-årige lillesøster.
Philip Manshau er sigtet for drab, drabsforsøg og terror.
Han nægter at have gjort noget, der er strafbart, men har endnu ikke afgivet forklaring, så det er stadig uklart, om han vil erkende at have begået handlingen.
Chefen for den norske efterretningstjeneste, PST, oplyste tidligere i dag, at de allerede for et år siden fik et tip om Philip Manshaus, men at de ikke fandt grundlag for at følge op på det.
Han mistænkes for at have affyret flere skud inde i moskéen al-Noor Islamic Centre i Bærum uden for den norske hovedstad, efter først at have dræbt sin 17-årige stedsøster.
Læs også:21-årig varetægtsfængslet i fire uger: Terrorsigtet ville filme moské-angreb'Han har været samarbejdsvillig'Den sigtedes advokat, Unni Fries, afviser, at Philip Manshaus har ændret sin indstilling og ikke rigtigt ville tale med politiet, som havde overvejet at tvangsindlægge ham med henblik på at få en retspsykiatrisk undersøgelse af ham.
Unni Fries siger, at han har været samarbejdsvillig.
- Mit indtryk er, at dette er helt frivilligt fra hans side.
Han ville afgive en forklaring og var parat til det nu, siger hun til avisen VG.
Imam Syed Mohammad Ashraf ved Al-Noor-moskéen i Bærum kalder Philip Manshaus for "en fjende af menneskeheden".
Der var få personer i moskéen, da angrebet skete, men de fik overmandet den anholdte, til politiet kom frem.
Norske privatpersoner har indsamlet mere end 134.
000 norske kroner til personerne i moskéen.
Beløbet, der svarer til omkring 100.
000 danske kroner, er indsamlet af 660 bidragydere.
Målet med indsamlingen, som foregår på den norske tjeneste Splejs, er at sende de to redningsmænd, Mohamed Rafiq og Mohamed Iqbal, på pilgrimsrejse til Mekka.
/ DR Nyheder /FacebookTwitterKopier linkEmner:Norge|Kriminalitet|Islam|Politi|Oslo




https://www.dr.dk/nyheder/politik/s-medlem-forsvarer-million-hyre-til-topraadgiver-han-forventes-staa-til-raadighed-i

PolitikS-medlem forsvarer million-hyre til toprådgiver: Han forventes at stå til rådighed i alle døgnets timerMed det job, som Martin Rossen har fået, skal der følge en høj løn med, mener S-medlem.
Martin Rossen sammen med Mette Frederiksen på Christiansborg.
Af Anders Byskov Svendsen16.
aug.
2019 kl.
21.
21Bemærk: artiklen er mere end 30 dage gammelLæs opMette Frederiksens stabschef Martin Rossen har til fulde fortjent den løn, han får.
Og sammenlignet med andre offentlige chefer får han faktisk ikke særligt meget.
Det mener Rasmus Stoklund, der er nyvalgt folketingsmedlem for Socialdemokraterne.
Rasmus Stoklund er 35 år og nyt medlem af Folketinget for Socialdemokraterne.
Han er valgt i Nordsjælland.
Martin Rossen er ansat til en årsløn på 1,44 millioner kroner inklusive pension, selv om reglerne for særlige rådgivere har et lønloft på 1,34 millioner kroner.
Men der gælder særlige vilkår for Mette Frederiksens højre hånd, som også skal være stabschef i Statsministeriet.
Og det er ifølge Rasmus Stoklund helt rimeligt.
- Det er en høj løn, men i debatten mangler man at sammenligne med, hvad tilsvarende topembedsmænd i det offentlige tjener.
- Man kunne tager DR’s nyhedsdirektør, som tjener 1,8 millioner kroner om året.
Eller en kommunal vicedirektør-stilling, der et slået op i Roskilde, og som lander på lidt mere, end Martin Rossen får i løn.
Man kunne tage Kirkeministeriets departementschef, der får 1,6 millioner kroner om året.
Det er også høje lønninger.
Og kompleksiteten i de opgaver, som Martin Rossen skal løse, må være mindst lige så høj som dem, de andre skal løse.
Men debatten handler jo også, at man laver nogle regler, som gælder særlige rådgivere, men man undtager lige stabschefen fra reglerne?
Hvad er en særlig rådgiverDe enkelte ministre kan ansætte særlige rådgivere.
Mette Frederiksen har tre særlige rådgivere.
De andre ministre mellem en og to.
Populært kaldes de for spindoktorer.
De rådgiver normalt om presse og politik.
De er ansat på en anden måde end de øvrige embedsmænd.
Deres ansættelse følger den minister, de rådgiver.
Det vil sige, at de stopper, når ministeren går af.
Andre embedsmænd fortsætter, hvis der kommer en ny minister.
De må arbejde politisk.
Andre embedsmænd er neutrale.
Størstedelen af de nye rådgivere har tidligere arbejdet for Socialdemokratiet.
- Jeg synes, det er misvisende, når man siger, han er undtaget.
For så lyder det som om, han spiller den samme rolle, som særlige rådgivere traditionelt har gjort.
Det er, fordi han løser andre opgaver end en traditionel særlig rådgiver, der kun skal fokusere på sin egen minister.
Her har vi en, der både skal rådgive statsministeren og koordinere på tværs af regeringen, siger Rasmus Stoklund.
Indkald til høringHan mener også, at jobbet har en karakter, der kræver en høj løn.
- Hvis du ser på den arbejdsuge, man har i den funktion, så er det en arbejdsuge, der ikke levner meget tid til familieliv eller til, at man i løbet af året kan tage en forlænget weekend.
Den er virkelig låst på en anden måde, end flere topembedsmænd er.
Du forventes at stå til rådighed i alle døgnets timer, siger det nyvalgte folketingsmedlem.
Både Radikale, Dansk Folkeparti og Venstre har sagt, at de vil tage sagen op i Folketingets ledelse.
Rasmus Stoklund opfordrer dem i stedet til at lave en høring over lønninger til offentlige chefer.
Lønloftet med den lille fodnote om, at Martin Rossen er undtaget.
- Hvis man er nervøs for, at det står så skævt til med de særlige rådgivere, så synes jeg, man skal overveje og indkalde til en høring, hvor man kunne få nogle eksperter til at lave nogle sammenligninger og komme med vurderinger af, hvordan lønniveauet er mellem forskellige topfolk i det offentlige.
- Det er rigtig, at de her mennesker får nogle høje lønninger, men der er ikke noget, der tyder på, at de særlige rådgivere får en uforholdsmæssig høj løn, siger Rasmus Stoklund.
FacebookTwitterKopier linkEmner:Socialdemokraterne|Ansættelsesforhold|Dansk Folkeparti|Mette Frederiksen (politiker)|Roskilde




https://www.dr.dk/nyheder/regionale/fyn/fynske-joergen-koerer-rundt-i-bond-bil-den-har-en-pragtfuld-lyd

FynFynske Jørgen kører rundt i Bond-bil: 'Den har en pragtfuld lyd'En Aston Martin DB5 er netop blevet solgt som verdens dyreste Bond-bil.
Men faktisk kan man finde en lignende på Vestfyn.
Af Jonatan Grau Møller, Sofie Ørts og Uffe Bregendahl16.
aug.
2019 kl.
20.
49Bemærk: artiklen er mere end 30 dage gammelLæs opDen sølvgrå Aston Martin DB5 brummer sin vej over en bakketop.
På hver side af vejen blafrer det grønne græs, når bilen kører forbi.
Det er som taget ud af en scene fra James Bond-filmen Goldfinger.
Men selvom det ligner det, er asfalten ikke lagt i England.
Bilen kører i stedet rundt på Fyn.
Bag rattet kunne det have været Sean Connery.
Men i dette tilfælde er det fynske Jørgen Strøjer.
Han ejer nemlig en af meget få eksemplarer af det, der bliver kaldt en af de mest ikoniske biler i verden.
- Jeg købte den rigtig billigt af en mand i Australien, der var tvunget til at sælge den, fortæller han.
Sådan lyder en Bond-bilDyreste Bond-bilFor 15 år siden, da Jørgen Strøjer købte sit eksemplar, var prisen omkring 800.
000 kroner.
I nat var prisen dog lidt en anden, da et ægte eksemplar af en Bond-bil blev solgt for 43 millioner kroner på en auktion for klassiske biler i Monterrey, Californien.
Det lyder måske af meget.
Men for den pris får køberen til gengæld også maskinpistoler ved forlygterne, en sømkaster, oliespreder, roterende nummerplader og ni andre special effects.
Det skriver CNN.
Bilen blev lavet for at promovere Bond-filmen 'Thunderball' fra 1965, men den blev aldrig en del af selve filmen.
Salgsprisen i nattens auktion gør bilen til den dyreste Bond-bil nogensinde.
Sådan ser den roterende nummerplade ud på Jørgen Strøjers Aston Martin DB5.
Spækket med gadgetsDet kan godt være, at Jørgen Strøjers Aston Martin DB5 ikke har været på rollelisten i en af klassikerne om agent 007.
Det har dog ikke afholdt ham i at prøve at gøre bilen så Bond-agtig som overhovedet muligt.
Derfor har Jørgen Strøjer, der ejer firmaet Strøjer Tegl, selv installeret en række gadgets.
Den har blandt andet fået installeret maskinpistoler ved forlygterne og roterende nummerplader, som den ægte Bond-bil.
- Det eneste jeg mangler er katapultsædet.
Men som jeg plejer at sige, så har jeg ikke mødt nogen, jeg tænker skulle den vej ud af bilen, fortæller han.
Selvom han vurderer, at salgsprisen på den ægte vare, måske har tredoblet værdien af den fynske Bond-bil, er det ikke noget, han satser på at drage nytte af.
- Den er ikke til salg, slår han fast han.
FacebookTwitterKopier linkEmner:Sean Connery (skuespiller)|Aston Martin|Biler|Fyn|CNN




https://www.dr.dk/nyheder/kultur/boeger/30-aar-efter-tragisk-doedsfald-nu-faar-beroemt-punk-digter-nyt-liv

Bøger30 år efter tragisk dødsfald: Nu får berømt punk-digter nyt livDet unge støjband Rigmor skriver sange, der er inspireret af Michael Strunges tekster.
Bandet Rigmor består af (fra venstre) Victor Sousa, Sarah Wichmann, Oliver Stewart og Lasse Lykke.
Af Michelle From Hoxer og Grafik: Oliver Seppo Rasmussen16.
aug.
2019 kl.
20.
00Bemærk: artiklen er mere end 30 dage gammelLæs opHan døde længe før, nogen af dem blev født.
Men de fire bandmedlemmer i aarhusianske Rigmor har alligevel fundet stor inspiration i den afdøde digter Michael Strunges tekster.
Første gang, vi gav koncert, blev jeg helt vildt ked af det, fordi der var så meget sandhed i hans tekster.
Sarah Wichmann, forsanger- Ligesom mange andre stødte jeg på ham for første gang i folkeskolen.
Og jeg syntes bare, at han var vanvittigt sej.
Efterhånden, som jeg er blevet ældre, er jeg også begyndt at forstå det, han skriver, fortæller gruppens bassist, 23-årige Victor Sousa, som er ophavsmand til ideen om at sætte musik til Michael Strunges tekster.
Rigmor har indtil videre skrevet otte sange, der på forskellig vis er inspireret af Michael Strunges digte.
Deres første single, 'Træ', er udkommet fredag.
Lyt til Rigmors debutsingle her:Rigmor - TræOm Michael StrungeMichael Strunge (f.
1958 i Hvidovre) debuterede i 1978 med digtsamlingen 'Livets hastighed'.
Han udgav i alt 11 digtsamlinger og brugte blandt andet pseudononymerne Marcus Hitengel og Simon Lack.
Han var sammen med andre fremtrædende forfattere som Pia Tafdrup og Søren Ulrik Thomsen en del af 'firserdigterne'.
Michael Strunge tog sit eget liv den 9.
marts 1986 og ligger begravet på Assistens Kirkegård i København.
Det er kun lidt mere end et år siden, at de gik i gang med at sætte lyd til Michael Strunges tekstunivers.
Forsanger Sarah Wichmann kalder det en 'magisk oplevelse' og en mulighed for at 'få afløb for nogle frustrationer'.
- Det er en frustration, der handler om, at tilværelsen kan virke så meningsløs.
Og jeg fandt samme frustration i Strunges tekster, siger hun og uddyber:- Første gang, vi gav koncert, blev jeg helt vildt ked af det, fordi der var så meget sandhed i hans tekster, og det ramte mig virkelig dybt.
Han gør op med normerneMichael Strunge tog sit eget liv i en alder af bare 27 år, men i løbet af sit korte liv nåede han alligevel at udgive 11 digtsamlinger.
Via disse blev han en slags talsmand for datidens punkgeneration.
De frustrationer, som Michael Strunge for mere end 30 år siden satte ord på, giver stadig god mening i dag, mener de fire bandmedlemmer, som alle er mellem 23-25 år gamle- Jeg kan nikke genkendende til mange ting.
Den der stilstand og ligegyldighed, som han skriver om, er også noget, der fylder vildt meget i dag.
Der er mange unge, der bare følger samfundets norm, siger Victor Sousa.
Debutsinglen 'Træ' udspringer ikke - som flere af Rigmors andre sange - af et konkret Strunge-digt, men mere af den meningsløshed, som de unge musikere finder i hans tekster.
(© Grafik: Oliver Seppo Rasmussen)I Michael Strunge har han og de andre medlemmer i Rigmor fundet en stemme, der tør være en outsider og bryde med normerne.
- Jeg synes, han prøver at gøre op med samfundet.
Han tør stå udenfor.
Jeg føler, han står og råber og skriger, at folk skal vågne op – og der er ingen der lytter.
Sådan har jeg det også lidt som kunstner, siger Victor Sousa.
Vildt fed stemning at sætte musik tilNetop skriget har Rigmor taget meget bogstaveligt.
Bandets koncerter kulminerer med sangen 'Rebel', som Sarah Wichmann slutter med et langt, højt skrig.
Og det fremkalder ofte tårer hos publikum.
- Jeg er en lille pige med pæn stemme.
Pludselig står jeg der og skriger, og det er helt smadret.
Når jeg gør det, er jeg tit selv ved at græde.
Jeg lægger så mange følelser i det, fortæller Sarah Wichmann.
Skriget er i det hele taget en god metafor for noget utæmmet og vildt, som Michael Strunge også repræsenterer for bandet.
- Når vi spiller hele settet, er der en tilbageholdenhed indtil det der skrig til sidst.
Jeg tror, det er lidt en mavepuster for folk, siger Victor Sousa.
- Det er bare så visuelt.
Man kan forestille sig den afmagt at stå alene med.
Og den stemning er vildt fed at sætte musik til, siger guitarist Oliver Stewart om Michael Strunges digt 'Rebel', som teksten her stammer fra.
Den stemning, som Rigmor forsøger at indfange fra Michael Strunge i deres musikalske univers, er det melankolske og dystre, som bliver til en blanding af noget råt og støjende.
Vores musik er et modsvar på poleret pop, hvor alt skal være så perfekt og ordentligtVictor Sousa, bassist- Vores musik er et modsvar på poleret pop, hvor alt skal være så perfekt og ordentligt, siger Victor Sousa.
Og guitarist Oliver Stewart er enig:- Det skal ikke være perfekt, det skal være ærligt.
Selvom Michael Strunge levede i en helt anden samtid end de fire unge musikere, så bliver han ved med at tale til ungdommen.
Måske fordi han aldrig selv nåede at blive en gammel mand.
- Han skriver for eksempel om det her med at slå tiden ihjel.
Sådan har jeg også selv har haft det.
Der er ting, jeg har gjort og begivet mig ud i for at få tiden til at gå, fordi jeg ikke vidste, hvad jeg ellers skulle gøre, fortæller trommeslager Lasse Lykke.
Michael Strunge var maniodepressiv, en diagnose som i dag hedder bipolar lidelse - og han var flere gange indlagt.
Rigmor udsendte tidligere i år en liveindspilning af nummeret 'Det er ved at komme igen', som er baseret på et digt, der viser digterens til tider mørke sind.
Se musikvideoen her.
- Vi har virkelig prøvet at forblive meget tro mod hans tekster og den stemning, han har sat.
Det er ret vigtigt for os, at vi ikke fucker op, siger forsanger Sarah Wichmann.
Håber at kunne åbne andres øjne for StrungeDet er ikke alle tekster i Rigmors sange, som er hentet direkte fra den afdøde firserdigter.
Nogle af sangene er mere inspireret af hans univers og de tematikker, han skriver om.
3 andre digtere, du kan lytte tilDen unge digter Caspar Eric er en del af duoen Intet Altid, som har udgivet tre singler, og som har en ep på vej.
Jørgen Leth har siden 2008 opført sine spoken word-tekster som en del af trioen Vi Sidder Bare Her, der også består af musikerne Mikael Simpson og Frithjof Toksvig.
Gruppen har udgivet fem album.
Forfatter Bjørn Rasmussen har samarbejdet med Lise Westzynthius på hendes femte soloalbum 'Ja', som bliver udsendt til september.
Og Rigmor, der kan opleves live på den københavnske Uhørt Festival i næste uge, er på ingen måde færdige med Michael Strunge.
- Det ville være svært at give slip på den inspiration, vi har fundet.
Det gik så hurtigt med at få skabt en retning for vores musik.
Netop på grund af ham, siger Sarah Wichmann.
Hvis de ligefrem kan være med til at åbne andre unges øjne for Michael Strunges digte, så er det kun godt, fortæller Victor Sousa:- Jeg tror nogle gange, at man skræmmer de unge i skolen ved at proppe ting ned i halsen på dem.
Men hvis de hører noget musik, som nogle andre unge selv har valgt, så kan det måske gøre dem interesserede.
Rigmor debut-ep 'Menneske' udkommer til februar næste år.
Læs også:Bliv klog på legendarisk dansk punk-digter: Han taler helt vildt meget ind i denne her tidFacebookTwitterKopier linkEmner:Michael Strunge (forfatter)|Litteratur|Folkeskolen (Danmark)|Psykiske lidelser




https://www.dr.dk/sporten/cykling/postnord-danmark-rundt/hjerteforstyrrelser-holder-cykelhaab-ude-af-danmark-rundt

PostNord Danmark RundtHjerteforstyrrelser holder cykelhåb ude af Danmark RundtDen 26-årige cykelrytter Casper Folsach er igen ramt af hjerteforstyrrelser.
Casper Folsach vandt bronze i holdforfølgelsesløb ved OL i Rio i 2016.
16.
aug.
2019 kl.
17.
58Bemærk: artiklen er mere end 30 dage gammelLæs opCykelholdet ColoQuick må undvære kaptajnen, Casper Folsach, i det kommende PostNord Danmark Rundt.
Det oplyser det danske hold fredag i en pressemeddelelse.
Årsagen er uregelmæssige hjerterytmer hos den 26-årige dansker.
For to år siden var han ramt af lignende forstyrrelser med sin hjerterytme.
Efter en operation kom han tilbage på cyklen.
PostNord Danmark Rundt-ruten1.
etape: Silkeborg - Silkeborg 170 km.
2.
etape: Grindsted - enkeltstart 17 km.
3.
etape: Holstebro - Vejle 200 km.
4.
etape: Korsør - Asnæs Indelukke 175 km.
5.
etape: Roskilde - Frederiksberg 165 km.
- De nye rytmeforstyrrelser, jeg får, er ikke af den samme slags, som det jeg tidligere er blevet opereret for.
Det skal derfor undersøges yderligere i den kommende periode.
- Indtil det er blevet udredt, er jeg blevet anbefalet ikke at køre cykelløb, siger Casper Folsach i pressemeddelelsen.
Folsach misser også Fyn RundtUd over Danmark Rundt, der begynder på onsdag i Silkeborg, går temporytteren glip af Fyn Rundt i weekenden.
- Det er med stor ærgrelse, at jeg misser de kommende løb, som jeg havde set rigtig meget frem til, siger Folsach.
PostNord Danmark Rundt køres fra onsdag den 21.
august til søndag den 25.
august, og løbet kan ses direkte på DR1.
/ritzau/FacebookTwitterKopier linkEmner:Casper Folsach (cykelrytter)|DR1|PostNord|Cykelsport|Fyn




https://www.dr.dk/nyheder/indland/svensk-politi-kriminelle-betaler-bombespraengninger

Eksplosioner i KøbenhavnSe temaIndlandSvensk politi: Kriminelle betaler for bombesprængningerKriminelle med mange penge hyrer folk til at udføre eksplosioner, lyder det.
Sverige har i den seneste tid været ramt af en række eksplosioner.
Her undersøger svensk politi en eksplosion, der den 7.
august ramte rådhuset i Landskrona i Skåne.
Af Louise Dalsgaard og Thea Deleuran Müller16.
aug.
2019 kl.
19.
07Bemærk: artiklen er mere end 30 dage gammelLæs opI det svenske har de i den seneste tid været hårdt ramt af eksplosioner, der blandt andet efterlader bygninger ødelagt, og vinduer, som er sprængt ud.
Især den sydsvenske by Malmø er ramt, og her har politiet flere gange set samme mønster.
Kriminelle - ofte med relation til bandemiljøet - betaler andre personer for at få udført bombesprængninger.
Det bekræfter kriminalinspektør ved Malmøs politi Mats Johanneson over for DR.
- Dem, der ønsker at sprænge noget i luften, får nogle andre til at gøre det, siger han.
Kriminalinspektøren fortæller også, at det er kriminelle, som har mange penge, der helst vil undgå selv at komme i søgelyset, der så hyrer folk til at udføre eksplosioner for sig.
Læs også:Svensk forsker om eksplosioner: 'De kommer typisk efter lang tids pres på banderne''Kriminelle har ingen grænser'I sagen om eksplosionen ved Skattestyrelsen i København er to mænd fra Malmø mistænkt som gerningsmænd.
En 22-årig er anholdt og skal udleveres til Danmark, slog byretten i Malmø i dag fast, mens en 23-årig er efterlyst og fortsat på fri fod.
Ifølge Københavns Politi kørte de over Øresundsbroen til Danmark tirsdag aften i sidste uge, hvor de opholdt sig i cirka 70 minutter, inden de igen forlod landet i en hvid Citroën Berlingo.
Politiet efterlyser også vidner, der har set bilen.
Svensk politi har også afhørt flere andre personer i sagen, lyder det fra den svenske kriminalinspektør.
- Det er personer, der er i de mistænktes omgangskreds, og som kender dem, siger Mats Johanneson.
Hvorvidt det vil føre til flere anholdelser i sagen, kan han ikke sige mere om på nuværende tidspunkt, men understreger, at politiet fortsat søger den 23-årige, der sammen med den anholdte også er mistænkt.
Hvad gerningsmændenes motiv i sagen skulle være, er fortsat uvist, men den svenske kriminalinspektør understreger, at selvom der er en landegrænse mellem Sverige og Danmark, stopper det ikke kriminelle i at tage over sundet.
- Kriminelle har ingen grænser.
Der er bare en bro imellem os, og det er intet problem, lyder det fra Mats Johanneson.
Justitsminister Nick Hækkerup (S) har også udtalt, at regeringen vil afsøge muligheden for at sikre en bedre grænsekontrol mod Sverige.
Bander involveret i svenske eksplosionerSverige og i særdeleshed Malmø har været hårdt ramt af eksplosioner de seneste fire år.
Alene fra januar til maj i år er der registreret 93 sprængninger.
Flere gange er eksplosionerne også gået udover offentlige myndigheder.
For eksempel blev retsbygningen i Malmø, hvor dagens grundlovsforhør mod den mistænkte 22-årige i sagen om Skattestyrelsen fandt sted, i 2015 ramt af en bombesprængning.
I begyndelsen brugte de kriminelle ofte håndgranater eller såkaldte "bangers," som ikke gør stor skade.
Men i slutningen af 2018 begyndte politiet i Sydsverige at se, at kriminelle gjorde brug af sprængstof stjålet på for eksempel byggepladser.
De gælder for eksempel ved en eksplosion, der skete 9.
december 2018 i udkanten af Malmø, hvor en ung mand blev hårdt såret.
I den sag sidder flere personer lige nu varetægtsfængslet, har det svenske politi tidligere oplyst DR i en e-mail.
Ifølge svenske Kvällsposten har de fængslede koblinger til bandemiljøet.
I hovedstadsområdet herhjemme har der siden februar været ni eksplosioner.
Dem kan du læse mere om her.
I videoen kan du se, DR's retskorrespondent vise det hul frem, som eksplosionen ved Skattestyrelsen har efterladt:FacebookTwitterKopier linkEmner:Socialdemokraterne|Kriminalitet|Malmø|Skattestyrelsen|Sverige




https://www.dr.dk/sporten/fodbold/superliga/minut-minut-randers-saenket-af-selvmaal-mod-fc-koebenhavn

SuperligaMINUT FOR MINUT Randers sænket af selvmål mod FC KøbenhavnFC København kan få maksimumpoint i sæsonen, hvis de fredag formår at slå Randers FC.
16.
aug.
2019 kl.
17.
50Bemærk: artiklen er mere end 30 dage gammelLæs opFacebookTwitterKopier linkEmner:FC København|Randers FC|Fodbold|Randers




https://www.dr.dk/musik/festival/da-vi-traadte-ud-paa-scenen-var-der-nul-mennesker-dansk-band-ramte-bunden-og

WONDERFESTIWALL 2019Se temaFestival'Da vi trådte ud på scenen, var der nul mennesker': Dansk band ramte bunden og genopfandt sig selv- Når nedturen kommer, bliver det mega spændende, lyder det fra Folkeklubben.
© (c) DRAf Rikke Bjerge og Foto: Betina Garcia16.
aug.
2019 kl.
18.
30Læs opDe glemmer aldrig den koncert på Northside.
Det øjeblik, hvor de fik fornemmelsen af at ramme bunden.
Året var 2017, og Folkeklubben var på plakaten til Northside, som det år druknede i regn.
Stemningen var ellers på sit højeste før koncerten for de tre bandmedlemmer Kjartan Arngrim, Rasmus Dall og Rasmus Jusjong, der skulle åbne samme scene, som Frank Ocean havde spillet på dagen før.
FolkeklubbenDen danske popgruppe Folkeklubben blev stiftet i 2011 og består af Kjartan Arngrim, Rasmus Jusjong, Rasmus Dall og Ida Duelund.
Folkeklubben udgav deres debutalbum 'Nye Tider' i april 2013.
Bandet er blandt andet kendt for Fedterøv, Torben Ulrich, Men ikke endnu en vinter, For pengene og Flammende hjerter.
De glædede sig helt vildt og havde kørt hinanden op over, hvor stor en koncert det ville blive.
Men denne dag var pladsen så mudret af regn, at festivalen havde massive problemer med at lukke folk ind på pladsen, da den åbnede.
- Det pissede ned, der var ikke købt flis nok, og alt var galt.
Og da vi trådte ud på scenen, var der nul mennesker.
Vi var sådan 'hertil og ikke længere'.
Der ramte vi lavpunktet, fortæller forsanger Kjartan Arngrim.
- Men så kom vi i tanke om, at vi i starten med Folkeklubben havde spillet så mange håbløse steder, at vi bare sagde 'fuck it' og spillede, som om pladsen var fuld, som han siger.
I løbet af de 70 minutter, koncerten varede, blev folk lukket ind og stimlede sammen foran scenen, og koncerten endte med at blive det brag, de havde håbet på.
- Det var faktisk sundt at blive slået tilbage.
'Så er det hjem, kammerat', som han siger.
- Det var ekstremt frifindende, lyder det fra trommeslager Rasmus Jusjong om den regnfulde dag.
Hilser nedturen velkommenOplevelsen fik dermed Folkeklubben til at reflektere og sætte oplevelserne i perspektiv.
Og det er netop det, titelsangen på deres nyeste album 'Sort Tulipan' handler om, forklarer forsanger Kjartan Arngrim.
En frisættende erkendelse af, at livet ikke varer evigt.
Hør nummeret 'Sort Tulipan' her, mens du læser videre:Folkeklubben - Sort tulipan- For det øjeblik du erkender, du skal dø - at du erkender, at der ikke er nogen overordnet mening med Folkeklubben eller din egen lille eksistens, bliver du sat fuldstændig fri til at tømme livet for dens muligheder og leve fuldt og helt.
Om der bliver udsolgt eller ikke udsolgt, er pludselig helt komisk, set i det perspektiv, siger forsangeren.
- Når nedturen kommer, bliver det mega spændende.
De største kunstnere har haft nedture, og det er først der, man bliver helt vildt sej.
Bandet spillede torsdag på Wonderfestiwall på Bornholm, og denne gang dukkede der masser af gæster op.
 DR)Skiftet musikstilDer er sket meget, siden jeg første gang interviewede Folkeklubben på Smukfest for seks år siden.
De tre spillemænd havde da været i gang i to år og havde spillet 250 koncerter.
Jeg mødte dem lige før deres koncert i Skanderborg, der var deres største til dato.
Nu møder jeg Folkeklubben igen på Wonderfestiwall på Bornholm, og meget er sket siden den augustdag i 2013.
Drengene er blevet til voksne familiefædre på 39 år, som samlet set har fået fem børn.
De har turneret Danmark tyndt med noget, der ligner 700 koncerter, udgivet fire albums og har planlagt deres største koncert i 2020, hvor de skal fylde hele K.
B.
Hallen.
Forsanger Kjartan Arngrim varmer op før koncerten på Wonderfestiwall.
- Inden jeg går på scenen, er det godt at strække kroppen, siger han.
Bandet har langsomt men sikkert skiftet stil fra folkmusik til rock.
Det har deres seneste album 'Sort Tulipan' slået fast.
- Gradvist er pladerne blevet mere rockede.
Det var som om, vi lige skulle finde vores stil undervejs.
Heldigvis er 'Sort Tulipan' blevet taget så godt imod og blevet lidt et nyt gennembrud, som har gjort det nemmere at skifte stil.
Det har naturligt gjort, at vi nu tager den vej, siger forsanger Kjartan Arngrim.
Folkeklubben har mange trofaste fans i alle aldersgrupper.
De har heldigvis taget deres stilskifte mod det mere rockede over al forventning, fortæller trommeslager Rasmus Jusjong.
- 'Gud, I kan jo rent faktisk spille!
' Det er sådan nogle reaktioner, vi har fået.
Før har den måske kørt lidt på charmen, men nu lægger folk virkelig mærke til musikken og tager os seriøst, siger han.
Forsanger Kjartan Arngrim supplerer:- Da vi gik sammen i Folkeklubben, var det måske lidt som om, vi tågede rundt i starten og havde hver vores udfordringer.
Vi var alle blevet 30, og det var egentlig lidt for sent og måske i virkeligheden en dårlig ide.
Men med årene er vi blevet en god idé.
En kvinde i mandeklubbenDet nye skifte har resulteret i en stor ændring i Folkeklubben, da der pludselig opstod et behov for en bassist i gruppen.
Valget faldt på 32-årige Ida Duelund, der som noget nyt turnerer rundt med spillemændene i år.
Aftalen kom i stand i januar, men faktisk havde Folkeklubben udset sig hende for flere år siden, da de så bassisten på scenen med Vinnie Who til en koncert i Oslo.
- Det var en vild energi, der udgik fra hende.
Vi tænkte, at hvis vi nogensinde skulle have en bassist med, var det hende, husker Kjartan Arngrim.
Det nyeste medlem i Folkeklubben - bassisten Ida Duelund.
 DR)Sidste år var Folkeklubben så i Haderslev og spille, og så stod hun på scenen igen med Soleima.
- Det var et tegn.
Hun kendte os ikke, men vi holdt et møde med hende, og hun ville gerne med os på turné.
Ida har muliggjort vores transformation fra folk til rockorkester med trommer, bas, guitar og sang, siger Kjartan.
Ida Duelund havde aldrig selv sat bandets plade på, men hun var nysgerrig efter, "hvad fanden det var for en snegl.
"- Så jeg sagde ja, forklarer Ida Duelund, som straks gik igang med at spille bas, som hun syntes, det lød fedest, over deres gamle sange.
Og det blev taget godt imod.
- Det er fedt, at der er bevægelse i de gamle sange, så man ikke bliver sådan et museum, der rejser rundt, siger Rasmus Dall.
- Det var som at få frisk vand ind i et akvarie.
Der er ikke noget fællesskab, som ikke har brug for luft og inspiration udefra, ellers udpiner man jo jorden.
Vi var klar over, at det ville være en fed ting at bringe et nyt menneske i spil i gruppen, der spiller improjazz og kommer fra et helt andet miljø, siger Kjartan Arngrim.
- Vores koner og kærester troede på det her fra starten og har altid støttet os max i at leve drømmen.
De får nogle glade, men trætte kærester hjem, siger guitarist Rasmus Dall om at være familiefar og være ude på turné 100 dage hvert år.
 DR)Det friske pust udefra har være tiltrængt for Folkeklubben, som især efter deres andet og tredje album var pressede.
- Vi spillede sindssygt meget det år.
Vi havde små børn, der engang imellem var syge med indlæggelser og pis og papir.
Når man ser billeder af os fra dengang, ligner vi simpelthen hængte katte.
Det er skægt at være spillemænd, men der er en pris for den livsstil, som gør, at vi til tider har været nede at ligge og var helt udpinte, husker Rasmus Dall.
Han tilføjer:- Men det er det hele værd.
For vi lever drømmen.
 DR)FacebookTwitterKopier linkEmner:NorthSide Festival|Pop og rock|Skanderborg|Smukfest|Soleima (musiker)




https://www.dr.dk/nyheder/regionale/oestjylland/traeer-skal-kompensere-flyrejsen-det-er-urealistisk-sige-til-folk-de

ØstjyllandTræer skal kompensere for flyrejsen: 'Det er urealistisk at sige til folk, at de må ikke flyve fra i morgen'Det er muligt at plante træer for at kompensere for flyrejsens CO2, men man skal også flyve mindre, siger tænketank.
Medarbejdere fra flere virksomheder og lokale borgere håndplanter deres træer i Greve Folkeskov ved indvielsen.
Skoven samarbejder med Growing Trees Network Foundation .
Af Frederik Dupont og Sarah Friis Elkjær16.
aug.
2019 kl.
17.
57Bemærk: artiklen er mere end 30 dage gammelLæs opHar du dårlig samvittighed over den store mængde CO2, du var med til at udlede, da du fløj til Thailand i sommerferien?
Så vil en ny virksomhed hjælpe med at kompensere for CO2-udledningen og rense samvittigheden ved flyrejser.
Det vil de gøre ved at sælge dig træer.
Det fortæller Martin Sundstrøm, som har stiftet Renflyrejse.
dk.
Her kan køberen indtaste sin rejse og få et estimat på, hvor mange træer det kræver at få ren samvittighed.
- Hvor mange træer skal jeg plante for at kompensere en flyrejse til New York for eksempel.
Derefter kan du vælge at købe nogle træer gennem vores webshop, så køber vi træerne gennem Growing Trees, der planter dem i deres projekter, siger han.
Det nye selskab har allieret sig med den selvejende institution Growing Trees Network Foundation, som én gang i kvartalet vil plante de træer, der er blevet solgt.
Den pragmatiske løsningDet skal hjælpe på samvittigheden, men målet er samtidig at skabe større bevidsthed om, hvor meget flyrejser egentlig forurener.
Træplantning ved indvielsen af Hadbjerg Folkeskov i Favrskov Kommune i 2015.
- Det er ikke realistisk at sige til folk, at du må ikke flyve fra i morgen.
Jeg forsøger at være pragmatisk, så dem, der har lyst til at gøre noget, bliver bevidste om, at det her kan man gøre, og de bliver bevidste om, at de forurener.
Derigennem tror jeg, at vi kan lave en langsom adfærdsændring, siger Martin Sundstrøm.
Træer solgt gennem Renflyrejse.
dk vil blive plantet i en af de fem skove, Growing Trees Network Foundation er ved at etablere.
Det er blandt andet i Hinnerup i Favrskov Kommune.
Man skal også flyve mindreDet kan godt lade sig gøre at kompensere for en flyvetur ved at plante træer.
Træerne kan nemlig med tiden optage den CO2, som man har været med til at udlede på flyrejsen.
Men det kræver, at flere betingelser er opfyldt, fortæller Henrik Gudmundsson, der er seniorkonsulent i den grønne tænketank Concito.
- I princippet kan man godt, men der er meget forskel på træer, træplantningsprojekter og skove.
Man kan derfor ikke sige, at et antal træer giver en bestemt reduktion, siger han.
Kravene er, at træerne skal vokse hurtigt, jorden skal være ubrugt, og så skal der være en høj grad af kontrol, siger Henrik Gudmunsson.
Han minder om, at man på sigt også skal begynde at flyve mindre, da man ikke kan blive ved med at kompensere.
- Vi skal have selve udledningerne ned, men så længe der er gode muligheder for at reducere for eksempel gennem sådan et projekt, så er det en acceptabel nødløsning, siger Henrik Gudmunsson.
FacebookTwitterKopier linkEmner:Concito|Favrskov Kommune|Forurening|Hinnerup|Miljø og natur




https://www.dr.dk/nyheder/indland/nein-nein-nein-firma-pakker-spilreklame-ind-i-parodier-med-peter-frodin

Indland'Nein, nein, nein': Firma pakker spilreklame ind i parodier med Peter FrödinViral kampagne kritiseres for at bryde loven.
'Vi har ikke overtrådt nogen regler', lyder svaret.
Spil er stærkt vanedannende.
Derfor er det ifølge Alliancen mod Spilafhængighed kritisabelt, at 25syv ikke tydeliggøre, at karakteren Franzi25 er reklame for onlinespil.
Af Mathilde Bugge16.
aug.
2019 kl.
17.
08 | opdateret 30.
aug.
2019 kl.
08.
58Bemærk: artiklen er mere end 30 dage gammelLæs op- Nein, nein, nein.
Das kann ich doch gar nicht.
Aber ja, ja, ja.
Dass will ich doch gern.
Sådan synger Peter Frödin i en populær video på Facebook.
Der er ikke umiddelbart nogen tegn på, at den tyske schlager-parodi 'Franzi25' er reklame.
Men hvis man læser undersiden 'om' Franzi, fremgår det, at det sydtyske univers i virkeligheden er en reklame betalt af onlinespilletjenesten 25syv.
Og det er kritisabelt, mener Sune Røper, der er formand for Alliancen mod Spilafhængighed.
- Problemet er, at der i virkeligheden er tale om skjult og dermed ulovlig markedsføring for en onlinegambling-virksomhed, siger Sune Røper.
Godtroende brugere deler reklame for onlinespilIfølge den nystiftede forening, der kæmper mod ludomani, er videoerne et ekstremt eksempel på en bevidst overtrædelse af markedsføringsloven, fordi intet er markeret som reklame - hverken i videoerne eller i teksterne under, forklarer Sune Røper.
- Det fremstår som uskyldige Hansi Hinterseer-parodier, men er i virkeligheden skjult reklame for nordens største spillevirksomhed, siger Sune Røper.
"Vi tydeliggør afsenderen i alt, hvad der er spilrelevant, og når vi reklamerer for vores produkter"Anders Mørup, marketingschef 25syvOg det er et problem, fordi godtroende facebookbrugere spreder opslagene helt uvidende om, at de deler en reklame for onlinespil.
Over 15.
000 personer har allerede delt, liket eller kommenteret videoerne på Facebook.
Sune Røper er overbevist om, videoerne aldrig var nået så bredt ud, hvis de var deklareret korrekt.
Man risikerer nemlig at skrive sig selv og sine facebookvenner op til at modtage reklamer for et online gambling uden at vide det.
- Hvis 25syv havde oplyst, at videoerne er reklame, var der sikkert en masse, der aldrig ville have delt videoerne, siger Sune Røper.
"Kommentarerne afslører, at modtagerne af reklameopslagene er helt uvidende om, at de deler en reklame for online gambling", siger Sune Røper.
"Kommentarerne afslører, at modtagerne af reklameopslagene er helt uvidende om, at de deler en reklame for onlinegambling", siger Sune Røper.
1 / 2"Kommentarerne afslører, at modtagerne af reklameopslagene er helt uvidende om, at de deler en reklame for online gambling", siger Sune Røper.
1 / 2"Kommentarerne afslører, at modtagerne af reklameopslagene er helt uvidende om, at de deler en reklame for onlinegambling", siger Sune Røper.
2 / 2"Det er ikke godt nok, hvis man bliver nødt til at klikke sig gennem flere sider for at se afsenderen"Danielle Brisson Berggreen, specialkonsulent, Forbrugerombudsmanden'Det holder ikke en meter'Maria Liljeqvist er seniorjurist i forbrugernes interesseorganisation, Forbrugerrådet Tænk.
Hun har set Franzi25's facebookside igennem.
Og ifølge hende er der en kommerciel interesse i opslagene med Franzi25, fordi den fiktive karakter bliver brugt som en del af en kampagne.
Men det er ikke tydeligt for forbrugeren.
- Der er en direkte sammenhæng mellem Franzi som figur og deres kampagne.
Derfor skal det fremgå helt tydeligt, at de har en kommerciel forbindelse, siger Maria Liljeqvist.
Ifølge Maria Liljeqvist er det dog kun myndigheden Forbrugerombudsmanden, der i sidste ende kan afgøre, om 25syv bryder loven.
'Der må ikke være tvivl'Forbrugermyndigheden har i øjeblikket fokus rettet mod skjulte reklamer på internettet.
Så sent som tirsdag den 13.
august blev fire danske influencere anmeldt til politiet af Forbrugerombudsmanden for ikke at have markeret deres indhold som reklame, så det var tydeligt.
Selvom Forbrugerombudsmanden ikke vil kommentere den konkrete sag med 25syv, er reglerne ikke til at tage fejl af.
Når et betalt budskab præsenteres i en video, så skal det være tydeligt helt fra starten af videoen, at der er tale om en reklame, forklarer Danielle Brisson Berggreen, som er specialkonsulent hos Forbrugerombudsmanden.
- Det skal fremgå, at der er kommercielle interesser bag.
Hvis det tydeligt fremgår af sammenhængen, så er det tilstrækkeligt, men det skal være klart for forbrugeren, at der er tale om reklame, siger hun.
REGLER FOR REKLAMEHver enkel sag er en konkret vurdering for Forbrugerombudsmanden, men der findes retningslinjer, som både virksomheder og influencere kan læne sig op ad.
Der gælder nemlig præcis samme regler for begge grupper.
Det gælder eksempelvis, at:det er klart for forbrugeren, at det er reklame, hvis der er kommercielle interesser.
man som forbruger ved, at videoen er reklame, inden man vælger at se den.
det fremgår, hvem der er afsender på reklamebudskabet.
Det er en konkret vurdering, hvornår noget er tydeligt eller tilstrækkeligt, men det er ifølge Danielle Brisson Berggreen ikke godt nok, hvis man bliver nødt til at lede efter afsenderen af en reklame.
25syv: 'Vi har ikke overtrådt nogen regler'Firmaet 25syv afviser dog kritikken.
De mener ikke, at de har overtrådt reglerne i markedsføringsloven.
Marketingschef i 25syv forklarer, at første del af kampagnen går ud på at lancere karakteren Franzi25 uden at reklamere for deres produkter som for eksempel onlinespil, men bare "give folk et godt grin".
Derfor mener 25syv ikke, at de bryder loven ved ikke at markere opslagene som reklame.
- Vi tydeliggør afsenderen i alt, hvad der er spilrelevant, og når vi reklamerer for vores produkter, siger marketingschef for 25syv Anders Mørup.
Hansi Hinterseer-parodierne kører ikke bare på Facebook, men også som tv-reklamer.
I tv-versionen er det tydeligt, at det er onlinespillereklamer for 25syv.
Derfor mener Anders Mørup, at modtageren godt forstår, at der er tale om reklame, hvis man følger med begge steder.
- Vi arbejder med et bredt mediemiks i kampagnen.
Så folk, der orienterer sig, vil ikke være i tvivl om, at 25syv er afsenderen, siger Anders Mørup.
Men den fortolkning af markedsføringsloven er seniorjurist Maria Liljeqvist fra Forbrugerrådet Tænk ikke enig i.
- Den holder jo ikke en meter.
Man kan ikke undsige sig lovgivningen på et af medierne.
Gældende lovgivning skal overholdes på samtlige medier, siger hun.
Ifølge Anders Mørup ønsker 25syv ikke at vildlede forbrugere.
Firmaet vil nu lytte til de henvendelser, de får om kampagnen, lyder det fra marketingschefen.
Det har ikke været muligt for DR Nyheder at få en kommentar fra Peter Frödin.
Opdatering 30.
august: Artiklen er opdateret med ny overskrift, så det tydeligt fremgår, at parodierne er lavet af Peter Frödin.
FacebookTwitterKopier linkEmner:Hansi Hinterseer (musiker)|Peter Frödin (skuespiller)|Facebook|Forbrugerombudsmanden|Forbrug




https://www.dr.dk/sporten/fodbold/superliga/minut-minut-fc-nordsjaelland-besejrer-ob-i-chanceorgie

SuperligaMINUT FOR MINUT FC Nordsjælland besejrer OB i chanceorgieFølg Superligakampen mellem FC Nordsjælland og OB her.
16.
aug.
2019 kl.
19.
50Bemærk: artiklen er mere end 30 dage gammelLæs opFacebookTwitterKopier linkEmner:FC Nordsjælland|Odense Boldklub|Fodbold|Farum




https://www.dr.dk/sporten/tennis/tauson-kvitter-juniortennis-og-retter-fokus-mod-seniorgennembud

TennisTauson kvitter juniortennis og retter fokus mod seniorgennembudClara Tauson lægger juniortennis på hylden og retter nu fokus 100 procent mod seniorkarrieren.
Clara Tauson retter fuld fokus mod seniorkarrieren fremadrettet.
16.
aug.
2019 kl.
16.
15Bemærk: artiklen er mere end 30 dage gammelLæs opDen 16-årige tennisspiller Clara Tauson har allerede indtaget toppen af juniorranglisten, men nu lægger hun ungdomstennis på hylden.
Fremover retter hun fokus 100 procent mod at slå igennem blandt seniorerne, men hun er klar over, at det bliver et langt, sejt træk.
- Jeg er fuldt ud klar over, at jeg i store træk skal starte forfra.
Jeg har et godt udgangspunkt, men der er en hel del, der skal bygges på, siger hun i en pressemeddelelse.
Læs også:Tausons WTA-eventyr i Sverige nåede knap at starte- International seniortennis er meget anderledes end international juniortennis, som jeg primært har spillet de seneste tre år.
Intensiteten og det fysiske og mentale aspekt er på et langt højere niveau og derfor også endnu mere krævende.
Trods status af juniorspiller har Clara Tauson allerede ved flere lejligheder spillet seniorturneringer, og smagen af livet blandt tenniseliten har været motiverende.
- Det har været inspirerende at opleve pro tennis på tætteste hold de seneste par måneder.
- Møderne med de etablerede, superprofessionelle tennisspillere har givet mig stor motivation til at fortsætte med den daglige træning på seks-syv timer, som er helt nødvendig for, at jeg med tiden forhåbentlig kan begå mig på pro touren, siger hun.
/ritzau/FacebookTwitterKopier linkEmner:Clara Tauson (tennisspiller)|Tennis




https://www.dr.dk/nyheder/udland/groenlaender-skraemmende-trump-tror-vi-er-i-en-kolonitid

Trumps aflyste besøgSe temaUdlandGrønlænder: 'Skræmmende, at Trump tror, at vi er i en kolonitid'I Det Grønlandske Hus i København bliver der ikke taget godt imod Trumps formodede ønske.
Den amerikanske interesse for Grønland mødes af skepsis.
Af Catharina Maria Skov Lassen16.
aug.
2019 kl.
17.
07Bemærk: artiklen er mere end 30 dage gammelLæs opDet hvide og røde flag flagrer i vinden og byder de københavnske borgere velkommen ind i den grønlandske kultur, men inden for i Det Grønlandske Hus i København er humøret ikke højt.
I dag beretter amerikanske medier, på baggrund af anonyme kilder, at den amerikanske præsident, Donald Trump, efter sigende har diskuteret mulighederne for et køb af Grønland.
De grønlandske borgere har dog ikke et stort ønske om at blive købt.
- Jeg er ikke interesseret i at blive opkøbt af Donald Trump.
Lige nu støtter jeg rigsfællesskabet på grund af alle de fordele, der er såsom gratis hospital og skole, siger Maaliaaraq Engell, som er studerende og født i Nuuk.
Og det er ikke kun Maaliaaraq Engell, som er utilfreds med Trumps udmelding.
- Jeg bliver kun mere motiveret til at deltage i demonstrationer mod Donald Trump, siger Maaliaaraq Engell.
- Jeg vil ikke have, at Trump køber Grønland.
Grønland og Danmark har et godt forhold til hinanden, så hvorfor skulle han dog det, siger Kristian Juilsin, som er i praktik hos Danfoss og er af grønlandsk afstamning.
Skræmt over tankenMaaliaaraq Engell troede, da hun hørte om det formodede ønske om et køb af Grønland, at det måtte være en joke.
Efterfølgende blev smilebåndet dog hurtigt sænket.
- Det er skræmmende, at Trump tror, at vi er i en kolonitid, hvor man bare kan købe lande, siger Maaliaaraq Engell.
Læs også:Selvstyret i Nuuk om Trumps interesse: 'Grønland er ikke til salg'Nu er hun klar til at møde den amerikanske præsident med fanerne hævet højt.
- Jeg bliver kun mere motiveret til at deltage i demonstrationer mod Donald Trump, siger hun.
Kan give anledning til refleksionMinik Rosing, som er geolog ved Københavns universitet og af grønlandsk afstamning, er også meget foruroliget over Trumps manglende empati med det grønlandske folk.
Men han kan se et potentiale for udvikling i forholdet mellem Danmark og Grønland.
- Måske giver nyheden os muligheden for at finde ud af, hvad vi vil med hinanden i rigsfællesskabet, siger Minik Rosing.
Trumps formodede ønske er dog ikke noget, han tager for gode varer.
Det kommer ikke til at blive en mulighed i hans ører.
- Trump kan ikke købe Grønland, hvem vil han købe Grønland af?
, spørger han.
FacebookTwitterKopier linkEmner:Donald Trump (politiker)|Grønland|København|Københavns Universitet|Danfoss




https://www.dr.dk/nyheder/udland/forsker-om-nordkoreas-afvisning-de-presser-sydkorea-og-holder-fast-i-usa

Topmøde mellem Trump og KimSe temaUdlandForsker om Nordkoreas afvisning: De presser Sydkorea og holder fast i USANordkorea nægter at indgå dialog med Sydkorea, så længe militærøvelser fortsætter.
Nordkoreas præsident, Kim Jong Un, sammen med Sydkoreas præsident, Moon Jae-in (til højre), og præsident Donald Trump ved den demilitariseret zone.
Af Sophie Bavnhøj16.
aug.
2019 kl.
19.
35Bemærk: artiklen er mere end 30 dage gammelLæs opFjendskabet mellem Sydkorea og Nordkorea viser sig igen.
Det sker, efter at Nordkorea har afvist en appel om dialog fra Sydkorea.
Afvisningen er et udtryk for stillestående forhandlinger.
Sådan lyder det fra Camilla Tenna Nørup Sørensen, lektor på Forsvarsakademiet med fokus på østasiatisk politik og sikkerhedspolitik.
- Det er et tegn på, at forhandlingerne mellem Sydkorea og Nordkorea ikke er gået som håbet.
Og det er bekymrende, siger hun.
Nordkorea vil ikke gå i dialog med Sydkorea, så længe USA og Sydkorea holder militærøvelser, hvor Nordkorea regnes for at være 'fjenden'.
Sådan lød det fra Nordkorea selv i weekenden.
Nordkorea og SydkoreaSydkorea har et befolkningstal på 51,3 millioner (2016)Nordkoreas befolkningstal er på 25,4 millioner (2016)Kim Il-sung grundlagde Nordkorea i 1948 efter delingen af Den Koreanske Halvø som følge af Japans nederlag i Anden VerdenskrigNordkorea ledes i dag af Kim Jong-un, der er barnebarn af Kim Il-sung.
Moon Jae-in er præsident i SydkoreaKilde: /ritzau/ReutersTrekantsdramaSelv om Nordkorea ikke vil gå i dialog med Sydkorea, vurderer Camilla Tenna Nørup Sørensen, at Nordkorea vil holde fast i forhandlinger med USA.
Det er på trods af, at både Sydkorea og USA er med i de militærøvelser, hvor Nordkorea mener, at de anses for at være 'fjenden'.
Men der er en mening bag, lyder det fra Camilla Tenna Nørup Sørensen.
- Nordkorea er ikke interesseret i at forhandle med Sydkorea.
De lægger pres på Sydkorea, siger hun og fortsætter:- De ved, at det er USA, der sidder med kortene på hånden, siger forskeren.
Hun understreger dog, at konflikten er kompleks, og den derfor ikke helt kan forsimples.
Men det handler om, at Nordkorea har brug for støtte og accept fra USA for til blive en del af det internationale system.
Moon Jae-in og Kim Jong Un ved den demilitariseret zone, april 2018 Døde forhandlingerDet er Sydkoreas præsident, Moon Jae-in, der har udtrykt interesse for at gå i dialog med Nordkorea.
Men Nordkorea afviser ikke blot dialog med Sydkorea.
De nægter også nogensinde at genoptage dialogen med dem.
Sådan lyder det fra talsmanden for Nordkoreas statsstyrede Komité for Fredelig Genforening.
- Det står klart, at vi ikke har mere at tale med de sydkoreanske myndigheder om, og vi har intet ønske om at holde samtaler med dem nogensinde igen, siger han.
Camilla Tenna Nørup Sørensen mener dog, at dialog er vejen frem for de to parter.
- Der skal forhandlinger til for at komme ud af denne fastlåste situation, hvor Nordkorea affyrer missiler, som resulterer i fordømmelse og sanktioner.
Når det har lagt sig, prøver man igen at forhandle, men det ender på samme måde, og sådan fortsætter det, siger lektoren.
Missiler bunder i frustrationDer var dog ikke blot en afvisning, som Sydkorea oplevede for nyligt.
Sydkoreas militær oplyser, at få timer efter afvisningen affyrede Nordkorea to missiler ud over Det Japanske Hav.
Det skriver nyhedsbureauet AP.
Der er intet mærkeligt i, at Kim Jong-un skifter holdningCamilla Tenna Nørup Sørensen, lektor på ForsvarsakademietCamilla Tenna Nørup Sørensen ser missilerne som et led i at vise utilfredshed.
- Affyringerne er et udtryk for frustration mod militærøvelserne.
Det er også kun kortrækkende missiler, og dem har Trump ikke set som et brud på forhandlinger, siger hun.
Selv om Nordkorea har sagt, at de nægter nogensinde at genoptage dialogen med Sydkorea, forventer Camilla Tenna Nørup Sørensen, at de skifter holdning.
- Der er intet mærkeligt i, at Kim Jong-un skifter holdning.
De seneste par år har vi set, at det er kørt op og ned.
Moon er den mest stabile, for han prøver hele tiden at søge dialog, siger forskeren.
FacebookTwitterKopier linkEmner:Kim Jong-un (politiker)|Moon Jae-in (politiker)|Nordkorea|Sydkorea|Militær




https://www.dr.dk/nyheder/regionale/midtvest/mand-lagde-billede-af-mulig-voldtaegtsmand-online-nu-risikerer-han-boede

Midt- og VestjyllandMand lagde billede af mulig voldtægtsmand online: Nu risikerer han bøde på 25.
000 kronerDet er ulovligt at lægge billede og navn op på facebook af én, der er tiltalt for voldtægt, mener Anklagemyndigheden.
28.
juni 2018 delte den 31-årige mand fulde navn og billede af den mistænkte.
Af Maiken Friis Lange16.
aug.
2019 kl.
15.
29 | opdateret 19.
aug.
2019 kl.
14.
01Bemærk: artiklen er mere end 30 dage gammelLæs opDet skal koste en bøde på 25.
000 kroner at lægge et billede og navn op på facebook af én, der er mistænkt af politiet for at have begået voldtægt mod en ni-årig pige.
Det mener anklageren fra Københavns Politi, der rejser en sag mod en 31-årig mand fra Københavnsområdet.
Det viser en aktindsigt i anklageskriftet.
- Alle har krav på beskyttelse af deres følsomme personoplysninger, uanset hvad de måtte være sigtet eller dømt for, skriver anklager Kristoffer Gammelgaard Petersen i en mail.
Han ønsker ikke at kommentere yderligere på anklageskriftet.
Uskyldig til det modsatte er bevist"Straf kan kun pålægges for et forhold, hvis strafbarhed er hjemlet ved lov, eller som ganske må ligestilles med et sådant.
"Kilde: Straffeloven §1Sagen startede sidste sommer, hvor en 35-årig mand blev tiltalt for at have voldtaget en 9-årig pige fra Vinderup.
Ifølge tiltalen kørte han rundt med hende i godt to timer, og undervejs blev hun udsat for fuldbyrdet voldtægt og andre krænkelser.
Sagen førte til, at 4100 Facebook-brugere kom på kant med loven for blandt andet at have truet den tiltalte på Facebook.
Siden har anklagemyndigheden efterforsket sagerne om Facebook-delingerne og -truslerne, som nu er mundet ud i en påstand om bødestraf på 25.
000 kroner mod en 31-årig mand.
NavneforbudRetsplejeloven § 31:Retten kan i straffesager forbyde, at der sker offentlig gengivelse af navn, stilling eller bopæl for sigtede (tiltalte) eller andre personer i sagen, eller at den pågældendes identitet på anden måde offentliggøres.
Kilde: Danskelove.
dkDet er generelt ulovligt og strafbart at fremsætte trusler, uanset om det sker ude i virkeligheden eller på Facebook.
Det betyder, at offentligheden ikke må få mandens navn at vide, mens sagen er for retten eller indtil navneforbuddet ophæves.
Læs også:Mistænkt for voldtægt af 9-årig pige hængt ud: 4.
100 facebookbrugere på kant med lovenDen 35-årige blev i juli dømt forvarring for voldtægt af den ni-årige pige.
Han har anket afgørelsen og dermed er navneforbuddet stadig gældende.
Opdateret 19.
august klokken 14: Vi skrev tidligere, at der var navneforbud i sagen.
Det skal understreges, at der endnu ikke var nedlagt navneforbud, da manden skrev sit opslag.
Han er derfor tiltalt for at overtræde databeskyttelsesreglerne.
Der er efterfølgende nedlagt navneforbud i sagen, så hvis andre har delt mandens opslag derefter, kan de have overtrådt navneforbuddet.
FacebookTwitterKopier linkEmner:Facebook|Kriminalitet|Anklagemyndigheden|Retsvæsen|København




https://www.dr.dk/nyheder/regionale/midtvest/leo-er-lige-blevet-foertidspensionist-jeg-foeler-jeg-paa-et-tidspunkt

Midt- og VestjyllandLeo er lige blevet førtidspensionist: 'Jeg føler, at jeg på et tidspunkt skal på arbejde igen'Landets kommuner har svært ved at få pengene til at række, fordi antallet af førtidspensionister vokser.
Leo Mouritsen og hans kone bor i landsbyen Emb på Mors.
Af Rasmus Hagelskjær og Maiken Friis Lange16.
aug.
2019 kl.
17.
01Bemærk: artiklen er mere end 30 dage gammelLæs opTræthed, træthed og træthed.
Konstant.
Sådan lyder svaret fra Leo Mouritsen, når han bliver spurgt,hvorfor han ikke kan holde til at arbejde.
Leo Mouritsen har netop fået tilkendt førtidspension af Morsø Kommune, fordi han fik en blodprop i hjernen sidste år.
- Det er ikke det, man ønsker sig.
Slet ikke.
Men det er da godt, at vi har et system, der bærer en, hvis man ikke kan længere, siger han.
Det er ligesom at man har haft en lang ferie, der bare bliver ved.
Leo Mouritsen, førtidspensionistInden Leo Mouritsen blev førtidspensionist arbejdede han som lastbilchauffør, men nu er han én af de 37 personer, der indtil nu har fået tildelt førtidspension i Morsø Kommune i år.
- Det føles lidt mærkeligt, fordi jeg føler hele tiden, at jeg på et tidspunkt skal på arbejde.
Det skal jeg lige finde ud af, at det skal jeg ikke, men det er meget, meget svært, siger han.
Da Leo Mouritsen fik blodproppen var han ude at sprede salt for sin daværende arbejdsgiver.
En forbipasserende fandt ham, og han kom med helikopter til hospitalet.
Flere får tildelt førtidspensionAntallet af nye førtidspensionister ventes i år at stige til over 15.
000 på landsplan.
Det er næsten 2.
500 flere end sidste år.
Det er til glæde for de mange personer uden arbejdsevne, men til frustration for mange kommuner, der igen må vende hver en øre for at få økonomien til at hænge sammen.
I Morsø Kommune skal pengene til førtidspensionisterne tages andre steder fra, siger formand for beskæftigelsesudvalget, Ellen Phillipsen Dahl fra partiet Demokratisk Balance.
- Det kommer til at betyde, at vi må gå ind i alle kroge for at finde ud af, hvor vi kan effektivisere, uden at det gør for ondt, siger hun.
Sidste år tildelte Morsø Kommune førtidspension til 31 personer.
Svært at vænne sig til førtidspensionLeo Mouritsen er 62 år, og havde, hvis han ikke var blevet ramt af blodproppen, flere gode år tilbage på arbejdsmarkedet.
I dag kan han hverken klippe hæk eller slå græs.
- Jeg fisker lidt og så videre.
Nogle små ting.
Men i det store hele, så er det meget lidt.
Men jeg skal prøve og finde noget, som jeg kan få tiden til at gå med.
I dag får Leo Mouritsen tiden til at gå med at fiske.
Efter ulykken prøvede arbejdspladsen at få Leo Mouritsen tilbage på nedsat tid, men det gik ikke.
Derfor fik han hurtigt tildelt sin førtidspension.
- Jeg er glad for, at der ikke gik længere, for jeg ville føle, at det var helt uudholdeligt.
Jeg kunne slet ikke forestille mig at skulle gå i flere år og vente, siger han.
Leo Mouritsen har nu haft 16 dage som førtidspensionist, men der går længere tid inden han har vænnet sig til, at et langt arbejdsliv er slut.
- Det er ligesom at have en lang ferie, der bare bliver ved.
Det er lidt svært, siger han.
FacebookTwitterKopier linkEmner:Morsø Kommune|Førtidspension|Arbejdsmarked|Hjertekarsygdomme




https://www.dr.dk/sporten/cykling/ung-colombianer-snyder-suveraen-irer-fjerde-etapesejr-i-binckbank-tour

CyklingUng colombianer snyder suveræn irer for fjerde etapesejr i BinckBank Tour22-årige Álvaro Hodeg var hurtigst i massespurten på 5.
etape af BinckBank Tour.
lvaro Hodeg (billedet fra Tour of Norway) vandt noget overraskende femte etape af BinckBank Tour.
16.
aug.
2019 kl.
16.
49Bemærk: artiklen er mere end 30 dage gammelLæs opColombianeren Álvaro Hodeg (Quick-Step) var stærkest i en rodet spurt, der også bød på styrt, da 5.
etape af cykelløbet BinckBank Tour skulle afgøres.
Den 22-årige sprinter skød frem og fik fri passage mod mål, hvor han på stregen pressede cyklen ind foran irske Sam Bennett, som vandt løbets tre første etaper.
Stillingen efter femte etape1.
Tim Wellens (Lotto-Soudal) 13:32:462.
Marc Hirschi (Team Sunweb) +0:043.
Laurens De Plus (Team Jumbo-Visma) +0:144.
Ivan Garcia Cortina (Bahrain Merida) +0:365.
Mike Teunissen (Team Jumbo Visma) +0:387.
Michael Valgren (Team Dimension Data) +0:4210.
Søren Kragh Andersen (Team Sunweb) +0:49Belgiske Tim Wellens, som vandt torsdagens etape, er fortsat i førertrøjen.
Et udbrud på fire mand så længe ud til måske at kunne holde hjem, men hastigheden i feltet på en hurtigt kørt etape blev for højt for kvartetten i front.
Styrt lige før afslutningenMed fem kilometer tilbage af sidste omgang på rundstrækningen var feltet helt oppe i ryggen på udbruddet med kun fem sekunders forspring.
Sammensmeltning var uundgåelig.
Dermed var der lagt op til massespurt.
Et styrt på opløbsstrækningen sendte et par ryttere i asfalten, men Hodeg holdt hovedet koldt og fik timet spurten perfekt.
Lørdagens næstsidste etape er en kort enkeltstart på 8,35 kilometer i den hollandske by Haag, mens det hele afsluttes med en kuperet etape til den belgiske by Geraardsbergen søndag.
Tim Wellens har et forspring på fire sekunder til schweizeren Marc Hirschi og 14 sekunder til belgieren Laurens De Plus.
Danmark har to mand i top-10 inden de to sidste etaper i skikkelse af Michael Valgren på syvendepladsen (42 sekunder efter) og Søren Kragh Andersen på tiendepladsen (49 sekunder efter).
/ritzau/FacebookTwitterKopier linkEmner:Michael Valgren (cykelrytter)|Søren Kragh Andersen (cykelrytter)|Quick-Step Team|Cykelsport|Holland




https://www.dr.dk/nyheder/politik/ekspert-saerregler-og-rekordloen-til-frederiksens-topraadgiver-skaber-loenpres

PolitikEkspert: Særregler og rekordløn til Frederiksens toprådgiver skaber lønpresMette Frederiksens nye stabschef Martin Rossen er undtaget nye regler og får derfor en rekordløn.
Martin Rossen var med, at Mette Frederiksen og Nicolai Wammen i går fremlagde regeringens planer for efteråret.
Af Anders Byskov Svendsen16.
aug.
2019 kl.
16.
00Bemærk: artiklen er mere end 30 dage gammelLæs opDet kan være med til at skabe et lønpres, når statsminister Mette Frederiksen (S) vælger at lave en særregel for sin egen rådgiver og stabschef Martin Rossen, så han kan tjene markant mere end det lønloft, der ellers er vedtaget.
Sådan lyder det fra professor i økonomistyring ved Aalborg Universitet, Per Nikolaj Bukh.
- Hvis man kan undtage én fra et lønloft, så er der også muligheden for, at man i princippet kan undtage andre.
Så det generelle lønniveau bliver presset op, og det øger samlet set omkostningerne, siger professoren.
- Hvis kan undtage én fra et lønloft, så er der også muligheden for, at man i princippet kan undtage andre.
Per Nikolaj Bukh.
Vurderingen kommer efter, at DR Nyheder i går kunne fortælle, at Mette Frederiksen har lavet nye regler for regeringens særlige rådgivere, som indeholder et lønloft på 1,14 millioner kroner om året.
Undtaget for reglerne er dog Frederiksens egen rådgiver Martin Rossen, som stikker hovedet et godt stykke op gennem løfloftet og får 1,23 millioner kroner i årsløn.
Så høj en løn har en særlig rådgiver aldrig tidligere fået.
- Man skal ikke kun se på det ekstra beløb, som stabschefen får, der er også noget om det generelle lønniveau i hele den offentlige sektor på spil.
Hvis man begynder at løfte nogle højrere op, så kommer der et pres nedefra for, at andre også kan blive løftet op.
Det kan betyde ret meget, hvis lønniveauet begynder at skride, siger professoren.
Og pengene kan kun komme et sted fra.
- De penge vi bruger på administrative medarbejdere, hvad enten de er særlige rådgivere eller embedsmænd, kan ikke bruges på velfærdsservice i resten af samfundet, siger Per Nikolaj Bukh.
De nye regler, hvor det med småt i bunden står, at der gælder særlige vilkår for stabschefen.
Vækker kritisk opmærksomhedProfessor emeritus i offentlig forvaltning ved Institut for Statskundskab ved Aarhus Universitet, Jørgen Grønnegaard Christensen har fulgt udviklingen med de særlige rådgivere tæt.
Han var i 2013 med til at lave en betænkning, som er en del af grundlaget for de nuværende regler.
Og han siger, at det er tale om særregel for stabschefen.
- Det er en undtagelse fra de regler, som gælder.
De bliver fastholdt for alle andre end statsministerens stabschef.
Hun laver en undtagelse og siger, at han ikke falder ind under de regler, for han har nogle andre og tungvejende opgaver end de andre særlige rådgivere, siger Jørgen Grønnegaard Christensen.
Hvad er en særlig rådgiverDe enkelte ministre kan ansætte særlige rådgivere.
Mette Frederiksen har tre særlige rådgivere.
De andre ministre mellem en og to.
Populært kaldes de for spindoktorer.
De rådgiver normalt om presse og politik.
De er ansat på en anden måde end de øvrige embedsmænd.
Deres ansættelse følger den minister, de rådgiver.
Det vil sige, at de stopper, når ministeren går af.
Andre embedsmænd fortsætter, hvis der kommer en ny minister.
De må arbejde politisk.
Andre embedsmænd er neutrale.
Størstedelen af de nye rådgivere har tidligere arbejdet for Socialdemokratiet.
Både Venstre, Radikale og Dansk Folkeparti har sagt, at sagen skal tages op i Folketingets ledelse.
Og Jørgen Grønnegaard Christensen er ikke overrasket over, at de nye rådgiverregler skaber stor debat.
- Det er sådan en sag, der helt naturlig vækker kritisk opmærksomhed.
Både i medier og i andre politiske partier.
Spørgsmål om aflønning af folk i offentlig tjeneste, og i særdeleshed i stillinger, der har en karakter, som ikke er helt så veldefinerede som andre offentligt ansatte - vækker opmærksomhed og forargelse, og så stiger risikoen for, at det bliver taget op politisk, siger han.
FacebookTwitterKopier linkEmner:Mette Frederiksen (politiker)|Socialdemokraterne|Ansættelsesforhold|Dansk Folkeparti|Offentlig forvaltning




https://www.dr.dk/nyheder/indland/politiet-soeger-vidner-efter-eksplosion-ved-skattestyrelsen-har-du-set-denne-hvide

Eksplosioner i KøbenhavnSe temaIndlandPolitiet søger vidner efter eksplosion ved Skattestyrelsen: Har du set denne hvide bil?
Politiet leder efter vidner, der har set en hvid bil i forbindelse med eksplosionen ved Skattestyrelsen.
Har du set denne hvide bil?
Så vil politiet gerne tale med dig.
(© Foto fra Københavns Politi)Af Thea Deleuran Müller16.
aug.
2019 kl.
15.
22 | opdateret 16.
aug.
2019 kl.
15.
51Bemærk: artiklen er mere end 30 dage gammelLæs opPolitiet efterlyser nu vidner, der har set en svensk indregistreret hvid Citroën Berlingo i forbindelse med eksplosionen ved Skattestyrelsen på Østerbro i København.
Det er en svensk indregistreret bil, som de mistænkte gerningsmænd bag eksplosionen ved Skattestyrelsen er set køre i.
Eksplosionen rystede tirsdag aften i sidste uge Skattestyrelsens bygninger på Østerbro i København.
En eksplosion, som politiet efterfølgende har kaldt et angreb.
En 22-årig svensk statsborger er mistænkt og anholdt for angrebet, og han har i dag været for byretten i Malmø.
En svensk dommer har netop sagt, at den mistænkte skal varetægtsfængles og siden udleveres til Danmark.
Læs også:Svensk dommer: 22-årig anholdt skal udleveres til DanmarkBilen er i politiets varetægtSelve bilen er beslaglagt af politiet og er i politiets varetægt, skriver politiet på Twitter, hvor de også gør det klart, at det er vidner til den hvide bil, de nu søger.
Bilen er en årgang 2010, hvor der er monteret sorte tagbøjler på, oplyser Københavns Politi i en pressemeddelelse.
Ifølge politiet er bilen kørt til Danmark via Øresundsbroen den 6.
august omkring klokken 21.
40, og at den forlod dansk jord igen samme aften cirka 22.
50.
Politiet har også lavet et kort, der viser den rute, de mener, at bilen har kørt.
Det er denne rute, som politiet arbejder ud fra, at bilen har kørt.
(© Københavns politi)- Vi arbejder ud fra en antagelse om, at gerningsmændene har kørt den her rute, udtaler vicepolitiinspektør ved Københavns Politi Brian Belling i pressemeddelelsen.
- Det kan ikke udelukkes, at bilen er stoppet undervejs, og at de mistænkte har mødt andre personer.
Vi vil derfor meget gerne i kontakt med vidner, der har set bilen på eller i nærheden af rutenPolitiet leder efter folk, der har været på ruten, mens bilen har kørt på de danske veje.
Især hvis nogen ligger inde med billeder eller videoer, hvor bilen indgår.
En person kom til skade i forbindelse med angrebet på Skattestyrelsen, da vedkommende blev ramt af fragmenter fra eksplosionen, men var selv i stand til at søge hjælp på skadestuen.
FacebookTwitterKopier linkEmner:Skattestyrelsen|København|Politi|Københavns Politi|Kriminalitet




https://www.dr.dk/musik/lydia-paa-18-naar-min-ven-fortaeller-om-de-ting-han-oplever-som-homoseksuel-taenker-jeg-ej-det

MusikLydia på 18: 'Når min ven fortæller om de ting, han oplever som homoseksuel, tænker jeg: 'Ej, det er bare løgn''Sangerinden Lydia optræder ved årets store pride-fest i København.
© drAf Christian Ellegaard og Foto: Hedda Rysstad16.
aug.
2019 kl.
14.
55Læs opLydia har en plan.
Inden hun fylder 25, skal hun spille på det ikoniske spillested Madison Square Garden i New York.
Hun vil også fylde stadioner, på verdensturné og med til MET Galla.
Måske starter hun bare ud med en VIP-billet til MTV Video Music Awards.
- Nu skal man ikke lyde for cocky, men det er jo bare dét, jeg drømmer om, siger 18-årige Lydia, der, trods sin unge alder, allerede har taget de første store skridt mod drømmen i New York.
Som 17-årig fik hun sin første pladekontrakt og udsendte i foråret sin debutsingle 'Slow Clap', som i skrivende stund er blevet hørt tæt på 150.
000 gange på Spotify.
- Det har på en eller anden måde altid bare været meningen, at jeg skulle dyrke musikken.
Når jeg sad i skolen, sad jeg og dagdrømte om at stå og synge på nogle af verdens største scener.
Allerede dengang vidste jeg, at jeg ville stå dér og danse og synge med en masse dansere bag mig, siger Lydia, som bærer det borgerlige navn Sophie Breum.
Hør Lydias debutsingle 'Slow Clap' her, mens du læser videre:Lydia - Slow ClapBlev landskendt som 13-årigLydias musikalske rejse startede allerede som 13-årig, da hun deltog i talentprogrammet 'Voice Junior', hvor hun med hjælp fra sin mentor, sangerinden Oh Land, nåede hele vejen til finalen.
Jeg endte med at skubbe musikken lidt fra mig, fordi den pludselig blev associeret med 'Voice Junior' og de negative kommentarer og tanker, som det affødte.
LydiaTv-eventyret var dog ikke just en dans på roser for den unge sangerinde, der havde svært ved at håndtere alle de øjne, der pludselig blev rettet mod hende.
- Jeg fik en del positiv opmærksomhed, men også en del kritik.
Som 13-årig var jeg bare ikke typen, der kunne sige: 'Hey, jeg er mega selvsikker', når der var en gammel dame på Facebook, der skrev, at 'hende der, hun skal altså passe på vægten', eller at jeg sang dårligt.
- Jeg tog de ting så meget til mig, og jeg kunne sidde og se mine optrædener bagefter og tænke: 'De har jo ret, hvorfor lod du ikke bare være?
Det lød jo ikke godt' – selvom der også var mange, der roste mig og skrev søde ting til mig, siger Lydia og fortsætter:- Jeg endte med at skubbe musikken lidt fra mig, fordi den pludselig blev associeret med 'Voice Junior' og de negative kommentarer og tanker, som det affødte, siger hun.
- Jeg fik en del positiv opmærksomhed, men også en del kritik, siger Lydia, der som 13-årig deltog i talentprogrammet 'Voice Junior'.
Efter 'Voice Junior' fulgte et par turbulente teenageår, hvor Lydia for en stund lagde musikken helt på hylden.
Alligevel blev hun fra tid til anden ved med at vende tilbage til sit klaver, hvor hun fandt trøst i at synge og komponere nye sange og melodier.
- Det er, når jeg har været allermest ked af det, at jeg har skrevet mine bedste sange.
Musikken samlede mig på en eller anden måde lidt op igen, og med tiden begyndte den igen at fylde mere og mere, siger hun.
For omkring et år siden blev hun kontaktet af sangerinde og sangskriver Clara Sofie Fabricius, der havde hørt om Lydia og hendes sangtalent gennem Oh Land, Lydias mentor fra 'Voice Junior'.
De indledte det samarbejde, der indtil videre har affødt debutsinglen 'Slow Clap' og lige om lidt kaster endnu en single af sig.
Skal optræde til stor pride-festLydias vej mod stjernerne får sin forløbige kulmination, når hun lørdag skal optræde for tusindvis af publikummer på Rådhuspladsen i København i anledningen af dette års Copenhagen Pride.
Noget, hun længe har drømt om.
Det har betydet meget for mig at se, hvor meget pride betyder for min ven.
Lydia- Det er jo for sindssygt at skulle spille på Rådhuspladsen, men at det så samtidig er til Copenhagen Pride er virkelig fedt.
Pride er jo til for at hylde diversitet, så at kunne være en del af dén fest og støtte op om det budskab betyder meget.
Det gør det lige ti gange federe, end det i forvejen er, siger Lydia, der glæder sig til det, der bliver hendes hidtil største koncert.
Selv har hun deltaget i pride-festlighederne flere gange, og selvom hun ikke selv identificerer sig som værende LGBT+'er (samlet udtryk for lesbiske, bøsser, biseksuelle og transpersoner), så står pridens budskab hendes hjerte særligt nær, da hendes bedste ven er homoseksuel.
- Det har betydet meget for mig at se, hvor meget pride betyder for min ven.
For ham - og mange andre - er det jo en kæmpe frihed pludselig at kunne spejle sig i folk omkring én og fejre, hvem man er.
- Jeg kan blive så frustreret og ked af det på hans vegne, siger Lydia.
Hendes bedste ven er homoseksuel, og hun oplever ofte, at han bliver diskrimineret eller antastet på grund af sin seksualitet.
'Det er fandeme ikke let at være LGBT+'er i Danmark'Lydia har valgt at støtte op om årets mangfoldighedsfest, fordi hun mener, det er vigtigt, at man med et arrangement som Copenhagen Pride sætter fokus på de udfordringer og problematikker, som LGBT+-personer fortsat står overfor.
Jeg vil gerne vise, at jeg er endnu én af de – heldigvis – mange mennesker, der støtter op om den her sag.
Lydia- Når min ven fortæller om de ting, han oplever, tænker jeg: 'Ej, det er bare løgn.
Det er simpelthen ikke sket' - men det sker, og jeg kan blive så frustreret og ked af det på hans vegne, siger Lydia og fortsætter:- Det er fandeme ikke let at være LGBT+'er i Danmark.
Forestil dig at sidde på en bar, og folk finder ud af, at du er homoseksuel, biseksuel eller transkønnet.
Så skal du sidde der og interviewes hele aftenen, fordi folk vil have en eller form for forklaring eller begrundelse.
Men skal jeg måske sidde og forklare, hvorfor jeg er hetero?
Nej.
Det er i mine øjne en kæmpe problematik, og det gør mig ked af det, at det er stadig er sådan i nogle kredse.
Derfor glæder Lydia sig meget til lørdagens optræden, hvor hun kan være med til at sende et klart signal om, at hun støtter LGBT+-miljøets kamp.
- Det er ikke, fordi jeg bærer rundt på alle mulige kloge ord, jeg skal stå og sige fra scenen - men jeg vil gerne vise, at jeg er endnu én af de – heldigvis – mange mennesker, der støtter op om den her sag, siger hun.
Lydia skal lørdag optræde ved årets Copenhagen Pride.
På scenen kommer man også til at kunne opleve blandt andre Rebecca Lou, Yakuza og Infernal.
FacebookTwitterKopier linkEmner:Oh Land (musiker)|Copenhagen Pride|København|Seksualitet|Homoseksualitet




https://www.dr.dk/nyheder/penge/statsrevisorer-stadig-skarp-kritik-af-skatteregnskabet

PengeStatsrevisorer: Stadig skarp kritik af skatteregnskabetDer er forbedringer, men også fortsat rod i dele af statsregnskabet, lyder vurderingen.
Rigsrevisionen, der reviderer regnskabet for Statsrevisorerne og Folketinget, tog sidste år generelt forbehold for hele skattedelen af statsregnskabet for 2017, fordi det var usikkert, om store dele af regnskabet var korrekt.
Af Alexander Hecklen16.
aug.
2019 kl.
14.
16Bemærk: artiklen er mere end 30 dage gammelLæs op- Det er stadigvæk en skarp kritik.
Sådan lyder vurderingen af statsregnskabet for 2018, som formand for Statsrevisorerne, Henrik Thorup (DF), netop har præsenteret.
Statsrevisorernes karakterskalaStatsrevisornes skala går fra det mest positive til det mest negative og ser sådan ud:finder det meget/særdeles positivtfinder det positivtfinder det tilfredsstillende/er tilfredse medpåpeger/understreger/henstiller/forventerbeklager/finder det bekymrende/foruroligendefinder det utilfredsstillende/er utilfredse med/og indskærperkritiserer/finder kritisabelt/kritiserer skarpt/og indskærperpåtaler/påtaler skarptpåtaler skarpt og henleder særligt Folketingets opmærksomhed påKilder: Folketinget/RitzauDer er nemlig stadig rod i den del af regnskabet, der handler om skatter og afgifter, og det er andet år i træk, at det sker.
- Vi må endnu engang desværre konstatere, at Rigsrevisionen tager forbehold, siger Henrik Thorup.
Endnu værre sidste årDet nye statsregnskab fremlægges, efter at der sidste år var endnu hårdere kritik af regnskabet.
Rigsrevisionen, der reviderer regnskabet for Statsrevisorerne og Folketinget, tog sidste år generelt forbehold for hele skattedelen af statsregnskabet for 2017, fordi det var usikkert, om store dele af regnskabet var korrekt.
Men der har i år også været problemer med at få det nye regnskab til at passe, og Rigsrevisionen skrev allerede den 19.
marts i forbindelse med modtagelsen af regnskabet fra Skattestyrelsen, at det sandsynligvis igen ville blive nødvendigt med en form for forbehold.
Sådan lyder kritikken:•Rigsrevisionen vurderer, at langt hovedparten af skatterne og afgifterne er registreret korrekt i statsregnskabet.
•Rigsrevisionen har dog fundet så mange væsentlige fejl, usikkerheder og uafklarede differencer i Skatteministeriets oplysninger om skatter og afgifter, at det ligesom sidste år er usikkert, om indtægtssiden i statsregnskabet er korrekt.
Det finder Statsrevisorerne særdeles kritisabelt.
•Statsrevisorerne ser med meget stor alvor og bekymring på, at Rigs-revisionen for anden gang har taget forbehold for, om § 38.
Skatter og afgifter er rigtig.
•Kilde: Beretning om revisionen af statsregnskabet for 2018Der er dog også forbedringer i forhold til skattemyndighedernes evne til at inddrive skatter.
Derfor rykker kritikken af regnskabet sig et nøk ned af den skala, som Statsrevisorerne bruger til at udtale sig med, lyder det fra formanden.
- Da der er så store forbedringer i forhold til inddrivelsen af skat, er vi denne gang ikke gået helt op på den samme kritik som sidste gang.
Men det er stadigvæk en skarp kritik, det skal understreges, siger Henrik Thorup.
'Nyt system virker ikke'Når det kommer til Gældsstyrelsens evne til at inddrive den milliardgæld, som vokser år for år, er Statsrevisorerne dog mindre positive.
Ifølge formanden er der for mange sager om gæld, der kommer til at vente, når de eksempelvis skal oversendes fra politiet til styrelsen.
- Så ligger de og venter, og det vil sige, at tiden går, og man er alt for længe om det, siger Henrik Thorup.
Omkring en million danskere skylder tilsammen over 100 milliarder kroner.
Den massive gæld er opstået, efter at det hedengangne Skat måtte kaste håndklædet i ringen i forhold til det kuldsejlede automatiske inddrivelsessystem, EFI.
I begyndelsen af i år meldte tidligere skatteminister Karsten Lauritzen (V) ud, at det danske it-firma Netcompany havde afleveret den sidste del af det nye automatiske gældssystem med det mindre mundrette navn PSRM.
Men på trods af den daværende ministers optimisme tilbage i februar, så virker det nye system stadig ikke i praksis, lyder det fra Statsrevisorerne.
- Der er et spørgsmål om inddrivelsessystemer, som ikke virker.
Når man for eksempel kommer med noget fra politiet, som skal over i Gældsstyrelsen.
Så gør de igen ikke de ting, de skal, siger Henrik Thorup.
FacebookTwitterKopier linkEmner:Dansk Folkeparti|Henrik Thorup (politiker)|Karsten Lauritzen (politiker)|Rigsrevisionen|Skatter og afgifter




https://www.dr.dk/nyheder/regionale/nordjylland/landkommuner-betaler-prisen-flere-foertidspensionister

NordjyllandLandkommuner betaler prisen for flere førtidspensionisterUdviklingen lægger pres på økonomien i nogle kommuner.
Særligt landkommunerne er presset af mange personer på førtidspension.
 Lærke Kromann © DR Nórdjylland)Af Klaus Videbæk, Martin Møller Geertsen og Søren K Nielsen16.
aug.
2019 kl.
16.
58Bemærk: artiklen er mere end 30 dage gammelLæs opEfter en årrække, hvor antallet af førtidspensionister har været faldende, får flere personer tildelt førtidspension sammenlignet med tidligere.
Faktisk har kommuner flere steder i landet allerede givet ligeså mange førtidspensioner i år, som de gjorde i hele 2018.
Det gælder blandt andet Morsø Kommune, der til og med juli i år har tildelt 37 borgere førtidspension.
Hele sidste år gjaldt det blot 31 personer.
Læs også:Leo er lige blevet førtidspensionist: 'Jeg føler, at jeg på et tidspunkt skal på arbejde igen'Det lægger pres på kommunens budgetter, og det går ud over andre velfærdsopgaver, fortæller Ellen Phillipsen Dahl fra partiet Demokratisk Balance, der er formand for kommunens beskæftigelsesudvalg.
- Det kommer til at betyde, at vi, som vi faktisk har gjort hele tiden, kommer til at gå ind i alle kroge for at finde ud af, hvor vi kan effektivisere, uden det gør for ondt, siger hun.
Flere nye førtidspensionisterPå landsplan fik 10.
045 personer i 2017 tildelt førtidspension.
I 2018 lå det tal på 12.
760 personer, og fremskriver man de foreløbige tal for 2019, kommer antallet af tildelte førtidspension i år til at ligge på 15.
112 personer.
Det viser beregninger lavet af DR på baggrund af tal fra jobindsats.
dk.
Førtidspensionister i DanmarkDer er omkring 200.
000 førtidspensionister i Danmark.
Det er færre end i 2011, hvor tallet toppede på 239.
300 personer.
Antallet af personer, der får tildelt førtidspension, er dog i vækst.
I alt 10.
045 personer fik tildelt førtidspension i 2017, og i 2018 lå tallet på 12.
760 personer.
I 2019 ligger det foreløbigt på 7.
556, og fremskrivninger viser, at det kan ende på 15.
112 personer.
En enlig førtidspensionist modtager 18.
875 kroner om måneden før skat.
Kilde: Jobindsats.
dkUdviklingen hænger blandt andet sammen med, at mange nu afslutter det særlige ressourceforløb, der blev indført tilbage i 2012.
Ressourceforløbene skal hjælpe personer, der har fysiske eller psykiske lidelser af forskellig karakter og er i fare for at miste tilknytning til arbejdsmarkedet med at finde ud af, om de kan blive i job i stedet for at placere dem på førtidspension eller andre ydelser.
Men en undersøgelse fra Beskæftigelsesministeriet viste i 2017, at omkring 45 procent alligevel ender på førtidspension, når de har afsluttet deres forløb.
Bekymring i flere kommunerHos Danske Handicaporganisationer er man som udgangspunkt glad for, at flere nu får tildelt førtidspension.
- Det er vigtigt, at de mennesker, der ikke har, og ikke kan få, en tilknytning til arbejdsmarkedet, får en mulighed for at kunne leve et normalt liv og ikke bliver tvunget ud i nogle forløb, hvor de knækker nakken, bliver sygemeldt eller på anden vis ikke har det godt, siger formand Thorkild Olesen.
Men i flere kommuner er de bekymrede for udviklingen.
Ikke mindst fordi kommunernes udgifter dækkes efter en anden nøgle end førhen, hvor staten refunderede den enkelte kommunes omkostninger til førtidspensionister én til én.
I dag giver staten ganske vist et stort tilskud til kommunernes udgifter til førtidspensionister, men 80 procent af tilskuddet fordeles efter befolkningstal - ikke efter antallet af førtidspensionister.
To kommuner med samme befolkningstal får altså næsten det samme i tilskud, selvom den ene måske har dobbelt så mange førtidspensionister som den anden.
Rammer flere landkommunerDer er samtidig store forskelle på, hvor mange førtidspensionister de enkelte kommuner har, da det blandt andet afhænger af fordelingen af unge og gamle i de enkelte kommuner samt andre faktorer, der kan variere meget på tværs af landet.
Derfor er systemet uholdbart, mener borgmester i Hjørring Kommune Arne Boelt (S), der også er formand for de nordjyske kommuners kontaktråd.
Han vurderer, at ni ud af 11 nordjyske kommuner - det vil sige alle kommuner på nær Aalborg og Rebild Kommune - vil få store udfordringer med at tackle udgifterne til førtidspension fremover.
I Hjørring Kommune viser fremskrivninger af tallene fra jobindsats.
dk, at tildelingen af førtidspensioner kan stige fra 203 i 2018 til 278 i 2019.
Det svarer til en stigning på 37 procent.
Derfor vil han have systemet ændret.
Løsningen er i følge ham at lave om på fordelingsreglerne, så statens tilskud dækker det reelle antal borgere på offentlig forsørgelse, mener Arne Boelt.
- Hvis ikke man gør det, så får vi et gab, der bliver større og større fremadrettet.
For vores kommune ender det i år 2023 med 186 millioner kroner ekstra samlet set.
Selvfølgelig vil vi få nogle af dem igen, men der er ingen, der tør gisne om, hvor mange der bliver dækket, siger han.
Var til at forudseBeskæftigelsesminister Peter Hummelgaard (S) mener ikke, at det er alarmerende, at flere personer end førhen nu får tildelt førtidspension.
Jeg tager meget gerne dialogen med kommunerne.
Peter Hummelgaard (S), beskæftigelsesminister- Det er ikke et mål for os, at flere skal være på førtidspension.
Vi vil allerhelst have, at folk ikke er så syge, at de havner der.
Men de mennesker, der er syge og har krav på førtidspension, skal også have førtidspension.
Regeringen følger udviklingen tæt, siger han.
Til spørgsmålet om, hvorvidt kommunerne generelt skal have tildelt flere penge for at dække udgifterne til førtidspensionister, lydet svaret.
- Jeg tager meget gerne dialogen med kommunerne.
Men der er ikke noget i de her tal, der bærer præg af, at der pludselig er en eksplosion, som de ikke kunne forudse.
- Der var afsat penge til, at det ville stige både i 2018 og 2019, så kommunerne derude burde være dækket ind, fortsætter Peter Hummelgaard.
En enlig førtidspensionist modtager 18.
875 kroner før skat.
FacebookTwitterKopier linkEmner:Arne Boelt (politiker)|Førtidspension|Socialdemokraterne|Hjørring Kommune|Jylland




https://www.dr.dk/nyheder/indland/selvstyret-i-nuuk-om-trumps-interesse-groenland-er-ikke-til-salg

Trumps aflyste besøgSe temaIndlandSelvstyret i Nuuk om Trumps interesse: 'Grønland er ikke til salg'Landsstyreformanden i Grønland, Kim Kielsen, kommenterer ikke rygter, lyder det i meddelelse.
Grønland er i disse år genstand for stærkt stigende opmærksomhed fra flere stormagter.
Af Theis Lange Olsen16.
aug.
2019 kl.
13.
50Bemærk: artiklen er mere end 30 dage gammelLæs op- Grønland er ikke til salg.
Men vi er åbne for forhandlinger med henblik på samarbejde mellem ligeværdige lande.
Sådan lyder det i en kortfattet meddelelse fra Grønlands Selvstyre, efter at den amerikanske præsident, Donald Trump, tilsyneladende har luftet sin interesse for at købe den store ø.
Læs også:Trump-køb af Grønland?
Politikere kalder det en 'dårlig joke' og en 'forfærdelig tanke'Det er de amerikanske aviser Wall Street Journal og Washington Post samt flere andre amerikanske medier, der citerer unavngivne kilder tæt på den amerikanske præsident i nyhedshistorierne.
Donald Trump har endnu ikke bekræftet, om det er offielt eller ej, at USA vil gå efter at købe Grønland.
Selvstyret oplyser til DR Nyheder, at landsstyreformand Kim Kielsen ikke "kommenterer rygter".
Kim Kielsen skal i begyndelsen af september mødes med Donald Trump i forbindelse med den amerikanske præsidents statsbesøg i Danmark.
Nej takGrønlands ene folketingsmedlem Aaja Chemnitz Larsen fra venstrefløjspartiet Inuit Ataqatigiit har allerede udtalt, at hun ville takke nej med det samme, hvis Donald Trump skulle tilbyde at købe Grønland.
- Jeg tror derimod, vi skal gå efter et mere ligeværdigt og bedre partnerskab mellem Grønland og Danmark, siger hun.
En lang række danske folketingspolitikere har også været ude og tage afstand fra Donald Trumps tilnærmelser.
Her er det DF's Søren Espersen, der kommenterer sagen:Ifølge professor i international politik Ole Wæver fra Københavns Universitet er det også værd at huske, at en stopklods for et amerikansk køb af Grønland er, at den store ø før eller siden bliver selvstændig.
- Og så har USA altså købt en vare, hvor holdbarhedsdatoen løb ud.
Eller også mister Grønland deres ret til selvstændighed, hvad der er helt utænkeligt, siger han.
Det ligger nemlig i det dansk-grønlandske forhold, at Grønland kan blive selvstændigt den dag, de vil og vurderer, at de kan rent økonomisk.
Alle arrangementer mellem Danmark og Grønland er baseret på, at forholdet er i konstant bevægelse, påpeger Ole Wæver.
- Ingen kan sige nu, hvor mange år der går, før Grønland bliver selvstændige, men det er meget usandsynligt, at de ikke bliver det.
Hvad ville der ske med denne grønlandske ret til selvstændighed, hvis de blev en del af USA?
I udgangspunktet har de ikke ret til at rive sig løs så.
- I USA godtager man jo ikke løsrivelse – det var det, de udkæmpede en borgerkrig om i 1800-tallet.
Så grønlænderne ville miste deres ret til at blive selvstændige.
Eller den ret skulle skrives ind i ordningen, og så vil USA altså risikere, at jo bedre det går med Grønland under amerikansk ledelse, jo mere sandsynligt bliver det, at den vare de har købt, pludselig løber sin vej, siger professoren.
Store spændingerIfølge nyhedsbureauet AP er det ikke første gang, en amerikansk præsident har forsøgt at købe Grønland.
I 1946 under præsident Harry Truman tilbød USA at betale 100 millioner dollar for Grønland efter først at have været interesseret i at bytte et landområde i Alaska for Grønland.
USA har i den seneste tid ikke lagt skjul på, at de opfatter Kina og Rusland som modstandere i det arktiske område, der på grund af klimaforandringerne i disse år åbner sig som et helt nyt ocean.
Det er muligt i stadig stigende grad at sejle, øge sin militære tilstedeværelse og jagte værdifulde naturressourcer i det arktiske område.
Det har medført betydelige spændinger og oprustninger på begge sider, og det tvinger Danmark - og dermed også Grønland - frem af busken for at tage stilling.
I den grønlandske regerings koalitionsaftale fra sidste år står der, at et selvstændigt Grønland ønsker at være medlem af Nato, så bevægelsen hen mod et bedre forhold til USA er så småt sat i gang.
FacebookTwitterKopier linkEmner:Aaja Chemnitz Larsen (politiker)|Donald Trump (politiker)|Grønland|USA|Københavns Universitet




https://www.dr.dk/nyheder/indland/svensk-dommer-22-aarig-anholdt-skal-udleveres-til-danmark

Eksplosioner i KøbenhavnSe temaIndlandSvensk dommer: 22-årig anholdt skal udleveres til DanmarkBeslaglagte genstande kan ifølge dommeren også udleveres til dansk politi.
Retten i Malmø behandler lige nu sagen om udlevering af en 22-årig mand.
Han er mistænkt i sagen om bombesprængning ved Skattestyrelsen.
 Af Louise Dalsgaard16.
aug.
2019 kl.
14.
03 | opdateret 16.
aug.
2019 kl.
14.
48Bemærk: artiklen er mere end 30 dage gammelLæs opTilhørerpladserne i retslokale 30 i byretten i Malmø var stopfyldt her til eftermiddag.
Her har en dommer netop afgjort, at en 22-årig svensk statsborger, der er mistænkt som gerningsmand til bombeangrebet ved Skattestyrelsen, skal varetægtsfængsles og siden udleveres til Danmark.
Den 22-årige var også til stede i retten, men et blåt håndklæde dækkede hans ansigt, da pressen kom til stede i retslokalet.
- Han vil ikke kunne genkendes af offentligheden, lød det fra hans forsvarer, Anders Malm, da retsmødet gik i gang.
Af dommeren fik den 22-årige dog at vide, at han skulle fjerne håndklædet delvist, så dommeren kunne se hans ansigt.
- Er det okay sådan, spurgte den 22-årige, da han løftede lidt på håndklædet.
- Ja, jeg kan se dig nu, lød det fra dommeren, der efterfølgende lod retsmødet begynde.
Den 22-årige har nægtet at lade sig udlevere til Danmark, og han har derfor ønsket sagen prøvet ved de svenske domstole.
Men her besluttede en dommer altså, at alle krav til en udlvering er opfyldt.
Den 22-årige har nu syv dage - indtil den 23.
august - til at klage over afgørelsen til det, der svarer til landsretten i Sverige.
Uvist hvorfor han ikke vil udleveresOffentligheden nåede ikke at høre, hvorfor den 22-årige ikke vil udleveres.
Dommeren valgte nemlig at lukke dørene, så presse og pårørende måtte forlade retslokalet.
Inden dørlukningen nåede den svenske anklager at forklare, at hun mener, at den 22-årige bør varetægtsfængsles og udleveres til Danmark, fordi der ellers er risiko for, at han vil flygte.
- Jeg mener desuden, at der findes risiko for, at han destruerer beviser eller på anden måde modarbejde sagens opklaring, forklarede anklageren.
Det var på samme grundlag, at dommeren valgte at både fængsles og sige god for udlveringen til Danmark.
Læs også:22-årig anholdt i sag om bombesprængning: 'Han venter i arresten på at blive udleveret'Dansk politi får beslaglagte tingEn repræsentant fra dansk politi var også til stede ved retsmødet i Malmø.
Her kom det også frem, at dansk politi ønskede i alt 11 beslaglagte genstande udleveret til Danmark.
- Der er tale om mobiletelefoner, computer, hukommelseskort, PlayStation, tøj og sko, forklarede den svenske anklager.
Tingene blev beslaglagt ved de ransagninger, som svensk politi foretog i forbindelse med anholdelsen tirsdag aften.
Her var dansk politi også til stede.
Ligesom med spørgsmålet om udlevering af den 22-årige anholdte, sagde den svenske dommer god for, at de beslaglagte ting kan komme til Danmark og blive undersøgt af dansk politi.
22-årig ikke tidligere straffetHverken svensk eller dansk politi ønsker at fortælle, om det var på bopælen eller et andet sted, at han blev anholdt i går aftes.
Det skyldes, at sagen er hemmelighedsstemplet i Sverige, og at dansk politi vil begære lukkede døre, når den 22-årige kommer til Danmark og skal stilles for en dommer.
Der findes hos retterne i Sverige ikke oplysninger om, at den 22-årige tidligere er straffet.
Svensk politi havde til et pressemøde her til eftermiddag heller ikke meget at sige om sagen.
- Det er dansk politi, der har bedt om hjælp.
Så det er dem, der må kommentere.
Vi hjælper selvfølgelig altid gerne Danmark, lød det fra anklager Kristina Lindhoff Carleson.
FacebookTwitterKopier linkEmner:Sverige|Retsvæsen|Politi|Malmø|Playstation




https://www.dr.dk/sporten/fodbold/kvindeligaen/dansk-kvindefodbold-venter-paa-uefa

KvindeligaenDansk kvindefodbold venter på UEFADansk kvindefodbold er presset af udviklingen i Europa og savner blandt andet initiativer fra UEFA, hvor der i dag trækkes lod til Champions League.
Det vil give kvindefodbolden et løft, hvis man får et gruppespil i Champions League, er der enighed om i Fortuna Hjørring og Brøndby.
Af Peter Elsnab16.
aug.
2019 kl.
14.
22Bemærk: artiklen er mere end 30 dage gammelLæs opMasser af tilskuere til topkampe og fuldtidsprofessionelle vilkår rundt om i Europa.
Det er noget af det, de danske klubber er oppe imod i kampen for at hænge på i toppen af europæisk fodbold, hvor Danmark traditionelt har haft en plads eller to i Champions League.
Men for at hænge på udviklingen, så skal der ske ting og sager, mener Per Nielsen, cheftræner i Brøndby.
- Fuldtidsprofessionelle spillere er vejen frem.
Det er ikke den store raketvidenskab, siger Per Nielsen og uddyber:- Når man ser på lande som Sverige og Holland, som vi har tabt til i VM-kvalifikationen, så har de fuldtidsprofessionelle spillere, og det er en kæmpe forskel til at skulle passe et arbejde eller et studie ved siden af.
Per Nielsen mener, at niveauet i den danske liga er dalende.
- Der har været 50.
000 tilskuere i Spanien, 40.
000 i Italien, 30.
000 i Tyskland, og der sker simpelthen så meget på kvindesiden for tiden, at jeg synes, det vil være ærgerligt, hvis vi ikke følger med, siger Per Nielsen.
Han runder af med at notere sig, at hans eget hold har sagt farvel til fem A-landsholdsspillere hen over sommeren, og at ’de evige’ rivaler fra Fortuna Hjørring har mistet syv spillere fra startopstillingen.
- Niveauet er desværre dalende herhjemme, fordi vi ikke kan holde på spillerne.
Hvis vi skal holde på dem, skal vi kunne tilbyde dem fuldtidskontrakter, så vi fortsat kan konkurrere, siger Per Nielsen.
CL-gruppespil vil give løftEn ting, som flere aktører i dansk kvindefodbold påpeger, er, at det vil give kvindefodbolden et løft, hvis man får et gruppespil i Champions League, som man kender det fra mændene og en masse andre sportsgrene.
Et gruppespil, hvor der konstant er vigtige kampe, og spillerne presses og udvikles – og som samtidig vil være med til at øge interessen fra tv-stationer og øvrige medier.
En tanke, som elitechef i Fortuna Hjørring, Peter Enevoldsen, er lun på.
- Vi savner flere tætte kampe i den danske liga.
Hvis vi kunne være garanteret seks gruppekampe i Champions League i stedet for som nu blot to knockoutkampe, ville det skærpe interessen.
To kampe er simpelthen for lidt.
Der er ingen tvivl om, at det år for år bliver sværere og sværere for danske hold at komme videre fra 1/16- og i hvert fald 1/8-finalerne, siger Peter Enevoldsen.
Peter Enevoldsen mener, at bliver sværere og sværere for danske hold i Champions League.
Senere fredag trækkes der lod til 1/16-finalerne i Champions League.
Både Fortuna og Brøndby er stadig højt rangeret på UEFA-ranglisten og derfor blandt de seedede hold.
Men modstanderne i den useedede halvdel bliver stærkere og stærkere nærmest fra måned til måned i disse år, og selv om Danmark holder sjettepladsen på nations-ranglisten, så er afstanden til toppen stor – og meget lille til de efterfølgende hold.
Brøndby og Fortuna er på klubranglisten placeret som henholdsvis nummer 12 og nummer 13, og derfor også blandt de 16 seedede hold.
- Vi er stadig et stykke fra ikke at blive seedet, men spørgsmålet er, om vi kan blive ved med at have to hold med, siger Peter Enevoldsen fra Fortuna nøgternt.
UEFA skal mere på banenTanken hos de to danske topklubber er, at et europæisk gruppespil i Champions League vil løfte kvindefodbolden i Europa som helhed, og at det vil give dansk kvindefodbold en chance for at hægte sig på toget, der ruller derudad med højere og højere hastighed.
UEFA’s pressetjeneste melder kortfattet til DR Sporten, at man ”konstant kigger på udviklingen af turneringen og turneringsformatet, men at der lige nu ikke er nogen specifikke planer om et gruppespil for de kommende sæsoner.
”En afgørende sag i den sammenhæng er naturligvis økonomi og salget af tv-rettigheder til et eventuelt gruppespil.
I lande som England, Italien, Tyskland og Frankrig ser man mange initiativer hos de store klubber selv – og ved sommerens VM så man et igen både hævet spillemæssigt niveau og en produktion af kampene, der ikke haltede efter det, man ser i andre af det internationale fodboldforbund FIFA’s topturneringer.
I England kan en lille brøkdel af en Premier League-klubs budget rykke en hel masse, hvis de investerer den i kvindefodbold – som flere af dem også gør.
Herhjemme savner man fortsat, at flere Superligaklubber går ind i kvindefodbold, men man savner også, at UEFA kommer mere på banen, lyder det fra Per Nielsen.
- Det kunne være spændende, hvis UEFA investerede flere penge i kvindefodbolden og måske selv sørgede for at producere Champions League-kampene, lyder det for eksempel eftertænksomt fra Per Nielsen.
Fortuna Hjørring og Brøndby er begge med i bowlen, når der trækkes lod til Champions League.
Men det lader fortsat vente på sig.
Så når der i dag trækkes lod til de afgørende kampe i Champions League venter de med spænding i Fortuna og Brøndby på, at der kommer en enkelt modstander op af bowlen.
Får de en overkommelig modstander, så de kan få to kampe mere i 1/8-finalerne, eller bliver det en af de giftige modstandere som de engelske mestre Arsenal eller de italienske mestre Juventus?
Det sidste var tilfældet for Brøndby i fjor, og da klarede Brøndby faktisk skærene med en samlet 3-2-sejr og en stor oplevelse for klub og spillere med 8000 tilskuere til hjemmekampen.
Brøndby tabte siden 1/8-finalen til Lillestrøm fra Norge, mens Fortuna røg ud allerede i 1/16-finalen til Fiorentina fra Italien.
Juventus er et godt billede på de nye tider i europæisk kvindefodbold, for grunden til, at klubben endnu ikke er blandt de seedede hold, er, at den som kvindeklub blot er to år gammel, og derfor ikke har samlet mange point sammen på femårs-ranglisten, der afgør seedningerne.
Men den opruster konstant og har fuldtidsprofessionelle spillere som danske Sofie Junge på holdet.
FacebookTwitterKopier linkEmner:FIFA|Fodbold|UEFA|Brøndby|Italien




https://www.dr.dk/sporten/fodbold/championsleague/svensk-og-albansk-modstander-venter-danske-cl-kvinder

Champions LeagueSvensk og albansk modstander venter danske CL-kvinderBedømt på koefficientpoint fik Fortuna en bedre lodtrækning end Brøndby.
Fortuna Hjørring og Brøndbys fodboldkvinder får albansk og svensk modstand i Champions League.
(Foto: Claus bech © fotograf@clausbech.
dk)16.
aug.
2019 kl.
14.
59Bemærk: artiklen er mere end 30 dage gammelLæs opFodboldkvinderne fra Brøndby og Fortuna Hjørring får henholdsvis svensk og albansk modstand i 16.
-delsfinalerne i Champions League.
Det står klart efter fredagens lodtrækning hos Det Europæiske Fodboldforbund (Uefa).
Begge danske hold var seedet og var derfor sikret en useedet modstander.
Læs også:Dansk kvindefodbold venter på UEFAFor Fortuna Hjørring blev det til en tur til Albanien, hvor Vllaznia venter, mens Brøndby slipper med en noget kortere tur til udebanekampen mod svenske Piteå.
Svenskerne var det fjerdebedste hold bedømt på koefficientpoint blandt de useedede mandskaber, mens Vllaznia var det fjerdedårligste.
De første opgør spilles 11.
/12.
september, mens returkampene finder sted 25.
/26.
september.
Det er 16.
gang, at Brøndbys kvinder er klar til knockoutfasen af Champions League, hvilket ifølge Uefas hjemmeside er rekord.
Fortuna Hjørring har været i 16.
-delsfinalerne alle 11 gange under det nuværende turneringsformat, hvilket kun Brøndby og Lyon også har præsteret.
Omvendt er det første gang nogensinde, et hold fra Albanien har kvalificeret sig til 16.
-delsfinalerne.
/ritzau/FacebookTwitterKopier linkEmner:Brøndby|Fortuna Hjørring|Fodbold|UEFA|Albanien




https://www.dr.dk/nyheder/regionale/syd/efter-afsloering-af-slumlejr-ved-graensen-20-transportfirmaer-vil-faa-uanmeldt

Kurt Beier-sagenSe temaSyd- og SønderjyllandEfter afsløring af slumlejr ved grænsen: 20 transportfirmaer vil få uanmeldt besøgAabenraa Kommune vil bruge 100.
000 kroner på årlige kontrolbesøg ved Padborg.
Sidste år afslørede Fagforbundet 3F, at filippinske chauffører boede under slumlignende forhold, mens de arbejde for den danske transportvirksomhed Kurt Beier i Padborg.
Af Louise Mandrup og Malene Ruwald16.
aug.
2019 kl.
13.
44Bemærk: artiklen er mere end 30 dage gammelLæs opLangt mere opsyn i weekenderne og uden for almindelig arbejdstid skal sikre, at udenlandske chauffører ikke igen bliver stuvet sammen under usle og uhygiejniske forhold i containere i Padborg.
Sagen kortI oktober sidste år blev det afsløret, at filippinske og srilankanske chauffører boede under kummerlige slumlignende forhold, når de ikke kørte lastbil for transportvirksomheden Kurt Beier, hvor de var ansat.
Det kom også frem, at de udenlandske chauffører arbejdede til en timeløn efter skat på mellem 15 og 20 kroner.
Myndighederne greb ind i sagen og under en aktion tog 26 filippinske og srilankanske chauffører frivilligt med politiet.
Siden er vognmandsfirmaet Kurt Beier blevet anklaget for menneskehandel.
Det foreslår Aabenraa Kommunes Vækstudvalg for Land og By, der har set på, hvordan kommunen kan forhindre en gentagelse af Kurt Beier-sagen, hvor det sidste år blev afsløret, at filippinske chauffører boede i slumlignende lejre på transportvirksomheden matrikel i Padborg.
De forhold vil vi ikke se igen, siger udvalgsformand Philip Tietje fra Venstre.
- Sammen med faglige organisationer og brancheorganisationer vil vi kontrollere virksomheder, der ikke opfører sig ordentligt.
Filippinske chauffører blev lovet bolig, sygesikring og eget bad, hvis de tog et job hos den danske transportvirksomhed Kurt Beier.
Men i stedet fik de lov til at bo under kummerlige forhold i containere, hvor de i perioder var 150 mand om at dele fire toiletter.
Virksomheder skal have uanmeldte besøgUdvalget foreslår, at der sættes 100.
000 kroner af til at lave 20 årlige uanmeldte kontrolbesøg hos virksomheder i Padborg uden for almindelig arbejdstid.
En indsats, der ifølge Philip Tietje er givet godt ud.
- For det første er det en myndighedsopgave, og for det andet har vi ikke interesse i, at vores erhvervsområde i Padborg får et dårligt image, fordi nogle virksomheder ikke kan opføre sig ordentlig.
Derfor må udenlandske chauffører være i DanmarkIfølge fagforeningen 3F var de filippinske og srilankanske chauffører ansat gennem et datterselskab i Polen.
Når filippinerne har fået opholds- og arbejdstilladelse i Polen, kan de frit og lovligt tage arbejde i blandt andet Danmark.
EU's cabotageregler tillader nemlig, at når en lastbil fra et andet EU-land har krydset grænsen og afleveret sin last, så har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
Ifølge brancheforeningen Dansk Transport Logistik var sagen om de filippinske Kurt Beier-chauffører ikke en enlig svale.
Derfor er initiativet fra Aabenraa Kommune en nødvendighed, mener administrerende direktør, Erik Østergaard.
- Der er speditions- og vognmandsvirksomheder i Danmark, der forsøger at omgå danske løn- og arbejdsregler ved at benytte sig af udenlandske biler.
Han mener også, at kontrollerne vil have en virkning på hele branchen.
- Virksomheder, der laver social dumping ved at lade chaufførerne opholde sig i bilerne i månedsvis, vil gradvist forsvinde ved, at der kommer fokus og mere kontrol på området.
Indsats forventes at begynde om en månedAnbefalingen fra Aabenraa Kommunes Vækstudvalg for Land og By skal godkendes i kommunens økonomiudvalg i næste uge, før det endelig er vedtaget.
Ifølge borgmester og formand fra Økonomiudvalget Thomas Andresen (V) bliver indsatsen godkendt på mødet 20.
august.
- Det er jeg overbevist om.
Vi har taget en fælles beslutning om at klarlægge de forhold, der er i Padborg.
Så der er en bred opbakning til indsatsen, siger borgmesteren.
Det er derfor også Philip Tietjes forventning, at kontrolindsatsen bliver sat i gang i midten af september.
FacebookTwitterKopier linkEmner:Aabenraa Kommune|Padborg|Erhverv|Venstre|Thomas Andresen (politiker)




https://www.dr.dk/nyheder/indland/telefonfuskere-varetaegtsfaengslet-snyde-aeldre

IndlandTelefonfuskere varetægtsfængslet for at snyde ældre Otte mænd nægter sig skyldige i bedragerisag, hvor midaldrende og ældre kvinder er blevet snydt.
De otte sigtes for at have svindlet ved at udgive sig for at være fra Nets eller banker, når de ringede til godtroende ofre.
På den måde har de fået udleveret blandt andet NemID.
(Arkivfoto) 16.
aug.
2019 kl.
13.
07Bemærk: artiklen er mere end 30 dage gammelLæs opOtte unge mænd er fredag blevet varetægtsfængslet i 20 dage i en sag, der drejer sig om omfattende bedrageri over telefonen.
Det oplyser Københavns Politi på Twitter.
De otte sigtes for at have svindlet ved at udgive sig for at være fra Nets eller banker, når de ringede til godtroende ofre, som var midaldrende og ældre kvinder.
På den måde har de fået udleveret NemID og andre oplysninger, som blev brugt til at tømme forskellige konti.
Ifølge Ekstra Bladet, der var til stede ved grundlovsforhøret, er de sigtet for at have bedraget for "ikke under fire millioner kroner".
Omfanget er dog endnu ikke endeligt gjort op.
Avisen skriver, at de alle nægter sig skyldige.
Seks af mændene er i deres 20'ere, mens to af dem endnu ikke er fyldt 20 år.
Sag efterforskes i flere politikredsePolitiet oplyste torsdag, at gerningsmændene har forsøgt at skabe en stresset situation.
De har hævdet, at de hurtigst muligt skal bruge oplysningerne til at stoppe uautoriserede hævninger.
- I min afdeling beskæftiger vi os med hård kriminalitet.
De fleste har set lidt af hvert, men de bliver alligevel meget indignerede over det her, sagde vicepolitiinspektør Torben Henriksen til Ritzau torsdag.
Hverken Nets eller bankerne ville nogensinde bruge den fremgangsmåde, understregede Torben Henriksen og tilføjede, at man aldrig skal udlevere sit NemID til andre.
Fire andre unge - tre fra Næstved og en fra Taastrup - blev i øvrigt torsdag også anholdt for at have bedraget en stribe ældre kvinder, som blev kontaktet enten på telefon eller via e-mail.
Sagen efterforskes af Sydsjællands og Lolland-Falsters Politi.
Også her er ofrene blevet lokket til at udlevere for eksempel deres NemID.
Det samlede beløb er på over 100.
000 kroner.
De fire undgår dog et krav om varetægtsfængsling.
/ritzau/FacebookTwitterKopier linkEmner:Kriminalitet|Ekstra Bladet|Nets|Politi|Sjælland




https://www.dr.dk/nyheder/indland/30-aar-siden-de-foerste-homoseksuelle-blev-viet-jubilaeum-fejres-i-dag

Indland30 år siden de første homoseksuelle blev viet: Jubilæum fejres i dagCopenhagen Pride markerer, at det er 30 år siden, de første homoseksuelle kunne indgå registreret partnerskab.
Af Nynne Hein Møller16.
aug.
2019 kl.
14.
00Bemærk: artiklen er mere end 30 dage gammelLæs opAxel og Eigil Axgil skrev sig for 30 år siden ind i verdenshistorien, da de som det første homoseksuelle par i verden blev viet.
Det skete, da det i 1989 blev lovligt for to personer af samme køn at indgå såkaldt registreret partnerskab.
Et jubilæum, der i dag markeres af Københavns Kommune i anledning af Copenhagen Pride.
Jubilæet fejres blandt andet ved, at overborgmester Frank Jensen (S) og kultur- og fritidsborgmester Franciska Rosenkilde (Å) vier en række par.
Vi har set tilbage på den historiske dag:1TV Avisens indslag:TV Avisen var naturligvis på pletten for at dokumentere den historiske dag.
Udover de par, der skulle vies og et stort opbud af pressefolk, var også pastor Harald Søbye til stede.
Han havde inden da viet homoseksuelle i årevis, dog uden at det havde haft kirkelig eller juridisk gyldighed.
2Axel og Eigil var de førsteAxel og Eigil Axgil bliver fejret af folkemængden, da de går ud af Rådhuset.
Foto: Keld NavntoftAxel Lundahl-Madsen og Eigil Eskildsen var som nævnt de første, der indgik registreret partnerskab efter 40 års parforhold.
De fandt sammen frem til et nyt, fælles efternavn - Axgil - der var en sammentrækning af deres fornavne.
Axel Axgil var medstifter og formand for Forbundet af 1948, der siden blev til Landsforeningen for Bøsser og Lesbiske.
Han døde i 2011, mens Eigil døde i 1995.
De ligger begge begravet i fællesgraven Regnbuen for homoseksuelle på Assistens Kirkegård på Nørrebro i København.
3Første vielser i oktober 1989Joek Volkmann og Jan Lylloff var blandt dem, der blev viet på Københavns Rådhus i oktober 2019.
Et andet par, der blev viet som nogle af de første i 1989, var Joek Volkmann og Jan Lylloff.
Loven, om at homoseksuelle kunne blive viet, blev vedtaget i maj 1989.
Den trådte i kraft 1.
oktober 1989, hvor de første vielser fandt sted.
4Folket støttede opMange mennesker var mødt op på Rådhuspladsen for at fejre de nygifte par.
At de første homoseksuelle par nu kunne indgå registreret partnerskab gik naturligvis ikke ubemærket hen.
Masser af mennesker var mødt op på Rådhuspladsen i København for at fejre parrene.
Men også en kristen gruppe var til stede for at protestrere imod loven.
5Verdenspressen fulgte medPressen var mødt talstærk op for at forevige og dokumentere de første registrerede partnerskaber.
Her er det Joek Volkmann og Jan Lylloff, der blivet viet.
Daværende kulturborgmester i København, Tom Ahlberg, viede de homoseksuelle par foran pressen.
Historien om, at to personer af samme køn nu kunne blive viet, gik verden rundt.
Der var tv-hold fra både USA, Japan og næsten alle vesteuropæiske lande.
6Registreret partnerskab blev til ægteskabI dag er det ikke længere muligt at indgå registreret partnerskab.
Det blev afskaffet i juni 2012, hvor det i stedet blev tilladt for homoseksuelle at blive gift og indgå ægteskab på samme måde som heteroseksuelle.
Det var daværende Kirke- og Ligestillingsminister Manu Sareen fra Radikale Venstre, der fik vedtaget loven om, at homoseksuelle kunne blive gift ved en kirkelig vielse.
Kilder: lgbt.
dk, Kristeligt Dagblad, Berlingske, Jyllands-Posten, JydskeVestkysten.
FacebookTwitterKopier linkEmner:Alternativet (parti)|Franciska Rosenkilde (politiker)|Frank Jensen (politiker)|Homoseksualitet|København




https://www.dr.dk/nyheder/udland/danskernes-yndlingsbanan-i-fare-svampeangreb-truer-colombias-plantager

UdlandDanskernes yndlingsbanan i fare: Svampeangreb truer Colombias plantagerPanamasygen risikerer at lægge de colombianske bananplantager øde.
Der er hundredvis af spiselige banansorter, men der er en enkelt, som overskygger dem alle - cavendishs.
Af Mathilde Bugge16.
aug.
2019 kl.
13.
22Bemærk: artiklen er mere end 30 dage gammelLæs opBananer kan risikere at blive en dyrere og mere sjælden spise.
Årsagen er, at svampen Fusarium Oxysporum - på dansk panamasyge - hærger de colombianske bananplantager, hvor mange af bananerne i Danmark kommer fra.
Og når den sejlivede svampetype angriber de grønne bananplantager, slår de dem ihjel.
Svampen reagerer ikke på normale bekæmpelsesmidler, og den kan overleve i jorden i årtier.
- Det er virkelig en væmmelig karl, siger Marten Sørensen, der er lektor ved Institut for Plante- og Miljøvidenskab på Københavns Universitet, til P1 Morgen.
Bønderne i Colombia er nødt til at rydde hele planten, når svampen først har angrebet.
Og hvis de prøver at genetablere bananplantagen igen, ligger svampesporene klar i jorden.
Sporene kan endda spredes med vandet.
- Derfor er det virkelig karantæne, hvis man opdager svampen, siger Marten Sørensen.
Angriber danskernes yndlingsbananSvampeangrebet har tilmed ramt danskernes foretrukkende banansort - cavendishbananen.
Før Cavendish spiste vi alle sammen en banansort, der hedder Gros Michel, der også kom under angreb.
Læs også:Nyd bananerne mens du kan: De forsvinder måske snartOg svampen går nærmest til angreb på hvilken som helst type af banan.
Derfor er løsningen på svampeangrebet ikke at skifte til en tredje banansort.
Redningen for Cavendish er derimod genmodificering.
- Der er håb om at finde et resistensgen og så få det indsat i Cavendishen.
Teknologien har man.
Det gælder om at identificere de gener, der kan give den nødvendige modstandsdygtighed i bananen, siger Marten Sørensen.
Bananpriserne kan blive presset opBananer er den ottende vigtigste afgrøde i verden, og derfor er der mange penge i frugten.
Også i Danmark spiser vi utrolig mange af de gule frugter.
Hvert år køber danskere 320 millioner bananer, vurderer man hos Coop.
Det kan derfor heller ikke udelukkes, at priserne på en banan vil stige.
- Hvis det griber om sig, og de ikke er i stand til at standse angrebet, så vil det give en mangel på bananer, og så vil priserne stige, siger Marten Sørensen.
Colombia eksporterede sidste år bananer til en værdi af seks milliarder kroner.
FacebookTwitterKopier linkEmner:Colombia|Københavns Universitet|Planteavl|Coop|DR P1




https://www.dr.dk/nyheder/politik/live-tv-liberal-alliance-holder-sommergruppemoede






https://www.dr.dk/nyheder/regionale/oestjylland/borgere-har-gravet-i-tusindvis-af-dokumenter-anmelder-energiselskab

ØstjyllandTo borgere har gravet i tusindvis af dokumenter: Anmelder energiselskab til politietVerdo har verserende sager i Forsyningstilsynet, men nu har to borgere politianmeldt selskabet.
Verdos direktør afviser kritikken.
Asger Brorsen har sammen med Bo Vestergaard Hansen brugt meget tid på at grave i Verdos forretningsmetoder.
Af Heikki Yding og Sarah Friis Elkjær16.
aug.
2019 kl.
13.
03Bemærk: artiklen er mere end 30 dage gammelLæs opEnergiselskabet Verdo er blevet anmeldt til politiet af to kritikere, der mener, at selskabet snyder forbrugerne.
Hvis der er fjernet penge fra forbrugernes selskaber og gledet over i de kommercielle selskaber, så er det meget ulovligt og decideret tyveri.
Asger Brorsen, anmelder af verdoI foråret blev selskabet i Randers tvunget til at betale 269 millioner kroner tilbage til varmeforbrugerne, men de to kritikere mener, at der er flere sager, hvor forbrugerne er blev snydt.
Derfor er de nu gået til politiet, siger anmelder Asger Brorsen, der sammen med Bo Vestergaard Hansen har gravet i Verdos regnskaber.
- Vi vil have politiet til at undersøge de dele af Verdo-koncernen, som vi ikke kan få adgang til.
Det vil sige for eksempel interne fakturaer, om der er ført penge fra monopolselskaberne over i de kommercielle selskaber og så videre, siger Asger Brorsen.
Ud over forsyningsselskaber, der leverer varme, vand og el til forbrugerne, har Verdo også kommercielle selskaber, der sælger rådgivning og andre ydelser til energibranchen.
Direktør afviser kritikkenAsger Brorsen og Bo Vestergaard Hansen har kigget i regnskaberne for Verdo og alle koncernens datterselskaber, og de har fået aktindsigt i tusindvis af dokumenter, som Randers Kommune har sendt frem og tilbage til Verdo.
De mener, at Verdo har lagt for meget på regningerne til forbrugerne for at kunne bruge penge på koncernens andre selskaber, men ifølge loven skal forsyningsselskaber hvile i sig selv.
- Hvis der er fjernet penge fra forbrugernes selskaber og gledet over i de kommercielle selskaber, så er det meget ulovligt og decideret tyveri, siger Asger Brorsen.
Verdos direktør Morten Birch afviser, at koncernen har ladet forbrugerne betale for meget, efter koncernen i Randers er blevet meldt til politiet.
- Det tager vi med sindsro.
Vi kontaktede Østjyllands Politi og tilbød vores fulde samarbejde.
Vi er af den opfattelse, at vi ikke har gjort noget forkert, men vi vil gerne have de her misforståelser ryddet af vejen, siger han.
Uanset hvad politiet finder frem til, har Verdo stadig verserende sager i Forsyningstilsynet.
Forsyningstilsynet regner med at træffe en afgørelse om et par uger.
FacebookTwitterKopier linkEmner:Verdo|Randers|Forbrug|Erhverv|Østjyllands Politi




https://www.dr.dk/nyheder/penge/aktionaerer-kraever-milliarder-i-erstatning-fra-novo-nordisk

PengeAktionærer kræver milliarder i erstatning fra Novo NordiskMedicinalvirksomheden Novo Nordisk er blevet stævnet med krav om erstatning på 11,8 milliarder kroner.
Sagsøgerne mener, at Novo Nordisk har vildledt aktiemarkedet 16.
aug.
2019 kl.
13.
22 | opdateret 16.
aug.
2019 kl.
20.
24Bemærk: artiklen er mere end 30 dage gammelLæs opMedicinalvirksomheden Novo Nordisk er blevet sagsøgt af en gruppe aktionærer for at have givet vildledende information til aktiemarkedet.
De kræver en samlet erstatning på 11,8 milliarder kroner for tab på deres aktier.
Det skriver Børsen.
Stævningen er indgivet ved Retten i Glostrup.
Investorerne, der tæller pensionskasser og formueforvaltere, mener, at de har købt Novo Nordisk-aktier på et uoplyst grundlag.
De mener, at Novo Nordisk har vildledt aktiemarkedet ved at fastholde for høje forventede salgstal for diabetesmedicin i USA.
De mener, at Novo ikke har givet nok information om, hvor store rabatter selskabet har givet til de store indkøbere af medicin.
Over for DR Nyheder bekræfter Novo Nordisk, at virksomheden er blevet stævnet.
- Vi kan bekræfte, at der er indgivet et søgsmål mod Novo Nordisk.
Vi er uenige i påstandene i søgsmålet og vil forsvare os imod dem.
Vi kommenterer ikke på igangværende retssager og har derfor ingen yderligere kommentarer, siger kommunikationschef Katrine Sperling fra Novo Nordisk til DR Nyheder.
Vil fastlægge, hvilke spilleregler der gælderHos advokaten, der står i spidsen for de sagsøgende parter, mener man, at de står godt i sagen.
- Ellers ville vi ikke have sagsøgt, lyder det fra Thomas Ryhl, der er advokat hos firmaet Njord Law Firm.
Og han fortæller også, at det på mange måder bliver en spændende sag:- Det vil være med til at få fastlagt, hvilke spilleregler der nu gælder for børsnoterede virksomheder.
Også i Danmark.
Det er nemlig et område, der ifølge advokaten hele tiden er i udvikling.
Hvor meget skal en virksomhed eksempelvis fortælle hvornår, og selvom der skal være plads til tvivl og forretningshemmeligheder, mener de sagsøgende, at Novo Nordisk har givet vigtige informationer for sent.
Der er kommet en ny EU-forordning, der handler om, hvilke informationer skal man dele med markedet, og hvornår skal man gøre det, siger advokaten.
- Hvordan de nye fælles EU-regler vil blive fortolket i dansk ret, er først og fremmest det, den her sag skal vise, siger Thomas Ryhl.
- Det får på mange måder konsekvenser for mange danske børsnoterede virksomheder.
Udløber af en lignende sag i USAIndkøberne er en central del af det amerikanske medicinalmarked, og rabatterne skal være givet for at sikre, at Novos medicin var på listen over receptpligtig medicin.
Aktionærerne mener, at Novo Nordisk sammen med sine to store konkurrenter Eli Lilly og Sanofi hævede priserne på medicin for at dække over, at de var tvunget til at give rabat til indkøberne.
Men de mener, at Novo Nordisk og konkurrenterne godt vidste, at det ikke var muligt at holde priserne på det niveau på grund af politisk indblanding i medicinalbranchen.
Aktionærerne kræver erstatning fra tab på aktier, de har handlet fra februar 2015 og to år frem.
I den periode har Novo Nordisks aktie bølget mellem kurs 231 kroner og 411 kroner.
Børsen skrev i juni, at et søgsmål var undervejs.
Dengang udtalte Novo Nordisk, at selskabet var uenig i beskyldningerne.
Sagen er en udløber af en lignende sag i USA, hvor Novo Nordisk siden 2017 har været sagsøgt i et gruppesøgsmål.
/ DR Nyheder /Opdateret med kommentar fra Novo Nordisk og med advokat Thomas Ryhl.
FacebookTwitterKopier linkEmner:Novo Nordisk|Medicinalindustri|EU|Medicin|USA




https://www.dr.dk/nyheder/politik/groenlandsk-folketingsmedlem-afviser-trump-han-ville-smadre-vores-velfaerd

Trumps aflyste besøgSe temaPolitikGrønlandsk folketingsmedlem afviser Trump: 'Han ville smadre vores velfærd'Nej tak, siger Aaja Chemnitz Larsen, hvis Donald Trump spørger, om han kan købe Grønland.
Aaja Chemnitz Larsen takker nej, hvis Donald Trump officielt henvender sig for at købe Grønland.
Af Theis Lange Olsen16.
aug.
2019 kl.
11.
50Bemærk: artiklen er mere end 30 dage gammelLæs opHvis det står til det ene af to grønlandske folketingsmedlemmer, kan Donald Trump godt pakke sammen.
Det kan på ingen måde komme på tale, at USA køber Grønland, som den amerikanske præsident tilsyneladende har luftet sin interesse for.
- Mit svar vil være nej tak.
Jeg tror ikke, det vil være gavnligt for Grønlands udvikling, siger Aaja Chemnitz Larsen, medlem af Folketinget for venstrefløjspartiet Inuit Ataqatigiit, der arbejder for et selvstændigt Grønland.
Læs også:Amerikanske medier: Trump er interesseret i at købe GrønlandDonald Trump skulle ifølge amerikanske medier efter sigende flere gange have udtrykt interesse for muligheden for at købe Grønland, der bliver anset som central både på grund af mulighederne for at udvinde naturressourcer og råstoffer, men også på grund af den militærstrategiske betydning.
USA har ikke lagt skjul på, at de opfatter Kina og Rusland som modstandere i det arktiske område, der på grund af klimaforandringerne i disse år åbner sig som et helt nyt ocean.
Frygter for velfærdenMen det kan ikke komme på tale med et køb af Grønland - især ikke fordi det amerikanske samfund er bygget på fundamentalt anderledes værdier, end dem, der hersker i Grønland, lyder det fra Aaja Chemnitz Larsen.
- Jeg tror derimod, vi skal gå efter et mere ligeværdigt og bedre partnerskab mellem Grønland og Danmark.
Og vi skal være med til at udvikle den selvbestemmelsesret, som Grønland jo har.
Det er en bedre vej for Grønland.
- Det baserer jeg også på de velfærdsværdier, som vi også har i Grønland.
Altså, at man har lige ret til uddannelse og sådan nogle ting, som jo fuldstændig ville blive smadret, hvis amerikanske værdier skulle herske i Grønland, siger hun.
Men kunne USA ikke være med til at gøre Grønland rigere ved at udvinde råstoffer for eksempel?
- Jeg er ikke i tvivl om, at der også kan være nogle fordele og et stort potentiale i det.
Jeg tror også, at der vil være en minoritet i Grønland, der ser de fordele mere, end de ser udfordringerne på den lange bane.
Men jeg er helt sikker på, at et politiske flertal i Grønland ønsker at have en relation til Danmark, siger Aaja Chemnitz.
Hun læner sig dermed op ad danske folketingspolitikere, der har afvist historien om et muligt amerikansk køb af Grønland som "en dårlig joke".
Herunder er det Dansk Folkepartis Søren Espersen:Amerikanerne er i øjeblikket militært til stede på Thulebasen i det nordvestlige Grønland, men har ikke lagt skjul på, at de meget gerne øge adgangen til andre lufthavnsfaciliteter i Grønland.
Vil ikke tromlesI det hele taget er opmærksomheden omkring hele det arktiske områder, herunder Grønland, blevet voldsomt forstærket i de seneste år.
Det har Aaja Chemnitz Larsen mærket tydeligt i de fire år, hun allerede har siddet i Folketinget.
- Der er meget mere fokus på Arktis.
Og det er vigtigt for mig at understrege, at Grønland skal høres noget mere i alt det her.
Vi har udfordringer, som vi gerne vil løse, og det er vi i gang med.
- Men vi skal ikke tromles i den her proces, hvor de store magter øger deres interesse for Arktis og Grønland.
Vi skal udvikle Grønland på det grønlandske folks præmisser og sikre, at inddragelsen bliver mere respektfuld, end den har været hidtil, siger Aaja Chemnitz Larsen.
Det har endnu ikke været muligt at få en kommentar fra det andet grønlandske folketingsmedlem Aki-Matilda Høegh-Dam fra Siumut eller selvstyreformand Kim Kielsen.
FacebookTwitterKopier linkEmner:Aaja Chemnitz Larsen (politiker)|Donald Trump (politiker)|Grønland|Arktis|Inuit Ataqatigiit




https://www.dr.dk/nyheder/indland/ung-kvinde-mister-livet-efter-hojresvingsulykke-pa-amager

IndlandUng kvinde mister livet efter højresvingsulykke på AmagerEn 28-årig kvinde blev ramt af en lastbil og afgik efterfølgende ved døden på Rigshospitalet.
En 28-årig kvindelig cyklist var i kritisk tilstand efter en højresvingsulykke på Amager.
Hun døde af sine kvæstelser på Rigshospitalet.
(Arkivfoto) 16.
aug.
2019 kl.
12.
37Bemærk: artiklen er mere end 30 dage gammelLæs opEn 28-årig kvinde har mistet livet efter en højresvingsulykke på Amager i København i formiddag.
Det oplyser vagtchef Jesper Frandsen fra Københavns Politi til TV2 Lorry.
Trafikuheldet skete i krydset ved Njalsgade og Amagerfælledvej, da en lastbil angiveligt overså den 28-årige kvinde på cykel, da lastbilen skulle dreje til højre.
Den 28-årige blev efterfølgende kørt til Rigshospitalet, men hun afgik ved døden kort efter.
- Vi fik en anmeldelse om en højresvingsulykke klokken 10.
35 på Amagerfælledvej.
Der var tale om en 28-årig kvinde, der var blevet ramt af en lastbil.
- Desværre er kvinden efterfølgende afgået ved døden klokken 11.
16 på Rigshospitalets traumeafdeling, siger vagtchef Jesper Frandsen til TV 2 Lorry.
Politiet oplyser ligeledes, at de pårørende er underrettet.
/ritzau/FacebookTwitterKopier linkEmner:Rigshospitalet|TV 2 (tv-kanal)|København|Trafikulykker|Amager




https://www.dr.dk/sporten/golf/pga-touren-lukker-doeren-thorbjoern-olesen

GolfPGA Touren lukker døren for Thorbjørn Olesen Den amerikanske PGA Tour har suspenderet Thorbjørn Olesen, selv om danskeren ikke spiller på touren.
- Vi støtter European Tours beslutning om at suspendere Thorbjørn Olesen, og selv om han ikke spiller på PGA Touren, så har vi besluttet af suspendere ham fra fremtidige events for nu, skriver Laura Neal.
Af Michael Sten Jensen og Kresten Mosbæk Gravesen16.
aug.
2019 kl.
12.
00Bemærk: artiklen er mere end 30 dage gammelLæs opDen danske golfspiller Thorbjørn Olesen har nok at forholde sig til disse dage.
Olesen skal onsdag den 21.
august møde i retten i London, hvor han er tiltalt for vold og seksuelt overgreb.
En episode, der skulle være fundet sted på en flyvetur mellem USA og London den 29.
juli.
Politiet ventede angiveligt allerede ved gaten, da flyet ankom til London, hvorefter Olesen straks blev anholdt og kørt direkte til afhøring.
Den 29-årige dansker er som konsekvens af tiltalen suspenderet fra European Tour indtil der er kommet en afklaring, og den udmelding støtter den amerikanske PGA Tour op om.
Det skriver Laura Neal, Senior Vice President på PGA Touren, i en mail til DR Sporten.
- En anklage af denne størrelsesorden er noget, vi tager meget seriøst.
Vi støtter European Tours beslutning om at suspendere Thorbjørn Olesen, og selv om han ikke spiller på PGA Touren, så har vi besluttet af suspendere ham fra fremtidige events for nu, skriver Laura Neal.
Thorbjørn Olesen skal møde i Uxbridge Magistrates' Court i London.
Kan give fængselsstrafBliver Thorbjørn Olesen kendt skyldig, kan han straffes med bøde eller fængselsstraf i op til et år.
Det skriver Jyllands-Posten, der er i besiddelse af anklageskriftet.
Ifølge engelsk lov kan 'sexual assault on a female', som Olesen er anklaget for, give bøde og/eller fængselsstraf i op til seks måneder, skriver avisen.
Det andet forhold handler om vold.
Danskeren er tiltalt for "assault by beating", hvilket i engelsk lov dækker over et overfald af mindre karakter, hvor offeret er blevet forulempet, men ikke er blevet tilføjet fysiske skader.
Thorbjørn Olesen skulle have stillet til start ved næste uges Scandinavian Invitation i Göteborg, men det sætter suspenderingen fra European Tour en stopper for.
FacebookTwitterKopier linkEmner:London|Golf|Kriminalitet|Give|Thorbjørn Olesen (golfspiller)




https://www.dr.dk/nyheder/udland/amerikansk-politiker-far-lov-til-besoge-bedstemor-pa-vestbredden

UdlandAmerikansk politiker får lov til at besøge bedstemor på VestbreddenRashida Tlaib er blevet tilladt indrejse på Vestbredden efter tilladelse fra IsraelRashida Tlaib har palæstinensiske rødder og ønsker at besøge familiemedlemmer på Vestbredden 16.
aug.
2019 kl.
12.
08 | opdateret 12.
sep.
2019 kl.
11.
17Bemærk: artiklen er mere end 30 dage gammelLæs opRETTELSE: Rubrik og underrubrik i denne artikel er ændret.
Det fremgik tidligere, at den omtalte politiker fik lov til at besøge sin bedstemor i Israel.
Det er ændret til Vestbredden i både rubrik og underrubrik, da det er mere præcist.
Israel har fredag givet tilladelse til, at det amerikanske kongresmedlem Rashida Tlaib kan besøge sin familie på Vestbredden.
Det oplyser det israelske indenrigsministerium.
Det sker, dagen efter at den israelske premierminister, Benjamin Netanyahu, meddelte, at Israel vil forhindre de to amerikanske kongresmedlemmer Ilhan Omar og Rashida Tlaib i at foretage et planlagt besøg i landet.
Årsagen var, at de har støttet den Israel-kritiske BDS-bevægelse.
BDS er en organisation, der arbejder for sanktioner mod Israel og både økonomisk og kulturel boykot.
Rashida Tlaib, der har palæstinensiske rødder, sendte torsdag et brev til Israels indenrigsministerium.
Her bad hun om at få lov til at "besøge familiemedlemmer og i særlig grad min bedstemor, der er i 90'erne".
Hun tilføjede, at det måske var "sidste mulighed for at besøge hende".
Israel har givet tilladelse til besøget af humanitære årsager, lyder det.
Dog med den betingelse, at hun undervejs ikke promoverer et boykot af Israel.
Tlaib skriver i sit brev, at hun vil respektere alle restriktioner, og at hun "ikke vil promovere boykotter" under sit besøg.
Ilhan Omar nævnes ikke i Israels udtalelse fredag.
Hun er derfor så vidt vides fortsat ikke velkommen i Israel.
/ritzau/ReutersFacebookTwitterKopier linkEmner:Benjamin Netanyahu (politiker)|Israel|Vestbredden




https://www.dr.dk/nyheder/indland/60-aars-dansker-data-fra-statistikbanken-vidste-du-om-os

Indland60 års dansker-data fra statistikbanken: Vidste du om os, at.
.
.
Vi får i gennemsnit ét barn mindre end i 1948, og langt færre danskere arbejder i dag som selvstændige, viser statistik.
Af Signe Mai Kærsgaard Vilsbøll og Nynne Hein Møller16.
aug.
2019 kl.
09.
15Bemærk: artiklen er mere end 30 dage gammelLæs opDet er 60 år siden, at Danmarks Statistik første gang udgav den årlige tiårsoversigt, og de seneste seks årtier har ført en bemærkelsesværdig udvikling med sig.
Samfundets uddannelsesniveau, boligforhold, økonomi og jobsituation har undergået markante forandringer, som statistikoplysningen nu fremhæver i en særlig jubilæumsrapport, der sammenligner Danmark i 1948 med det Danmark, vi kender i dag.
Men hvad har ændret sig, og hvor stor er forskellen fra dengang til i dag?
DR er dykket ned i nogle af de historiske tal.
1Timelønnen er 32 liter sødmælk højereSødmælk og smøreost i kølemontre.
Danskere har fået flere penge mellem hænderne, og i dag er det muligt at få meget mere mad for timelønnen, end det var i 1948.
I 1955 skulle man arbejde 4,5 time i industrien for at få råd til et enkelt kilo kaffe, mens en industriarbejder i dag tjener så meget, at fire kilo kaffe nu kan betales med en timeløn.
Sødmælk kunne man i 1955 få små syv liter af for en industri-timeløn.
I dag er der råd til omkring 39 liter, oplyser Danmarks Statistik.
2Danske kvinder føder færre børn end tidligereFamilier i Danmark er blevet mindre.
For 60 år siden var det ikke ualmindeligt med familier på fem, men i dag udgør de kun fem procent af de danske husstande, hvor der i gennemsnit bor 2,1 person.
Ifølge Danmarks Statistik skal en del af forklaringen hentes på de danske fødegange.
Kvinder føder nemlig i gennemsnit 1,7 barn i 2018 mod et gennemsnitstal på 2,7 børn i 1948.
3Kvinder fylder mere i kommunalbestyrelserneBorgerligt bryllup i Stege: Steges kvindelige borgmester, landets første, vier et ungt par.
Kommunalpolitiker Eva Marie Madsen blev i 1950 den første kvindelige borgmester i Danmark, da hun overtog den gyldne kæde i Stege for det Radikale Venstre.
På rådhusene rundt omkring i de danske kommuner var andelen af kvinder ellers dengang lavt, og kvinder udgjorde kun 3,5 procent af byrådene.
Ved seneste kommunalvalg i 2017 var hver tredje valgte kommunalpolitiker kvinde.
4Flere tager videregående uddannelserLangt flere borgere i Danmark bruger langt flere år på skolebænken end i 1940'erne, hvor en studentereksamen var for de få.
I 1948 var der i alt 4.
350 i Danmark, der fuldførte en videregående uddannelse, mens næsten 17 gange så mange (73.
004, red.
) færdiggjorde en videregående uddannelse sidste år.
39 procent af befolkningen mellem 30-64 år har ifølge Danmarks Statistik en videregående uddannelse i dag.
Størstedelen er kvinder.
5Færre danskere er selvstændigeDanmark har i løbet af de sidste 60 år udviklet sig til et lønmodtagersamfund, og det er de færreste, der springer ud som selvstændige i dag sammenlignet med 1948, hvor næsten hver fjerde var beskæftiget i egen virksomhed.
Seks procent af befolkningen har egen virksomhed i dag, og et stadig større antal borgere bliver ansat i det offentlige, der beskæftiger omkring 27 procent af den voksne befolkning.
6Kræftsygdommene har spredt sigI Danmark lever vi generelt længere end tidligere.
Kræft har dog blevet en bemærkelsesværdig dræber i det danske samfund, siden sygdommen i 1996 overtog som primær dødsårsag.
Andelen af dødsfald som følge af kræftsygdomme lå i 2017 på 29 procent, mens tallet i 1948 kun var 18 procent.
Dengang døde mere end hver fjerde af en hjertesygdom.
7Pensionsopsparingerne er voksetMens danskeres forbrug generelt er højt, er muligheden og lysten til at spare op til alderdommen stigende, viser tal i Danmarks Statistiks rapport.
Danskere indbetalte i 2018 omkring 115 milliarder kroner til deres pensionsopsparing, opgjort i løbende priser, hvilket er over 114 milliarder mere end i 1950, hvor 0,2 milliarder kroner blev opsparet i kollektive pensioner.
De tilsvarende indbetalinger til individuelle pensioner steg fra 80 millioner kroner til 11 milliarder.
8Den ugentlige arbejdstid er faldet37 timer kan virke af meget, når ugen er ved at være omme, men sammenligner vi med 1950'erne, går danskere på arbejde i kortere tid i dag.
I 1958, hvor mændene i langt højere grad var hjemmets primære forsørger, var den ugentlige arbejdstid ifølge Danmarks Statistik 48 timer.
De betalte ferieuger var også langt færre end nu.
En lønmodtager havde i 1952 omkring to ugers ferie, mens de fleste i dag har seks betalte ferieuger.
9Vi går oftere på museum, men sjældnere i biografenHar du været i biografen for nylig?
Så er du måske en af de få.
Mens der i 1948, hvor der i gennemsnit blev solgt næsten 13 billetter per dansker om året, var gyldne dage for bløde stole og stort lærred, er der siden 1984 kun blevet solgt omkring to billetter per dansker om året i gennemsnit.
Museerne har dog i samme periode haft held med at tiltrække flere.
Danske museer fik sammenlagt 15,1 millioner besøg i 2018 mod 2,6 millioner i 1953.
10Giftealderen er steget markantI 1995 giftede prins Joachim sig i med 32-årige Alexandra Manley, som efter brylluppet blev prinsesse af Danmark, og det er ikke ualmindeligt i dag, at begge parter er over de 30 ved ægteskabets start.
Sidste år var kvinder, der blev gift for første gang 32,5 år i gennemsnit, mens mændene var 34,9 år.
I 1948 var kvinderne i gennemsnit otte år yngre, når de blev gift, mens mændene var 27,3 år.
Langt færre opgav dengang ægteskabet og blev skilt.
Listen er et udpluk af Danmarks Statistiks sammenligning.
Vil du vide mere om, hvordan den danske befolknings familieforhold, forbrug eller uddannelse har udviklet sig over årene, kan du læse mere om rapporten her.
FacebookTwitterKopier linkEmner:Danmarks Statistik|Radikale Venstre|Lokalpolitik|Uddannelse|Stege




https://www.dr.dk/nyheder/indland/se-svarene-svensk-og-dansk-politi-arbejder-taet-sammen-i-sagen-om-bombeksplosionen






https://www.dr.dk/sporten/fodbold/superliga/i-weekenden-planter-superligaklubberne-et-regnbuefroe-men-husker-de-vande

SuperligaI weekenden planter superligaklubberne et regnbuefrø, men husker de at vande det resten af året?
I 6.
spillerunde tager de 14 superligaklubber afstand til homofobi.
Få klubber har imidlertid andre initiativer på området.
I foråret markerede superligaen også afstandtagen til homofobi i dansk fodbold.
Af Emil Halkier16.
aug.
2019 kl.
11.
48Bemærk: artiklen er mere end 30 dage gammelLæs op14 superligaklubber, syv stadions, ét fælles standpunkt.
Fodbold er for alle.
I forbindelse med Copenhagen Pride er DBU gået sammen med Kvindedivisionsforeningen, Spillerforeningen, Divisionsforeningen og tager afstand fra homofobi og andre former for diskrimination i dansk fodbold.
Markeringen sker med regnbuefarvede hjørneflag i weekendens 6.
superligarunde samt i kvindeligaens fire opgør.
Et vigtigt budskab, lyder det fra samtlige 14 superligaklubber, som DR Sporten har kontaktet og spurgt, hvorfor de bakker op om initiativet i en liga, hvor en mandlig homoseksuel spiller endnu ikke er stået frem i offentligheden og åbent har fortalt om sin seksualitet.
Homofobi er ikke en daglig udfordring, vi har i vores klub eller noget, vi har haft udfordringer med.
Derfor bakker vi selvfølgelig op om de tiltag, der bliver lavet, men det er ikke noget, vi kommer til at gøre noget ekstra ud af.
Søren Pedersen, sportslig og kommerciel direktør i Randers FCDe enkelte klubber fik ligeledes mulighed for at fortælle, hvilke andre konkrete initiativer de har mod homofobi årets resterende 364 dage.
Her var svarene knap så enstemmige.
Flere fremhæver rummelige værdier og dialog med fans, men langt størstedelen kan ikke pege på konkrete initiativer derudover.
Og hvis målet med den fælles stillingtagen er en gennemgribende kulturændring, er det nødvendigt at tage problemstillingen skridtet videre, mener Kenneth Cortsen, sportsøkonom og forsker ved professionshøjskolen UCN i Nordjylland.
- Man skal sørge for, at det aktiveres og lever over tid.
Hvis man sår et frø, håber man, at det spirer og bliver en stor, flot blomst.
Det handler om en proces over tid frem for, at man smider et frø i jorden og glemmer at vande det.
Det skal spire og gro, siger Kenneth Cortsen.
Det bakkes op af formand for Pan Idræt, Christian Bigum, der tirsdag var gæst i LIGA på P3.
- Året er mere end den ene uge med Copenhagen Pride, hvor vi fejrer regnbuen og alle de rettigheder, der er kommet.
Der er lang vej igen, men vi synes, at vi begynder at kunne se nogen ændringer.
Det er en stærk og en stor kulturforandring, vi skal have lavet for at skabe plads til alle i idrætten.
- Det er langt sejt træk, som skal kæmpes i mange år fremover, før vi er i mål, er der ingen tvivl om, fortalte Christian Bigum.
Ikke en daglig udfordringHos Randers FC bakker de op om klubbernes fælles afstandtagen til homofobi, men derudover kommer den kronjyske klub ikke til at bruge yderligere ressourcer på området, siger sportslig og kommerciel direktør, Søren Pedersen.
- Det er ikke en daglig udfordring, vi har i vores klub eller er noget, vi har haft udfordringer med.
Derfor bakker vi selvfølgelig op om de tiltag, der bliver lavet, men det er ikke noget, vi kommer til at gøre noget ekstra ud af, siger Søren Pedersen.
For de klubber, som virkelig skal vinde på det her, handler det om mere end bare en poleret imagemæssig overflade.
Kenneth Cortsen, sportsøkonom og forsker ved professionshøjskolen UCN i NordjyllandHos en anden østjysk klub, Silkeborg IF, følges weekendens initiativ heller ikke op med specifikke tiltag, siger administrerende direktør Kent Madsen.
- Vi har de værdier, vi driver vores butik efter.
Og en af de ting er, at vi har format.
Det indebærer også, at vi ikke vil respektere nogen former for diskrimination, siger Kent Madsen.
- Det er jo nok noget, man ikke støder så meget på i fodboldverdenen.
Om det er, fordi det ikke findes i ligeså stor grad som i resten af samfundet er nok lidt naivt, men det er sjældent, man hører om mandlige fodboldspillere, der springer ud.
Om det så er der i mindre omfang, om fodboldspillere er anderledes, tør jeg ikke sige.
Aktørers initiativer kan gradbøjesDe danske superligaklubber engagerer sig på en lang række områder, tager et socialt ansvar og skaber værdi i samfundet, også kaldet CSR-arbejde (Corporate Social Responsibility, red.
).
Det er dog umuligt at gøre en forskel alle steder, erkender AaB’s sportsdirektør, Allan Gaarde, der heller ikke har specifikke tiltag på tegnebrættet, når det kommer til at gøre op med homofobi i dansk fodbold.
- Det handler primært om værdier, og der tænker jeg, at vi har et værdisæt, der gør, at vi gerne vil opføre os ordentligt.
Homofobi er én af de ting, vi gerne vil være med til at bekæmpe.
Der findes også 1.
000 andre projekter, vi gerne vil støtte.
Er det frækt, hvis nogen ser det lidt som en gratis omgang?
At nu markerer man det i weekenden, mens det de 364 andre dage ikke er noget, man bruger energi på?
- Ja, det er frækt at tænke.
Hvis du går ind og kigger på en klub som AaB, og hvad vi har af initiativer, der støtter gode formål.
Skulle vi så kun støtte det projekt, eller hvad?
Jeg synes da netop, at det er et stærkt signal, at det er hele Superligaen, som gør det her, siger AaB’s sportschef.
Sammen med regnbuefarvede hjørneflag har klubberne også mulighed for at gøre brug af et regnbuefarvet anførerbind i weekendens Superligarunde.
Det er dog ikke kynisk at tænke, at superligaklubberne intet har at tabe, når de i weekenden siger nej til homofobi, mener Kenneth Cortsen.
Professionelle aktørers aktiviteter og handlinger kan gradbøjes.
- Når vi snakker omverdenens og interessenters forventninger, så handler det at agere i en professionel fodboldverden også om at spille på de tendenser, der hersker i samfundet, siger sportsøkonomen.
- For de dygtigste klubber, dem som virkelig skal vinde på det her, handler det om mere end bare en poleret imagemæssig overflade, men også om at sige "det er fint nok, vi siger, at vi bakker op, men vi tager også tingene et, to og tre skridt videre", og går fra ’talk the talk’ til ’walk the talk’.
Opråb alene fjerner ikke homofobiDet er bedre at forebygge end at behandle.
Det gælder helbred, men også, når det kommer til at gøre op med stigmatisering og diskrimination.
Derfor koster det også ressourcer, hvis man vil ændre en kultur, siger Kenneth Cortsen.
- Det at være reaktionær eller symptombehandle er mange gange et eksempel på, at der er nogle udfordringer eller sygdomstegn, som skal behandles.
Tilbage i foråret blev OB og Brøndby idømt Superliga-historiens første bøder for homofobiske tilråb mod FC København-spilleren Viktor Fischer.
Hos FC København har man løbende dialog med blandt andet Pan Idræt, og hos de københavnske mestre er man klar over, at weekendens fælles opråb ikke betyder et endegyldigt farvel til homofobi i dansk fodbold.
- Vi bilder os heller ikke ind, at vi alene, eller i øvrigt sammen med fodboldklubberne, kan udrydde den her problematik ved at spille med et anførerbind i regnbuefarver eller ved at sige ting, men vi kan måske komme med et lille bidrag til det.
Og det er det, vi håber, vi kan gøre med det her, siger kommunikationschef, Jes Mortensen.
Ændringer kræver handlingNogle af de klubber, der har haft andre konkrete tiltag i afstandtagen til homofobi, er Sønderjyske, AGF og FC Nordsjælland.
Sønderjyske har føjet til klubbens ordensregler på Sydbank Park, at det er forbudt at råbe eller synge sange med homofobisk indhold, mens AGF i samarbejde med Aarhus Kommune i foråret placerede en regnbuefarvet bænk på pladsen foran Ceres Park som et symbol på, at fodbold i det aarhusianske er for alle.
En bænk, der i parentes bemærket, har været udsat for hærværk efterfølgende.
Hos Nordsjælland vil spillerne under fredagens kamp mod OB iklæde sig specialdesignede trøjer, der efterfølgende gives til foreningen Copenhagen Pride og bortauktioneres til fordel for Pan Idræt.
- Èn ting er at sige det, noget andet er at gøre noget ved det.
Det er handling, der betyder noget, siger FC Nordsjællands administrerende direktør, Søren Kristensen.
- I onsdags havde vi besøg af Pan Idræt, som skulle tale med vores superligaspillere om, hvordan det er at elske en sport, men ikke kunne udøve den, fordi man har en seksualitet, som nogen i sporten ikke vil acceptere.
Tidligere på ugen afholdte DBU, Spillerforeningen, Pan Idræt, DGI, DIF, Institut for Menneskerettigheder og Amnesty International fodboldturneringen Pride Cup med det formål at sparke homofobien ud af dansk idræt.
Og det er almindeligt i FC Nordsjælland, at klubbens spillere bliver tvunget til at forholde sig til aktuelle samfundstendenser, fortæller direktøren.
Ugentligt har nordsjællænderne dannelses- og undervisningsmoduler for både superliga- og ungdomsspillere.
Netop FC Nordsjællands tilgang er noget, der kan være med til at forandre fodbolden positivt, mener Kenneth Cortsen.
- Første step til en ny virkelighed er erkendelse, og at vi starter med at stille kritiske spørgsmål.
Gør vi det egentlig godt nok?
Hvis vi vil det her, hvordan gør vi det dybdegående frem for bare at gøre det?
- Der er mange gange en forskel på bare at hoppe med på vognen og rent faktisk at tage kritisk stillingtagen og arbejde dybdegående med noget, som virkelig på daglig basis og langsigtet trækker organisationen i den rigtige retning, siger sportsøkonomen.
FacebookTwitterKopier linkEmner:Allan Gaarde (sportschef)|Fodbold|Homoseksualitet|Randers FC|Jylland




https://www.dr.dk/sporten/fodbold/kvindelandsholdet/nadim-veje-og-larsen-tilbage-paa-landsholdet-se-hele-den-danske

KvindelandsholdetNadim, Veje og Larsen tilbage på landsholdet: Se hele den danske trupRutinerede kræfter vender tilbage til kvindelandsholdets EM-kvalifikationskampe.
Nadia Nadim, i midten, er tilbage på landsholdet, mens Theresa Nielsen, til højre, ikke er udtaget.
Af Henrik Liniger16.
aug.
2019 kl.
12.
04Bemærk: artiklen er mere end 30 dage gammelLæs opTre stærke spillere er tilbage på kvindelandsholdet i fodbold til EM-kvalifikationskampene mod Malta og Israel.
Nadia Nadim, Katrine Veje og Stine Larsen er blandt de 18, som Lars Søndergaard i dag udtog til de første kampe om pladserne ved EM-slutrunden i 2021.
Nadia Nadim sad over i landsholdets seneste kamp mod England i maj, men er nu tilbage i truppen.
Det samme gælder Katrine Veje, som var skadet mod England.
Mest bemærkelsesværdigt er dog Stine Larsens comeback efter næsten 17 måneder væk fra landsholdet.
Stine Larsen fik en korsbåndsskade i pokalfinalen 2018, og det tog hende et år at komme tilbage på klubholdet.
Nu er Larsen også tilbage på landsholdet, hvor hun kan bruges både i centerforsvaret og i angrebet.
Landstræner Lars Søndergaard forventer, at Danmark træder i karakter og tager favoritrollen på sig til kampene.
Israel er placeret som nummer 64 på verdensranglisten, mens Malta er nummer 102.
På trods af de beskedne placeringer, så bliver motivationen ikke noget problem, siger Lars Søndergaard.
- Vi skal tage favoritrollen på os, være spilstyrende og skabe chancer.
Hvis motivationen skulle hænge, så har jeg simpelthen udtaget de forkerte spillere, så det går jeg ikke ud fra.
Vi træder ind i en kvalifikationsrunde til EM, så jeg er 99,9% sikker på, at motivationen er på plads.
- Samtidig så vi også under VM, at flere hold, som ligger lavt på verdensranglisten, faktisk klarede sig fint.
Der er ingen grund til at undervurdere nogen, og senest Danmarks kvindelandshold mødte Israel, der tabte man 0-1 i Vejle, siger Lars Søndergaard.
Nadia Nadim sad over ved landsholdets seneste kamp mod England i maj.
Bemærkelsesværdige fravalgEt par af holdets faste navne er til gengæld røget ud af truppen.
Lars Søndergaard har valgt at se bort fra den rutinerede højre back Theresa Nielsen, som spiller i den amerikanske topklub Reign FC.
Den manglende udtagelse af Theresa Nielsen, der har spillet 131 landskampe, vil Lars Søndergaard dog ikke komme nærmere ind på.
- Jeg har valgt de spillere, som kan gøre det bedst i den her sammenhæng.
Der er 16 markspillere og to keepere, og det er dem, som jeg mener, er bedst til den opgave, siger Lars Søndergaard.
I fraværet af Theresa Nielsen får Fortuna Hjørrings højre back Sara Thrige chancen efter mere end to år væk fra landsholdet.
Heller ikke Frederikke Thøgersen er med i truppen.
Offensivspilleren skiftede i sommer Fortuna Hjørring ud med Fiorentina i Italien, men det har altså ikke fået overbevist Lars Søndergaard om, at hun kan beholde sin plads i landsholdstruppen.
Danmark møder Malta i Viborg torsdag den 29.
august, mens det tirsdag den 3.
august gælder udekampen mod Israel.
Ud over Malta og Israel er Danmark i pulje med Bosnien-Hercegovina, Georgien og Italien.
Hele truppen til kampene mod Malta og Israel•Kathrine Abel, Brøndby IF•Katrine Larsen, FC Nordsjælland•Janni Arnth, Arsenal•Rikke Sevecke, FC Fleury•Stine Larsen, FC Fleury•Sofie Svava, FC Rosengård•Stine Ballisager, Vålerenga•Katrine Veje, Arsenal•Sofie Junge, Juventus•Rikke Marie Madsen, Vålerenga•Nanna Christiansen, Brøndby•Sara Thrige, Fortuna Hjørring•Sanne Troelsgaard, FC Rosengård•Nicoline Sørensen, Brøndby•Mille Gejl, Brøndby•Emma Snerle, Fortuna Hjørring•Pernille Harder, Wolfsburg•Nadia Nadim, Paris Saint-GermainFacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Fortuna Hjørring|Israel|Fodbold




https://www.dr.dk/nyheder/regionale/hovedstadsomraadet/mange-foraeldre-danner-lokalforeninger-efter-demonstrationer

KøbenhavnMange forældre danner lokalforeninger efter demonstrationerI 15 kommuner er mødre og fædre i gang med at bygge lokale afdelinger af forældreforeningen FOLA op.
Forældrene i Vallensbæk fik mod på at starte en forældreforening efter, at de havde stået for en vellykket demonstration foran Vallensbæk Rådhus.
Af Anne Diklev Pallesen16.
aug.
2019 kl.
08.
05Bemærk: artiklen er mere end 30 dage gammelLæs opTusindvis af forældre gik i foråret på gaderne i protest mod forholdene i daginstitutionerne.
En af dem var Louise Midjord fra Vallensbæk, der er mor til tre.
Hun havde aldrig før været til demonstration.
Men efter hun havde set en DR-dokumentaren ”Hvem passer vores børn”, følte hun, at hun måtte gøre noget.
Hun gik derfor selv i gang med at arrangere en protest i hjembyen Vallensbæk.
- Min datter skulle starte i vuggestue, og jeg blev meget bekymret for, om der var nok hænder til hende.
Jeg havde aldrig demonstreret før og var faktisk helt blank på det, fortæller Louise Midjord og fortsætter:- Men da der dukkede 400 mennesker op til vores demonstration, var det bare helt fantastisk.
Det gav den fedeste følelse.
- Det var en superfed oplevelse, at der var så mange, der dukkede op, siger Louise Midjord om demonstrationen den 6.
april 2019.
)Holde presset på politikerneBåde Louise Midjord og de tre andre arrangører ville gerne holde fast i presset på politikerne i Vallensbæk.
Derfor besluttede de sig for at danne en lokal forældreforening.
- Vi vil gerne sætte børnene på dagsordenen her i kommunen, så det ikke kun er noget, man taler om på Christiansborg, men også noget man kigger på lokalt, siger Louise Midjord, der nu er formand for Vallensbæk Forældreorganisation.
Her er der nye lokale forældreforeningerHvidovreFrederiksbergVallensbækGreveHalsnæsAlbertslundGladsaxeStruerSvendborgAssensFaxeViborgOdenseSkanderborgSønderborgHer var der lokalafdelinger i forvejen:KøbenhavnAarhusSvendborgLouise Midjord er ikke alene om at forvandle græsrodsengagement til organiseret arbejde.
I 15 kommuner landet over, er mødre og fædre i gang med at bygge lokale afdelinger af forældreforeningen FOLA op, og flere steder er bestyrelserne konstitueret og på plads.
- Vi er enormt glade for at få så mange nye lokale forældreorganisationer, fordi det betyder, at vi lokalt kan få meget mere indflydelse.
Det er lige der, vi faktisk kan gøre en forskel for børnene og deres liv i dagtilbuddene, siger Signe Nielsen, der er formand for FOLA.
Stigning er en overraskelseDet blomstrende foreningsengagement hos småbørnsforældrene er et særsyn.
Før demonstrationerne var der tre lokalforeninger i hele landet, og på få måneder er altså 15 foreninger skudt op.
- Det har været noget vi har kæmpet for i mange år, og det har været svært at få forældrene til at organisere sig.
Derfor er det en kæmpestor overraskelse for os, at det er gået så stærkt, siger Signe Nielsen.
Roger Buch, der er kommunalforsker ved Danmarks Medie- og Journalisthøjskole, kalder tendensen usædvanlig.
Da der dukkede 400 mennesker op til vores demonstration, var det bare helt fantastisk.
Louise Midjord, formand for vallensbæk forældreorganisationFor tidligere har man kun set forældre organisere sig kortvarigt, når der var besparelser på vej i kommunerne, hvorefter protestgrupperne er gledet fra hinanden igen.
- Derfor er det anderledes, når man laver en mere permanent organisation, som løbende over en årrække kan lægge pres på politikerne, siger Roger Buch.
Han mener, at politikerne og forvaltningen nemlig har bedre mulighed for at samarbejde med bevægelsen, når den er organiseret med en formand og bestyrelse.
I pædagogernes fagforening BUPL glæder de sig også over de nye forældresammenslutninger, og her er holdningen, at de nye foreninger kan blive en god kommunalpolitisk magtfaktor.
- Det lover rigtig godt for at kunne vedligeholde og fastholde presset på det nødvendige i at have ordentlige betingelser for vores børn og dermed også nogle ordentlige normeringer, siger Michael Egelund, der er formand for BUPL Storkøbenhavn.
Politiker: De kan give os gode inputEn af de kommuner, der nu får en ny forældreforening, er Vallensbæk.
Formanden for Børne- og Kulturudvalget, Morten Schou Jørgensen (K), ser foreningen som en god ny lokalpolitisk spiller i Vallensbæk.
- De vil komme med nogle gode input, som vi kan bruge og arbejde videre med.
Så jeg hilser dem velkommen, siger Morten Schou Jørgensen.
I Vallensbæk har forældreorganisationen allerede haft indflydelse på lokalpolitik.
Det er en kæmpestor overraskelse for os, at det er gået så stærkt.
Signe Nielsen, Formand for FOLAPolitikerne havde nemlig besluttet sig for, at skoledagen for de mindste ikke skulle forkortes, som regeringen ellers havde besluttet.
Men efter Vallensbæk Forældreorganisation gik ind i sagen, skiftede kommunalbestyrelsen mening.
- Det føles godt, at vi faktisk har en stemme.
At man bliver hørt som organisation.
Når man har FOLA bag sig, har man en bemyndigelse, man ikke havde tidligere, siger Louise Midjord.
Hun står med 1-årige Mia på armen, som til oktober begynder i vuggestue.
Det bekræfter hende i, at det var en god ide at starte en forældreforening.
- Jeg lukker ikke mine øjne længere.
Jeg vil hellere kæmpe for de forbedringer, der efter min mening er plads til, siger Louise Midjord.
FacebookTwitterKopier linkEmner:Roger Buch (lektor)|Vallensbæk|Danmarks Medie og Journalisthøjskole|Børne- og Ungdomspædagogernes Landsforbund|Forældre og børn




https://www.dr.dk/sporten/tennis/ung-russer-soerger-federers-hurtigste-nederlag-i-16-aar

TennisUng russer sørger for Federers hurtigste nederlag i 16 årDen 21-årige russer Andrey Rublev gør det i øjeblikket godt mod flere af tennissportens største stjerner.
16.
aug.
2019 kl.
08.
30Bemærk: artiklen er mere end 30 dage gammelLæs opTennisstjernen Roger Federer blev udsat for en overraskelse af de store torsdag i Cincinnati.
Den syvdobbelte mester måtte forlade ATP-turneringen i Ohio efter et nederlag i tredje runde til russeren Andrey Rublev, der rangerer som nummer 70 i verden.
Den 21-årige opkomling fra Rusland vandt med 6-3, 6-4 over det 17 år ældre tennisikon.
Det tog kun en time og to minutter for Rublev at ekspedere Federer ud af turneringen.
De 62 minutter er Federers hurtigste nederlag i over 16 år, siden han i 2003 i Sydney tabte efter 54 minutter mod Franco Squillari.
Efter torsdagens kamp roste den schweiziske legende sin unge modstanders præstation.
- Han var super i alt.
Defensivt, offensivt, siger Federer, som også roser russeren for at serve godt.
- Han var over det hele.
Så det var hårdt for mig, men en fremragende kamp af ham.
Jeg var imponeret, siger Federer ifølge atptour.
com.
Andrey Rublev blev i 2017 den yngste spiller siden 2001 til at nå en kvartfinale i US Open.
Det var anden gang på en måned, at det lykkedes Andrey Rublev at få has på en top-femspiller i verden.
For nylig besejrede russeren østrigske Dominic Thiem på vejen mod finalen i Hamburg.
Tidligere på ugen slog stortalentet i turneringen i Cincinnati Federers landsmand Stanislas Wawrinka, der tidligere har tilhørt verdenstoppen og blandt andet har vundet tre grand slam-titler.
Andrey Rublev skal i fjerde runde møde landsmanden Daniil Medvedev om en plads i semifinalen.
ATP-turneringen i Ohio fungerer som optakt til US Open, der begynder 26.
august.
Andrey Rublev blev i 2017 den yngste spiller siden 2001 til at nå en kvartfinale i US Open.
I februar 2018 nåede han sin hidtil højeste placering på verdensranglisten som nummer 31, men en rygskade tvang ham til at holde en pause på tre måneder.
I år har et skadet håndled drillet russeren, som af den grund måtte melde afbud til French Open samt græssæsonens første turneringer.
/ritzau/FacebookTwitterKopier linkEmner:Roger Federer (tennisspiller)|Tennis|Ohio|USA|Hamborg




https://www.dr.dk/nyheder/penge/i-dag-faar-vi-svar-paa-om-milliardgaelden-til-statskassen-er-steget

Skat i kriseSe temaPengeI dag får vi svar på, om milliardgælden til statskassen er stegetEr manglende milliarder mulige at kradse ind?
Statsrevisorerne har måske svaret.
Statsrevisorerne er nederst fra venstre: Villum Christensen (LA), Henrik Thorup (DF), Klaus Frandsen (RV), Frank Aaen (EL), Britt Bager (V),  samt Henrik Sass Larsen (S), som Flemming Møller Mortensen (S) i øjeblikket er stedfortræder for.
(© folketinget)Af Alexander Hecklen16.
aug.
2019 kl.
11.
04Bemærk: artiklen er mere end 30 dage gammelLæs opStår det stadig i stampe med den voksende gæld, eller har skattemyndighederne haft held til at vende skuden.
Hvad laver Statsrevisorerne?
Statsrevisorerne overvåger, at skatteborgernes penge bruges, som Folketinget har besluttet, og at forvaltningen er så effektiv som muligt.
Statsrevisorerne er seks politikere, der er udpeget af Folketingets partier.
De er valgt for en fireårs periode uafhængigt af folketingsvalg.
De mødes cirka en gang om måneden.
Statsrevisorerne er de eneste, der kan bede Rigsrevisionen om at undersøge et område.
Det er også Statsrevisorerne, som udtaler kritik af ministerier og styrelser på baggrund af Rigsrevisionens beretninger og notater.
Kilde: RigsrevisionenDet er spørgsmålet, som seks statsrevisorer senere i dag kommer med svaret på, fortæller DR Nyheders erhvervskorrespondent Jakob Ussing.
- Det bliver et vigtigt møde, fordi vi får Statsrevisorernes status på, om det faktisk går bedre med at få inddrevet gælden, eller om det stadigvæk er det sorte hul, som det har været i årevis, hvor gælden bare er steget og steget, siger han.
En million skylder svimlende milliarderKlokken 13 i dag kommer Statsrevisorerne med deres vurdering af statsregnskabet for 2018.
Her vil et af de store spørgsmål først og fremmest være, om den gigantiske milliardgæld, som omkring en million danskere har oparbejdet, er blevet mindre eller større.
- Ved udgangen af 2018 skyldte cirka en million danskere tilsammen 118 milliarder kroner til det offentlige, siger Jakob Ussing.
Det nye statsregnskab fremlægges, efter at der sidste år var hård kritik af regnskabet, fortæller han.
- Der var nogle meget store problemer med regnskabet for 2017.
Der var faktisk så stor usikkerhed, om det overhovedet var korrekt, at man tog det, der på revisorsprog hedder et 'forbehold', siger han.
Virker nyt system?
En anden ting, som Statsrevisorernes beretning måske vil kunne give os svaret på, er, hvad der så er sket med inddrivelsen af den massive gæld, efter at skatteforvaltningen måtte kaste håndklædet i ringen i forhold til det kuldsejlede automatiske inddrivelsessystem, EFI.
- Det kom aldrig til at virke.
Men det blev faktisk sat i drift alligevel mange år forsinket i 2013 og vel vidende, at det ikke virkede, og så måtte man helt droppe det i 2015, siger Jakob Ussing.
EFI var Skats største it-nederlagEFI er navnet på det it-system, som skulle samle al inddrivelse af offentlig gæld i ét system.
EFI-systemet var forsinket ad flere gange i over ti år og har kostet staten et større milliardbeløb.
En rapport fra 2015 viste, at inddrivelse gennem systemet skete ulovligt.
Derfor blev den automatiserede inddrivelse via efi suspenderet i efteråret 2015.
Kilde: SkatteministerietSagen omkring EFI har betydet, at det tidligere Skat, der i dag er splittet op i syv styrelser, har været nødt til manuelt at gennemgå en masse data, for at finde ud af, om man kan inddrive milliardgælden.
I begyndelsen af i år meldte tidligere skatteminister Karsten Lauritzen (V) så ud, at det danske it-firma Netcompany havde afleveret den sidste del af det nye automatiske gældssystem med det mindre mundrette navn PSRM.
I dag får vi derfor muligvis også et indblik i, om det nye system virker og rulles ud efter planen, forklarer korrespondenten.
- Vi går og venter spændt på, hvorvidt Statsrevisorerne kan gøre os klogere på, om det er lykkedes at få mange flere af de her gældsposter over i det nye system.
- Kan systemet faktisk inddrive gælden, eller står vi stadigvæk bare og ved, at en million danskere tilsammen skylder 118 milliarder, uden at det lykkes at få inddrevet den her gæld, siger Jakob Ussing.
FacebookTwitterKopier linkEmner:Karsten Lauritzen (politiker)|Rigsrevisionen|Venstre|Økonomi|Offentlig forvaltning




https://www.dr.dk/nyheder/politik/intet-regnbue-flag-fra-toppen-af-christiansborg-folketinget-siger-nej

PolitikIntet regnbue-flag fra toppen af Christiansborg: Folketinget siger nejFolketingets formand er dog klar til diskutere, om flaget kan blive hejst i fremtiden.
Regnbueflag fylder København i disse dage, men det kommer ikke til vaje fra Christiansborg.
Af Anders Byskov Svendsen16.
aug.
2019 kl.
08.
14Bemærk: artiklen er mere end 30 dage gammelLæs opRegnbueflaget kommer ikke til at vaje fra Christiansborg, når Copenhagen Pride Parade bliver afviklet i København i morgen.
Det skriver Altinget.
dk.
Flaget er symbolet for homo- og biseksuelle samt transkønnede mennesker (LGBT+), som paraden fejrer og anerkender.
Sidste år sagde daværende formand Pia Kjærsgaard (DF) nej til at flage med regnbueflaget, efter SF havde stillet forslaget.
Forslaget er igen i år blev fremført, denne gang af Uffe Elbæk fra Alternativet og Trine Torp fra SF.
Og selv om Danmark siden har fået en ny regering, bliver der ikke lavet om ved det i denne omgang, siger Folketingets nye formand Henrik Dam Kristensen (S).
Han åbner dog en dør på klem for, at det kan ske i fremtiden.
- Der kommer ikke til at blive flaget med regnbueflag her i weekenden, men jeg ser frem til at diskutere muligheden med præsidiet, siger Henrik Dam Kristensen til Altinget.
Præsidiet er Folketingets ledelse og består af fem politikere.
Historien bag pridenPride er et internationalt fænomen.
Pridens start sættes ofte i forbindelse med Stonewall-optøjerne i USA i 1969, hvor folk i det homoseksuelle miljø demonstrerede mod regeringens undertrykkelse af homoseksuelle og transkønnede.
Den 28.
juni 1970, på årsagen for optøjerne, fandt de første Gay Pride-parader sted i Los Angeles, Chicago og New York.
Lignende marcher blev organiseret i andre byer.
I dag er Gay Pride en tilbagevendende begivenhed, der afholdes i lande over hele hele verden.
Den københavnske pride blev grundlagt i 1996 under Kulturby ’96.
Den hed først Europride, senere Mermaid Pride og fra 2004 Copenhagen Pride.
I dag er priden blevet til en festival, der løber over flere dage.
Med arrangørernes egne ord er det koncerter, debatter, workshops, fester og arrangementer, der er med til at hylde mangfoldighed og kærlighed.
Mest kendt er den store parade, hvor mange er udklædte.
Paraden, der sidste år havde 40.
000 deltagere, går fra Frederiksberg Rådhus til Københavns Rådhus.
Pia Kjærsgaard er glad for, at den linje, hun lagde som formand, stadig står ved magt.
- Jeg sympatiserer med deres dag.
Men der er masser af symboler, som er værd at støtte og fejre, og hvis vi skal til at flage for hver eneste af dem, vil det løbe fuldstændig løbsk, siger Pia Kjærsgaard til Altinget.
Selv om regnbueflaget ikke kommer op på Christiansborg, kan det ses mange nye steder i weekenden.
Blandt andet vil hjørneflagene i Superligaen i fodbold være regnbueflag.
Læs også:Kunstner kritiserede Copenhagen Pride - så blev hun taget af programmetFacebookTwitterKopier linkEmner:Alternativet (parti)|Dansk Folkeparti|Henrik Dam Kristensen (politiker)|København|Seksualitet




https://www.dr.dk/nyheder/udland/legendarisk-james-bond-bil-er-solgt-43-millioner

UdlandLegendarisk James Bond-bil er solgt for 43 millioner En Aston Martin fra 1965 med fungerende sømkaster, røgslør og roterende nummerplader er blevet solgt i USA.
Bilen, der er blevet solgt ved en auktion i USA, er den dyreste James Bond-bil, der nogensinde er solgt, skriver CNN.
)16.
aug.
2019 kl.
08.
41Bemærk: artiklen er mere end 30 dage gammelLæs opEn af James Bonds legendariske Aston Martin-biler er blevet solgt for 6,4 millioner dollar - 43 millioner kroner - ved en auktion i USA.
Det skriver det amerikanske medie CNN.
Der er tale om en sølvgrå sportsvogn, der er udstyret med en lang række gadgets og våben.
Den kan blandt andet kaste søm på vejen, sprede røgslør, aktivere en skudsikker skærm og skifte nummerplader.
Det fungerer alt sammen, og bilen er godkendt til at køre på vejene.
Bilen blev oprindeligt lavet for at promovere James Bond-filmen "Thunderball" fra 1965.
Den blev aldrig en del af selve filmen.
Identiteten på bilens nye ejer er ikke offentliggjort.
Men ifølge CNN er auktionsprisen den højeste på en James Bond-bil nogensinde.
Det er i øvrigt også den dyreste Aston Martin DB5 af nogen slags, der nogensinde er solgt på en auktion.
Det oplyser siden Hagerty, der følger priserne på veteranbiler, skriver CNN.
Flere Aston Martins solgt på auktionAston Martin er den fiktive britiske agent James Bonds foretrukne bilmærke.
Agent 007's luksuriøse sportsvogn vakte for alvor opsigt i filmen "Goldfinger" fra 1964, der kom lige før "Thunderball".
En Aston Martin DB5 fra "Goldfinger" blev i 2010 solgt for 4,6 millioner dollar - i dag svarende til 27 millioner kroner.
Bilen var med i selve filmen, hvor den dog kun blev brugt til at køre i.
En række gadgets blev installeret i bilen efterfølgende.
En anden Aston Martin DB5 fra James Bond-filmene blev i 1997 meldt stjålet, og den menes at være blevet ødelagt.
Det skriver CNN.
James Bond har i perioder kørt i andre biler end Aston Martin.
I de seneste film, hvor skuespilleren Daniel Craig portrætterer den britiske agent, er han dog tilbage i den ikoniske sportsvogn.
/ritzau/FacebookTwitterKopier linkEmner:Aston Martin|CNN|Biler|Storbritannien|Daniel Craig (skuespiller)




https://www.dr.dk/nyheder/udland/tusinder-afleverer-ulovlige-vaben-efter-christchurch-skyderi

UdlandTusinder afleverer ulovlige våben efter Christchurch-skyderiNewzealandsk politi fortæller, at mere end 12.
000 ulovlige våben er blevet indleveret efter masseskyderi.
Efter masseskyderiet i to moskéer, hvor 51 mennesker blev dræbt, strammede New Zealands regering landets våbenlovgivning.
REUTERS/Edgar Su 16.
aug.
2019 kl.
07.
09Bemærk: artiklen er mere end 30 dage gammelLæs op12.
183 ulovlige skydevåben er blevet afleveret til newzealandsk politi efter masseskyderiet i Christchurch for knap fem måneder siden.
Det kunne vicepolitikommissær Mike Clement fredag fortælle i en udtalelse, skriver nyhedsbureauet dpa.
I kølvandet på masseskyderiet i to moskéer, hvor 51 mennesker blev dræbt, reformerede New Zealands regering landets våbenlovgivning.
Som en del af reformpakken gjorde man en række skydevåben forbudt.
- Våbenejeres holdning til denne proces har været over al forventning, siger vicepolitikommissæren i udtalelsen.
Borgere ejer omkring 1,2 millioner våbenI forbindelse med forbuddet har regeringen givet våbenejere indtil 20.
december i år til at indlevere våbnene mod økonomisk kompensation.
- Der har virkelig været et stort folkeligt engagement, og de politiansatte, der har stået for tilbagekøbsordningen, har fået masser af positive tilbagemeldinger, tilføjer Mike Clement.
De forbudte våbentyper dækker primært over såkaldte automatiske og halvautomatiske våben samt rifler med store magasiner med ammunition.
Regeringen har brugt knap 100 millioner af de mere end 720 millioner danske kroner, man har afsat til formålet.
En opgørelse lavet af Small Arms Survey viste i 2017 ifølge britiske The Guardian, at borgere i New Zealand ejer omkring 1,2 millioner våben.
Dermed er antallet af våben per borger højere end i Australien, men lavere end i USA.
Den 28-årige australier, der er mistænkt for at stå bag angrebet i Christchurch, er blevet sigtet for terror samt 51 tilfælde af drab og 40 tilfælde af drabsforsøg.
/ritzau/FacebookTwitterKopier linkEmner:Christchurch|New Zealand|Mord|Kriminalitet|The Guardian




https://www.dr.dk/nyheder/udland/amerikanske-medier-trump-er-interesseret-i-koebe-groenland

Trumps aflyste besøgSe temaUdlandAmerikanske medier: Trump er interesseret i at købe GrønlandFå uger inden USA's præsident kommer til Danmark, vil han angiveligt have undersøgt muligheden for et køb.
Grønland er kommet på dagsordenen i USA.
Af Louise Brodthagen Jensen16.
aug.
2019 kl.
07.
22Bemærk: artiklen er mere end 30 dage gammelLæs opDen amerikanske præsident, Donald Trump, har angiveligt sat jurister og rådgivere i færd med at undersøge, om USA kan købe Grønland.
Det skriver de amerikanske aviser Wall Street Journal og Washington Post samt flere andre medier, der citerer unavngivne kilder tæt på præsidenten.
Donald Trump skulle efter sigende flere gange have udtrykt interesse i muligheden for at købe Grønland, der bliver anset som central både på grund af mulighederne for at udvinde øens naturressourcer, men også på grund af øens militærstrategiske betydning for USA.
Og selvom de amerikanske medier ikke har det fra præsidentens egen mund, er historien værd at tage alvorligt, lyder det fra DR’s USA-korrespondent i Washington, Steffen Kretz.
- Præsidenten mener det tilsyneladende alvorligt nok til, at han har bedt sine nærmeste rådgivere om at undersøge, om USA kan købe Grønland og hvordan - om der er økonomi i det, siger Steffen Kretz.
Både Donald Trump og Kina's præsident, Xi Jinping (th.
), har en interesse i Grønland.
Mens nogle af Trumps rådgivere ser det som et fornuftigt træk, afviser andre præsidentens forespørgsel som en midlertidig idé, som ikke har gang på jord.
- Det er jo klart, at når sådan en tanke kommer op igen og igen umiddelbart inden, han kommer på statsbesøg i Danmark, kan det jo være, at der er en bagtanke med det.
Nemlig at bringe emnet op i København, når Trump mødes med statsministeren og på sine møder med det grønlandske selvstyre, siger DR's USA-korrespondent, Steffen Kretz.
Trump kommer til Danmark på statsbesøg 2.
-3.
september.
Strategisk betydning er voksetGrønland er en del af det nordamerikanske kontinent og huser, Thule Air Base.
Den blev bygget tilbage i 1951 og er en af amerikanernes vigtigste militærbaser.
Med Thule-radaren er amerikanerne i stand til at fange informationer om missilaffyringer og sikre USA's selvforsvar, og den militærstrategiske betydning af øen spiller unægteligt også en rolle i præsidentens forespørgsel, vurderer USA-korrespondenten.
- Den strategiske betydning af Grønland er vokset de senere år, fordi isen er smeltet i havene omkring øen.
Arktis er åbnet, så der er åben for handel, udvinding af ressourcer fra undergrunden og også militær tilstedeværelse, som både Rusland og Kina er meget opmærksom på, siger Steffen Kretz.
Thule-basen i det nordvestlige Grønland.
Ikke mindst kinesernes interesse i området vækker bekymring i USA.
På en konference i Arktisk Råd tidligere i år advarede den amerikanske udenrigsminister, Mike Pompeo, mod, at det Arktiske Hav kunne ende som det Sydkinesesiske Hav, hvor Kina har etableret en række militærbaser i kampen mod nabolandene for at få adgang til det ressourcerige hav.
Sidste år forsøgte kineserne at byde sig til ved at finansiere to lufthavne i Grønland, et forsøg der efter involvering fra USA endte med, at Danmark tilbød delvist at finansiere dem.
I sidste måned trak kineserne sig så endeligt.
Det er blandt andet selve den juridiske proces med at erhverve sig en ø med sin egen regering og befolkning, og hvor pengene overhovedet skal komme fra, Trump angiveligt har sat sine folk i gang med at undersøge.
Det er dog ifølge nyhedsbureauet AP ikke første gang, en amerikansk præsident har forsøgt at købe Grønland.
I 1946 under Harry Trumans administration tilbød USA at betale 100 millioner dollar for Grønland, efter først at have været interesseret i at bytte et landområde i Alaska for Grønland.
Og i The Journal of American History er det beskrevet, hvordan den amerikanske udenrigsminister i 1867, William H.
Seward, i forbindelse med forhandlingerne om øerne Sankt Thomas og Sankt John, også udtrykte interesse i overtagelsen af både Island og Grønland.
Blandet modtagelseI Kongressen bliver idéen måske ikke overraskende modtaget noget blandet.
- Idéen er ikke så skør, som overskrifterne får den til at lyde.
Det er et klogt geopolitisk træk.
USA har en strategisk interesse i Grønland, og det skal absolut på bordet, skriver Mike Gallagher, republikansk medlem af Repræsentanternes Hus, på Twitter, hvor #greenland på kort tid er blevet nummer to på listen over det, der trender i USA.
Demokraten Steve Cohen holder dog forslaget ud i strakt arm i en mere humoristisk tone:- Et godt sted for et "præsidentbibliotek", skriver han.
FacebookTwitterKopier linkEmner:Donald Trump (politiker)|Grønland|Mike Pompeo (politiker)|Militær|Washington Post




https://www.dr.dk/nyheder/politik/trump-koeb-af-groenland-politikere-kalder-det-en-daarlig-joke-og-en-forfaerdelig

Trumps aflyste besøgSe temaPolitikTrump-køb af Grønland?
Politikere kalder det en 'dårlig joke' og en 'forfærdelig tanke'Det er fuldstændig useriøst, lyder det fra folketingspolitikere.
Den amerikanske præsident, Donald Trump, er tilsyneladende interesseret i at købe Grønland.
Af Theis Lange Olsen og Anne Klit Øllgaard16.
aug.
2019 kl.
08.
55Bemærk: artiklen er mere end 30 dage gammelLæs opFlere danske politikere fik kaffen galt i halsen, da de fredag morgen læste nyheden om, at Donald Trump angiveligt har sat jurister og rådgivere i gang med at undersøge, om USA kan købe Grønland.
Det må være en dårlig vittighed, lyder det samstemmende fra de folketingspolitikere, DR Nyheder har talt med.
Læs også:Amerikanske medier: Trump er interesseret i at købe Grønland- Jeg håber, det er en joke, for det er en forfærdelig og grotesk tanke.
Jeg er overbevist om, at både for Grønland og for Danmark ville det betyde et meget stort tab.
- Det ville betyde en opløsning af Rigsfællesskabet, og at Grønland pludselig skulle leve under fuld amerikansk dominans, siger udenrigsordfører Martin Lidegaard (R), der også er formand for Udenrigspolitisk Nævn.
Det er de amerikanske aviser Wall Street Journal og Washington Post samt flere andre amerikanske medier, der citerer unavngivne kilder tæt på den amerikanske præsident i nyhedshistorien.
Donald Trump skulle efter sigende flere gange have udtrykt interesse for muligheden for at købe Grønland, der bliver anset som central både på grund af mulighederne for at udvinde naturressourcer og råstoffer, men også på grund af den militærstrategiske betydning.
USA har ikke lagt skjul på, at de opfatter Kina og Rusland som modstandere i det arktiske område, der på grund af klimaforandringerne i disse år åbner sig som et helt nyt ocean.
Amerikansk pres på investeringerMen ligefrem et amerikansk køb af Grønland er fuldstændig useriøst, lyder det fra Venstres grønlandsordfører, Marcus Knuth.
- Hverken Grønland, Lolland, Bornholm eller andre dele af Rigsfællesskabet er til salg.
Vi har haft et tæt samarbejde med USA om sikkerhedspolitik i Arktis, men at lufte ideen om at købe Grønland er helt ude i skoven, siger han og får opbakning fra SF's udenrigsordfører, Karsten Hønge:Grønland har flere naturressourcer og råstoffer, som USA kan være interesserede i.
- Det er en lidt anderledes måde at starte dagen på.
Hos Donald Trump er grænsen mellem rigtig politik og en syret verden hårfin.
Selvom han kommer fra en verden, hvor alt kan købes, så tror jeg, at han bliver skuffet denne gang, siger han.
Også Dansk Folkpartis udenrigsordfører, Søren Espersen, er særdeles kritisk over for nyheden fra USA:- Hvis det er rigtigt, at han arbejder med de tanker, så er det endegyldigt bevis på, at han er blevet vanvittig.
Jeg må sige det, som det er: Tanken om, at Danmark skulle sælge 50.
000 statsborgere til USA er fuldstændig vanvittig, siger han til Ritzau.
Amerikanerne er i øjeblikket militært til stede på Thulebasen i det nordvestlige Grønland, men har ikke lagt skjul på, at de meget gerne øge adgangen til andre lufthavnsfaciliteter i Grønland.
Læs også:Brandvarm kartoffel: Derfor vil Trump og Mette Frederiksen tale om Arktis og GrønlandI de seneste år har kineserne presset voldsomt på for at investere i netop grønlandsk infrastruktur.
Derfor er der også et klart motiv for Donald Trump til at besøge Danmark i begyndelsen af september.
Men om et muligt køb af Grønland lige frem kommer til at være et emne, som Donald Trump vil diskutere med statsminister Mette Frederiksen (S) stiller Martin Lidegaard sig stærkt tvivlende over for.
- Lad os nu se, om det her er rigtigt.
Men når flere medier tager det alvorligt, skyldes det selvfølgelig, at Grønland og Arktis er blevet et højinteresse-område for alle stormagter i verden.
Netop derfor tror jeg, at alle har en interesse i, at Grønland og Danmark bliver sammen, siger han.
EL: Ubehøvlet koloni-tankegangI sidste ende er det dog op til grønlænderne selv, understreger formanden for Det Udenrigspolitiske Nævn.
- Men jeg vil vove at påstå, at trods de fejl og mangler, der har været i tidens løb i forhold til Grønland, så har et oprindeligt folk næppe haft større selvstændighed på egne præmisser end det grønlandske.
Det ville jeg være meget nervøs for at sætte over styr, siger Martin Lidegaard.
I Enhedslisten mener udenrigsordfører Eva Flyvholm, at det er udtryk for en "ubehøvlet koloni-tankegang", hvis det viser sig rigtigt, at Donald Trump vil købe Grønland.
- Der bor mange mennesker i Grønland, og de skal have lov til at bestemme over deres land.
Det er ret frækt at begynde at tale om at købe Grønland, siger hun.
Ifølge nyhedsbureauet AP er det ikke første gang, en amerikansk præsident har forsøgt at købe Grønland.
I 1946 under præsident Harry Truman tilbød USA at betale 100 millioner dollar for Grønland efter først at have været interesseret i at bytte et landområde i Alaska for Grønland.
DR Nyheder forsøger at få en kommentar fra Grønlands selvstyreformand Kim Kielsen og udenrigsminister Jeppe Kofod (S).
FacebookTwitterKopier linkEmner:Grønland|Jeppe Kofod (politiker)|Karsten Hønge (politiker)|USA|Udenrigspolitik




https://www.dr.dk/musik/festival/dansk-festival-forbyder-populaert-rusmiddel-gaester-risikerer-faa-klippet-armbaand

WONDERFESTIWALL 2019Se temaFestivalDansk festival forbyder populært rusmiddel: Gæster risikerer at få klippet armbåndMusikfestivalen Wonderfestiwall vil gøre op med gæsternes brug af lattergas som rusmiddel.
Det skal være slut med brugen af lattergas som rusmiddel på den bornholmske musikfestival Wonderfestiwall.
Her ses de sølfarvede gaspatroner blandt skrald og øldåser på dette års Roskilde Festival.
Af Christian Ellegaard og Rikke Bjerge16.
aug.
2019 kl.
06.
35Bemærk: artiklen er mere end 30 dage gammelLæs opMåske har du selv prøvet rusmidlet, eller måske har du bare set de små, sølvfarvede patroner flyde på fortovet og i rendestenen.
Lattergas har de seneste par år opnået stor popularitet som rusmiddel hos særligt unge danskere, men det kan være farligt.
Derfor har den bornholmske musikfestival Wonderfestiwall, der startede torsdag, i år forbudt sine gæster at medbringe lattergaspatroner på festivalens område.
- Folk skal have en sjov fest, men vi har bare nogle regler på festivalområdet og har altid gået rigtig meget op i, at rusmidler som lattergas ikke skal være på vores festival, siger Daniel Mühlendorph, der er formand for foreningen Wonderfestiwall.
Læs også:'Bornholmernes sidste sommerfest' begynder i dagUdover at fungere som et rusmiddel benyttes lattergas blandt andet også som bedøvelsesmiddel hos tandlæger og som drivgas til barberskum og flødeskum eller andre fødevarer på sifonflaske.
Det er ikke ulovligt at købe eller sælge lattergaspatroner, medmindre de direkte markedsføres som et rusmiddel, men det kan være farligt at indtage lattergas.
Derfor står lattergas nu på listen over forbudte genstande på festivalens hjemmeside.
Derfor kan lattergas være farligtLattergas, som man kender det fra bedøvelse hos tandlægen, er fremstillet til medicinsk brug.
Det er blandet op med ilt.
Gassen i lattergaspatroner til sifoner er ikke blandet op med ilt.
Derfor kan misbrug af gassen fortrænge ilten i lungerne hos den, der inhalerer den.
I sidste ende kan vedkommende blive kvalt.
Kilde: Sikkerhedsstyrelsen- Lattergas er ikke ulovligt, men det siger sig selv, at det ikke kan være helt godt at indtage en gasart, som Sundhedsstyrelsen advarer imod.
Derfor kan vi lige så godt tage et standpunkt.
Vi har altid kørt helt straight med vores regler, så vi følte, det gav super meget mening også at melde klart ud her, siger Daniel Mühlendorph.
Bornholmeren Daniel Mühlendorph er formand for foreningen Wonderfestiwall, der har eksisteret i 12 år.
Minister fandt selv patroner på Roskilde FestivalForbudet sker, efter Sundheds- og Ældreminister Magnus Heunicke (S) i et brev til flere danske festivaler har opfordret arrangørerne til at forbyde lattergaspatroner på deres festivaler.
Ministeren blev opmærksom på problematikken, efter han tidligere på sommeren selv gæstede Roskilde Festival, hvor han studsede over antallet af brugte gaspatroner, der lå rundt omkring på festivalpladsen.
- Vi har endnu ikke undersøgelser, der dokumenterer problemets omfang, men det kan aflæses ved de brugte lattergaspatroner, der flyder i gaderne, og både ved pressedækning og ved selvsyn kunne jeg konstatere, at der også på dette års Roskilde Festival lå brugte lattergaspatroner overalt, skriver Magnus Heunicke i sit brev til de danske festivalarrangører.
Roskilde Festival vil se på en løsningHos netop Roskilde Festival, der med et besøgstal på omkring 100.
000 er landets største musikfestival, er man åben for at se på problematikken med den farlige lattergas, men talskvinde Christina Bilde kan ikke sige noget konkret om, hvilken indsats festivalen vil gøre.
Effekten af lattergas- Misbruget sker typisk med en såkaldt "cracker".
Det er den del af en sifon, som patronen puttes i, og som kan aktivere gassen gradvist.
- På "crackeren" påsættes oftest en ballon, som fyldes med lattergassen.
- Herefter suger personen lattergassen fra ballonen.
- Effekten er for de fleste en heftig rus, der typisk varer mellem 20 og 40 sekunder.
- De fleste griner under rusen, og mange får problemer med at holde balancen.
- Gassen er uden ilt, og der er en risiko for, at man bliver kvalt af iltmangel.
Kilder: Københavns Politi og træk i data fra Ungeprofilundersøgelsen foretaget af Jakob Demant for Ritzau.
- Det er svært at sige på nuværende tidspunkt, om vi ligefrem skal indføre et forbud, men vi har netop påbegyndt en dialog med Dansk Live (danske musikfestivaler og spillesteders interesseorganisation) og Sundhedsstyrelsen omkring det her emne for at se på, hvad der kan gøres for at komme problematikken til livs.
Roskilde Festival har i flere år medvirket i kampagnen 'Against Drugs', hvor de sammen med andre danske festivaler og spillesteder forsøger at gøre op med de musikglade gæsters brug af rusmidler, herunder lattergas.
Læs også:Misbrugsekspert: Pas på lattergassen på RoskildeChristina Bilde mener dog, at der er brug for en indsats fra politisk side, hvis et eventuelt forbud mod lattergaspatroner på Roskilde Festival skal lykkes.
- Vores udfordring er jo, at lattergas ikke er ulovligt at købe eller have på sig, men er problematisk, når det bliver brugt til noget, der ikke er hensigten med det, og at folk ikke ved tilstrækkeligt om konsekvenserne af brugen.
Mange tror jo, at det er harmløst.
Så hvis et forbud skal kunne virke, så er der først og fremmest brug for en generel regulering af salget af lattergaspatroner og en større viden blandt folk omkring, hvad lattergas gør ved kroppen, og hvorfor det kan være farligt.
Interesseorganisation håber på totalforbudHos interesseorganisationen Dansk Live, der repræsenterer flere af landets største musikfestivaler og har hjulpet Magnus Heunicke med at formidle kontakt til de danske koncertarrangører, håber man også på handling fra politikernes side.
Sekretariatschef Esben Marcher opfordrer sågar til et totalt forbud mod brug og salg af lattergas herhjemme:- Vi så gerne, at der blev sat ind fra politisk side, så lattergas som drivmiddel i patroner simpelthen blev forbudt.
Som det er nu, har politiet ingen mulighed for at skride ind, hvis de oplever misbrug på en festival, og det burde de have, siger han i en pressemeddelse.
For blot et par uger siden meldte flere politiske partier ud, at de var klar til at indføre en form for regulering af salget af lattergaspatroner.
Læs også:Bredt politisk flertal vil tage lattergassen fra ungeDe karakteristiske sølvfarvede gaspatroner er langt fra et sjældent syn på fortove og i rendestene rundt omkring i landet.
Festival håber og tror, at forbud vil virkeHos Wonderfestiwall, der altså i år gået forrest i kampen mod brugen af lattergas, tror og håber man, at forbuddet vil virke.
- Ja, det tror jeg.
Modsat mange andre festivaler tjekker vi også al bagage, når folk ankommer.
Vi godtager for eksempel ikke, at folk tager deres egne drikkevarer med på campingområdet, og det overholdes.
Jeg kan jo ikke love, at ingen vil benytte gaspatroner, men nu ser vi, siger Daniel Mühlendorph.
Men hvad bliver konsekvensen så for de gæster, der alligevel skulle finde på at snige de omdiskuterede patroner med ind på festivalen?
Det kan være svært at svare på, mener Daniel Mühlendorph.
- Det er klart, at når det gælder narkotika, tager vi dem med til politiet og klipper deres armbånd.
Vi har nul-tolerance over for narkotika og hash.
Men eftersom lattergas ikke er ulovligt, er det sværere at gribe ind, siger han og fortsætter;- Det er klart, at hvis vi ser nogle sidde og sniffe det, så har de direkte forbrudt sig mod reglerne, og så klipper vi deres armbånd.
Det er straks mere svært, hvis der ligger nogle patroner foran et telt, og vi ikke ved, hvem de tilhører.
Så kan vi ikke bare smide dem alle hjem, for det er jo ikke fascistiske tilstande.
Men vi gør, hvad vi kan, og vi har vagter og frivillige, der holder øje.
TV 2, Nik & Jay og Suspekt er blandt hovednavnene på dette års Wonderfestiwall, der afholdes fra den 15.
- 18.
august på Bornholm.
FacebookTwitterKopier linkEmner:Magnus Heunicke (politiker)|Roskilde Festival|Socialdemokraterne|Brug af euforiserende stoffer|Roskilde




https://www.dr.dk/nyheder/viden/kroppen/dyr-kureret-kraeft-med-gen-redigering-naeste-skridt-er-mennesket

CRISPR – genteknologien der kan ændre verdenSe temaKroppenDyr kureret for kræft med gen-redigering: Næste skridt er mennesket Med teknologien crispr har forskere blandt andet kureret dyr for blindhed, muskelsvind og kræft.
Forskere er lykkedes med at kurere dyr for forskellige sygdomme med gensaksen crispr.
Blandt andet har blinde rotter fået en del af synet tilbage.
(Illustration: Ingeborg Munk Toft, originalfoto © Ricky Kharawala)Af Allan Nisgaard16.
aug.
2019 kl.
06.
30Bemærk: artiklen er mere end 30 dage gammelLæs opHvornår kommer dagen, hvor vi finder vidunderkuren for kræft og alvorlige genetiske sygdomme?
Crispr kan ændre vores DNAGen-saks er et populært navn for teknologien crispr, som kan klippe og manipulere i DNA.
Teknologien er ikke ny, men den er revolutionerende og forskernes muligheder for at manipulere med vores DNA har taget kvantespring på grund af crispr.
Det hele fungerer på grund af et særligt protein, kaldet Cas9, og et guide-molekyle, som sammen kan finde et helt specifikt sted i DNA - for eksempel i et dyrs eller et menneskes arvemasse - og klipper DNA'et over nøjagtigt der.
Teknologien kan bruges til at 'slukke' et uønsket gen, så det ikke virker længere.
Men den kan også bruges til at erstatte et gen, der for eksempel ikke virker, med et nyt gen, der virker.
Kilder: Jacob Giehm Mikkelsen, professor i biomedicin, dr.
dkEt af de store håb for det ligger i teknologien crispr - måske det største videnskabelige gennembrud i nyere tid.
Kort sagt gør crispr det muligt at klippe og klistre i vores gener.
Det har ført til navnet ’gen-saksen’, som teknologien ofte bliver kaldt i medierneForsøg med blandt andet hunde, snegle, mus og rotter viser, at forskere allerede har succes med at bruge crispr til at behandle en række alvorlige sygdomme, heriblandt arvelige sygdomme.
Spørgsmålet er, hvornår vi kan gøre det samme på mennesker.
Hundehvalpe kureres for muskelsvindSidste år lykkedes det amerikanske forskere at bremse sygdommen Duchenne Muskeldystrofi i fire hundehvalpe.
Sygdommen er en alvorlig form for muskelsvind, der rammer drenge.
I forsøget brugte forskerne en modificeret virus til at indføre proteinet Cas9 direkte ind i hundenes kroppe.
Det lykkedes forskerne at genskabe op til 92 procent af hundenes produktion af genet dystrofin.
- Det er virkelig imponerende, at man kan bruge et virus til at levere genet fra Cas9 og få det til at virke så effektivt, siger professor Jacob Giehm Mikkelsen, der forsker i crispr ved Institut for Biomedicin på Aarhus Universitet.
- Det er meget mere kompliceret at behandle et stort dyr som for eksempel en hund, end det er at behandle en mus.
Men det er også tættere på mennesker.
Og jo tættere vi bringer det til mennesker, desto bedre, fortsætter Jacob Giehm Mikkelsen.
(Illustration: Ingeborg Munk Toft, originalfoto © ipet photo)Men det kræver mere viden omkring sikkerheden, før vi kan videreføre metoden til mennesker.
For når forskerne anvender en virus til at levere crispr-systemet direkte ind i kroppen i stedet for at hive celler ud af kroppen og arbejde med dem, så fortsætter produktion af Cas9 og guide-RNA.
Og det kan den gøre i nogle år.
- Vi kan ikke afvise, at Cas9 begynder at skære et andet sted, når den er i cellerne i så lang tid.
Det kan for eksempel føre til udviklingen af kræft.
Det er selvfølgelig et problem, man må kigge på, inden behandlingen anvendes i mennesker, siger Jacob Giehm Mikkelsen.
Forskerne bag undersøgelsen følger nu op på hundenes udvikling for at blive klogere på eventuelle bivirkninger.
Mus får en del af synet tilbageRotter og mus er nogle af de billigste forsøgsdyr, og derfor bliver de brugt til at teste crispr på mange forskellige sygdomme.
Blandt andet er det lykkedes amerikanske forskere at erstatte skadede gener i øjenceller på rotter, så en del af synet kom tilbage.
Her indførte forskerne også et virus i dyrene.
Virusset var målrettet øjencellerne på de cirka tre uger gamle rotter, og efter nogle uger var rotternes øjne i stand til at reagere på lys.
Ifølge Rasmus O.
Bak, der er lektor ved Aarhus Institute of Advanced Studies på Aarhus Universitet, er der lavet flere lignende forsøg med mus og blindhed.
Snegle får drejet deres husNogle snegle er født med et hus, der drejer til venstre i stedet for højre, som de ellers normalt gør.
Og det medfører, at organerne sidder i den forkerte side, og gør det umuligt for sneglen at parre sig.
Med crispr har japanske forskere nu fået snegles huse til at dreje den rigtige vej.
Forskerne håber, det baner vejen for en bedre forståelse af en lignende tilstand hos mennesker kaldet situs invertus, hvor organer er placeret spejlvendt i kroppen.
- Øjensygdomme er faktisk et af de områder, hvor vi er tættest på at kunne bruge teknologien på mennesker, siger Rasmus O.
Bak og fortsætter:- I USA har nogle forskere netop fået godkendelse til at lave en undersøgelse med mennesker, der lider af sygdommen LCA (leber congenital amaurosis), som også fører til blindhed.
Forskere behandler kræft i musCrispr bliver ofte udnævnt som teknologien, der i fremtiden skal kunne kurere mennesker for kræft.
Og flere forsøg med mus viser allerede nu gode resultater, forklarer Rasmus O.
Bak:- Det sker typisk med et kunstig set-up, hvor man tager humane kræftceller og transplanterer dem til mus.
Så det er dog ikke en naturlig kræftform, der opstår i musene selv.
Kræft skyldes en række mutationer i vores celler.
Når forskerne bruger crispr til at behandle kræft i mus, kan de ikke bare gå ind og finde mutationerne og så fjerne dem bagefter.
Det er slet ikke så simpelt, forklarer Jacob Giehm Mikkelsen:(Illustration: Ingeborg Munk Toft, originalfoto © Ricky Kharawala)- Hvis vi har 1.
000 cancer-celler, og vi kun rammer de 980 af dem, så er der stadig 20 tilbage, som kan føre til, at man får cancer.
Så det er meget svært at ramme alle kræftcellerne, siger han og fortsætter:- Derfor bruger man i stedet immunterapi, hvor man forsøger at styrke T-cellerne, som normalt nedkæmper fremmede celler, til at være rigtige gode til at dræbe cancercellerne.
Første kræft-forsøg med mennesker på vejHvornår crispr bliver klar til at kurere mennesker for kræft er svært at give et svar på.
Det kræver, at forskerne finder ud af at klippe præcist, så det ikke resulterer i efterfølgende sygdomme.
I Kina har de mindre stringente krav til at godkende forsøgsbehandlinger i mennesker, og de har allerede behandlet mindst 100 mennesker for kræft.
Rasmus O.
Bak, lektor ved Aarhus Institute of Advanced Studies på Aarhus Universitet.
- Men man har faktisk fået godkendelse til at lave de første kliniske forsøg med mennesker og kræft i USA, siger Rasmus O.
Bak.
- Og så ser det helt anderledes ud i Kina.
Her har de nogle mindre stringente krav til at godkende forsøgsbehandlinger i mennesker, og de har allerede behandlet mindst 100 mennesker for kræft.
Desværre hører vi ikke noget om udfaldet.
Ifølge Rasmus O.
Bak og Jacob Giehm Mikkelsen kommer vi nok til at se store forandringer i genetiske øjensygdomme og blodsygdomme, inden vi kommer til at se det i kræft.
- Lige nu er vi der, hvor vi stadig går efter de sygdomme, der på papiret er nemmest at behandle, siger Jacob Giehm Mikkelsen.
Der er dog langt færre mennesker, der har blodsygdomme, end der har kræft.
Så spørgsmålet er, hvorfor forskerne bruger masser af penge på at forske i sygdomme, som kun få har?
- Det er, fordi vi i første omgang bruger sygdommene som model for behandlingen, mere end vi kigger på, hvor mange mennesker der faktisk har sygdommene.
For det er ofte i de simple genetiske sygdomme, at vi kan se effekterne og lave reparationen effektivt.
Og det kan vi gøre i dyr.
Så det baner vejen for at kunne lave reparationen i sygdomme som for eksempel kræft, siger Jacob Giehm Mikkelsen.
FacebookTwitterKopier linkEmner:Kræft|Sygdomme og lidelser|Aarhus Universitet|Aarhus|Kina




https://www.dr.dk/nyheder/indland/hik-politiet-sparer-millioner-paa-tussedyre-blodproever-fra-fulderikker

IndlandHik!
Politiet sparer millioner på 'tussedyre' blodprøver fra fulderikkerLæger kunne tjene 10.
000 kroner på én nat, men nu er det blevet billigere at tjekke promillen.
Af Kåre Kildall Rysgaard16.
aug.
2019 kl.
06.
00Bemærk: artiklen er mere end 30 dage gammelLæs opI 2015 afslørede DR, at læger på en nats arbejde kunne tjene både 10.
000 og 20.
000 kroner ved at tage blodprøver for politiet for at se, om bilister og mistænkte var påvirket af narko eller alkohol.
Enkelte læger fik over 2.
000 kroner oveni deres løn i Frederikshavn og Aabenraa for at tage én enkelt blodprøve, mens de i forvejen var på vagt på hospitalet.
Og i Aarhus tjente en læge 19.
780 kroner for seks timers nattearbejde på en julefrokostdag.
De høje regninger skabte forargelse over Rigspolitiets lukrative aftaler med læger, og daværende sundhedsminister Ellen Trane Nørby (V) kaldte reglerne "mildt sagt tåbelige.
"Læs også:Se lægens regning: Dagsløn på 19.
780 kronerOrdningen blev ændret, så politiet kunne få taget blodprøver på hospitalet til 106 kroner for et stik i armen.
Lægeforeningen støttede, at læger mistede deres monopol på blodprøver, så for eksempel bioanalytikere og sygeplejersker også kunne tage prøven - og så faldt prisen.
Rigspolitiet brugte derfor sidste år 5,1 millioner kroner mindre på blodprøver taget af læger end i 2016.
Til gengæld fik hospitalerne en lille halv million mere for hjælpen.
Det er en besparelse på omkring en tredjedel, viser tal fra Rigspolitiet, som Danske Bioanalytikers fagblad har fået aktindsigt i.
Dyre blodprøver blev standsetSeptember 2017 indgik Rigspolitiet og Danske Regioner en aftale, som betød, at politiet fremover kunne få taget blodprøver på hospitalerne til 106 kroner stykket.
Dermed var lægernes monopolaftale slut, hvor der var eksempler på meget høje honorarer.
Samtidig gennemførte daværende sundhedsminister Ellen Trane Nørby (V) en lovændring, der betød, at andre faggrupper end læger måtte tage blodprøver.
Lægeforeningen støttede ændringen.
Netop bioanalytikerne har undret sig over, at læger tidligere kunne tjene så mange penge på blodprøver, som er en normal opgave for bioanalytikerne.
- Der var en form for forargelse over, at politiet brugte skattekroner på en måde, som flere bioanalytikere følte var urimelig, siger Martina Jürs, der er formand for Danske Bioanalytikerne.
Hun glæder sig over, at det offentlige nu sparer millioner, og det samme gør Rigspolitiet.
- Det er godt købmandskab.
Vi kan passe godt på borgernes penge og køre længere på literen.
Det er vi rigtigt glade for, siger Thomas Kristensen, pressechef i Rigspolitiet.
Blodprøve med tvangPå Herning Regionshospital oplever bioanalytiker Sheila Tranekær Hornstrup, at det er gået fint med at overtage opgaven med blodprøver fra lægerne.
En enkelt weekend har hun taget ti blodprøver med betjente på sidelinjen, der tjekker, at alt går rigtigt for sig.
Nogle gange holder betjente armen, hvis anholdte stritter imod.
Nogle mistænkte er fattede.
Andre er hysteriske og vil ikke stikkes og diskuterer med betjentene, oplever hun.
- Prøven skal tages, og folk har intet valg.
Man skal trænes i at tage blodprøver for politiet, lige som man skal trænes i at tage blodprøver for psykiatriske patienter, fortæller Sheila Tranekær Hornstrup.
Hun har arbejdet mange år som bioanalytiker og føler sig godt rustet til situationen.
Det lykkedes ofte at hjælpe politiet i løbet af ti minutter med blodprøven, fortæller hun, men det hænder, at personalet på hospitalet må prioritere stærkt tilskadekomne patienter først.
Politikredse sparer intet på blodprøverDet er meget forskelligt, hvor meget de enkelte politikredse har benyttet muligheden for at få taget billigere blodprøver ved at køre omkring hospitalerne.
Bornholm har helt droppet at bruge læger, mens Syd- og Sønderjyllands Politi har barberet regningen ned med 82 procent til blodprøver taget af læger.
Til gengæld bruger politikredsene i København og Østjylland flere penge på at lade læger tjekke for stoffer og sprit i blodet.
Regningen stiger, fordi læger tager flere prøver.
Forskelligt om politikredse sparer på blodprøverDanske Bioanalytikere undrer sig over, hvorfor nogle politikredse slet ikke sparer på blodprøver taget af læger, når der er mulighed for at få løst opgaven på hospitalet.
- Brug det gode eksempel og dem, der kan udføre opgaven billigst, lyder opfordringen fra Martina Jürs, der er formand for Danske Bioanalytikerne.
Rigspolitiet oplyser, at der er behov for både at bruge de offentlige hospitaler og private læger.
I nogle tilfælde giver det bedst mening for politiet ikke at køre på skadestuen for at få taget en blodprøve, hvor der kan være ventetid, men hidkalde en læge til stationen.
På den måde kan betjente sagsbehandle sagen og hurtigere køre videre på patrulje.
Politikredsene i København har slet ikke brugt hospitaler til blodprøver, fordi de mener, at de har en fornuftig aftale med lægerne allerede.
Østjylland er i år begyndt at bruge hospitalerne mere, så Rigspolitiet forventer endnu større besparelser fremover.
- Vi overvejer, om blodprøver kan gøres mere optimalt, siger Thomas Kristensen, pressechef i Rigspolitiet og peger på, at det gælder om at finde den rette balance mellem at bruge hospitalerne og læger, som politiet samarbejder med.
FacebookTwitterKopier linkEmner:Rigspolitiet|Sundhed og velvære|Læger|Jylland|Ellen Trane Nørby (politiker)




https://www.dr.dk/nyheder/udland/nordkorea-afviser-nogensinde-forhandle-med-sydkorea-igen

Topmøde mellem Trump og KimSe temaUdlandNordkorea afviser nogensinde at forhandle med Sydkorea igenNordkorea ignorerer Sydkoreas appel om dialog og lancerer endnu en prøveaffyring af to uidentificerede missiler.
Det er ikke første gang, at Nordkorea afviser Sydkoreas ønsker om at genoptage dialogen mellem de to lande.
16.
aug.
2019 kl.
05.
44Bemærk: artiklen er mere end 30 dage gammelLæs opNordkorea afviser en appel om dialog fra Sydkoreas præsident og nægter nogensinde at genoptage samtalerne med nabolandet.
Det siger talsmanden for Nordkoreas statsstyrede Komité for Fredelig Genforening natten til fredag dansk tid, skriver nyhedsbureauet Reuters.
- Det står klart, at vi ikke har mere at tale med de sydkoreanske myndigheder om, og vi har intet ønske om at holde samtaler med dem nogensinde igen, siger han.
Blot få timer efter den hårde afvisning, oplyser Sydkoreas militær, at Nordkorea endnu engang har affyret to uidentificerede missiler ud over Det Japanske Hav.
Det skriver nyhedsbureauet AP.
- Militæret overvåger situationen i tilfælde af yderligere prøveaffyringer, lyder det fra Sydkoreas militær.
Den nordkoreanske afvisning kommer, en dag efter at Sydkoreas præsident, Moon Jae-in, udtrykte et ønske om at indgå i dialog med Nordkorea.
Samtidig sagde Moon Jae-in, at han vil gå efter at få Syd- og Nordkorea genforenet inden 2045.
Har før afvist dialogDet er ikke første gang, at Nordkorea afviser Sydkoreas ønsker om at genoptage dialogen mellem de to lande.
Så længe Sydkorea fortsætter med at holde fælles militærøvelser med USA, hvor Nordkorea anses som "fjenden", vil det ikke ske, lød det i weekenden fra Nordkorea.
Nordkoreas missiltest natten til fredag er den sjette siden slutningen af juli.
Nordkoreas leder, Kim Jong-un, har tidligere sagt, at de seneste prøveaffyringer er et svar på Sydkoreas og USA's fælles militærøvelser.
USA's præsident, Donald Trump, har endnu ikke kommenteret den seneste prøveaffyring.
Men præsidenten har tidligere bagatelliseret Nordkoreas prøveaffyringer og understreget, at der ikke har været tale om hverken atomtests eller ballistiske missiler.
Flere FN-resolutioner forbyder Nordkorea at gennemføre prøveaffyringer af ballistiske missiler.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Militærudstyr|Forenede Nationer




