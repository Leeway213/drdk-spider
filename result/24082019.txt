https://www.dr.dk/nyheder/udland/44000-soldater-og-flere-militaerfly-skal-bekaempe-flammerne-i-amazonas

Udland44.
000 soldater og flere militærfly skal bekæmpe flammerne i AmazonasPræsident Bolsonaro har været nødt til at handle, fortæller Sydamerika-korrespondent.
I år er der fra januar til august blevet registreret 73.
000 skovbrande i Amazonas.
Af Thea Deleuran Müller24.
aug.
2019 kl.
23.
12Bemærk: artiklen er mere end 30 dage gammelLæs opDele af Amazonas står i flammer, og det får nu Brasilien til at indsætte 44.
000 soldater og adskillelige militærfly til at bekæmpe de brande, der hærger i den nordlige del af det enorme skov-område.
Det har landets forsvarschef, Raul Botelho, meddelt lørdag på en pressebriefing.
I første omgang bliver militærets opgave ifølge nyhedsbureauet AP at sende 700 mand til området omkring Porto Velho, der er hovedstad i delstaten Rodenia.
Brasiliens præsident, Jair Bolsonaro, har efter massivt pres fra det meste af verden givet tillade til, at militæret nu sættes ind for at forsøge at bremse det høje antal brande, der lige nu æder dele af verdens største regnskov.
En stykke af Amazon-junglen brænder.
Man kommer ikke brandene helt til livsNyheden om den militære assistance er generelt blevet taget godt imod af Brasiliens befolkningen, lyder det fra Kristian Almblad, der er korrespondent i Sydamerika for DR.
- Folk har været lidt delte i forhold til, hvor stort det her problem er, men de fleste er kommet frem til, at der nok er et problem i Amazonas, fortæller han.
Folk har haft svært ved at trække vejret på grund af den her meget kraftige røg.
Kristian Almblad, Sydamerika-korrespondent, DRTal baseret på satellitovervågning i Det Nationale Institut for Rumforskning (Inpe) kunne tidligere på ugen fortælle, at antallet af brande i Amazonas i år er rekordhøjt.
Satellitdata kunne også fortælle, at et skovområde på størrelse med en fodboldbane forsvinder hvert minut.
- Amazonas er så gigantisk stort, så det er svært at forestille sig, så når vi taler om, at der hvert minut forsvinder en fodboldbane eller to i brandene, så vil der gå lang tid, før man får bugt med det her, siger Kristian Almblad.
Læs også:Rapport: Regnskoven i Amazonas står i flammerDet er de enkelte delstater i Brasilien, der skal anmode om at få hjælp af de tusindvis af soldater, skriver Ritzau.
Forsvarsminister, Raul Boelho, oplyser også, at militæret vil indsætte to Hercules-fly, der hver kan kaste op mod 12.
000 liter vand på flammerne.
© Type 1DR’s Sydamerika-korrespondent Kristian AlmbladKristian Almblad dækker nyhedstrømmen fra det sydamerikanske kontinent for DR med base i Brasilien.
- Der er også en række naturlige brande i skovene, så at komme brandene til livs er umuligt, men man tager hul på nogle af de steder, der er mest befolket, så man i det mindste undgår de røggener, der også har været en del af historien, fortæller Kristian Almblad.
- Folk har haft svært ved at trække vejret på grund af den her meget kraftige røg, så nu går man i gang med arbejdet, men at komme brandene helt til livs, kommer ikke til at ske.
Præsidenten har været nødt til at vise handlekraftBåde den amerikanske præsident, Donald Trump, og den britiske premierminister, Boris Johnson, har tilbudt at hjælpe med at slukke brandene, men det er ikke noget, Brasilien har sagt ja tak til.
- Generelt har man i Brasilien den opfattelse, at Amazonas er brasiliansk, og det er ikke noget andre skal blande sig i, siger korrespondenten.
- Jeg tror faktisk, at når Jair Bolsonaro sidder på kontoret på præsidentpaladset, så tænker han, at han helst bare vil lade det her køre, som det gjorde, men på grund af den folkelige reaktion, har han været nødt til at vise handlekraft.
Ifølge Brasiliens forsvarsminister har den amerikanske præsident dog ikke tilbudt nogen konkret assistance, skriver Ritzau.
I 2019 er der indtil videre registreret næsten 73.
000 skovbrande, mens der i 2018 blev registreret 40.
000 brande i løbet af hele året.
FacebookTwitterKopier linkEmner:Boris Johnson (politiker)|Brasilien|Donald Trump (politiker)|Sydamerika|Brande




https://www.dr.dk/sporten/golf/dansk-golfspiller-naermer-sig-historisk-lpga-triumf

GolfDansk golfspiller nærmer sig historisk LPGA-triumfNicole Broch Larsen går ind til finalerunden i LPGA-turneringen i Canada på en delt førsteplads.
Nicole Broch Larsen fortsatte storspillet i Canada og gik lørdag tredje runde i LPGA-turneringen i seks slag under par.
24.
aug.
2019 kl.
23.
50Bemærk: artiklen er mere end 30 dage gammelLæs opDet trækker op til en mulig historisk dansk golftriumf i Canada, hvor Nicole Broch Larsen fortsætter storspillet i LPGA-turneringen CP Women's Open.
Efter to gode runder torsdag og fredag fulgte Broch Larsen op med endnu en kanonrunde lørdag, hvor hun kom rundt i seks slag under par.
Det betyder, at hun går ind til finalerunden søndag i samlet 18 slag under par på en delt førsteplads med sydkoreaneren Jin Young Ko.
Der er to slag ned til nærmeste forfølger, som er canadiske Brooke Henderson.
Skulle det lykkes Nicole Broch Larsen at triumfere, vil hun blive den første dansker nogensinde til at vinde en LPGA-turnering.
Vinder Nicole Broch Larsen i Canada, vil hun blive den første dansker nogensinde til at vinde en LPGA-turnering.
 Danskeren har tidligere på sommeren haft svært ved at finde storspillet på de afgørende runder.
I Canada synes Nicole Broch Larsen dog at have fundet rytmen.
1 / 2Vinder Nicole Broch Larsen i Canada, vil hun blive den første dansker nogensinde til at vinde en LPGA-turnering.
1 / 2Danskeren har tidligere på sommeren haft svært ved at finde storspillet på de afgørende runder.
I Canada synes Nicole Broch Larsen dog at have fundet rytmen.
2 / 2Mens PGA Tour og European Tour hos mændene er nogenlunde jævnbyrdige i niveau og prestige, så er der stor forskel på Ladies European Tour og LPGA Tour hos kvinderne.
LPGA Tour er langt stærkere og mere prestigefyldt end den europæiske pendant.
Nicole Broch Larsen har tidligere vundet på European Tour, men nu kan hun altså dufte karrierens største triumf, hvis hun kan holde hovedet koldt over yderligere 18 huller.
Lørdagens tredje runde bød på fem birdies, en eagle og blot en enkelt bogey for den danske golfspiller.
Hun har været ekstremt stabil i turneringen, hvor hun blot er noteret for tre bogeys efter de første tre runder.
Og alle tre runder har hun gået i 66 slag - seks under banens par.
/ritzau/FacebookTwitterKopier linkEmner:Golf|Canada




https://www.dr.dk/nyheder/indland/politiet-bruger-fem-timer-paa-opklare-indbrud-der-er-katastrofal-mangel-paa-mandskab

IndlandPolitiet bruger fem timer på at opklare indbrud: 'Der er katastrofal mangel på mandskab'Spørgsmålet er, om politiet får nok ud af ressourcerne, de har, lyder det fra politiforsker.
Spørgsmålet er, om grænsekontrol og personbevogtning er grunden til, at det kun er fem procent af indbruddene, der opklares, siger politiforsker Adam Diderichsen.
Af Signe Mai Vilsbøll24.
aug.
2019 kl.
22.
58Bemærk: artiklen er mere end 30 dage gammelLæs opFlere tusind danskere oplever hvert år, at tyve bryder ind i deres bolig.
Og selvom betjente både har mulighed for at tage fingeraftryk, afhøre vidner og skrive rapport, bliver der i gennemsnit brugt fem timer på at efterforske, hvem der står bag et indbrud, viser nye tal, som Rigspolitiet har fremlagt i en ny udtalelse.
Samtidig peger opgørelser på, at kun fem procent af de 54.
800 indbrud, der blev anmeldt sidste år, faktisk blev opklaret.
Claus Oxfeldt, formand for Politiforbundet, kalder politiets arbejde for "det muliges kunst".
Ifølge ham er der ikke ressourcer nok til at tage hånd om problemet.
- Det er ikke tilfredsstillende, at der ikke bliver opklaret flere indbrud, men tingene hænger ikke sammen i dansk politi.
Alt handler om benhård prioritering, og der er brug for en fortsat udvidelse af politistyrken, så der er sammemnhæng mellem mængden af opgaver og mængden af ansatte, siger han.
Katastrofal mangel på betjenteHelt konkret vurderer Claus Oxfeldt, at der skal 300 flere betjente til om året de næste ti år, og det er Dansk Folkepartis retsordfører, Peter Skaarup, enig i.
Til Politiken siger han, at der er katastofal mangel på mandskab.
- Indbrud er ekstremt intimiderende for dem, det går ud over.
Man forventer, at politiet efterforsker til bunds, men det kan jo ikke lade sig gøre med en efterforskning på 5 timer, siger Peter Skaarup, der vil have flere betjente på gaden, når et nyt politiforlig skal forhandles hjem her i efteråret.
- Det er til grin, når opklaringsprocenten ligger så lavt.
Den skal op.
Den skal være meget højere, siger han til DR Nyheder.
Radikale: Drop grænsekontrollenNotatet fra Rigspolitiet er udarbejdet på foranledning af et folketingsspørgsmål fra Radikale Venstres Kristian Hegaard.
Om fem timer er meget eller lidt, ønsker han ikke at forholde sig til, men hans holdning til spørgsmålet om ressourcer er, at de først og fremmest skal prioriteres bedre.
Gerne med større indflydelse fra politiet, siger han.
- Politikere skal stoppe med at flytte rundt på politiet, som om de var ludobrikker, og lytte til, hvordan politiet synes, ressourcerne prioriteres bedst.
Man kan ikke sætte betjente til at føre grænsekontrol og have en forventning om, at alle andre sager bliver klaret med samme hastighed som tidligere.
- Politiet kunne have efterforsket mange flere inbrudssager, hvis grænsekontrollen ikke var der, og det er en klar nedprioritering af politiets daglige arbejde at indføre grænsekontrol.
Gør politiet det godt nok?
Til efteråret skal justitsministeren forhandle ny politiaftale, og i den forbindelse plejer Politiforbundet gerne at bede om ekstra ressourcer.
Spørger man politiforsker på Københavns Professionshøjskole, Adam Diderichsen, kan det dog være, der er brug for en ny diskussion.
Ifølge ham er der ikke beviser for, at flere betjente får politiet til at opklare flere indbrudssager.
Derfor mener han, at politikere burde kigge på politiet som organisation:- Pladen er gået i hak.
Politiet beder altid om ressourcer, men det handler ikke kun om antallet af betjente.
Spørgsmålet er snarere, om grænsekontrol og personbevogtning er grunden til, at det kun er fem procent af indbruddene, der opklares, siger han og tilføjer:- Det er oplagt at undersøge politiets kompetencer; om politiet gør det godt nok og får nok ud af ressourcerne.
Det spørgsmål ville man stille til enhver anden offentlig administration.
At man ikke stiller det spørgsmål til politiet også, forstår jeg ikke.
Op til politisk forhandlingSocialdemokratiets retsordfører Jeppe Bruus vil ikke konkret svare på, hvordan regeringen vil hjælpe politiet i efterårets forhandlinger om en ny politiaftale, men Socialdemokratiet er ifølge ham åbne for at kigge på både kvalitet og kvantitet.
- Det er alvorligt for de mennesker, der bliver ramt af indbrud, og politiets ressourcer er knappe.
Det kommer vi til at se på, når vi skal forhandle ny aftale for de rammer, politiet skal arbejde efter.
Politiforbundet og Dansk Folkeparti foreslår 300 flere betjente.
Hvad siger du til det?
- Vi kommer både til at se på antallet af betjente og de opgaver, politiet skal løse, og det er op til politisk forhandling, hvad politiet skal prioritere.
Men vi kommer til at investere i politiet, siger Jeppe Bruus.
FacebookTwitterKopier linkEmner:Claus Oxfeldt (fagforeningsleder)|Jeppe Bruus (politiker)|Politi|Politiforbundet|København




https://www.dr.dk/sporten/cykling/super-vuelta-start-fuglsang-astana-flyver-mod-sejren-i-holdtidskoersel

CyklingSuper Vuelta-start for Fuglsang: Astana flyver mod sejren i holdtidskørselAstana var to sekunder hurtigere end Quick-Step på første etape af Vuelta a España.
Jakob Fuglsang og Astana vandt første etape.
Her er et billede fra holdtidskørslen i årets Tour de France.
24.
aug.
2019 kl.
21.
15Bemærk: artiklen er mere end 30 dage gammelLæs opJakob Fuglsangs Astana-hold har ofte haft det svært i holdtidskørslerne i de store grand tour-løb, men lørdagens indledning på Vuelta a España blev en stor succes for holdet.
På den 13,4 kilometer lange og flade rute ved den sydvestspanske kyst var Astana hurtigste hold - to sekunder bedre end Quick-Step.
Astanas holdkaptajn Miguel Ángel López kørte først over målstregen og starter søndagens etape i den røde førertrøje.
Vindertiden lød på under et kvarterSom de første tider begyndte at tikke ind, stod det klart, at man skulle under de 15 minutter for at vinde holdtidskørslen.
Første hold til reelt at byde ind på sejren var EF Education First, som med en tid på 14 minutter og 58 sekunder var første hold til at bryde grænsen på et kvarter.
Den tid blev overgået med to sekunder af Sunweb, men Jakob Fuglsangs Astana-hold havde i sinde at give holdkaptajn Miguel Ángel López en god start i jagten på samlet Vuelta-sejr.
De virtuelle tider undervejs indikerede, at Fuglsang og co.
var på vej mod en kanontid, og det holdt stik.
I mål var holdet fra Kasakhstan fem sekunder bedre end Sunweb, men flere stærke mandskaber ventede på startrampen - i særdeleshed Jumbo-Visma og Quick-Step.
Jumbo-Visma var favorit inden holdløbet, men da stort set hele holdet styrtede i et sving, forsvandt det hollandske holds muligheder for sejr.
I stedet måtte holdet indkassere et solidt tidstab.
Quick-Step var tættest på at vippe Astana af pinden, da det belgiske hold sluttede kun to sekunder efter.
/ritzau/FacebookTwitterKopier linkEmner:Astana Pro Team|Jakob Fuglsang (cykelrytter)|Quick-Step Team|Spanien|Cykelsport




https://www.dr.dk/sporten/badminton/lykkelig-antonsen-om-historisk-vm-finale-har-altid-droemt-om-staa-paa-den-scene

BadmintonLykkelig Antonsen om historisk VM-finale: 'Har altid drømt om at stå på den scene'Anders Antonsen har svært ved at forstå, at han søndag skal stå i karrierens største kamp.
Af Kasper Heide Lund24.
aug.
2019 kl.
20.
00Bemærk: artiklen er mere end 30 dage gammelLæs opBadmintonkometen Anders Antonsen tog en ny stor skalp, da han lørdag spillede sig i VM-finalen med en knusende sikker sejr over Kantaphon Wangcharoen fra Thailand.
22-årige Antonsen vandt 21-15, 21-10 og skal nu møde den japanske verdensetter, Kento Momota.
- Siden jeg var helt lille, og før jeg kunne slå en baghånd, har jeg drømt om at stå på sådan en scene.
Det er det, jeg altid har drømt om, siger Antonsen til TV2 Sport.
- Det er vel den største kamp, man overhovedet kan opleve, sammen med et OL, konstaterer han.
Fuld dansk kontrolDanskeren, der er seedet som nummer fem i herresingle, dominerede stort set fra start til slut mod lørdagens thailandske modstander.
Ifølge Antonsen selv var han ikke på toppen fysisk, men alligevel leverede han en pragtpræstation.
- Ligesom i går (fredag, red.
) tror jeg ikke, jeg kan forstå det helt.
Det er først efterfølgende, jeg kan begynde at forstå, hvad der er sket, siger Antonsen.
Læs også:Grædefærdig Antonsen i første VM-finale i badminton nogensindeHan forklarer, at resten af lørdagen skal bruges på nedvarmning, et varmt bad og en stor omgang aftensmad.
Antonsen får da også brug for at være på toppen i søndagens opgør mod Momota.
Den førsteseedede japaner cruisede ligesom Antonsen til finalen med med en sejr på 21-13, 21-8 over inderen Sai Praneeth Bhamidipati.
Antonsen og Momota har stået over for hinanden fire gange.
Tre af opgørene er endt med japansk sejr, men Antonsen vandt det seneste møde i Indonesia Masters i januar.
/ritzau/Anders Antonsen jublede helt vildt efter sin semifinalesejr.
FacebookTwitterKopier linkEmner:TV 2 (tv-kanal)|TV 2 Sport|Thailand




https://www.dr.dk/nyheder/udland/ballade-i-naboby-til-g7-moede-i-frankrig-demonstranter-graver-brosten-op-politiet

UdlandBallade i naboby til G7-møde i Frankrig: Demonstranter graver brosten op, politiet svarer igen med tåregasPolitiet har slået en jernring om byen Biarritz, hvor G7-mødet afholdes, siger DR's korrespondent.
En demonstration i byen Bayonne førte i dag til sammenstød mellem demonstranterne og politiet.
Her prøver demonstranter at ødelægge én af de afspærringer, som politiet har sat op i byen.
Af Thea Deleuran Müller24.
aug.
2019 kl.
21.
24Bemærk: artiklen er mere end 30 dage gammelLæs opDemonstranter, der graver brosten op på en plads i den franske by Bayonne, mens politiet svarer igen med tåregas.
DR's internationale korrespondent Stéphanie Surrugue befinder sig lige nu i byen, hvor demonstranter råber slagord mod den franske præsident Emmanuel Macron og det G7-møde, som præsidenten lige nu er vært for, mens de råber, 'gaderne er er vores', lyder det fra korrespondenten.
- Stemningen har været anspændt hele dagen i Bayonne, og der har i bogstaveligste forstand været politi og militær på hvert et gadehjørne.
Byen ligger ved siden af badebyen Biarritz, som netop nu har flere af verdens mest magtfulde ledere på besøg i forbindelse med G7-mødet, som for 45.
gang mødes for at diskutere demokrati, økonomi og udvikling.
Og det møde har altså affødt demonstrationer i nabobyerne, hvoraf de fleste har været fredelige, for det franske politi og militær har nemlig slået ring om Biarritz.
Det betyder, at det kun er byens beboere med et særligt ID, der kan opholde sig i byen.
Læs også:Fire ting, du skal vide om G7-mødet i FrankrigPolitiet frygter spontane demonstrationerFlere af demonstrationerne er anmeldt på forhånd, og det er heller ikke så meget dem, politiet frygter, men derimod de spontane, lyder det fra Stéphanie Surrugue.
Allerede i går begyndte det at rygtes på sociale medier og blandt de fredelige demonstranter, at der i dag ville finde en demonstration sted i netop Bayonne, hvilket så også har vist sig at holde stik.
Demonstrationen opstod alligevel lidt spontant, hvilket også kunne ses og mærkes, fortæller korrespondenten.
- Der var en gruppe vrede demonstranter, der ikke vidste, hvad de skulle gøre, hvilket de også diskuterede indbyrdes.
G7-mødet holdes i den franske by Biarritz, og i flere nabo-byer har der været demonstrationer mod mødet De fleste har været fredelige, men en demonstration i den franske by Bayonne førte til sammenstød mellem demonstranter og politiet.
 Politiet har kontrolleret demonstranterne, og derfor har demonstranterne ikke haft kasteskyts med til at kaste mod politiet, som det ellers er set ved de såkaldt Gule Veste-demonstrationerne i Paris.
 Politiet har sat afspærringer op over alle broer i byen Bayonne.
 Demonstranter i byen Bayonne, der ligger lige ved siden af Biarritz, hvor G7-topmødet afholdes.
 Grundet risikoen for tåregas havde demonstranter sikkerhedsudstyr med sig i form af briller, der beskytter øjnene, og masker, der beskytter munden.
 Politiet affyrede tåregas mod demonstranter i byen Bayonne.
1 / 6G7-mødet holdes i den franske by Biarritz, og i flere nabo-byer har der været demonstrationer mod mødet De fleste har været fredelige, men en demonstration i den franske by Bayonne førte til sammenstød mellem demonstranter og politiet.
1 / 6Politiet har kontrolleret demonstranterne, og derfor har demonstranterne ikke haft kasteskyts med til at kaste mod politiet, som det ellers er set ved de såkaldt Gule Veste-demonstrationerne i Paris.
2 / 6Politiet har sat afspærringer op over alle broer i byen Bayonne.
3 / 6Demonstranter i byen Bayonne, der ligger lige ved siden af Biarritz, hvor G7-topmødet afholdes.
4 / 6Grundet risikoen for tåregas havde demonstranter sikkerhedsudstyr med sig i form af briller, der beskytter øjnene, og masker, der beskytter munden.
5 / 6Politiet affyrede tåregas mod demonstranter i byen Bayonne.
6 / 6- Det bød på forvirring og frustration i selve demonstrationen, hvilket også bidrog til ballade.
Rygtet om demonstrationen nåede også frem til politiet i går, og derfor var der en del betjente, der blev omdirrigeret til byen, siger Stéphanie Surrugue, og derfor har politiet også været massivt til stede i byen.
Alle broer i byen er spærretPolitiet har også foretaget flere kontroller af demonstranterne, hvilket betyder, at de ikke har haft kasteskyts med sig til at kaste mod de franske betjente.
Alligevel førte det til sammenstød, hvor politiet affyrede tåregas mod en lille gruppe af demonstranter, fortæller Stéphanie Surrugue.
- Alle broer i Bayonne er også afspærret, så politiet kan holde styr på folk, hvilket betyder, at ingen kan forlade byen, siger korrespondenten.
- Folk med pressekort til G7-mødet kan heller ikke komme ud, fordi nogle demonstranter har udgivet sig for at være journalister, og politiet vil ikke tage nogen chancer.
Det er afspærringer som disse, der er over broerne i den franske by Bayonne.
(© dr) Politiet i Bayonne tager ingen chancer, og hverken almindelige folk eller journalister må forlade byen.
(© dr) Rygterne om en demonstration i byen har floreret på sociale medier og blandt de fredelige demonstranter.
(© dr)1 / 3Det er afspærringer som disse, der er over broerne i den franske by Bayonne.
(© dr)1 / 3Politiet i Bayonne tager ingen chancer, og hverken almindelige folk eller journalister må forlade byen.
(© dr)2 / 3Rygterne om en demonstration i byen har floreret på sociale medier og blandt de fredelige demonstranter.
(© dr)3 / 3Nogle journalister har også sikkerhedsudstyr mod eksempelvis tåregas med sig, som politiet har konfiskeret.
En kvindelig reporter fik beslaglagt sit udstyr, hvilket en anden journalist har delt i en video på Twitter:- Denne her engelske Al Jazeera-journalist skal aflevere alt sit beskyttelsesudstyr til politiet.
Hun får at vide, hun kan hente det på politistationen i Bayonne i næste uge, lyder det i tweetet.
G7-mødet er startet i dag og varer hele weekenden, og derfor vil det franske politis sikkerhedsforanstaltninger fortsætte helt til mandag, hvilket er til stor frustration for de lokale, lyder det fra Stéphanie Surrugue.
- Op til topmødet har indbyggerne i Biarritz skulle erhverve sig id-kort for at bevise, de bor i gaderne, og det samme gælder, hvis de ejer en bil, så de fleste har valgt at rejse væk, siger korrespondenten.
- Lokalbefolkningen er ved at blive vanvittige.
De føler, de reelt set er belejring.
Selvom mødet blev skudt i gang i dag, har der traditionen tro også været flere demonstrationer.
Den første store af slagsen gik over en bro mellem Frankrig og Spanien.
Her mener politiet, at der var 9.
000, mens arrangørerne bag sagde 15.
000.
Den spanske grænser ligger cirka 30 kilometer syd for Biarritz, hvor G7-mødet afholdes, som ligger i det sydvestlige hjørne af Frankrig.
Der har i dag været demonstrationer i flere af nabobyerne til byen Biarritz, hvor G7-mødet afholdes, som er forløbet fredeligt.
 Her er det i byen Hendaye, der ligger tæt på byen Biarritz i det sydvestligste hjørne af Frankrig.
 Her er det demonstranter, der holder billeder af lederne af de syv G7-lande.
 Demonstranter, der har masker på, hvor der fra venstre ses den canadiske premierminister, Justin Trudeau, Japans premierminister, Shinzo Abe, og den britiske premierminister, Boris Johnson, til en demonstration i går.
1 / 4Der har i dag været demonstrationer i flere af nabobyerne til byen Biarritz, hvor G7-mødet afholdes, som er forløbet fredeligt.
1 / 4Her er det i byen Hendaye, der ligger tæt på byen Biarritz i det sydvestligste hjørne af Frankrig.
2 / 4Her er det demonstranter, der holder billeder af lederne af de syv G7-lande.
3 / 4Demonstranter, der har masker på, hvor der fra venstre ses den canadiske premierminister, Justin Trudeau, Japans premierminister, Shinzo Abe, og den britiske premierminister, Boris Johnson, til en demonstration i går.
4 / 4Hvad er G7?
•G7-landene har holdt topmøde hvert eneste år siden 1975.
Dengang hed gruppen G6, fordi seks lande deltog i det første topmøde: Frankrig, USA, Tyskland, Italien, Japan og Storbritannien.
Året efter kom Canada med, og "The Group of Seven" - G7 - var en realitet.
•G7 opstod som svar på de økonomiske chok - for eksempel oliekrisen - der ramte verden i midten af 1970'erne.
Tanken var at give verdens førende rige demokratier et forum, hvor man kan diskutere makroøkonomi under mere uformelle former.
•Siden er rammen blevet udvidet til at omfatte alle de ting, der dominerer den globale dagsorden.
•Fra 1977 har EU været repræsenteret ved topmødene, og i 1998 kom Rusland med, hvorfor G7 blev til G8.
•Da Rusland invaderede Krim-halvøen i 2014, blev landet smidt ud af gruppen, som nu igen hedder G7.
FacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Politi|Demonstrationer




https://www.dr.dk/nyheder/indland/nedbrud-hos-tdc-giver-problemer-i-region-syddanmark

IndlandNedbrud hos TDC giver problemer i Region SyddanmarkPatienter kan ikke komme i kontakt med hverken sygehuse eller lægevagten.
TDC-nedbrud giver problemer i Region Syddanmark.
24.
aug.
2019 kl.
20.
33 | opdateret 25.
aug.
2019 kl.
07.
31Bemærk: artiklen er mere end 30 dage gammelLæs opTDC oplyser her til morgen, at problemet blev løst sent i går aftes, og at der nu ikke længere er problemer med telefonnettet.
Et nedbrud på TDC's telefonnet giver store problemer i Region Syddanmark.
Patienter kan ikke komme i kontakt med hverken sygehuse eller lægevagten som følge af nedbruddet.
Det oplyser koncerndirektør i Region Syddanmark Kurt Espersen.
- Det begyndte i går eftermiddags, men nu her i dag er det blevet mere omfattende og udbredt end tidligere, siger han.
Ifølge Kurt Espersen har TDC oplyst, at der er to fejl, som forårsager problemerne.
TDC har ikke givet nogen tidshorisont på, hvornår problemet bliver løst.
Problemer på hospitalNedbruddet på telefonnettet har også givet problemer på Odense Universitetshospital, hvor personale har ikke har kunnet kommunikere internt.
Der er dog fundet en alternativ løsning, hvorfor patientsikkerheden ikke er i fare, oplyser Kurt Espersen.
- Den største udfordring er, at de, der ringer til lægevagten, ikke kan komme igennem.
Derfor melder vi ud, at de bare skal tage til den akutmodtagelse, som er nærmest, hvor de bor, siger Kurt Espersen.
Der skulle ikke være nogen problemer med at komme igennem til 112.
TDC oplyser, at man er opmærksom på problemet og arbejder på at løse det hurtigst muligt.
/ritzau/FacebookTwitterKopier linkEmner:TDC|Region Syddanmark|Hospitaler|Lægevagt|Odense




https://www.dr.dk/nyheder/politik/mette-frederiksen-vil-forbyde-gratis-plastikposer

PolitikMette Frederiksen vil forbyde gratis plastikposerStatsministeren ønsker at sætte ind mod plastikforbruget i Danmark.
Forslaget får en blandet modtagelse.
De nye afgifter er en del af regeringens kommende finanslov og vil ifølge regeringen indbringe 200 millioner kroner.
(Arkivfoto).
24.
aug.
2019 kl.
21.
12Bemærk: artiklen er mere end 30 dage gammelLæs opStatsminister Mette Frederiksen (S) vil fordoble afgiften på plastikposer og engangsservice samt forbyde udleveringen af gratis bæreposer i hele Danmark.
Det skriver Politiken.
- Der er nu så meget plastik i havene, at det svarer til, at der hvert minut hele døgnet rundt bliver smidt en hel lastbil med plastik direkte ud i vores hav.
- For mig er plastikforurening blevet symbolet på en verdensbefolkning, som ikke passer ordentligt på sin klode, siger Mette Frederiksen til Politiken.
De nye afgifter er en del af regeringens kommende finanslov og vil ifølge regeringen indbringe 200 millioner kroner til statskassen i 2020.
Ifølge regeringens egne beregninger vil initiativet desuden sænke forbruget af plastikposer og engangsservice med 20 procent.
Afgiftsstigningen betyder, at en plastikpose vil blive 50 øre dyrere at købe, vurderer regeringen.
Dansk Erhverv er skeptiskeI Dansk Erhverv er de skeptiske over for forslaget.
- Vi synes, det er ærgerligt, hvis der kommer en dobbeltafgift på plastikposer.
Det kan føre til, at dagligvarehandel skifter over til at bruge andre materialer, der har en mere miljøskadelig effekt, end plastik har.
- Så det er en uheldig afgift, hvor vi risikerer, at poser får en større negativ miljøeffekt, siger Jakob Lamm Zeuthen, miljøpolitisk chef i Dansk Erhverv, til Ritzau.
Mette Frederiksen afviser bekymringen.
- Dansk Erhverv har en pointe i, at man aldrig må forenkle noget, så man kun slår ned på plastik.
Men det er heller ikke vores hensigt.
- Jeg kan forestille mig, at det også er, fordi det bliver dyrere at købe en plastikpose i supermarkedet, at de har den udlægning, siger Mette Frederiksen til Politiken.
Både Konservative og SF er umiddelbart positive over for forslaget.
Liberal Alliance advarer mod et egentligt forbud.
- Mette Frederiksen skal jo ikke bestemme, om en butik må give en gratis bærepose, siger Liberal Alliances finansordfører, Ole Birk Olesen, til Politiken.
/ritzau/FacebookTwitterKopier linkEmner:Mette Frederiksen (politiker)|Ole Birk Olesen (politiker)|Socialdemokraterne|Dansk Erhverv|Detailhandel




https://www.dr.dk/sporten/badminton/dansk-metal-ved-para-vm-i-badminton-fedt-vide-jeg-er-en-af-de-bedste-i-verden

BadmintonDansk metal ved para-VM i badminton: ’Fedt at vide, jeg er en af de bedste i verden’Cathrine Rosengren tabte sin semifinale, men kan glæde sig over endnu en medalje i sin karriere.
Cathrine Rosengren tabte semifinalen, men kan tage en masse læring med hjem.
Og en bronzemedalje.
Af Arnela Muminovic24.
aug.
2019 kl.
19.
16Bemærk: artiklen er mere end 30 dage gammelLæs opHun vidste godt, at det ville blive svært allerede inden lørdagens VM-semifinale.
Den danske para-badmintonspiller Cathrine Rosengren skulle møde sin onde ånd på vejen mod finalen, kinesiske Qiuxia Yang, som danskeren har haft svært ved at slå den seneste tid.
Læs også:Nedtrykt Mia Blichfeldt forsøger at se fremad: ’Men det gør bare så ondt’Kampen startede dog over al forventning, da Cathrine Rosengren tog første sæt med cifrene 21-15.
Men så begyndte kineseren at tage teten, mens Rosengren forcerede for meget i sit spil.
Andet sæt blev tabt 17-21, og i tredje sæt var Yang bare bedst og sejrede med 21-12.
Ærgerlig, men fattetSemifinalepladsen betyder dog, at hun kan tage en velfortjent bronzemedalje med hjem, hvilket er anden gang i karrieren, at det sker.
- Lige nu er jeg lidt skuffet, Jeg synes, det er rigtig ærgerligt, for jeg havde håbet at komme i finalen.
Men jeg havde også sat mig for, at hvis jeg mødte Yang i semifinalen, så var det også okay med bronze.
- Jeg har haft svært ved at slå hende hele året - hun er den bedste spiller lige nu, siger hun.
Cathrine Rosengren startede godt, men blev for overivrig i de to sidste sæt.
Selvom Cathrine Rosengren kan acceptere at tabe til en bedre modstander, så ærgrer hun sig også over, at hun spillede for urutineret i store dele af kampen.
- Jeg vil for meget og bliver for ivrig til tider.
Så glemmer jeg gameplanen.
Jeg prøver at lave vanvittige slag i pressede situationer, hvor jeg bare skal spille den rundt.
Der er hun bedre til at spille det simple spil.
- Jeg skal blive bedre i de aspekter, hvis jeg skal højere op.
Det handler også meget om tålmodighed.
Men kan du stadig glæde dig over bronzemedaljen?
- Ja, helt sikkert.
Det er mega dejligt at vide, at man er en af de bedste i verden.
Det betyder rigtig meget.
Og jeg er sikker på, at hvis jeg bliver ved med at træne godt, så skal jeg nok stå øverst på podiet en dag, siger hun.
FacebookTwitterKopier linkEmner:Badminton Danmark|Badminton




https://www.dr.dk/nyheder/indland/flere-danske-turister-er-evakueret-efter-stor-naturbrand-paa-samos

IndlandFlere danske turister er evakueret efter stor naturbrand på SamosBranden er endnu ikke under kontrol.
Derfor har både Apollo og Tui evakueret 20 danske gæster.
Maja Pedersen er en af de danskere, der er blevet evakueret fra sit hotel nær branden.
(Foto: Privatfoto.
)Af Signe Mai Vilsbøll24.
aug.
2019 kl.
19.
39 | opdateret 24.
aug.
2019 kl.
21.
09Bemærk: artiklen er mere end 30 dage gammelLæs opDet skandinaviske rejsebureau Apollo Rejser har evakueret to hoteller på den græske ferieø Samos, efter at en stor brand er brudt ud i bjergene nær byen Pythagorion.
Det bekræfter Apollos kommunikationschef, Glenn Bisgaard, overfor DR Nyheder.
TIP OS!
Er du i nærheden af branden?
Så vil vi gerne høre fra dig.
Skriv til sigv@dr.
dk.
- Vi ved ikke, hvor alvorlig branden er, men da den ikke er under kontrol, har vi valgt at evakuere to hoteller i området, lyder det fra kommunikationschefen.
I alt er 31 svenske Apollo-gæster evakueret.
Ifølge Glenn Bisgaard er der derudover tale om to gæster fra Danmark, som var indkvarteret på de to hoteller, som ligger i området, de græske myndigheder vurderer, at branden kan brede sig til.
Apollo har lige nu en medarbejder på vej til evakueringsområdet for at danne sig et overblik over situationen, siger Glenn Bisgaard, der anbefaler turister på Samos at holde øje med myndighedernes anbefalinger.
I alt har Apollo 227 danske gæster på Samos.
62 af dem bor ved Pythagorion.
Brandbiler og vandbomberBranden brød ud lørdag eftermiddag, og store røgskyer hænger over bjergene, fortæller Martina Karlsson til svenske Expressen.
Hun har været på Samos i en uge med sin mor.
- Da vi var på stranden, så jeg de store røgskyer.
Samtidig kom brandbiler og politibiler kørende i høj hastighed, og nu forsøger en helikopter at slukke ilden med vandbomber.
Det brænder ret meget, siger Martina Karlsson.
En anden gæst, Pierre Davidsson, siger til Expressen, at branden udviklede sig hurtigt.
- Det startede med lidt røg, og så spredte det sig hurtigt.
Vi besluttede at pakke vores ting og forlade hotellet, fordi flammerne var tæt på.
Nu har vi taget en bus til et evakueringscenter på en skole, siger han.
Tui har også evakueretKlokken 19 dansk tid har rejsebureauet Tui også meddelt, at en evakuering er påbegyndt ved to hoteller, som ligger en kilometer fra branden.
Hvor myndighederne opfordrede Apollo til at evakuere, er Tuis evakuering ifølge Expressen ikke tvungen, men sket for at berolige rejsende, som har været urolige for deres sikkerhed.
Siden er samtlige af Tuis gæster i Pythagorion dog blevet evakueret, oplyser Thomas Jessen, kommunikationsansvarlig danske del af Tui, til DR Nyheder.
- Vi havde først evakueret gæster til en skole i Pythagorion, men vi er ved at flytte dem videre, fordi branden bliver ved med at sprede sig, siger han.
Rejsebureauet har 275 danske gæster på Samos.
Seks danskere, som boede nær Pythagorion er evakueret.
De gæster, der lander i morgen, er personale i færd med at finde nye hoteller til, siger Thomas Jessen.
Apollo evakuerer yderligere 30Branden er klokken 21 endnu ikke under kontrol, oplyser Apollos kommunikationschef.
Derfor har rejsebureauet valgt at evakuere yderligere et hotel, hvor 12 andre danske rejsende er indlogeret.
På hotellet har Apollo 30 gæster, som personalet forsøger at finde anden overnatning til.
- De har fået besked på, at de ikke kan komme tilbage på hotellet i nat, så vi arbejder på at få dem placeret et andet sted.
Myndighederne ved nemlig heller ikke, hvornår det er sikkert at være der igen, siger Glenn Bisgaard.
Et fly landede tidligere i dag fra Billund.
Tre af flyets passagerer skulle have holdt ferie i Pythagorion, men de blev allerede i lufthavnen kørt til et område væk fra skovbranden, der har hærget området i mere end fem timer.
Flammer 50 meter fra hotelletDanske Maja Pedersen er blandt de evakuerede.
I en mail til DR Nyheder skriver hun, at hun sammen med sin kæreste blev evakueret fra hotellet Proteas Blu Resort, som ligger øst for Pythagorion.
Hun ved endnu ikke, hvornår de kan komme retur til stedet.
- Vi skal til bryllup i morgen, hvor min kæreste skal være bestman (forlover, red.
), så vi håber på at kunne komme tilbage, skriver hun i mailen.
Ifølge Maja Pedersen var flammerne kun omkring 50 meter fra hotellet.
Alle hotellets gæster befinder sig nu i centrum af byen Pythagorion, oplyser hun.
FacebookTwitterKopier linkEmner:Apollo Rejser|Grækenland|Brande|Rejse- og turistbranchen|Expressen




https://www.dr.dk/nyheder/udland/titusinder-demonstrerer-mod-racisme-inden-tysk-delstatsvalg

UdlandTitusinder demonstrerer mod racisme inden tysk delstatsvalg"Racisme er ikke et alternativ", lyder det fra demonstranter i Sachsen, hvor AfD spås stor fremgang.
"#unteilbar" (udelelig), lød overskriften på en demonstration mod diskrimination og nationalisme i Dresden.
)24.
aug.
2019 kl.
19.
17Bemærk: artiklen er mere end 30 dage gammelLæs opOmkring 35.
000 mennesker er lørdag på gaden i Dresden i det østlige Tyskland for at demonstrere mod racisme og højredrejning.
Demonstrationen finder sted en uge inden delstatsvalget i Sachsen, hvor Dresden er delstatshovedstad.
Sachsen er en af de tyske delstater, hvor det indvandrerkritiske parti Alternative für Deutschland (AfD) ventes at få en betydelig fremgang ved valget om en uge.
Med slagord som "Ingen plads til nazister" og "Racisme er ikke et alternativ", gik de tusinder af demonstranter gennem Dresden.
Blandt dem var den socialdemokratiske finansminister Olaf Scholz og lederne af venstrefløjspartiet Die Linke.
Afviser racismeOmkring 70 kilometer fra lørdagens demonstration holder AfD samtidig valgmøde i byen Chemnitz.
En af partiets kandidater ved delstatsvalget i Sachsen, Nico Köhler, afviser, at hans parti skulle være racistisk.
Det er "propaganda, der skal få venstrefløjspartierne valgt ind", siger han.
De seneste meningsmålinger spår, at AfD bliver lige så stort ved valget i Sachsen som forbundskansler Angela Merkels kristendemokratiske parti, CDU.
Læs også:Tyske højrepopulister kaprer revolutionenI delstaten Brandenburg, som er den region, der ligger omkring hovedstaden Berlin, viser nogle målinger, at AfD bliver det største parti ved næste uges delstatsvalg.
Det vil i givet fald være en stor ydmygelse for det socialdemokratiske regeringsparti, SPD.
/ritzau/AFPFacebookTwitterKopier linkEmner:Alternative für Deutschland|Angela Merkel (politiker)|Tyskland|Socialdemokraterne|Valg og folkeafstemninger




https://www.dr.dk/sporten/cykling/postnord-danmark-rundt/dansk-cykelkomet-i-blaat-tror-paa-samlet-sejr-i-danmark-rundt

PostNord Danmark RundtDansk cykelkomet i blåt tror på samlet sejr i Danmark RundtNiklas Larsen føler sig overbevist om, at han vinder løbet, selv om det er tæt inden sidste etape.
Niklas Larsen fører løbet inden sidste etape søndag.
Af Kasper Heide Lund24.
aug.
2019 kl.
19.
10Bemærk: artiklen er mere end 30 dage gammelLæs opNiklas Larsen gjorde lørdag et flot stykke arbejde, da han forsvarede sin førertrøje i PostNord Danmark Rundt på løbets næstsidste etape med finale på toppen af Asnæs Indelukke.
Den 22-årige ColoQuick-rytter kørte over målstregen som nummer syv i samme tid som de nærmeste konkurrenter i den samlede tabel, Jonas Vingegaard og Rasmus Quaade.
Læs også:ETAPEN PÅ 1 MINUT Belgier snupper fjerde etape - Niklas Larsen stadig i førertrøje- Der blev kørt hårdt, men mit hold er stærkt, så vi kunne forsvare det hele vejen.
- Jeg gik efter sejren og lod være med at køre om bonussekunder undervejs, fordi jeg regnede med, at jeg kunne være med til sidst.
Det kunne jeg ikke helt, trætheden havde sat sig, og de andre var også rigtig stærke.
- Men jeg er glad for, at trøjen stadig er min, siger Niklas Larsen.
Tæt klassementDet er nervepirrende tæt i toppen af klassementet, hvor Larsen blot har seks sekunder ned til Vingegaard på andenpladsen og syv sekunder til Quaade, der er treer.
Men den førende ColoQuick-rytter føler sig overbevist om, at han også efter den afsluttende etape søndag, som er en flad rute, står som samlet vinder.
- Vi har et rigtig godt hold på den type rute.
Det er der, vi er allerstærkest, så jeg tror, når vi først får de store tandhjul op at rulle, så vinder jeg de spurter, der er, hvis det er dem, der bliver afgørende.
- Jeg føler mig rimelig sikker på, at jeg godt kan, siger Niklas Larsen, som også kan gøre brug af sine evner som banelandsholdsrytter, når førertrøjen skal forsvares på rundstrækningen på Frederiksberg.
- Hvis de andre skal tage den fra mig i morgen, så må de bare være bedre.
Det kan ske, men vi gør i hvert fald alt det, vi kan, siger Niklas Larsen.
Søndagens etape er en 165 kilometer lang rute fra Roskilde til målet på Frederiksberg.
Hele etapen kan ses direkte på DR1 fra 12.
15.
/ritzau/FacebookTwitterKopier linkEmner:Jonas Vingegaard (cykelrytter)|Rasmus Quaade (cykelrytter)|ColoQuick Cycling|Cykelsport|Frederiksberg




https://www.dr.dk/nyheder/udland/moederne-til-g7-i-frankrig-er-sat-i-gang-uenighederne-er-allerede-til-tage-og-foele

UdlandMøderne til G7 i Frankrig er sat i gang: 'Uenighederne er allerede til at tage og føle på'Spørgsmålet er, om situationen er endnu værre, når de rejser igen, siger DR's korrespondent.
Den amerikanske præsident, Donald Trump, og den franske præsident, Emmanuel Macron, har i dag spist frokost sammen.
Af Thea Deleuran Müller24.
aug.
2019 kl.
19.
00Bemærk: artiklen er mere end 30 dage gammelLæs opSelvom gæsterne i dag er ankommet til weekendens G7-møde, og der bliver både spist og konverseret, skal du lede længe efter enigheden mellem landenes stats- og regeringschefer.
Sådan lyder det fra DR's internationale korrespondent Steffen Gram, der følger weekendens møde i Frankrig.
- Det er ret sikkert, at uenighederne allerede er til at tage og føle på, siger korrespondenten, efter dagens første møder er løbet af stablen.
I dag har USA's præsident, Donald Trump, og den franske præsident, Emmanuel Macron, blandt andet spist frokost sammen.
Hvad er G7?
G7-landene har holdt topmøde hvert eneste år siden 1975.
Dengang hed gruppen G6, fordi seks lande deltog i det første topmøde: Frankrig, USA, Tyskland, Italien, Japan og Storbritannien.
Året efter kom Canada med, og "The Group of Seven" - G7 - var en realitet.
G7 opstod som svar på de økonomiske chok - for eksempel oliekrisen - der ramte verden i midten af 1970'erne.
Tanken var at give verdens førende rige demokratier et forum, hvor man kan diskutere makroøkonomi under mere uformelle former.
Siden er rammen blevet udvidet til at omfatte alle de ting, der dominerer den globale dagsorden.
Fra 1977 har EU været repræsenteret ved topmødene, og i 1998 kom Rusland med, hvorfor G7 blev til G8.
Da Rusland invaderede Krimhalvøen i 2014, blev landet smidt ud af gruppen, som nu igen hedder G7.
G7 består af syv af verdens rigeste lande, der med jævne mellerum mødes for at diskutere verdens økonomi og udvikling.
EU er også repræsenteret og har været en fast del af G7 siden 1981.
Weekendens møde er nummer 45 i rækken, og det finder sted i den franske badeby Biarritz.
'Det bedste er, hvis situationen ikke bliver værre'I dag består G7 af Canada, Frankrig, Tyskland, Italien, Japan, Storbritannien og USA, og de magtfulde ledere fra de forskellige lande vil i løbet af aftenen og i morgen blandt andet have fokus på den handelskrig, der lige nu er mellem USA og Kina.
Natten inden weekendens møde, som Frankrigs præsident, Emmanuel Macron, er vært for, meddelte USA's præsident, Donald Trump, nemlig, at en række varer fra Kina fra 1.
oktober ikke får pålagt den varslede toldafgift på 25 procent, men at det nu sættes op til 30 procent.
Det træk fra den amerikanske præsident kommer kort tid efter, at Kina annoncerede fem og ti procents yderligere told på en række amerikanske varer.
Kina er ikke med i G7-samarbejdet, og det er også meget svært at sige på forhånd, hvad der kan opnås i forhold til handelskrigen mellem de to lande, siger Steffen Gram:- Det bedste vil være, at situationen ikke bliver værre, end den er.
Et stort antal demonstranter er klar til topmødet, men de kommer ikke i nærheden af stats- og regeringscheferne i Biarritz.
Intet slutdokument efter weekendens mødeDiskussionerne på weekendens møder vil også handle om, hvilke konsekvenser handelskrigen vil have for eksempelvis de europæiske lande, men fokus vil også være på brexit, som Storbritanniens premierminister, Boris Johnson, har sagt sker den 31.
oktober, hvad enten der er en aftale med EU eller ej.
Normalt afslutter G7-landene mødet med et slutdokument, men det gør de ikke i denne omgang.
Det er valgt fra, fordi man ikke har valgt at satse på, at gruppen kan blive enige nok til, at de kan sammenfatte et fælles dokument, de alle kan skrive under.
- Og spørgsmålet er, om situationen er endnu værre, når de rejser fra hinanden på mandag, end det allerede i dag.
Det er det, mange frygter, lyder det fra DR's internationale korrespondent.
Trumps ønske om at få Rusland med er 'en dødssejler'Et andet punkt, hvor uenigheden mellem landene også skaber kløfter, er, hvorvidt Rusland skal med i G7-samarbejdet igen, så G7 igen bliver til G8.
Det er nemlig Donald Trumps ønske at få Rusland med igen, eller at præsident Vladimir Putin i hvert fald inviteres.
- Donald Trumps ønske er en dødssejler fra begyndelsen.
Stort set alle EU-lande, muligvis med undtagelse fra Matteo Salvini fra Italien, vil ikke have Putin med inde.
I hvert fald ikke dem, der er med i G7, siger Steffen Gram.
Rusland har førhen været med i samarbejdet, men da landet annekterede halvøen Krim tilbage i 2014, valgte det, der nu hedder G7, at boykotte Rusland og det møde, der skulle afholdes i landet senere samme år.
Og så længe Rusland har annekteret Krim, og konflikten stadig er fastlåst i det østlige Ukraine, er der ikke plads til én som Vladimir Putin, lyder det fra Steffen Gram:- G7's fundament handler også om værdier og ikke kun økonomi, og de værdier er de demokratiske, liberale spilleregler, og når Putin har begået det, han har begået i 2014 og stadig gør det, så er der ikke plads til ham i G7.
Formanden for Det Europæiske Råd, Donald Tusk, ser ifølge Reuters også flere årsager til at holde Rusland ude af G7 end til at invitere Vladimir Putin og landet indenfor.
Tidligere på ugen afviste Tyskland, Frankrig og Storbritannien også idéen.
Ifølge FN er 13.
000 mennesker indtil videre blevet dræbt i konflikten i Ukraine, skriver Reuters.
FacebookTwitterKopier linkEmner:Frankrig|Rusland|Vladimir Putin (politiker)|Udenrigspolitik|EU-forhold




https://www.dr.dk/nyheder/kultur/film/blod-splat-og-seksuelle-kraenkelser-den-bedste-serie-lige-nu-er-absolut-ikke

BingeSe temaFilm og serierBlod, splat og seksuelle krænkelser: Den bedste serie lige nu er absolut ikke for sarte sjæle'The Boys' er den næste serie, du skal kaste dig over, mener DR's serieekspert.
- Serien er på mange måder en utrolig simpel og lidt kluntet kommentar på de mange debatter om mænd og magtmisbrug, men det er effektivt fortalt og ikke mindst anderledes i en superhelte-sammenhæng, skriver Frederik Dirks Gottlieb.
(© Jan Thijs/Amazon Prime)Af Frederik Dirks Gottlieb24.
aug.
2019 kl.
18.
30Bemærk: artiklen er mere end 30 dage gammelLæs op'Hvilken serie skal jeg nu kaste mig over?
'Det måske mest udbredte spørgsmål i nyere tid, og det bliver hele tiden sværere og sværere at besvare.
For der er mere indhold end nogensinde – af både det gode og det knapt så seværdige.
Men læs videre, jeg har et solidt bud på din næste serieoplevelse klar.
Amazon Prime er stadig en lille niche-streamingtjeneste herhjemme, men i USA er den blandt de allerstørste.
Tjenesten, som selvfølgelig er ejet af Amazon og dermed nærmest er pensum for en gennemsnitsamerikaner, har udmærket sig med en lang række af kvalitetsserier de seneste år.
Det nyeste skud på stammen er 'The Boys'.
En vanvittig, anderledes superheltefortælling, der absolut ikke er for sarte sjæle.
Historien er baseret på en herhjemme relativt ukendt tegneserie af samme navn og går andre veje end de gængse superheltefortællinger.
1Et anderledes take på superhelteJack Quaid (th.
) i rollen som Hughie og Karl Urban i rollen som Billy Butcher.
(© Jan Thijs/Amazon Prime)Vi er vant til leve os ind i en verden, hvor superheltedukse såsom Captain America og Superman uden skumle bagtanker gang på gang er klar til ofre sig selv for menneskeheden.
Men i 'The Boys' er superheltene drønkommercielle, kyniske kæmpe-egoer med gudekomplekser.
Kun på overfladen er de interesserede i en bedre verden og ledet af den korrupte Madelyn Stillwell (Elisabeth Shue), chef for firmaet Vought American og deres superhelte-enhed The Seven, bliver superheltenes kræfter og kendisstatus brugt som taktiske brikker i et større politisk magtspil.
Heldigvis har vi The Boys – en lille enhed som den unge knægt Hughie (Jack Quaid) bliver medlem af, efter han mister sin kæreste på grund af superhelten A-trains uansvarlige opførsel.
Sammen med den brutale Billy Butcher (Karl Urban), den romantiske Frenchie og familiefaderen Mother's Milk, forsøger de at afsløre Vought American og de ondskabsfulde superhelte for hvad, de er: Gemene magtmisbrugere.
2Superhelte – nu kun for voksne'The Boys' er ikke for sarte sjæle.
Der er skruet godt op for både vold og nøgenhed.
(© Jan Thijs/Amazon Prime)Et centralt element i 'The Boys' er de makabre scener, hvor blod, blottede pikke (ja, der er kun nøgne mænd og ingen kvinder i 'The Boys') og beskidt sprogbrug gennemsyrer serien.
Præcis som det var tilfældet med 'Deadpool'-filmene, hvor man med et aldersforbud valgte at skære de yngste biografgængere fra, mod at skabe film hvor figurernes voldelige natur, som vi kender den fra tegneserierne, kan få lov at ånde.
Og der er ikke sparet på blodet i 'The Boys', som allerede fem minutter inde byder på voldsom splat og afhuggede lemmer.
3Samfundsrelevante figurskildringerChace Crawford i rollen som The Deep.
Crawford er særligt kendt for sin rolle som Nate i tv-serien 'Gossip Girl'.
(© Jan Thijs/Amazon Prime)'The Boys' er en serie med noget på sinde.
Serien meta-kommenterer med nøgenheden som - udover kun at inkludere veltrænede superhelte-mænd - bliver brugt til at fortælle en historie om seksuelle krænkelser superheltene imellem.
Den Aquaman-lignende helt The Deep er eksempelvis mere menneskelig over for fisk, som han har evnen til at kommunikere med, men fejler gang på gang når han forsøger med menneskelig kontakt.
Den usynlige superhelt Translucent er nødsaget til at være nøgen for at udnytte sine evner, hvilket skaber en utrolig akavet stemning, hver gang han bliver afsløret i at lure i krogene.
Ja, det er på mange måder en utrolig simpel og lidt kluntet kommentar på de mange debatter om mænd og magtmisbrug, men det er effektivt fortalt og ikke mindst anderledes i en superhelte-sammenhæng.
4Gennemsyret af humor'Selvom serien lykkes med at kommentere på både magtmisbrug, kapitalisme og vores sygelige hang til superhelte, så er det hele tiden gjort med et glimt i øjet', skriver Frederik Dirks Gottlieb.
(© Jan Thijs/Amazon Prime)Blod, splat og seksuelle krænkelser.
Det hele lyder måske en smule mørkt og alvorligt, men det er heldigvis ikke tilfældet.
Selvom serien lykkes med at kommentere på både magtmisbrug, kapitalisme og vores sygelige hang til superhelte, så er det hele tiden gjort med et glimt i øjet.
Instruktør-talentet Dan Trachtenberg ('10 Cloverfield Lane'), der står bag første afsnit, lægger stilen perfekt og balancerer punchlines, situationskomik og ekstremt velkoreograferede actionscener på samme niveau, som vi ser det i diverse Marvel-film i biografen.
Vi er langt fra Netflix' humorforladte Marvel-serier såsom 'Daredevil' og 'Iron Fist', men samtidig også langt fra DC's overfladiske popcorn-serier 'Supergirl' og 'The Flash'.
'The Boys' lægger sig lunt lige i midten og tager det bedste fra begge verdener i en fantastisk velskrevet pakkeløsning, der - trods brutal ultravold - i samtlige ni afsnit aldrig glemmer at underholde med et konstant flow af morsomme figurer og replikker.
5En stjernerække af nye og gamle skuespillereElisabeth Shue har tidligere spillet med i blandt andet 'The Karate Kid' og 'CSI'.
(© Jan Thijs/Amazon Prime)'The Boys' giver plads til nye skuespiltalenter, men har også en række garvede folk på rollelisten.
Centralt står 55-årige Elisabeth Shue, der som den sexede Madelyn Stillwell kontrollerer de yngre, mandlige superhelte med hård og moderlig hånd.
Også Karl Urban oser af karisma og viser, at han mere end kan bære en hovedrolle – også uden en altoverskyggende Judge Dredd-hjelm, som han bar i filmen 'Dredd' fra 2012.
Af de yngre skuespillere udmærker især Erin Moriarty sig i rollen som Starlight, en af de eneste velmenende superhelte i 'The Boys'.
Man køber hendes rejse fra usikkert nyt medlem af superhelteeliten The Seven til selvstændig badass, der tør tage kampen mod de korrupte bagmænd op.
Selv hvis du er træt af superhelte, vil jeg anbefale 'The Boys'.
Den kaster sig over hidtil usete aspekter af den tyndslidte genre og kan meget vel blive den serie, som for alvor får antallet af Amazon Prime-abonnenter til at stige.
'The Boys' sæson 1 kan streames på Amazon Prime.
Læs også:Svensk succesinstruktør provokerer med tåkrummende og ubehagelig serieFacebookTwitterKopier linkEmner:Amazon.
com|Netflix|USA




https://www.dr.dk/nyheder/viden/teknologi/stjernestoev-fra-eksploderet-kaempestjerne-fundet-paa-antarktis

TeknologiStjernestøv fra eksploderet kæmpestjerne fundet på AntarktisStjernestøvet er landet på Jorden inden for de seneste 20 år.
I gennemsnit sker der to supernovaer hvert århundrede i mælkevejen.
Her ses resterne fra en supernova, hvor der særligt er meget oxygen i.
(© NASA/CXC/SAO)Af Pernille Kjeldgaard Kristensen24.
aug.
2019 kl.
19.
04Bemærk: artiklen er mere end 30 dage gammelLæs opVores klode rammes hele tiden af støv og andet materiale fra universet, mens den bevæger gennem vores galakse Mælkevejen.
Støvet rammer Jorden og lander her.
Det ved vi, fordi forskere før har fundet støvet i prøver fra borekerner på havets bund.
Her har støvet ligget gemt i flere millioner år.
Men for første gang har forskere nu fundet radioaktivt støv fra en eksploderende stjerne - kaldet en supernova - på Jorden.
I sne, der kun er 20 år gammelt.
Det betyder altså, at støvet fra supernovaen landede på vores Jord for under 20 år siden.
Hvad er en supernova?
Supernovaer er den astronomiske betegnelse for eksploderende stjerner - de største eksplosioner i universet.
Supernovaer kommer i flere varianter, men en typisk supernova er en stor stjerne, der ved udgangen af sit liv kollapser og derefter eksploderer.
Ved den høje varme og store tæthed i stjerners indre omdannes grundstoffer fra ét grundstof til et andet via en proces, der kaldes fusion.
Store stjerner når dog på et tidspunkt til et punkt, hvor den proces ikke kan fortsætte.
Det sker, når stjernen har dannet jern i sit indre og derfor ikke længere kan danne grundstoffer via fusion.
Med tilstrækkeligt jern i sin kerne, kollapser stjernen og eksploderer.
Ved eksplosionen blæses alle de materialer, der er blevet dannet i supernovaen, ud i skyer, så det deles med resten af Mælkevejen - og blandt andet bliver til det, vi allesammen består af.
Kilde: Anja C.
Andersen, astrofysiker og forsker i stjernestøv.
I alt 500 kilo sne er blevet fragtet fra Antarktis til Tyskland, hvor forskerne har analyseret det.
I det støv, som var i sneen, fandt forskerne den sjældne isotop, jern-60.
Det er en særlig variant af grundstoffet, som er opstået i en stjernes indre.
En brik i puslespillet om vores opståenDet nye fund vækker begejstring hos danske forskere.
- Det giver os en ide om, at en supernova er sprunget forholdsvis for nyligt i vores mælkevej.
Det er endnu en brik i puslespillet om, hvor vi kommer fra, siger Anja C.
Andersen, der er astrofysiker ved Niels Bohr Instituttet, hvor hun forsker i stjernestøv.
Hun forklarer, at alle grundstoffer er lavet i forskellige stjerner.
Så alt der findes, undtagen hydrogen og helium, kommer fra stjernens indre.
- Derfor er man ved at kortlægge hvilke stjerner, der laver hvilke grundstoffer.
Nu har vi altså jern-60, som vi mener kommer fra supernova, siger hun.
Også seniorforsker ved DTU Space, Giorgos Leloudas kan se potentiale i de nye resultater.
- Vi kan bruge den nye viden til at lave et bedre kort og model over vores galakse, siger han.
Antarktis er uberørtAnja C.
Andersen forklarer, at hun er begejstret for, at det har været muligt at se det kosmiske materiale på målingerne.
- Støvet fra supernovaen har jo ramt hele jordkloden, men det er ikke muligt at se i for eksempel den danske muldjord, fordi der er meget andet materiale der, siger hun.
- Men ved at tage sne fra et øde sted som Antarktis, hvor der også er isoleret i forhold til vinde med støv fra andre steder, så kan forskerne få en ren prøve herfra, siger hun.
Forskerne har udelukket, at andre årsager end en supernova kan være grunden til resultaterne.
De har nemlig udelukket, at stoffet er menneskeskabt og for eksempel være radioaktivt støv fra atombombeprøvesprængninger.
Vi kan muligvis bruge det til at lave ‘galaktisk arkæologi’, så vi kan prøve og måle hvor mange supernova-eksplosioner, der har været i Mælkevejen førhenGiorgos Leloudas, seniorforsker ved DTU Space.
Støvet er altså et resultat af, at en kæmpestjerne er eksploderet ude i vores Mælkevej et sted.
Og det er åbenbart ikke så længe siden, at stjernen eksploderede.
En ung sag på 2,5 millioner årTil The New York Times forklarer Brian Fields, der er astrofysiker ved Illinois Universitet, at man skal tænke på jern-60 som en døgnflue.
Begge dele er nemlig noget, der ikke lever længe.
Men Anja C.
Andersen understreger, at supernovaen og støvet derfra selvfølgelig kun er ungt i forhold til astronomisk tidsskala.
- Halveringstiden på jern-60 er 2,6 millioner år - hvilket ikke er lang tid, når man kigger astronomisk på det.
For os er det sket for nyligt.
2,6 millioner år er ikke længe siden i et Solsystem, der er 4,6 milliarder år gammelt, siger hun.
Derfor kan forskerne også med stor sikkerhed udelukke, at det er støv fra vores eget solsystem.
For hvis det var fra solsystemet, der blev dannet for flere milliarder år siden, så ville jern-60 fra en supernova, med sin halveringstid på 2,6 millioner år, være henfaldet nu.
- Men derudover er det svært at sige, hvornår supernovaen eksploderede, siger hun.
Skal bruges til galaktisk arkæologiJorden og vores Solsystem suser lige nu gennem Mælkevejen med stor fart.
Det betyder, at vi regelmæssigt passerer gennem forskellige materialer, som for eksempel den lokale interstellare sky, vi lige nu er i.
En interstellar sky består af gas, plasma og støv.
- Forskerne lægger derfor op til, at hvis vi kigger på dybere snelag, kan det være interessant at se, om der også er spor af jern der.
Det ville kunne sig noget om tidligere hændelser i Mælkevejen, siger Anja C.
Andersen.
Vi vil altså kunne sporene fra andre interstellare skyer, som Jorden er passeret igennem.
Og det giver os et billede af universet og vores plads i det - tilbage i tid.
Giorgos Leloudas forklarer, at det er vigtigt, at vi kan finde spor fra interstellar skyer i sne, der kun er 20 år gammelt.
- Vi kan muligvis bruge det til at lave ‘galaktisk arkæologi’, så vi kan prøve og måle, hvor mange supernova-eksplosioner, der har været i Mælkevejen førhen, siger han.
FacebookTwitterKopier linkEmner:Videnskab|Antarktis|Danmarks Tekniske Universitet|Københavns Universitet|Anja Cetti Andersen (fysiker)




https://www.dr.dk/sporten/motorsport/dansker-sikrer-sig-endnu-en-speedwaysaeson-i-vm-selskabet

MotorsportDansker sikrer sig endnu en speedwaysæson i VM-selskabetNiels-Kristian Iversen har lørdag kvalificeret sig til næste sæsons VM-serie.
Niels-Kristian Iversen jubler sammen med landstræner Hans Nielsen over.
at han nu er sikker på at være med i næste års VM-serie.
24.
aug.
2019 kl.
22.
25Bemærk: artiklen er mere end 30 dage gammelLæs opEfter en god åbning på årets VM-serie i speedway har Niels-Kristian Iversen haft svært ved at lave de store resultater.
Han er i øjeblikket nummer 11 i stillingen, og det kræver en plads i top-8 at sikre sig en plads i næste års VM-serie.
Men det nåleøje behøver den erfarne dansker ikke at bekymre sig om længere.
Super aften i KroatienLørdag blev der kørt kvalifikation til næste års VM-serie i Kroatien, og Niels-Kristian Iversen sluttede blandt de tre første, som alle får en billet til VM-serien næste år.
Det er en stor glæde og lettelse for den 37-årige vestjyde.
- Det er helt kanon, for det er ikke nogen hemmelighed, at jeg har lidt i grandprixserien i år efter at være startet godt ud, siger han.
Niels-Kristian Iversen med rød hjelmfarve havde god fart i speedwaycyklen, da han lørdag kørte sig til en plads i næste års VM-serie.
- Det har været alt for ustabilt, og der mangler fire grandprixer i år, men nu har jeg lidt mere arbejdsro.
Der er ikke ligeså mange nerver på for at miste min plads.
- Nu kan jeg bare koncentrere mig om at levere nogle gode resultater.
Også landsmændene Kenneth Bjerre, Anders Thomsen og Mikkel Michelsen forsøgte at køre sig til en af de tre VM-pladser i Kroatien, men ingen af de tre klemte sig ind i top-3.
I årets VM-serie er Iversen flankeret af landsmanden Leon Madsen, som har haft kæmpe succes.
Efter seks af de ti VM-grandprixer fører Leon Madsen med seks point ned til nærmeste konkurrent og har kurs mod en mulig VM-titel, som vil være hans første i karrieren.
/ritzau/FacebookTwitterKopier linkEmner:Kroatien|Speedway




https://www.dr.dk/sporten/ridning/dansk-bronzemedalje-ved-para-em-i-dressur

RidningDansk bronzemedalje ved para-EM i dressurKun Holland og briterne var bedre end Danmark i lørdagens holdkonkurrence ved para-EM.
Tobias Thorning Jørgensen på hesten Jolene Hill var den bedste af de fire danskere med en score på 76.
382.
(© Dansk Ride Forbund)Af Kasper Heide Lund24.
aug.
2019 kl.
17.
40 | opdateret 24.
aug.
2019 kl.
21.
02Bemærk: artiklen er mere end 30 dage gammelLæs opDe danske paradressurryttere kunne i dag juble, da de red sig til en medalje ved para-EM i Rotterdam i Holland.
I holdkonkurrencen var danske Caroline Cecilie Nielsen, Tobias Thorning Jørgensen, Camilla Christensen og Line Thorning Jørgensen nemlig det tredjebedste hold og vandt derfor bronze med en samlet score i 216.
493.
Den danske parahold var glade efter EM-bronzen var sikret.
(© Dansk Ride Forbund)I kampen om guld og sølv måtte danskerne se sig slået af Holland, der tog førstepladsen, men briterne blev nummer to.
Læs også:Dansk bronzemedalje ved EM i dressurSenere lørdag var Daniel Bachmann Andersen og Cathrine Dufour i aktion i dressur-disciplinen freestyle.
Det blev dog ikke til mere dansk metal ved den sidste konkurrence ved EM.
Tættest kom Dufour, da hun på hesten Cassidy red sig til en fjerdeplads med en score 87,7%.
Hun måtte dog se sig slået af vores store naboland mod syd.
Alle medaljerne gik nemlig til tyske ryttere.
Alligevel var Cathrine Dufour meget tilfreds med resultatet.
- Jeg er vildt glad.
Hjemme fra havde jeg regnet med en top-seks, hvis det gik godt.
Jeg laver lige et par småfejl, som gør, at jeg ligger lidt lavere end vinderne, men jeg er mega tlfreds og stolt, siger hun til DR Sporten.
Cathrine Dufour kan rejse hjem med en bronzemedalje kufferten, efter hende og hesten Cassidy blev nummer tre i Grand Prix Special torsdag.
Daniel Bachmann Andersen sluttede som nummer syv i lørdagens konkurrence.
FacebookTwitterKopier linkEmner:Holland|Storbritannien|Rotterdam




https://www.dr.dk/sporten/cykling/postnord-danmark-rundt/etapen-paa-1-minut-belgier-snupper-fjerde-etape-niklas-larsen

PostNord Danmark RundtETAPEN PÅ 1 MINUT Belgier snupper fjerde etape - Niklas Larsen stadig i førertrøjeJasper De Buyst trådte uimodståeligt frem på Asnæs Indelukke og sejrede på næstsidste etape af Danmark Rundt.
24.
aug.
2019 kl.
17.
45Bemærk: artiklen er mere end 30 dage gammelLæs opBelgieren Jasper De Buyst (Lotto Soudal) timede afslutningen på 4.
etape, løbets næstsidste, af PostNord Danmark Rundt perfekt, da han sejrede på toppen af bakken ved Asnæs Indelukke.
Den tidligere danmarksmester Alexander Kamp trådte an i finalen, men De Buyst kom hamrende bagfra og trådte sig til en flot sejr.
Belgieren Amaury Capiot og hollænderen Huub Duijn kom ind på de næste pladser.
Førende Niklas Larsen sad fint med i finalen og fastholder løbets førertrøje til søndagens afsluttende etape med mål på Frederiksberg.
Niklas Larsen kører også i den blå førertrøje på sidste etape søndag.
Han har seks sekunder ned til Jonas Vingegaard, syv sekunder til Rasmus Quaade og 12 sekunder til fredagens etapevinder, Lasse Norman Hansen.
Udbrud holdt ikke vedLørdag skulle der gå næsten 30 kilometer, førend seks mand slap væk og formede etapens udbrud.
Nordmændene Fridtjof Røinås og Torstein Træen, som også var i udbrud fredag kom afsted sammen med Matthias Brändle, Frederik Jensen, Emil Toudal og Mirco Maestri.
På 20 kilometer fik de et forspring på over fem minutter, men herfra greb feltet fat i elastikken og holdt udbryderne i snor.
Forspringet var trukket ind til under et minut, da favoritterne begyndte at spille ud på rundstrækningen omkring Asnæs.
Alexander Kamp, som var uheldig at punktere på fredagens kongeetape, angreb og fik et par folk med, men i feltet satte Jumbo-Visma sig frem.
Snoren var kort, og ved sammensmeltningen med resterne af frontgruppen gik samarbejdet i stykker for Kamp-gruppen, og så døde udbruddet med 17 kilometer igen.
Ingen kunne røre De BuystDermed var der samling på et decimeret felt, da rytterne krydsede målstregen ved Asnæs Indelukke og kørte ud på de sidste 13 kilometer.
Bjørn Tore Hoem og den tidligere førertrøjeindehaver i løbet Mads Würtz Schmidt brugte bakken til at stikke afsted i jagt på etapesejr, og de fik et forspring på næsten 20 sekunder.
Feltet havde svært ved at knække de to udbrydere, men det lykkedes med tre kilometer til mål, og så var der lagt op til afgørelse på Asnæs Indelukke.
Her forsøgte Kamp først, men ingen kunne røre Jasper De Buyst.
Jonas Vingegaard på fjerdepladsen blev bedste dansker på etapen.
Han kom ind i samme tid som Rasmus Quaade, Alexander Kamp og Niklas Larsen.
Alle var de tre sekunder efter etapevinderen.
FacebookTwitterKopier linkEmner:Alexander Kamp (cykelrytter)|Jonas Vingegaard (cykelrytter)|Asnæs|Cykelsport|Lotto Soudal




https://www.dr.dk/sporten/fodbold/tyskland/dansk-assist-i-hoffenheim-sejr-over-werder-bremen

TysklandDansk assist i Hoffenheim-sejr over Werder BremenFor anden bundesligakamp i træk startede Robert Skov inde for Hoffenheim.
Hoffenheims Robert Skov (til venstre) lavede et oplæg til 2-1-målet mod Werder Bremen.
(Arkivfoto) 24.
aug.
2019 kl.
18.
12Bemærk: artiklen er mere end 30 dage gammelLæs opRobert Skov satte et solidt aftryk i sin første hjemmekamp for Hoffenheim i den tyske Bundesliga.
Den tidligere FC København-spiller leverede en assist til 2-1-målet mod Werder Bremen.
Kampen endte med en sejr på 3-2 til Hoffenheim.
Efter en times spil sendte Robert Skov lidt tilfældigt bolden videre til angriberen Ilhas Bebou, som scorede sikkert til 2-1.
Kort efter viste Robert Skov også en prøve på sit gode venstreben, da han huggede til bolden fra distancen.
Forsøget gik dog en meter forbi den ene stolpe.
Efter 69 minutter blev Robert Skov, der for anden kamp i træk blev brugt som angriber, skiftet ud.
Sejren så ud til at smutteHoffenheim var i første omgang ikke i stand til at holde 2-1-føringen, selv om Werder Bremen var blevet reduceret til ti mand efter to gule kort til Johannes Eggestein.
Japaneren Yuya Osaka udnyttede nogle store huller i Hoffenheim-forsvaret og udlignede til 2-2 efter 81 minutter.
Udligningen kom fire minutter efter det røde kort til Eggestein.
Det lykkedes dog for Hoffenheim at score endnu en gang i det målrige opgør, da Pavel Kaderábek headede det afgørende 3-2-mål i nettet efter et hjørnespark.
De to første mål i kampen blev også sat ind efter hjørnespark.
Efter 42 minutter headede angriberen Niclas Füllkrug Werder Bremen foran med 1-0 efter et hjørnespark.
Og ti minutter efter pausen udlignede Hoffenheims Ermin Bicakcic med et hovedstød til 1-1 efter et hjørnespark.
Øvrigere danskere i lørdagens Bundesliga-kampeDer var også en dansker i aktion i en af de øvrige kampe i Bundesligaen.
Angriberen Marcus Ingvartsen spillede de første 72 minutter for oprykkerklubben Union Berlin, som spillede 1-1 ude mod Augsburg.
Backen Mads Valentin Pedersen sad på bænken i hele kampen for Augsburg, mens målmanden Jakob Busk fortsat er skadet hos Union Berlin.
/ritzau/FacebookTwitterKopier linkEmner:Werder Bremen|Fodbold|FC København|Robert Skov (fodboldspiller)|Osaka




https://www.dr.dk/nyheder/udland/britisk-prins-afviser-have-kendt-til-epsteins-forbrydelser

UdlandBritisk prins afviser at have kendt til Epsteins forbrydelserPrins Andrew hverken så eller mistænkte kriminel adfærd fra overgrebsanklaget amerikansk rigmands side.
- Det var en fejl at omgås ham efter hans løsladelse i 2010, skriver prins Andrew i udtalelsen lørdag.
)24.
aug.
2019 kl.
17.
07Bemærk: artiklen er mere end 30 dage gammelLæs opDen britiske prins Andrew siger, at han ikke havde noget kendskab til eller nogen mistanke om, at hans tidligere ven Jeffrey Epstein stod bag forbrydelser.
Det siger prinsen lørdag i en udtalelse, efter at han i britiske medier har fået kritik for sin forbindelse til Epstein.
Finansmanden Jeffrey Epstein var anklaget for overgreb mod adskillige mindreårige piger og menneskehandel med seksuel udnyttelse for øje.
Amerikanske myndigheder fortsætter med at efterforske sagen for at finde ud af, om andre var involveret i forbrydelserne.
Epstein var varetægtsfængslet og risikerede op til 45 års fængsel, men begik selvmord i fængslet for to uger siden.
- På intet tidspunkt i løbet af den begrænsede tid, jeg tilbragte sammen med ham, hverken så, overværede eller mistænkte jeg nogen opførsel af den slags, der efterfølgende førte til hans anholdelse og domsafsigelse, udtaler prins Andrew.
Epstein indgik i 2008 et forlig i en rufferisag om prostitution af en pige under 18 år.
Det medførte en dom på 13 måneders fængsel under særligt lempelige forhold.
Læs også:Trump, Clinton og britisk prins: Her er afdød pædofilianklagets netværkEn fejl at omgås hamBritiske medier har kritiseret prins Andrew kraftigt for forbindelsen til Epstein.
Senest har tabloidaviserne lagt en video frem, der angiveligt viser Andrew vinke farvel til en kvinde, der forlader Epsteins hjem i 2010.
- Det var en fejl at omgås ham efter hans løsladelse i 2010, skriver prins Andrew i udtalelsen lørdag.
Videoen er en af flere afsløringer af venskabet mellem den britiske prins og den amerikanske rigmand.
Gennem årene har Epstein plejet omgang med forskellige politikere og berømtheder.
Ud over prins Andrew kendte Epstein blandt andre Donald Trump, inden denne blev valgt til USA's præsident, og tidligere præsident Bill Clinton.
/ritzau/AFPFacebookTwitterKopier linkEmner:Bill Clinton (politiker)|Donald Trump (politiker)|Kriminalitet|Storbritannien|USA




https://www.dr.dk/sporten/fodbold/kvindeligaen/broendby-tilbage-paa-sporet-basker-bsf-med-tenniscifre

KvindeligaenBrøndby tilbage på sporet: Basker BSF med tenniscifreEfter nederlaget til Fortuna Hjørring vandt Brøndbys fodboldkvinder i dag 6-1 over BSF.
Af Arnela Muminovic24.
aug.
2019 kl.
15.
57Bemærk: artiklen er mere end 30 dage gammelLæs opDe forsvarende mestre i den bedste danske fodboldliga for kvinder, Brøndby IF, har fået en noget blandet start denne sæson.
Først tabte de førsterunde-kampen mod Farum BK/FC Nordsjælland på skrivebordet på grund af brug af en karantæneramt spiller – og siden hen tabte de arvefjende-opgøret mod Fortuna Hjørring i seneste runde med 2-1.
Derfor var de blå-gule spillere ekstra pressede før dagens udebanekamp mod BSF, hvis de skulle holde trit med topholdene i ligaen.
Læs også:Brøndbys kvinder taberdømmes - 6-1-sejr vendes til 0-3-nederlagMen det pres kunne man ikke se på banen for Brøndby, der med stor overlegenhed hentede alle tre point hjem til Vestegnen.
Allerede efter seks minutters spil stod der 2-0 på måltavlen, efter Emilie Henriksen og Nicoline Sørensen viste skarphed foran mål.
BSF holdt Brøndby fra fadet resten af halvlegen på trods af store chancer til udeholdet, men efter pausen skruede Brøndby igen op for tempoet.
Nicoline Sørensen var i hopla i dag for Brøndby.
Nanna Christiansen, Kamilla Karlsen, Louise Winter og Nicoline Sørensen scorede alle et mål i anden halvleg, mens Cecilie Larsen fik lov til at pynte for BSF med et trøstemål til resultatet 6-1 til Brøndby.
Se alle Brøndbys mål i videoen i toppen af siden.
Farum BK på førstepladsenOprykkerne fra Farum BK/FC Nordsjælland fik også oprejsning i denne runde efter sidste weekends hjemmebanenederlag til VSK Aarhus.
I lørdagens udekamp mod Odense Q bragte Linnea Borbye udeholdet i front efter en times spil, men Farum BK/FC Nordsjælland fik problemer 10 minutter før tid, da Catrine Gryholt Larsen fik direkte rødt kort.
Læs også:Den bedste kvindelige fodboldliga indgår ny aftaleDet kostede da også for gæsterne, da Odense Q udlignede et minut efter udvisningen.
Men oprykkerne viste fantastisk moral med en mand i undertal, da Camilla Kur bragte gæsterne foran igen et minut efter Odense Q’s udligning – og i overtiden slog selvsamme Kur sejren fast med sit andet mål i kampen.
3-1-sejren betyder, at de storsatsende oprykkere overtager førstepladsen med 10 point for fem kampe.
FC Thy-ThistedQ imponerer fortsatLige efter følger FC Thy-ThistedQ på andenpladsen efter en ligeså fortræffelig start på sæsonen, hvor det blandt andet har budt på et point mod Fortuna Hjørring og en storsejr på 5-0 over Odense Q i sidste runde.
Lørdag blev den sejr efterfulgt af endnu en, da Beate Marcussen og Lotte Bak Christensen sørgede for en 2-0-sejr ude mod VSK Aarhus.
Læs også:Spansk ligachef: Dansk kvindefodbold er en diamant der skal slibesDermed indtager sidste sæsons oprykkere andenpladsen med otte point for fem kampe.
Runden slutter i morgen med en kamp mellem Fortuna Hjørring og KoldingQ, hvor Fortuna kan overtage førstepladsen med en sejr.
FacebookTwitterKopier linkEmner:FC Nordsjælland|Brøndby|Fortuna Hjørring|Farum|Fodbold




https://www.dr.dk/nyheder/detektor/detektor-groenland-var-altsaa-en-dansk-koloni-rasmus-jarlov

DetektorDetektor: Grønland var altså en dansk koloni, Rasmus Jarlov"Diskutabelt", om Grønland har været en koloni, siger Rasmus Jarlov (K).
Rasmus Jarlov er Grønlandsordfører for Det Konservative Folkeparti.
Af Villads Leer Jørgensen og Camilla Stampe24.
aug.
2019 kl.
17.
13Bemærk: artiklen er mere end 30 dage gammelLæs opDa statsminister Mette Frederiksen (S) i sidste uge gjorde det klart, at Danmark ikke var interesseret i at sælge Grønland til USA, udskød USA's præsident Donald Trump sin tur til Danmark.
Men Trumps købsovervejelser har sat gang i en større debat om Danmarks forhold til Grønland.
En af dem, der har kastet sig ind i debatten, er Rasmus Jarlov, som er tidligere erhvervsminister og nuværende finans- og Grønlands-ordfører for Det Konservative Folkeparti.
Hvad påstår Rasmus Jarlov?
I en Twitter-diskussion stiller Rasmus Jarlov spørgsmålstegn ved, om Grønland nogensinde har været en dansk koloni.
Da han bliver spurgt, om han er enig i, at Danmark var en kolonimagt, svarer han:- Det er diskutabelt og jeg bryder mig ikke om det ord, fordi det lyder som om vi drog ud og underlagde os et land, som vi ikke havde nogen ret til.
Og sådan var det ikke.
Hvad siger eksperterne?
Tasiilaq i Grønland, Juni 15, 2018.
Rasmus Jarlov deler holdning med historiker Thorkild Kjærgaard, der har været afdeligsleder på Grønlands Universitet.
Hans udlægning er, at nordboerne var på Grønland, før inuitterne kom, og at Danmark derfor har beholdt suveræniteten i Grønland siden år 900.
Ifølge Thorkild Kjærgaard kan der derfor ikke være tale om et kolonialt forhold, fordi Grønland altså altid har været dansk.
- Jeg mener, at Grønland ikke har været en koloni, fordi Grønland er en del af det gamle dansk/norske-monarki, og fordi Norge har været den dominerende magt i Grønland siden slutningen af 900-tallet, siger Thorkild Kjærgaard.
Detektor har talt med:Søren Rud, lektor i historie, Københavns UniversitetAstrid Nonbo Andersen, forsker i erindrings-og historiepolitik, Dansk Institut for Internationale studier (DIIS)Jens Henrich, ph.
d.
i arktisk kultur, sprog og litteratur, Grønlands UniversitetEinar Lund Jensen, ansat på Nationalmuseet med speciale i GrønlandHanne Petersen, professor, Juridisk Fakultet, Københavns UniversitetJens Elo Rytter, professor, Juridisk Fakultet, Københavns UniversitetJørgen Albæk, professor, Juridisk Fakultet, Aarhus UniversitetKristian Søby Kristensen, seniorforsker, Center for Militære Studier, Københavns UniversitetBo Lidegaard, dr.
phil.
i historieIfølge Statsministeriet var Grønland en koloni frem til 1953.
- Inuit er i den forbindelse et indtrængende folk, som har fordrevet nordboerne, men som aldrig nogensinde har vundet suverænitet over landet, fortsætter Thorkild Kjærgaard.
Den udlægning står Thorkild Kjærgaard dog ret alene med blandt historikere.
Detektor har foruden Thorkild Kjærgaard talt med i alt ni eksperter - fem historikere, tre jurister og en forsker i arktisk sikkerhedspolitik - og blandt dem er der enighed om, at Grønland har været en dansk koloni.
De mener ikke, at det er afgørende, at der var nordboere på Grønland, før der var inuitter.
- Begrebet kolonialisme kan ikke, som Thorkild Kjærgaard forsøger, koges ned til et simpelt spørgsmål om, hvem der først satte fod på et stykke land, siger Søren Rud, som er lektor i historie ved Københavns Universitet.
Det bekræfter Astrid Nonbo Andersen, der forsker i erindrings-og historiepolitik ved Dansk Institut for Internationale studier (DIIS).
- Det at bo i en koloni betyder, at man ikke selv bestemmer, hvilket styre man har.
Det er helt afgørende, og det er det, der går igen i alle kolonier.
Uanset hvad der så i øvrigt foregår, siger hun.
Hvad siger Rasmus Jarlov til kritikken?
Vært på Detektor Camilla Stampe har interviewet Rasmus Jarlov (K).
Rasmus Jarlov, du skriver, at det er "diskutabelt" om Danmark var en kolonimagt.
Hvorfor er det det?
- Der er historikere, der diskuterer det, og som har forskellige holdninger til det.
Der er i hvert fald en akademisk diskussion om, hvorvidt man definerer Grønland som koloni i fortiden eller ej.
Vi har på Detektor kun kunne finde én historiker, som holder fast i, at Grønland ikke var en koloni.
Det er historiker Thorkild Kjærgaard.
Nogen af dine formuleringer minder også lidt om hans formuleringer.
Bygger du din udlægning af historien på hans udlægning?
- Nej, jeg bygger det på fakta, som er, hvor Grønlands geografiske placering er.
Det var i forlængelse af Færøerne og Island, som jeg heller ikke mener, at man kan betegne som kolonier.
Det var et område, der lå inden for Danmark-Norges naturlige aktivitetsområde, og derfor mener jeg ikke, at det passer ind på definitionen af en koloni.
Kolonitiden sluttede i 1953Langt flertallet af danske og grønlandske historikere er enige om, at Grønland var en dansk koloni fra 1721 til 1953.
I 1953 blev Grundloven ændret, og det betød, at Grønland blev en del af Danmark, og at grønlænderne fik samme rettigheder som danskerne.
De eksperter, vi har talt med, siger, at Grønland var en koloni, fordi der var meget stor forskel på de rettigheder, som danskere og grønlændere havde.
Kan du genkende det billede?
- Det ved jeg ikke nok om til at gå ind i en diskussion.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkSå du er med på, at hvis de definerer det som en koloni på baggrund af de rettigheder, som befolkningen havde, så kan man godt tale om, at det har været en koloni?
- Jamen, jeg afviser heller ikke kategorisk, at man kan bruge det ord.
Jeg siger bare, at det er diskutabelt.
Jeg synes, at det giver nogle associationer, som er misvisende i forhold til Grønlands historie.
Det giver et indtryk af, at Grønland har været undertrykt i en grad, som i hvert fald ikke er rigtig.
Tilbage til historikeren Thorkild Kjærgaard, for det er simpelthen ikke lykkedes os at finde andre eksperter, der bakker ham op.
Er du stødt på andre udover ham?
- Jeg kan ikke give dig et navn på stående fod, der har det synspunkt, men derfor kan det jo godt være rigtigt.
Så lige nu er det Thorkild Kjærgaard og Rasmus Jarlov der holder fast i, at Grønland ikke har været en koloni?
- Jeg vil tro, at der også er andre, men jeg har ikke flere navne lige på stående fod.
Jeg har nu ikke gjort noget for at undersøge det.
Hør interviewet med Rasmus Jarlov i Detektor-podcasten her:FacebookTwitterKopier linkEmner:Det Konservative Folkeparti|Donald Trump (politiker)|Grønland|Mette Frederiksen (politiker)|Historie




https://www.dr.dk/sporten/fodbold/england/ny-pukki-kasse-ikke-nok-til-drille-ac-chelsea-slaar-oprykkerne-fra-norwich

EnglandNy Pukki-kasse ikke nok til at drille AC: Chelsea slår oprykkerne fra NorwichTeemu Pukki fra Norwich scorede for femte gang i Premier League.
Chelseas danske forsvarer Andreas Christensen løber om kap med Norwich-angriberen Teemu Pukki.
24.
aug.
2019 kl.
16.
12Bemærk: artiklen er mere end 30 dage gammelLæs opChelsea vandt lørdag sin første fodboldkamp af betydning med Frank Lampard som cheftræner.
På scoringer af Tammy Abraham og Mason Mount fra klubbens egen talentafdeling hentede holdet en sejr på 3-2 ude over Norwich i Premier League.
Andreas Christensen spillede hele kampen i forsvaret for Chelsea.
Undervejs gjorde den tidligere Brøndby-angriber Teemu Pukki ellers sit for at forpurre Chelseas plan om en sejr, da han udlignede til 2-2 med sit femte sæsonmål.
Med sejren rykker Chelsea op på tiendepladsen med fire point for tre kampe, før de øvrige kampe i runden spilles.
Pres på de blå fra LondonEfter et stort nederlag til Manchester United og uafgjort mod Leicester var Chelsea også presset til at levere en god præstation mod oprykkerne lørdag.
Til det formål var Tammy Abraham valgt som spydspids, og han kvitterede med et mål allerede i opgørets tredje minut.
Chelseas Tammy Abraham i hvidt scorede to gange mod Norwich.
Englænderen hamrede et indlæg fra højre hårdt i kassen og gav Lampards tropper en perfekt start.
Glæden var kortvarig, for allerede tre minutter senere lå bolden i det modsatte net.
Pukki fandt holdkammeraten Todd Cantwell, der blot skulle skrabe den det sidste stykke over stregen.
En underholdende første halvleg var langtfra forbi, og efter 17 minutter blev den tredje scoring sat ind.
Efter et par hurtige Chelsea-kombinationer kom Mount fri, og fra sin position ved straffesparkspletten sendte han bolden op i hjørnet til 2-1.
En finsk drillepindSå var det Pukkis tur.
En halv time var spillet, da han sneg sig fri på kanten af offside og sparkede forbi Kepa Arrizabalaga i London-klubbens bur.
Dermed blev finnen den blot tiende spiller i historien, som har scoret i sine tre første Premier League-kampe.
Den tidligere Brøndby-angriber Teemu Pukki scorer her sit femte sæsonmål.
Det var dog ikke nok til at få point hjemme mod Chelsea.
Anden halvleg var knap så begivenhedsrig som første, men der var et altoverskyggende højdepunkt.
Specielt set med Chelsea-briller.
Midtvejs i halvlegen tog Abraham elegant bolden med forbi Norwich-forsvaret, før han fladt sparkede Chelsea på 3-2.
En udesejr var stadig ingen selvfølge, og et Norwich-forsøg på overliggeren var tæt på at bringe balance i regnskabet på ny, men Chelsea slap med skrækken.
/ritzau/FacebookTwitterKopier linkEmner:Teemu Pukki (fodboldspiller)|England|Storbritannien|Fodbold|Manchester United FC




https://www.dr.dk/nyheder/udland/tyske-hoejrepopulister-kaprer-revolutionen

UdlandTyske højrepopulister kaprer revolutionenØsttyskerne har det i dag lige så slemt - hvis ikke værre - end i DDR, hævder højrenationalistisk parti.
© ScanpixAf Michael Reiter24.
aug.
2019 kl.
16.
47Læs op"Menneskene i det østlige Tyskland lever i et diktatur.
Det bliver styret af en korrupt politisk elite, der skalter og valter efter eget forgodtbefindende.
Eliten bliver støttet af blokpartier og ensrettede medier, hvis eneste opgave er at sige ja og amen til den kurs, der bliver udstukket ovenfra.
Holdninger og tanker, der afviger fra normen, manes i jorden – til nød med repressalier.
"Det ovenstående lyder som beskrivelsen af DDR, det kommunistiske regime, der endte med østtyskernes fredelige revolution og Murens fald i 1989.
Men det er faktisk et billede af Tyskland i år 2019 – sådan som det tegnes i en ny og kontroversiel valgkampagne for Alternative für Deutschland (AfD), landets højrenationale populister.
© Type 1DR’s korrespondent i Tyskland Michael ReiterMichael Reiter er DR Nyheders korrespondent i Tyskland.
Han dækker de tysksprogede lande på dr.
dk og DR's kanaler på tv og radio.
Læs mereKampagnen slår på, at revolutionen i ’89 slog fejl.
At østtyskerne blev snydt for det demokrati, de drømte om.
At de i dag igen lever i en stat, som i stigende grad undertrykker dem.
Det er en kampagne, der vækker genklang mange steder i det østlige Tyskland, hvor der om kort tid skal være delstatsvalg.
Truslen mod ytringsfriheden- Vi vil genoprette universelle værdier som for eksempel ytringsfrihed, råber Andreas Kalbitz fra scenen i provinsbyen Brandenburg an der Havel, en times kørsel fra Berlin.
Ytringsfriheden er nemlig ved at gå tabt, så folk tør ikke længere sige, hvad de mener, påstår AfD-politikeren.
Han høster anerkendende klapsalver fra tilskuerne.
Andreas Kalbitz under et vælgermøde i Cottbus, Tyskland, den 4.
august.
Andreas Kalbitz i delstaten Brandenburg.
Jörg Urban i Sachsen.
Björn Höcke i Thüringen.
AfDs spidskandidater i den del af Tyskland, der engang var DDR, iscenesætter sig selv som nye borgerrettighedsforkæmpere.
Deres slogan lyder:”Vollende die Wende!
” – fuldfør revolutionen!
Sådan står der på de mange plakater, der pryder de højrenationales vælgermøder.
Ifølge plakaterne, kan tyskerne i øst også blive borgerrettighedsforkæmpere - ”Werde Bürgerrechtler!
” – såfremt de altså sætter kryds ved AfD ved de kommende tre valg.
Ifølge målingerne har mellem 20 og 25 procent af vælgerne tænkt sig at følge opfordringen.
Børn af revolutionenMange er mødt op til AfD's vælgermøde i Brandenburg an der Havel denne dag i august.
De fleste af dem har boet her hele deres liv.
De kender DDR-regimet fra egne oplevelser eller fra forældres og bedsteforældres fortællinger.
De husker, hvordan hundredetusinder af DDR-borgere gik på gaden i efteråret 1989.
I protest mod et hensygnende system.
Arm i arm med borgerrettighedsforkæmpere – præster, akademikere, kunstnere – der ville et nyt og bedre Tyskland.
Det klima og den politik, vi oplever nu, er værre, end hvad vi havde i DDR.
Ilka Gatzka, ejendomsmægler og AfD-støtte- Vi er børn af revolutionen, bekræfter Ilka Gatzka, der er ejendomsmægler og i begyndelsen af halvtredserne.
Hun er her med sin kæreste, der ikke er så meget for at tale med pressen.
- Vi var faktisk aktivt med i revolutionen, fortsætter hun.
- Men jeg må sige, at det klima og den politik vi oplever nu, er værre, end hvad vi havde i DDR.
Ilka Gatzkas udmelding er bemærkelsesværdig, men ikke overraskende i dagens Tyskland.
En ny undersøgelse fra tænketanken Friedrich Ebert Stiftung viser, at kun 47 procent af tyskerne er tilfredse med demokratiet i deres land.
Mens godt hver anden tysker i vest er tilfreds, så er kun hver tredje tysker i øst tilfreds.
Blandt AfD-tilhængere som Ilka Gatzka er kun syv procent tilfredse.
Ejendomsmægleren giver sin spidskandidat ret i, at det især er ytringsfriheden, den er gal med.
For eksempel, hvis man kritiserer Angela Merkels udlændingepolitik.
- Så bliver man straks udskammet.
Så bliver man sat i bås med nazister.
Og det er da en form for holdningsdiktatur, tordner Ilka Gatzka.
Det røde område markerer det tidligere Østtyskland, som eksisterede fra 1949 til 1990, da muren faldt.
Landet bestod af de nuværende tyske delstater Mecklenburg-Vorpommern, Brandenburg, Sachsen-Anhalt, Sachsen, Thüringen samt landets hovedstad, Berlin.
Erindringer om DDRDen slags argumenter hører man ofte i det østlige Tyskland.
De kommer ofte fra AfD-tilhængere.
Og de handler ikke kun om den tyske udlændingepolitik.
Tyskere, der stemmer på de højrenationale, er typisk også kritiske overfor klimabevægelsen.
I reglen tilslutter de sig også traditionelle køns- og familieroller og er derfor skeptiske overfor feminisme, debatter om kønsidentitet og hele #metoo-bevægelsen.
På de punkter – og på andre - står de forholdsvis alene i den offentlige tyske debat.
Mange i og omkring AfD hævder derfor, at de står overfor et establishment af politikere og meningsdannere, der alene definerer, hvad der er rigtige og forkerte holdninger.
Og det vækker åbenlyst erindringer om DDR.
Det er dog især AfD's syn på indvandring og islam - og partiets nationalkonservatisme med understrømninger af ekstremisme - som gør, at parti og tilhængere møder massiv modstand i Tyskland.
Et land, der stadig er beskæftiget med sin nationalsocialistiske fortid.
Og hvor ethvert tilløb til fremmedhad og højreekstremisme fremkalder stærke reaktioner.
Hannover mod nazister, lyder teksten på dette skilt, som en demonstrant bærer under en anti-AfD-demonstration i december 2017.
Demonstrationen fandt sted i anledning af, at det indvandringskritiske parti afholdt partikongres i byen.
Vil gøre op med nazi-skamAfD har taget rigeligt med tilløb.
Partiets formand, Alexander Gauland, har reduceret nazitiden til blot at udgøre en ”fuglelort” på en ellers glorværdig tysk historie.
AfD's rabiate politpopstjerne, Björn Höcke, har forlangt et opgør med den tyske ”Schuldkult” (”skyldkult”), altså tyskernes skam over forbrydelserne i nazitiden.
Den slags bliver i Tyskland set som revisionisme – og som dybt problematisk.
Flere af partiets frontfigurer propagerer åbent konspirationsteorien, at en skjult globaliseret elite er ved at udskifte de europæiske befolkninger med muslimske.
AfD har tætte forbindelser til den såkaldte Identitære Bevægelse, som den tyske efterretningstjeneste har klassificeret som højreekstremister.
Og hvis ideer leverede idelogisk skyts til terroristerne fra Christchurch og El Paso.
En række AfD-politikere har selv en fortid i højrekstremistiske miljøer.
Blandt dem er spidskandidaten i Brandenburg, Andreas Kalbitz, der har haft forbindelser til den nu forbudte bevægelse Heimattreue Deutsche Jugend.
Jeg har oplevet, at folk er gået i en bue udenom mig og har skældt mig ud, efter at jeg fortalte, at jeg er aktiv i AfD.
Michael Tonn, tømrer og medlem af AfDNej tak til AfD-medlemmerSå det er på mange måder kontroversielt at være tilhænger af AfD.
Til vælgermødet i Brandenburg an der Havel fortæller flere, at de ikke tør fortælle på arbejdspladsen, hvilket parti de holder med.
- Jeg har oplevet, at folk er gået i en bue udenom mig og har skældt mig ud, efter at jeg fortalte, at jeg er aktiv i AfD.
Det forklarer Michael Tonn, der er tømrer.
En officer i det tyske forbundsværn, der ikke vil have sit navn på dr.
dk, er bekymret for, at det i yderste konsekvens kan koste hans job, hvis folk hører, at han stemmer AfD.
Det er en frygt, der måske ikke er helt ubegrundet.
I foråret blev Uwe Vetterlein, formand for håndboldforbundet i delstaten Sachsen, tvunget til at trække sig fra posten.
Forbundets bestyrelse begrundede fyringen med, at formanden stillede op som AfD-kandidat ved et kommunalvalg i byen Dresden.
Ifølge en officiel pressemeddelelse frygtede forbundet, at det kunne tage skade på grund af Vetterleins engagement i et ”politisk omstridt parti".
De sagde, at jeg jo kunne stille op for ethvert andet parti, men ikke for AfD.
Uwe Vetterlein, AfD-kandidat og tidligere formand for håndboldforbundet i Sachsen- De sagde, at jeg jo kunne stille op for ethvert andet parti, men ikke for AfD, fortalte Uwe Vetterlein til avisen Leipziger Volkszeitung.
På omkring samme tid kom det frem, at et vikarbureau for lærere i Hamborg kun formidler ansøgere, der afgiver erklæring på, at de ikke er AfD-medlemmer.
Direktøren for firmaet begrundede tiltaget med, at man anser AfD for at være et fremmedfjendligt parti.
Og at det er uholdbart, at dets tilhængere underviser i en by, hvor halvdelen af eleverne har migrationsbaggrund.
Den usynlige mur mellem øst og vestAt politikere og meningsdannere angiveligt dikterer, hvad man må og ikke må mene.
At man åbenbart kan miste sit levebrød på grund af afvigende politiske holdninger.
Det er noget, mange mennesker i det østlige Tyskland husker fra DDR.
Og det gør det let for AfD at binde dem til sig med en valgkampagne, der fastslår, at den fredelige revolution slog fejl.
Og at tyskerne kun tilsyneladende lever i et demokrati.
Det kommer også AfD til gode, at der 30 år efter revolutionen stadig strækker sig en usynlig mur ned gennem Tyskland.
I det østlige Tyskland er lønnen gennemsnitligt lavere end i vest.
Det samme er pensionerne.
I toppen af tysk erhvervsliv er der knap nok østtyskere i ledende stillinger.
Og selvom DDR ligger tre årtier tilbage, må folk i øst stadig høre fra medborgere i vest, at de ikke dur til det der med kapitalisme og demokrati.
Sådan så det ud, da muren faldt den 11.
november 1989.
Forrest er de mange vestberlinere, der var strømmet til muren, mens østtyske vagter åbner en del af muren fra den anden side.
Billedet er taget nær Potsdamer Platz i Berlin, Det giver mange en følelse af at være andenrangstyskere, og at revolutionen ikke har skabt lige vilkår og lige liv.
Det gør, at en valgkampagne som ”Vollende die Wende” – fuldfør revolutionen – vækker genklang.
Ikke mindst fordi AfD lover at tage sig bedre af menneskene i øst.
Og så spiller det åbenbart ikke en så stor rolle, at frontfigurer som Andreas Kalbitz har en fortid i tysk højreekstremisme.
- Det interesserer ikke folk her, at vi bliver kaldt nazister.
Det interesserer folk, at vi vil løse deres problemer.
Noget, som de andre partier egentlig har haft rig mulighed for, men ikke har været i stand til, fastslår spidskandidaten overfor DR Nyheder.
Historieløs, åndløs og ondsindetAt nogen kan finde på at føre valgkamp på, at Tyskland er et ufrit land, skaber furore op mod delstatsvalgene i øst.
Bemærkelsesværdigt nok får det endda borgerrettighedsforkæmperne fra 1989 til at løfte stemmerne igen.
De vil ikke finde sig i, at deres revolution bliver kapret af et parti med illiberale og muligvis antidemokratiske strømninger – selve antitesen til det, datidens bannerførere kæmpede for.
Over 100 borgerrettighedsforkæmpere har derfor underskrevet en erklæring rettet mod ”demagogerne i AfD”.
De beskylder de højrenationale for at sprede en ”historisk løgn” og slår fast: ”Tyskland har ikke brug for en revolution 2.
0.
Vi bliver ikke undertrykt.
”En af de mest kendte borgerrettighedsforkæmpere, som også har underskrevet erklæringen, er Rainer Eppelmann.
Han var præst og blev senere minister i den første folkevalgte regering i DDR.
Overfor DR Nyheder kalder han AfD's valgkampagne ”historieløs, åndløs og ondsindet.
”Selvfølgelig er det ikke alle ønsker, der er gået i opfyldelse.
Men meget er blevet til virkelighed.
Rainer Eppelmann, borgerrettighedskforkæmper- Hvis jeg havde kritiseret Angela Merkel i DDR, var jeg blevet smidt i spjældet.
I dag kan folk gladelig sige det.
Og der sker ingenting, konstaterer Rainer Eppelmann.
- De er ikke folketFor borgerrettighedsforkæmperne har revolutionen helt klart været en succes.
For som de skriver i erklæringen:- Med genforeningen opnåede revolutionen sit mål: demokrati, frihed, retsstatslighed, åbne grænser, et forenet Europa og respekten for menneskerettigheder.
At underkende den kendsgerning er at slå en kile ned mellem tyskerne, konkluderer de.
Spørger man Rainer Eppelmann, om han ikke forstår østtyskernes skuffelse over tingenes tilstand i Tyskland i dag, rynker han panden og siger:- AfD appellerer især til de mennesker i det tidligere DDR, som troede, at det genforenede Tyskland ville være et slaraffenland – lidt som i de vesttyske reklamer, de i smug havde set i fjernsynet.
Selvfølgelig er det ikke alle ønsker, der er gået i opfyldelse.
Men meget er blevet til virkelighed.
Ikke desto mindre skal vi selvfølgelig stadig kæmpe for vores lykke hver eneste dag, siger han og fortsætter:- Jeg ville ønske, at det store flertal af østtyskere, som faktisk synes, de har det rigtigt godt, ville løfte deres stemme.
Så ville det hurtigt blive tydeligt, at AfD ikke repræsenterer folket, men kun en lille del af det.
Det er en flok, vi skal tage alvorligt, som vi skal tale med og brydes med, helt klart.
Men de er ikke folket, fastslår Rainer Eppelmann.
Om kort tid strømmer vælgerne i Brandenburg, Sachsen og Thüringen til stemmeurnerne.
De løfter altså deres stemme.
Resultatet kan man og bør man også læse som deres dom over, hvor genforenede tyskerne egentlig er, og hvor tilfredse de er med deres samfund – i Tyskland i år 2019.
FacebookTwitterKopier linkEmner:Alexander Gauland (politiker)|Angela Merkel (politiker)|Tyskland|Valg og folkeafstemninger|Menneskerettigheder




https://www.dr.dk/sporten/badminton/graedefaerdig-antonsen-i-foerste-vm-finale-i-badminton-nogensinde

BadmintonGrædefærdig Antonsen i første VM-finale i badminton nogensinde I herresinglefinalen venter der Anders Antonsen et opgør mod verdensetteren Kento Momota.
24.
aug.
2019 kl.
19.
04Bemærk: artiklen er mere end 30 dage gammelLæs opSom den syvende danske herresinglespiller i historien er 22-årige Anders Antonsen klar til en VM-finale i badminton.
Femteseedede Antonsen spillede lørdag en fremragende semifinale og slog Thailands Kantaphon Wangcharoen med cifrene 21-15, 21-10 efter at have slået den olympiske mester Chen Long i fredagens kvartfinale.
I finalen venter ingen ringere end den forsvarende verdensmester og suveræne verdensetter, Kento Momota fra Japan.
Men uanset udfaldet af finalen vil det være karrierens største resultat for Anders Antonsen.
Anders Antonsen jubler over sin finaleplads.
Opsat antonsenDen unge dansker virkede ekstremt tændt fra start i semifinalen, og han kørte sin to år yngre thailandske modstander rundt på banen i indledningen.
Antonsen vandt syv af de første ni dueller, kom også foran 10-4, inden Kantaphon Wangcharoen fik succes med sin offensiv.
Men så fik han også succes.
Han tog seks point på stribe, og så var alt lige ved 10-10.
Anders Antonsen var oven på i hele semifinalen.
Anders Antonsen fik rystet den dårlige periode af sig, og han tiltvang sig igen overtaget med tålmodigt spil og skarpe angrebsslag.
Foran 18-13 havde han skabt det hul, der skulle til for at køre sættet hjem.
Cifrene endte med at lyde på 21-15.
En lige start på andet sæt blev ved 4-4 afløst af dansk dominans.
Total dansk dominans.
Antonsen satte sig tungt på duellerne, og da Kantaphon Wangcharoen ved 4-9 også slog sin hånd, så det for alvor godt ud set med danske briller.
Ingen tvivl om sejrenDet så ud til, at det blot skulle være et spørgsmål om sejrens størrelse, da de to spillere gik til et kort ophold ved 11-4.
Der kom da heller ikke skyggen af spænding tilbage i opgøret.
Til det var Anders Antonsen alt for stærk.
I overlegen stil kørte han sættet og finalepladsen hjem med 21-10.
Den seneste dansker til at nå en VM-finale var Viktor Axelsen, som tog VM-guld i 2017.
Før det var Peter Gades finalenederlag i 2001 seneste danske visit i en VM-finale.
/ritzau/FacebookTwitterKopier linkEmner:Anders Antonsen (badmintonspiller)|Viktor Axelsen (badmintonspiller)|Badminton|Japan|Thailand




https://www.dr.dk/nyheder/udland/fire-ting-du-skal-vide-om-g7-moedet-i-frankrig

UdlandFire ting, du skal vide om G7-mødet i FrankrigLederne fra syv af verdens rigeste lande samles i dag i Biarritz under Frankrigs formandsskab.
Alle verdens flag vajer på den stærkt bevogtede Saint-Esprit-bro i Bayonne i det sydvestlige Frankrig forud for weekendens topmøde.
Af Maya Nissen24.
aug.
2019 kl.
15.
07Bemærk: artiklen er mere end 30 dage gammelLæs opI denne weekend løber årets G7-møde af stablen i den franske badeby Biarritz.
Det er 45.
gang, at gruppen mødes for at diskutere demokrati, økonomi og udvikling.
Bliv klogere på mødet her.
1Hvad er G7?
Deltagerne ved sidste års G7-topmøde, som blev afholdt i byen La Malbaie i Canada.
G7, som står for 'Group of 7' er en organisation bestående af verdens syv "mest udviklede" økonomier.
Gruppen blev dannet i 1975, hvor man oprindeligt var seks medlemmer.
G7 består af USA, Tyskland, Frankrig, Storbritannien, Italien, Japan og Canada, som sluttede sig til i 1976.
EU er desuden repræsenteret ved Donald Tusk, formand for Det Europæiske Råd.
EU har været en fast del af G7, og før det G8, siden 1981.
Tidligere var også Rusland med i gruppen, som derfor hed G8.
Men efter Rusland annekterede halvøen Krim i 2014, valgte G7-landene at boykotte både Rusland og G8-mødet i netop Rusland senere samme år.
Formandskabet - og det medfølgende værtskab - roterer mellem medlemmerne, og i år er turen kommet til Frankrig, som afholder mødet i Biarritz.
2Hvem deltager?
Modstandere af G7 demonstrerede lørdag nær den fransk-spanske grænse Normalt er det kun G7-medlemmerne, der deltager, men i år har den franske vært, præsident Emmanuel Macron, inviteret gæster, der normalt ikke er med.
Det gælder blandt andet Indiens premierminister, Narendra Modi, og flere afrikanske og latinamerikanske ledere.
Gruppen har da også tidligere fået kritik for ikke at repræsentere afrikanske og sydamerikanske nationer.
3Hvad skal de diskutere?
Billedet her stammer fra sidste års G7-topmøde, som blev afholdt i Canada.
(Foto: Handout .
© Scanpix)Der er flere ting på dagsordenen på det to dage lange topmøde - og en hel del at være uenige om.
Lederne skal blandt andet diskutere brexit, som er nært forestående, men endnu uafklaret, handelskrigen mellem USA og Kina og den fallerede atomaftale med Iran.
Derudover vil der være økonomi, udenrigspolitik, miljøbeskyttelse og bekæmpelse af ulighed på dagsordenen.
Netop bekæmpelsen af ulighed er nemlig et af de områder, som Frankrig bestræber sig på at bruge sit nuværende formandskab af G7 på.
En stor del af andendagen på mødet skal ligeledes bruges på møder og drøftelser med G7's afrikanske samarbejdspartnere om udvikling og ligestilling på det afrikanske kontinent.
4Hvad kommer der ud af G7-mødet?
Sikkerhedsfolk på taget af Hotel du Palais i Biarritz, hvor topmødet bliver afholdt, I denne omgang - ikke rigtigt noget - i hvert fald ikke nogle officielle dokumenter.
Normalt afslutter gruppen ellers mødet med et slutdokument, men i år har man valgt ikke at satse på, at gruppen bliver enige nok til, at det kan lade sig gøre.
Slutdokumentet bliver normalt brugt til, at G7-medlemmerne forpligter sig til indholdet og sender et budskab til det internationale samfund om, hvilken vej gruppen går.
Du kan læse meget mere om G7-mødet i denne analyse fra DR's internationale korrespondent, Steffen Gram.
Læs også:ANALYSE Trump og Johnson til topmøde hos Macron: Et rekviem for det atlantiske samarbejde?
FacebookTwitterKopier linkEmner:Frankrig|Rusland|EU-forhold|Økonomi|Lederne




https://www.dr.dk/mitliv/dann-havde-hus-kone-og-boern-da-han-sprang-ud-det-er-det-svaereste-jeg-har-gjort-i-mit-liv

Mit LivDann havde hus, kone og børn da han sprang ud: 'Det er det sværeste, jeg har gjort i mit liv'Dann Jørgensen sprang ud som homoseksuel i en alder af 40 år.
© (c) DRAf Sebastian Stokkebo Sørensen24.
aug.
2019 kl.
15.
00Læs opDen havde ligget og ulmet i Dann Jørgensens underbevidsthed i årevis; tanken om, hvorvidt han var homoseksuel.
Det begyndte, da Dann som teenager fandt sin fars pornomagasiner.
For her var det – til hans umiddelbare overraskelse – ikke kvinderne, der tiltrak sig hans opmærksomhed.
Men Dann undertrykte tankerne om mænd.
Han så det slet ikke som en mulighed at springe ud.
Han skulle leve op til de forventninger, hans nærmeste havde til ham.
Eller som han siger i dag; de forventninger, han bildte sig selv ind, de havde til ham.
Så Dann gik den slagne vej og fik uddannelse, parcelhus, kone og børn.
En gang imellem dukkede tankerne op i hans bevidsthed, men han slog dem hurtigt hen.
Men samtidig brugte han ubevidst sit arbejde i en tøjbutik som undskyldning for at kigge efter mænd.
Det var ikke mændene, han kiggede efter, men tøjet, bildte han sig selv ind.
Sådan levede homoseksuelle Dann en heteroseksuel mands liv i 15 år.
Åbenbaring under Vild med dansDet var en fredag aften som så mange andre i parcelhuset i Næstved, og Vild med dans løb over skærmen.
Dann sad i sofaen med sin kone, og deres to sønner på ni og 13 år lå på gulvet.
Og da slog det ham.
- Jeg tænkte: Det er jo ikke hele mit liv, det her.
Jeg skal ikke sidde her som 70-årig og sige ’hvorfor gjorde du ikke noget?
’Det var som om, et lys gik op for Dann.
Pludselig vidste han, at han var nødt til at undersøge sin seksualitet.
Finde ud af, hvad det var for noget med de her mænd.
Men selvom han med den ene hånd havde lyst til at springe hovedkulds ud i homoseksualiteten, fortsatte han med at tage hensyn til sin familie.
Han ville gerne overstå juleaften og den ældste søns konfirmation inden, han trak tæppet væk under kernefamilien.
'Homo med forsinkelse''Homo med forsinkelse' er et tilbud under LGBT Danmark.
Her kan man ringe eller skrive ind, hvis man er sprunget ud i en moden alder, eller overvejer at gøre det.
Dann er tovholder for tilbuddet, og modtager jævnligt henvendelser fra mænd, som er bange for at springe ud.
Der skulle gå i alt fem måneder, fra Dann fik åbenbaringen, til han søgte skilsmisse.
Det blev de længste fem måneder i Danns liv.
Det psykiske pres var så stort, at Dann flere gange sygemeldte sig fra jobbet og bildte familien ind, at han havde influenza, fordi han ikke kunne overskue noget.
Han ville bare gerne ligge i sengen og gemme sig.
- Jeg følte mig egoistisk og fej.
Jeg tænkte, det her kan du ikke byde din familie.
Og jeg var sindssygt bange for at ende med at sidde mutters alene.
At ingen ville kendes ved mig.
SpringetMed juleaften og den ældste søns konfirmation overstået kunne Dann endelig tage springet.
Han fortalte sin kone, at han ville skilles.
Men han skammede sig så meget over årsagen, at han ikke fortalte den.
Først tre måneder inde i skilsmissen fortalte han, at han var homoseksuel - til konens store overraskelse.
- Det var en skizofren periode.
På den ene hånd var jeg lettet og glad for, at jeg endelig havde fået lettet hjertet.
At jeg kunne begynde at være mig selv.
Men samtidig skulle jeg se min kone og børn være kede af det.
Deres verden væltede jo.
Det hang slet ikke sammen for mig.
Det blev begyndelsen på en lang og hård proces for Dann.
Han fortrød på intet tidspunkt, at han var sprunget ud.
Men han kæmpede stadig med skyldfølelse over for sine børn.
'Det bedste, jeg nogensinde har gjort for mig selv'Før tænkte Dann Jørgensen meget over, hvordan han sad.
Han skulle endelig ikke sidde feminint, så han sørgede for at sidde med spredte ben.
I dag sidder han altid med benene over kors.
 DR)Først tre et halvt år efter springet begyndte Dann for alvor at føle sig tilpas i sin nye tilværelse.
Det krævede en masse psykologbesøg og arbejde.
Men i dag er han nået til et punkt, hvor han skammer sig mindre end nogensinde før.
- Det har afgjort ført til mere livsglæde at springe ud.
Og med tiden er skylden og skammen over for mine nærmeste fortaget.
Ved at være ærlig og vise, hvem jeg er, føler jeg mindre skyldfølelse, end jeg gjorde, inden jeg sprang ud.
- Dengang skammede jeg mig et eller andet sted over at have tankerne liggende på lur i min underbevidsthed.
Men også den skam er væk nu.
Det er halvandet år siden, Dann for alvor begyndte at føle sig tilpas i sin nye seksualitet.
Nu er skammen erstattet af en følelse af at være teenager igen.
- Jeg har lært mig selv, mine grænser og mine lyster at kende på ny.
Og så er der hele miljøet med fester og natteliv og nye mennesker.
Det har været superfedt og vildt livsbekræftende.
I dag er Dann glad og lettet.
- Det havde fandeme set sort ud, hvis det var blevet, som jeg frygtede.
Men sådan blev det jo heldigvis ikke – tværtimod!
Så jeg er lettet og glad.
Der er ingen tvivl om, at det er det bedste, jeg nogensinde har gjort for mig selv.
Nu kan jeg være Dann, 110 procent.
Dann bliver tit spurgt, om han føler, han har levet på en løgn.
- Det føler jeg på ingen måde, at jeg har gjort.
Det er utroligt, hvad man er i stand til at overbevise sig selv om.
Tanken om, at jeg skulle være homoseksuel, var gemt væk i en kasse i mit hoved.
Det var ikke noget, jeg tog op til overvejelse i mange år.
Så jeg føler ikke, jeg levede på en løgn.
Jeg tænkte bare ikke over det.
Ingen skal sidde alene i en svær tidDann Jørgensen er tovholder for mandegruppen i netværket 'Homo med forsinkelse'.
 DR)Dann fortalte sin historie i ’Go Morgen P3’.
Siden har han fået opkald fra otte mænd, der sidder i situationer, som minder om Danns inden han sprang ud.
De ringer til Dann for at få råd og vejledning og – ikke mindst – forståelse.
- Der er fandeme ikke nogen, der skal sidde alene med de her tanker i en svær tid.
Jeg kan jo selv huske, hvor svære, jeg synes, de fem måneder var.
Du går med det hele oppe i hovedet selv.
Man har brug for nogen at snakke med, siger Dann Jørgensen.
Ekspert Karina Kehlet Lins om at springe ud i en moden alder•Karina Kehlet Lins er psykolog med speciale i køn- og seksualitetsrelaterede emner.
Hun har konsulteret flere klienter med historier, der minder om Danns.
•Det sker stadig i 2019, at folk går længe med en seksualitet, som de undertrykker.
Bevidst eller underbevidst, fordi de føler skam.
•Nogle af de klienter, der lever i de her forhold, beskriver det som at være sunket ned i en sump.
Det virker så besværligt at skulle springe ud, fordi det vil såre så mange mennesker.
Så bliver de ofte opgivende, og vil hellere ofre sig selv.
Men prisen er, at de er mutte og uforløste i deres liv.
•Jeg oplever for det meste, at dem, der springer ud, får positive reaktioner fra omverdenen.
Børn og familiemedlemmer kan som regel fint håndtere det, selvom det kan være et chok i starten.
Men hvis det involverer en skilsmisse,kan den tidligere partner opleve det som et svigt.
•Som regel begynder personer, der springer ud, at udstråle meget mere harmoni og livsglæde, og det kan omverdenen mærke.
Så faktisk fører det ofte til en positiv oplevelse for både den, der springer ud, og for vedkommendes pårørende – i hvert fald på den lidt længere bane.
•En del mennesker prøver at leve den heteroseksuelle livsstil.
Måske fordi de gerne vil have børn, eller måske fordi det umiddelbart virker lettest.
Men som regel sniger der sig en grundlæggende utilfredshed ind, når man ikke udlever sin seksualitet.
Men jeg mærker en ny tendens, hvor den heteroseksuelle kernefamilie virker som en for snæver model for mange mennesker.
Også for heteroseksuelle, i øvrigt.
FacebookTwitterKopier linkEmner:Seksualitet|Vild med dans|Homoseksualitet|Skilsmisse|Næstved




https://www.dr.dk/nyheder/udland/nye-harde-gadekampe-ryster-hongkong

Protester i HongkongSe temaUdlandNye hårde gadekampe ryster HongkongRoen i Hongkong er brudt med hårde gadekampe mellem politi og demonstranter efter tre måneder med protester.
Politistyrker i Hongkong brugte lørdag tåregas og knipler mod demonstranter, der svarede igen ved at kaste med sten, flasker og bambusrør.
)24.
aug.
2019 kl.
12.
40Bemærk: artiklen er mere end 30 dage gammelLæs opPolitistyrker i Hongkong brugte i dag tåregas og knipler mod demonstranter, der svarede igen ved at kaste med sten, flasker og bambusrør.
Gadekampene brød ud i et arbejderkvarter efter flere dages ulmende uro.
Tidligere havde tusindvis af demonstranter, hvoraf mange bar sikkerhedshjelme og gasmasker, marcheret igennem industriområdet Kwun Tong, hvor de blev standset af politifolk med hjelme og knipler uden for en politistation.
En tåge af tåregas og skår fra tusindvis af knuste flasker lå i gaderne, da demonstranterne trak sig tilbage fra kampene.
Mange indbyggere i Hongkong er blevet mere fjendtligt indstillet over for politiet under den langvarige uro i den tidligere britiske kronkoloni.
Politiet er i mange tilfælde blevet beskyldt for at have været unødvendigt brutale over for demonstranterne, som er blevet mødt med både tåregas, peberspray, vandkanoner og gummikugler.
Søgte tilflugt under broEn del aktivister er blevet anholdt.
Myndighederne synes dog at have været opsat på at undgå en blodig optrapning af de tilbagevendende gadekampe.
Under lørdagens demonstrationer var det øjensynligt radikale unge demonstranter, der er kendt som "de tapre", der udløste de voldelige sammenstød med voldelige provokationer.
Politifolk jagtede derefter hundredvis af aktive demonstranter, som søgte tilflugt under en bro.
- Jeg har aldrig set Hongkong i en situation som denne, sagde den 65-årige Dee Cheung til AFP.
Han siger, at han støtter de unge i deres opgør.
- De er gået på gaden, fordi de tænker på deres fremtid.
De gør dette for Hongkongs skyld, siger han.
Hongkong blev i 1997 ført tilbage til Kina som særskilt administrativ region med udstrakt selvstyre under devisen "ét land, to systemer".
Det indebærer, at Hongkong har sit eget retssystem.
/ritzau/FacebookTwitterKopier linkEmner:Hong Kong|Politi|Kina|Demonstrationer|Storbritannien




https://www.dr.dk/nyheder/udland/oprindelige-folk-er-pressede-vores-boern-har-brug-amazonas

Skovbrande i AmazonasSe temaUdlandOprindelige folk er pressede: Vores børn har brug for AmazonasDe mange påsatte skovbrande i Amazonas går ud over træer, dyr - og mennesker.
© ScanpixAf Nikoline Vestergaard24.
aug.
2019 kl.
14.
09Læs opMed bløde pinde og bare hænder maler medlemmer af Mura-stammen unge som gamle med orange farve.
På kinderne, over næsen, panden, på brystet og maven.
Hovederne bliver prydet med flettede naturpandebånd.
Enkelte tager bastskørter på.
Så finder de deres buer og pile frem - og spyd - og går i junglen - klar til kamp.
Kamp for at beholde deres land i Amazonas jungle.
Mura-folket maler sig som deres forfædre.
Mura-folket er en af de stammer af oprindelige folk for hvem, Amazonas er mere end en regnskov.
Det er deres hjem.
- For hver dag, der går, ser vi ødelæggelserne brede sig: Skovrydning, invasion og træfældning.
Vi er ulykkelige over, at skoven dør for hvert øjeblik, der går.
Vi mærker klimaforandringerne, og verden har brug for skoven.
Vi har brug for den.
Og vores børn har brug for den, siger en af stammens ledere, Andech Wakana Mura, til Reuters.
Nu kan du se ødelæggelsenDer er 15.
000 af dem, og ganske tæt på deres landsby i Amazonas-staten er et område på størrelse med flere fodboldbaner blevet ryddet - man kan se sporene fra de store maskiner i jorden.
Vi skal stå sammen om de oprindelige samfund og ledere i Amazonas-regionen - fra Brasilien til Ecuador og videre.
For dem er Amazonas mere end verdens lunger.
Det er deres hjem.
Amnestys generalsekretær Kumi Naidoo- Du kan se træernes spildte liv her.
Alle de her træer havde et liv.
De havde alle brug for at leve, hver på sit sted.
Nu kan du se ødelæggelsen - det er den hvide mands mål at gøre det færdigt.
Vores mål er at beskytte vores område, natur, træer og dyr, siger Andech Wakana Mura.
Skovrydning til fordel for landbrug og minedrift er et stort problem i Amazonas, der kaldes "verdens lunger".
Ifølge The Economist er 800.
000 kvadratkilometer af Brasiliens oprindelige 4.
000.
000 kvadratkilometer regnskov forsvundet.
Læs også:Korrespondent har lige besøgt Amazonas: 'Der lugter af bål'Og en "nem" måde at få skoven ryddet på er ved at brænde den af.
Det er det, der sker i ekstrem grad for tiden.
På grund af årstiden er det normalt med skovbrande, men i år er der registreret over 73.
000 skovbrande i Amazonas - næsten dobbelt så mange som sidste år.
Siden torsdag er mere end 10.
000 nye brande påsat.
Se de nyeste billeder af den brændende skov herunder.
Der bor ifølge de officielle oplysninger omkring en million oprindelige folk fordelt på 500 stammer i Amazonas.
Langt de fleste har kontakt til omverdenen og lever et liv, hvor det oprindelige og moderne går hånd i hånd.
Men der er også stammer, der lever langt fra andre mennesker.
Amnesty: Amazonas er mere end verdens lungerUanset hvor og hvem, de er, så lider de, fastslår Amnesty International.
- For resten af verden, som spørger sig selv, hvad de kan gøre for at beskytte Amazonas, er beskyttelsen af de oprindelige folks menneskerettigheder nøglen til at forhindre yderligere skovrydning, skriver Amnestys generalsekretær Kumi Naidoo i en kommentar.
Regionen AmazonasRegionen Amazonas dækker et areal på 6,7 millioner km2.
Arealet svarer til Indiens størrelse to gange og dækker dele af Brasilien, Bolivia, Peru, Ecuador, Colombia, Venezuela, Guyana, Surinam og Fransk Guyana.
I det omfattende skovområde bor mindst 10 procent af verdens kendte plante- og dyrearter.
Flere end 30 millioner mennesker bor i området.
Gennem skoven flyder den 6.
600 kilometer lange Amazonasflod.
Kilde: Verdensnaturfonden (WWF).
- Vi skal stå sammen om de oprindelige samfund og ledere i Amazonas-regionen - fra Brasilien til Ecuador og videre.
For dem er Amazonas mere end verdens lunger.
Det er deres hjem, lyder det.
Vil kæmpe til sidste bloddråbeI over 20 år har Mura-folket kæmpet for at få skovområdet omkring deres landsby omdannet til et officielt reservat, hvor de kan bo i fred uden frygt for fremtiden.
Lige nu bor de i en speciel zone, som de har fået tildelt, hvor de kan fiske og udvinde skovprodukter, som deres forfædre har gjort det i generationer.
Men nu er frygten, at selv det kan forsvinde.
For fire år siden begyndte de første maskiner at indtage dele af deres land.
Sidste år blev det store skovområde ryddet, og lige nu brænder det flere steder tæt på landsbyen.
Pedro Mura er med sin stamme ude i skoven.
 Det her område plejede at være tæt skov.
 REFILE - REMOVING EXTRA CHARACTERS Indigenous people from the Mura tribe walk in a deforested area in nondemarcated indigenous land inside the Amazon rainforest near Humaita, Amazonas State, Brazil August 20, 2019.
Picture taken August 20, 2019.
REUTERS/Ueslei Marcelino  Mura-stammen vil kæmpe for deres plads i skoven.
 Det store område, der blev ødelagt sidste år.
 Skovrydning er stort problem.
 Børnene har brug for skoven, lyder det.
Det er deres hjem.
 Indigenous people from the Mura tribe react in front of a deforested in unmarked indigenous lands inside the Amazon rainforest near Humaita, Amazonas State, Brazil August 20, 2019.
Picture taken August 20, 2019.
REUTERS/Ueslei Marcelino 1 / 8Pedro Mura er med sin stamme ude i skoven.
1 / 8Det her område plejede at være tæt skov.
2 / 8REFILE - REMOVING EXTRA CHARACTERS Indigenous people from the Mura tribe walk in a deforested area in nondemarcated indigenous land inside the Amazon rainforest near Humaita, Amazonas State, Brazil August 20, 2019.
Picture taken August 20, 2019.
REUTERS/Ueslei Marcelino 3 / 8Mura-stammen vil kæmpe for deres plads i skoven.
4 / 8Det store område, der blev ødelagt sidste år.
5 / 8Skovrydning er stort problem.
6 / 8Børnene har brug for skoven, lyder det.
Det er deres hjem.
7 / 8Indigenous people from the Mura tribe react in front of a deforested in unmarked indigenous lands inside the Amazon rainforest near Humaita, Amazonas State, Brazil August 20, 2019.
Picture taken August 20, 2019.
REUTERS/Ueslei Marcelino 8 / 8Ifølge Reuters er stammen kendt for deres modstand mod de folk, der vil overtage deres hjem: De klager, hver gang endnu et stykke skov er blevet overtaget til industri, og de har erklæret deres ubetingede utilfredshed med Brasiliens præsident, Jair Bolsonaros, måde at håndtere problemerne i Amazonas, og så har præsidenten i øvrigt også nægtet at oprette flere reservater til oprindelige folk.
For Mura-stammen er det naturligvis symbolsk at gå ud i skoven med våben for at kæmpe.
Men der er alligevel villighed til at gå langt for at beholde deres land.
Som den 73-årige stammeleder Raimundo Praia Belem Mura formulerer det:- Jeg vil kæmpe for denne skov til min sidste bloddråbe.
FacebookTwitterKopier linkEmner:Jair Bolsonaro (politiker)|Sydamerika|Skove|Brasilien|Amnesty International




https://www.dr.dk/nyheder/kultur/gaming/fans-jubler-det-legendariske-computerspil-world-warcraft-vender-tilbage

GamingFans jubler: Det legendariske computerspil World of Warcraft vender tilbageFans af 'World of Warcraft' håber, at magien vender tilbage, når den originale udgave af det ikoniske spil udkommer på ny.
Af Jakob Friis Thorø Lund og Grafik: Oliver Seppo24.
aug.
2019 kl.
11.
01Læs opDet magiske computerspil 'World of Warcraft' vender tilbage.
Spillet, der tog hele verden med storm for 15 år siden, bliver nemlig genudgivet i en helt ny og opdateret udgave nu på tirsdag den 27.
august, hvilket har fået de nostalgiske følelser til at buldre løs hos spillets mange fans.
Interessen for 'World of Warcraft: Classic' er nemlig så massiv, at spillets servere er under pres - allerede inden spillet udkommer.
© Blizzard EntertainmentWorld of Warcraft'World of Warcraft' udkom for første gang for 15 år siden og har siden haft syv store opdateringer.
Spillet udfolder sig i et online rollespils-univers og baserer sig i høj grad på interaktion med andre spillere.
'World of Warcraft' er et af de mest populære onlinespil og rundede i 2014 mere end 100 millioner brugere.
Og det giver god mening, at nostalgiske spilfans glæder sig til udgivelsen, mener spilekspert og chefredaktør på Nordens største spilmedie, GameReactor, Magnus Groth-Andersen:- Vi må betegne 'World of Warcraft' som en pioner for dets genre.
Der var forøget fokus på samarbejde og teamwork med millioner af mennesker i hele verden.
Det havde vi ikke set i den størrelsesorden før, forklarer han med henvisning til, at computerspil tidligere var en isoleret singleplayer-oplevelse.
Det kan 32-årige Niels R.
K.
, der er stor fan af 'World of Warcraft'-universet, genkende.
Igennem sin karakter Gnome Warlock 'Prome' udlevede han magien, der eksisterede i det store univers, i mange år.
- Jeg hørte om 'World of Warcraft' igennem nogle venner, og så blev jeg hooked med det samme.
Det var især det sociale aspekt i det og det, at man kunne forme sit eget eventyr.
Jeg var solgt, fortæller han.
En virtuel virkelighedMen for at forstå, hvorfor spillet er blevet så populært, skal vi lige skrue tiden lidt tilbage.
Med inspiration fra populære onlinespil som 'Ultima Online' og 'Everquest' valgte Blizzard Entertainment i slut 90'erne at udvikle deres eget online multiplayer-rollespil.
Spillet hed 'World of Warcraft' og skulle vise sig at blive det største nogensinde inden for dets genre.
Det gav en ultimativ fantasi om en ny verden, vi kunne opleve sammen.
Magnus Groth-Andersen, chefredaktør på GameReactor- Det med at spille og samarbejde med mennesker på tværs af landegrænser og uddannelsesniveau var ikke almindeligt dengang.
Det var kontroversielt og spændende.
Det gav en ultimativ fantasi om en ny verden, vi kunne opleve sammen, fortæller Magnus Groth-Andersen.
Den enorme verden gjorde, at man nemt kunne bruge timevis på spillet hver eneste dag, og det husker Niels R.
K.
tydeligt.
- Når man kom hjem fra skole, så loggede man ind og hyggede med sine venner.
Et af de stærkeste minder er fra første gang, min gruppe besejrede en af spillets sværeste bosser i Molton Core.
Vi råbte og jublede til hinanden.
Niels R.
K.
fremhæver især også det sociale aspekt som en grund til, at det var så sjovt at spille:- Da jeg spillede, stødte man hele tiden ind i andre spillere, man kendte.
Hvis man gik ind i en af de store byer, så vidste man, hvem der var 'en badass'.
Det kunne man se på karakterens navn og udstyr.
Der var et stort fællesskab dengang.
'World of Warcraft's popularitet peakede i 2008-2010 i forbindelse med spillets anden udvidelse, 'Wrath of the Lich King', hvor brugertallet nåede svimlende 12 millioner spillere.
Det skyldtes blandt andet, at Blizzard Entertainment hele tiden formåede at forny det store univers.
- Warcraft er i sig selv et virkelig robust fantasy-univers.
Det betyder, at Blizzard Entertainment hele tiden har haft en skattekiste med historier og karakterer, som de løbende har kunnet gøre brug af, forklarer Magnus Groth-Andersen.
Magien stopperMen ved spillets tredje udvidelse, 'Cataclysm', stødte mandskabet bag 'World of Warcraft' for første gang ind i problemer.
- Blizzard Entertainment ønskede mere og mere, at alle slags spillere skulle kunne mestre 'World of Warcraft'.
De gjorde det derfor gradvist nemmere og mere strømlinet, og det gjorde ondt på mange af de spillere, der nød den besværlige proces, fortæller Magnus Groth-Andersen.
Brugerne begyndte at forsvinde, og Blizzard Entertainment kæmpede de efterfølgende år med at beholde dets spillere med yderligere fire udvidelser.
Men balancen i sværhedsgrad og nyt indhold, som Blizzard Entertainment før havde haft så stor succes med, virkede nu til at have den modsættende effekt.
Og i dag er det blevet alt for nemt, mener Niels R.
K.
Man søger nok den gamle tid, hvor man ikke bare fik det hele serveret for en.
Niels R.
K.
- Hvis du dengang blev angrebet af mere end tre dæmoner eller uhyrer, så skulle du have styr på dine ting for at overleve.
I dag kan du komme ud af en kamp uden en skramme på kroppen.
Man søger nok den gamle tid, hvor man ikke bare fik det hele serveret for en, konstaterer han.
Blizzard Entertainment stoppede med at afsløre deres abonnementstal i 2016, og derfor er det svært at sige, hvor mange spillere der abonnerer på 'World of Warcraft' i dag.
Det anslås, at tallet ligger et sted mellem 1,7 og 5,5 millioner.
World of Warcraft Classic vender tilbageEfterspørgslen efter den gamle udgave får nu Blizzard Entertainment til at udgive 'World of Warcraft Classic', der nærmest er en identisk kopi af den oprindelige udgave.
Og det har skabt jubel hos mange ældre spillere, forklarer Magnus Groth-Andersen.
- Ønsket om et 'World of Warcraft Classic' bunder i nostalgi.
Mange spillere på min alder har dybe minder om deres barndom, hvor de begyndte at spille 'World of Warcraft'med millioner af andre.
Med 'World of Warcraft Classic'-relanceringen får spillerne den rå udgave tilbage.
Væk er alle de utallige opdateringer, nye kontinenter og racer.
Tilbage er kun de to oprindelige kontinenter, Kalimdor og Eastern Kingdoms, det langsomme kampsystem og de ensformige opgaver.
Det vil tage uendeligt længere tid at bevæge sig rundt i den store verden, og der vil være en funktion, hvor du kan slå helt samme grafik til som ved udgivelsen i 2004, på trods af at grafikken har flyttet sig markant de seneste 15 år.
Her kan du sammenligne grafikken fra den nyeste udgave, 'World of Warcraft Battle for Azeroth', med 'World of Warcraft Classic'.
Men selvom mange af de ældre 'World of Warcraft'-spillere jubler og venter i spænding, så er Magnus Groth-Andersen ikke så sikker på, at den nostalgiske magi vil vare længe.
- Nostalgi er en farlig ting at basere spil på.
Det er bygget omkring et minde, du har haft, hvor tiden var en anden.
Første gang får man måske et kæmpe sus ud af at vende tilbage, men hurtigt opdager man, hvor langsomt og besværligt alle spillets funktioner var dengang.
Det bekymrer derimod ikke Niels R.
K.
, der glæder sig til at mærke den gamle magi i 'World of Warcraft Classic'.
- Jeg glæder mig til at genoplive et spil, hvor det sociale tæller igen.
Hvor noget af charmen genopstår, og det igen bliver udfordrende.
FacebookTwitterKopier linkEmner:World of Warcraft|Computerspil




https://www.dr.dk/nyheder/politik/lokke-takker-konservative-v-og-k-er-rygraden-i-bla-blok

PolitikLøkke takker Konservative: V og K er rygraden i blå blokI et opslag på Facebook forsvarer Venstres formand dog SV-udmeldingen under valgkampen.
Lars Løkke Rasmussen kalder samarbejdet mellem Venstre og Konservative for kernen i blå blok.
24.
aug.
2019 kl.
15.
53Bemærk: artiklen er mere end 30 dage gammelLæs opLars Løkke Rasmussen står dog ved tidligere udmeldinger om, at et regeringssamarbejde med Socialdemokratiet kan være en reel mulighed.
En melding, der har fået stor kritik fra alle andre partiledere i blå blok.
- Med afstand til valget i 2013 - og med, hvad der virker som tabt erindring om Stram Kurs' og Nye Borgerliges fremkomst - er det (SV-samarbejde red.
) visse steder blevet udlagt som rent forræderi over for det borgerlige Danmark.
- Det er jeg - næppe overraskende - ikke enig i.
Der var ingen udsigt til flertal bag de blå partier, og var det alligevel mirakuløst indtruffet, ville det have været alt for broget at regere på, skriver han og skriver andetsteds i opdateringen:- Venstre er et borgerligt-liberalt folkeparti, der står på egne værdier.
Vi kan aldrig blive lig laveste fællesnævner af en gruppe af andre partier.
Fik hårde ord med på vejenDen pludselige melding midt i valgkampen om et potentielt regeringssamarbejde med Socialdemokratiet har fået hårde ord med på vejen fra de andre partier i blå blok.
Dansk Folkepartis formand, Kristian Thulesen Dahl, krævede "afklaring", Nye Borgerliges Pernille Vermund forsvor alt samarbejde med Venstre og Liberal Alliance ytrede håb om, at Venstre "fandt hjem" til blå blok.
Udmeldingen blev også kritiseret af Venstres næstformand, Kristian Jensen, der til Berlingske sagde:- En SV-regering er ikke svaret, og jeg tror, der fra de andre borgerlige partier er en forventning om, at hvis vi skal stå i spidsen for det borgerlige samarbejde, så skal vi også sige det klart og tydeligt.
Det interview har udløst en større diskussion om formandskabet i partiet, der endnu ikke er afsluttet.
Pape stoler på LøkkeFredag sagde formand for Konservative, Søren Pape Poulsen, at han var klar at stole på Lars Løkke Rasmussen igen, hvis han meldte sig klart tilbage i blå blok.
- Hvis det kommer dertil, og han siger, at vi skal have en borgerlig regering, så må man selvfølgelig gå ud fra, at man kan stole på det.
Men man kan sige, at sådan et nummer laver man ikke to gange, sagde partiformanden.
Det er den melding, Lars Løkke Rasmussen svarer på i sit opslag:- VK-alliancen er rygraden i det borgerlige-liberale Danmark.
Jo stærkere den er, desto større er sandsynligheden for en borgerlig-liberal-ledet regering, skriver han på Facebook.
Læs også:Pape angriber Løkkes SV-tanke: Det nummer laver man ikke to gange/ritzau/FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Venstre|Facebook|Valg og folkeafstemninger




https://www.dr.dk/sporten/oevrig/nu-skal-jeg-til-tokyo-aastrand-vinder-vm-bronze-og-sikrer-ol-kvalifikation

Øvrig sport'Nu skal jeg til Tokyo': Aastrand vinder VM-bronze og sikrer OL-kvalifikationKajakroeren Emma Aastrand Jørgensen tog lørdag VM-bronze i 200 meter enerkajak i ungarske Szeged.
Emma Aastrand vandt lørdag VM-bronze i 200 meter enerkajak.
Præstationen betyder samtidig, at Danmark er kvalificeret til OL i disciplinen.
Af /ritzau/ og Emil Halkier24.
aug.
2019 kl.
12.
13 | opdateret 24.
aug.
2019 kl.
18.
30Bemærk: artiklen er mere end 30 dage gammelLæs opDen danske kajakroer Emma Aastrand Jørgensen fuldendte lørdag et hattrick af VM-medaljer i 200 meter enerkajak.
Men hvor det ved de seneste to verdensmesterskaber er blevet til sølv, endte finalen lørdag i ungarske Szeged med en delt tredjeplads og bronze for danskeren.
Spanske Teresa Portela kom over stregen i nøjagtig samme tid som Emma Aastrand Jørgensen og får dermed også en bronzemedalje.
Læs også:Emma Aastrand booker VM-finalebillet - Rene Holten storskufferResultatet udløser en dansk billet til næste års OL i Tokyo i disciplinen.
Det er den første OL-billet, danskerne indtil videre har indkasseret ved VM.
- Nu skal jeg til Tokyo.
Det er vildt fedt, og medaljen viser også, at jeg stadig er med i toppen.
Det er et godt skulderklap og boost, som viser, at den hårde træninger giver pote, siger Emma Aastrand Jørgensen til DR Sporten.
Følte sig med hele vejenFinalen blev vundet i suveræn stil af newzealandske Lisa Carrington, der var urørlig.
Det er syvende VM i træk, at Carrington tager guld i 200 meter enerkajak.
Kampen om de sekundære placeringer var anderledes tæt.
Det var således nødvendigt efterfølgende at konsultere målfotos for at afgøre, at polske Marta Walczykiewicz blev nummer to, en hundrededel foran Emma Aastrand Jørgensen og Teresa Portela.
- Det var ikke det bedste løb, jeg har præsteret.
Jeg følte, at jeg var med hele vejen, men til sidst ramte syren mig meget.
Jeg havde svært ved at holde pagajen ordentligt, og det hele blev lidt stift.
Og da jeg kom i mål, var jeg i tvivl om, hvilken placering jeg fik, fordi det var så tæt, siger Emma Aastrand.
Senere på formiddagen var Bolette Nygang Iversen i aktion i finalen i 1000 enerkajak.
Iversen kom godt fra land og var nummer tre ved første deltid, men faldt tilbage og sluttede som nummer otte ud af ni.
Endnu en finale til AastrandDa Emma Aastrand Jørgensen senere på lørdagen satte sig til rette med pagajen i semifinalen i 500 meter enerkajak, fortsatte danskeren med at imponere.
Selvom hun blot få timer forinden havde roet en VM-bronzemedalje hjem, kom Aastrand i mål som nummer tre i sit heat - tre hundrededele efter Manon Hostens fra Frankrig på andenpladsen og et lille sekund efter serbiske Milica Starovic.
Dermed kvalificerede Emma Aastrand sig til endnu en finale ved verdensmesterskabet.
Jørgensen var ude i endnu en semifinale senere lørdag, da hun sammen med de øvrige roere i firerkajakken over 500 meter blev nummer syv og dermed måtte tage til takke med en plads i B-finalen.
Toerkajak manglede marginalerLørdag eftermiddag var René Holten Poulsen og Morten Graversen i VM-semifinalen over 1.
000 meter toerkajak.
Her var marginalerne ikke på danskernes side.
Sølle fem hunderendedele skilte danskerne fra at komme i søndagens VM-finale.
Dermed har Holten Poulsen og Graversen ikke længere mulighed for at kvalificere sig direkte til OL ved VM, men for både enerkajakken og toerkajakken er der en ekstra chance ved forårets europæiske og globale kvalifikation i Duisburg.
/ritzau/FacebookTwitterKopier linkEmner:René Holten Poulsen (roer)|Kano og kajak|De Olympiske Lege|Tokyo|Frankrig




https://www.dr.dk/nyheder/indland/anholdt-svensker-i-bombesag-anker-ikke-bliver-udleveret-til-danmark

IndlandAnholdt svensker i bombesag anker ikke: Bliver udleveret til DanmarkDen 22-årige er mistænkt for at stå bag bombe ved Skattestyrelsen.
Den mistænkte svensker haft en uge til at klage over udleveringen til Danmark, men det har han ikke gjort.
Af Louise Dalsgaard24.
aug.
2019 kl.
12.
42 | opdateret 26.
aug.
2019 kl.
09.
03Bemærk: artiklen er mere end 30 dage gammelLæs opDet er en uge siden, at byretten i Malmø afgjorde, at en 22-årig svensk mand skal udleveres til Danmark.
Han er mistænkt for at stå bag bombeangrebet ved Skattestyrelsen.
Siden har den fængslede mand haft en uge til at klage over beslutningen, men det har han ifølge DR Nyheders oplysninger ikke gjort.
Derfor kan han udleveres til Danmark.
- Han har ikke klaget over beslutningen, og derfor skal han udleveres inden for fem dage, siger anklager i svensk politis afdeling for international og organiseret kriminalitet, Måns Biörklund.
Måns Biörklund understreger dog, at det er retten i Malmø, der skal modtage en klage, og mandag morgen oplyser byretten i Malmø, at der ikke er klaget over beslutningen.
Den 22-årige havde indtil midnat til at appellere beslutningen om udlevering til en højere retsinstans.
Det er endnu uvist præcist, hvad dansk politi sigter ham for, og hvilke beviser man har i sagen.
Den 22-årige bliver stillet for en dommer, når han kommer til Danmark.
Her vil dansk politi kræve ham varetægtsfængslet.
Ikke tidligere straffet i SverigeIfølge DR Nyheders oplysninger bor den 22-årige med sine forældre i en forstad til Malmø.
Her arbejdede han også i familiens pizzeria.
Hverken svensk eller dansk politi ønsker at fortælle, om det var på bopælen eller et andet sted, at han blev anholdt.
I retten i Sverige kom det dog frem, at politiet har ransaget den 22-åriges hjem.
Her beslaglagde man både computer, mobiltelefoner, usb-stik, en Playstation, tøj og sko.
Den 22-årige er svensk statsborger og er ifølge DR's oplysninger ikke tidligere straffet i Sverige.
De beslaglagte genstande er allerede udleveret til dansk politi.
Eksplosionen ved SkattestyrelsenEksplosionen blev anmeldt tirsdag den 6.
august klokken 22.
15.
Ukendte gerningsmænd havde ifølge politiet angrebet Skattestyrelsen og forårsaget en kraftig eksplosion.
Sprængstoffet var ifølge politiet placeret 60 centimeter fra indgangspartiet.
Ruder i bygningen var smadret, og facaden voldsomt beskadiget.
Ifølge politiet blev der brugt industrielt sprængstof ved eksplosionen.
Det er kraftigt sprængstof, der for eksempel bruges til at sprænge granit eller bygninger væk.
Én person kom til skade ved ekplosionen, da vedkommende blev ramt af fragmenter.
Skattestyrelsens medarbejdere måtte blive hjemme fra arbejde to dage på grund af bombesprængningen.
Omfangsrig efterforskningOgså en 23-årig mand er sigtet og mistænkt som gerningsmand ved eksplosionen.
Den 23-årige er dog fortsat på fri fod og internationalt efterlyst.
Politiet har også ransaget hans hjem og beslaglagt en række genstande.
- Vi har beslaglagt effekter, men hvad det er, det ønsker jeg ikke at komme ind på af efterforskningsmæssige årsage, lød det torsdag fra vicepolitiinspektør ved Københavns Politi, Brian Belling.
- Det har selvfølgelig givet os nogle efterforskningsmæssige og tekniske spor at arbejde videre med.
Københavns Politi ønsker dog ikke at oplyse, hvad man har gjort af fund hos den 23-årige.
Eksplosionen ved Skattestyrelsens kontorer på Østerbro i København skete kort efter klokken 22 tirsdag den 6.
august.
Der var tale om en kraftig sprængning med et dynamitlignende sprængstof, som gav store skader på bygningens facade og indgangsparti.
En forbipasserende kom lettere til skade.
Det er uvist, hvad motivet bag eksplosionen kan være.
Politiet har ikke villet fortælle detaljer fra sagens efterforskning.
I Sverige har politiet dog ofte set, at kriminelle betaler andre fra at lave sprængninger.
Det har ikke været muligt for DR Nyheder at få fat i den 22-åriges svenske advokat.
Her fortæller chefpolitiinspektør Jørgen Bergen Skov om de mistænkte i sagen:Artiklen er opdateret med oplysningen om, at DR Nyheder ikke har kunnet få kontakt til retten i Malmø og den 22-åriges advokat.
Opdateret 26/8 med oplysningen om, at byretten i Malmø ved åbningstid mandag morgen bekræfter, at der ikke er indgivet en appel over beslutningen om udlevering.
FacebookTwitterKopier linkEmner:Malmø|Skattestyrelsen|Sverige|Politi|Københavns Politi




https://www.dr.dk/nyheder/udland/irans-revolutionsgarde-vi-har-proeveaffyret-et-nyt-missil

UdlandIrans revolutionsgarde: Vi har prøveaffyret et 'nyt missil'Prøveaffyringen finder sted i en tid med tiltagende spændinger mellem USA og Iran.
Torsdag præsenterede den iranske præsident, Hassan Rouhani, at et iransk-fremstillet luftforsvarssystem, Bavar-373, officielt var blevet sat i drift.
Af Maya Nissen24.
aug.
2019 kl.
11.
04Bemærk: artiklen er mere end 30 dage gammelLæs opIran har i går afholdt en vellykket prøveaffyring af et "nyt missil".
Det oplyser lederen af landets Revolutionsgarde, Hossein Salami, ifølge nyhedsbureauet Reuters.
Atomaftalen med IranAtomaftalen blev indgået i sommeren 2015.
Aftalen betød blandt andet, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
Situationen mellem USA og Iran spidsede for alvor til, da den amerikanske præsident, Donald Trump, sidste år trak USA ud af atomaftalen.
Trump kaldte blandt andet aftalen for "den værste nogensinde".
Samtidig besluttede USA sig for at genindføre en række sanktioner mod Iran, som i høj grad har påvirket landets olieeksport.
Atomaftalen blev underskrevet i oktober 2015, da Barack Obama var præsident.
Med i aftalen var oprindeligt Iran og de fem permanente medlemmer af FN’s Sikkerhedsråd (Frankrig, Kina, Rusland, Storbritannien og USA), Tyskland og EU.
Aftalen eksisterer fortsat.
- I går var en succesrig dag for denne nation, udtalte generalen til det statslige iranske nyhedsbureau Tasnim.
Han kom ikke med yderligere detaljer om missilet eller prøveaffyringen, som finder sted i en periode med tiltagende spændinger mellem Iran og USA.
Læs også:Spændingerne vokser: USA indfører nye sanktioner mod IranStridighederne skyldes blandt andet, at USA løbende har genindført sanktioner mod det mellemøstlige land, efter at præsident Trump sidste år trak sig ud af den internationale atomaftale, der blev indgået med Iran i 2015.
Trusler og advarslerIfølge Trump-administrationen gjorde aftalen, som blev indgået af Donald Trumps forgænger Barack Obama, ikke nok for at begrænse Irans ballistiske missilprogram og regionale indflydelse, og Iran gjorde ikke nok for at overholde de forpligtelser, som aftalen indebar.
De to lande har udvekslet trusler og advarsler lige siden.
Striden har samtidig bredt sig til Hormuz-strædet, som ligger mellem Oman og Iran og forbinder flere af landene i Mellemøsten og er af stor betydning for verdens oliehandel.
FacebookTwitterKopier linkEmner:Barack Obama (politiker)|Donald Trump (politiker)|Iran|USA|Militærudstyr




https://www.dr.dk/musik/kan-man-arbejde-taet-sammen-med-sin-eks-amanda-og-mathias-dannede-et-band-da-de-slog-op

MusikKan man arbejde tæt sammen med sin eks?
Amanda og Mathias dannede et band, da de slog opDuoen Jærv var kærester i fem år, inden de blev musikalske partnere i stedet.
© Tommy FrostAf Nanna Mejer Sørensen24.
aug.
2019 kl.
12.
55Læs opDet er ikke alle kæresteforhold, der ender i drama, sårede følelser og jalousi, når de slutter.
Det er Amanda Glindvad og Mathias Pedersen Smidt levende beviser på.
De to aarhusianere nåede nemlig at være kærester i fem år, før de gik fra hinanden.
Men i slutningen af forholdet satte de spontant en fælles baby i verden, som skulle vise sig at holde dem sammen efterfølgende.
En musikalsk baby ved navn Jærv.
Duoen, der startede ud som et soloprojekt for sanger og sangskriver Amanda Glindvad, men som fra start har haft producer og sangskriver Mathias Pedersen Smidt bag knapperne og i kulissen, udgav første single i 2015, og i sidste uge så debutalbummet dagens lys.
Jærv har netop udgivet singlen 'Signaler' sammen med debutalbummet.
Lyt til den her:Jærv - SignalerOm JærvJærv er en aarhusiansk, dansksproget popduo med base i København.
Duoen består af sanger og sangskriver Amanda Glindvad og producer og sangskriver Mathias Pedersen Smidt.
Siden dannelsen i 2015 har de udgivet en række singler og de to ep'er 'Dit hav' (2016) og 'Smuk & Ond' (2017).
I fredags kom debutalbummet 'Kriger'.
De har tidligere spillet på blandt andet Spot Festival og ved Kronprinsparrets Priser.
Jærv spiller releasekoncert på spillestedet Stengade i København 20.
september og arbejder i øjeblikket på flere koncerter.
Så makkerparret bag Jærv, der kender hinanden fra musikstudierne på Aarhus Universitet, har haft rigelig tid til at lægge samarbejdet på hylden.
Men det har der altså ikke været anledning til.
Og ifølge ekskæresterne selv har det handlet meget om stædighed.
- Vi besluttede os for, at det ikke skulle være et problem, og så blev det ikke et problem.
Der er jo ikke gået to uger, hvor vi ikke har set hinanden.
Hvis ikke vi havde været stædige, så havde vi nok ikke kunnet gøre det, fortæller Amanda Glindvad og fortsætter:- Og hvis der havde været drama, havde vi nok haft en anden situation.
Så havde vi måske ikke været sådan: 'Skal vi ikke starte en duo, det har jeg bare supermeget lyst til'.
Men der er mange, der har været meget overraskede over, at vi har kunnet gøre det.
- Hvilket har overrasket mig, for er det virkelig så mærkeligt og unikt?
Det er det åbenbart, supplerer Mathias Pedersen Smidt.
Jærv har eksisteret siden 2015, og selvom debutalbummet først er udkommet nu, har duoen spillet en lang række koncerter på de år, der er gået siden.
(© Uffe Truust)En fordel at være ekskæresterDuoen mener selv, at det faktisk har haft en lang række fordele at kende hinanden så godt på forhånd.
Det har nemlig både effektiviseret deres kommunikation og gør, at de kan hjælpe hinanden i den kreative proces, når de laver musik.
- Vi er hurtige til at forstå hinanden, og nogle gange kan vi næsten gætte, hvor den anden vil hen med et eller andet.
Og så har den indforståede jargon gjort det muligt at cut the crap, selvom det måske indimellem kan være svært for folk, der er med på sidelinjen, siger Mathias Pedersen Smidt.
Den der høflige forsigtighed, man kan have over for mange venner, den har vi på ingen måder.
Amanda Glindvad, Jærv- Den der høflige forsigtighed, man kan have over for mange venner, den har vi på ingen måder.
Hvor man måske normalt ville sige: 'Kunne du prøve at spille noget andet?
', siger vi: 'Det synes jeg ikke, du skal spille'.
Det er mere direkte, og det kan være utroligt befriende, at der ikke er lang vej hen til det, man egentlig gerne vil sige, istemmer Amanda Glindvad.
De har flere gange oplevet, at brikkerne er faldet på plads hos folk omkring dem, når de har fortalt om deres fortid.
Og at de endda er blevet en smule lettede.
- Jeg tror godt, man kan mærke på vores energi, at der ikke er så meget pis.
Så det giver mening for folk, når de får det at vide.
Bandet skulle for eksempel lige vænne sig til det.
'Gud, kan de godt tale sådan til hinanden', griner Amanda Glindvad.
Ifølge Mathias Pedersen Smidt (billedet) og Amanda Glindvad har deres tidligere forhold haft flere fordele end ulemper i arbejdet med Jærv.
(© Uffe Truust)En naturlig modningsprocesOg det er måske den direkte og indforståede tone, der har gjort duoen så produktive.
Der er nemlig ikke gået et år siden dannelsen, hvor der ikke er landet enten en række singler eller en ep fra Jærv på streamingtjenesterne.
Derudover har de spillet en lang række koncerter på landets mindre scener og festivaler – og fik deres tv-debut i 2017, hvor de spillede for kronprinsparret og resten af Danmarks befolkning ved Kronprinsparrets Priser på DR1.
Se Jærvs optræden ved Kronprinsparrets Priser i 2017, hvor de spillede sangen 'Stille hjerte':Men nu er det altså debutalbummet 'Kriger', det gælder.
Og man kan måske undre sig over, at det først er kommet til verden fire år inde i duoprojektets foreløbige levetid.
Spørger man duoen, har de følt, det var en nødvendighed at løbe Jærv i gang med mindre udgivelser og at prøve lyden og sangskrivningen ordentligt af inden.
Jærv udsprang nemlig af en fælles lyst til at prøve noget helt nyt.
For Mathias' vedkommende at producere og for Amandas at skrive sange på dansk.
Amanda Glindvad har nemlig tidligere skrevet sange, spillet og sunget på engelsk i andre musikprojekter, og Mathias Pedersen Smidt har sideløbende med Jærv og indtil for nylig spillet trommer i rockbandet I'll Be Damned.
- Vi havde ikke kunnet lave et debutalbum for to år siden.
I hvert fald ikke et, der føltes lige så rigtigt.
Hvis Amanda havde skrevet sange på dansk i 100 år, og jeg havde en lang erfaring som producer bag mig, så havde det måske været nemmere at springe ud i.
Men det har været en naturlig modningsproces, fortæller den tidligere trommeslager.
Jærv er ikke duoens medlemmers første musikprojekt.
De har begge læst musik på Aarhus Universitet og spillet i andre bands.
Selvom de er klar over, at det nok er de færreste, der kommer til at lytte til det som et album, har det været vigtigt for duoen at skabe et sammenhængende værk.
Også selvom de enkelte numre står fint for sig selv, forklarer Mathias Pedersen Smidt:- Det er ikke et konceptalbum, men det er heller ikke bare de ti seneste sange, vi har lavet.
De er tænkt ind i en større sammenhæng, som, jeg håber, kan give folk en følelse af, at der er en mening i helheden, som er mere end summen af parterne.
Sene aftener og store følelserHvis du kan få folk til at sænke paraderne, kan du også ramme dem hårdere bagefter.
Mathias Pedersen Smidt, JærvDe er enige om, at udgivelsen af 'Kriger' er det største, der er sket for Jærv indtil videre.
Processen omkring albummets tilblivelse har nemlig været intens i en sådan grad, at de har haft svært ved at afslutte den – og det har betydet mange sene aftener i studiet for de to musikere.
Og intensiteten afspejler sig på albummets sange, mener de.
Det er ikke specifikke tematikker og budskaber, der dominerer, men derimod indeholder de mange følelser og sindstilstande.
Lyt til 'En anden drøm' fra Jærvs anden ep 'Smuk & Ond' fra 2017:Jærv - En anden drøm- Det er en konstant balancegang mellem ikke at gøre teksterne for kryptiske, så ingen forstår dem, men heller ikke så banale og direkte, at det ikke rammer nogen.
Det skal være letforståeligt, men uden at skære noget ud i pap, siger hun.
- Det skal gerne kradse på vej ned igennem halsen, tilføjer Mathias Pedersen Smidt.
- Hvis du kan få folk til at sænke paraderne, kan du også ramme dem hårdere bagefter.
FacebookTwitterKopier linkEmner:DR1|Aarhus Universitet|Royalt




https://www.dr.dk/sporten/cykling/postnord-danmark-rundt/han-gjorde-fuglsang-flyveklar-nu-tordner-endnu-et-af

PostNord Danmark RundtHan gjorde Fuglsang flyveklar: Nu tordner endnu et af Christian Andersens talenter mod cykeltronenSportsdirektøren på Team ColoQuick vil gå forrest og vise vejen for cykeltalenterne.
Af Emil Halkier og Interview: Henrik Fallesen24.
aug.
2019 kl.
10.
50Bemærk: artiklen er mere end 30 dage gammelLæs opTalent.
Vi taler ofte om det.
Om at udvikle, udfolde og forløse.
Gennem tiden har mange, rigtig mange, forsøgt at finde en opskrift herpå.
Nogle med succes, andre helt uden.
Èn af dem, der har vist sig særdeles god til at finde balancen på talentudviklingens vægtskål, er Christian Andersen, sportsdirektør på Team ColoQuick.
Hvis det er sjovt at komme på arbejde, så præsterer du.
Det er uanset, hvilken arbejdsplads du har.
Christian Andersen, sportsdirektør Team ColoQuickI 2008 sad han i sportsdirektørbilen, da 23-årige Jakob Fuglsang baskede med vingerne i Danmark Rundt og vandt løbet.
Nu, i 2019, kan Christian Andersen igen skimte et nyt stortalent på vej mod cykeltronen gennem forruden, efter 22-årige Niklas Larsen under fredagens tredje etape af PostNord Danmark Rundt erobrede både fører-, ungdoms- og pointtrøjen.
Læs også:DAGENS ETAPE Benhård finale kan igen give blodsmag i munden- Han går fuldt ind i tingene og viser sit fulde engagement.
Følelserne sidder altid udenpå, men det er også det fede ved det.
Det smitter af, siger Niklas Larsen som sin sportsdirektør Christian Andersen.
En ildsjæl i dansk cykelsport, som er kendt for at gøre spæde cykeltalenter klar, før de sendes videre til større hold.
- Jeg skal gå forrest.
Jeg skal vise vejen, siger Christian Andersen.
Skal skabe det sjove elementSportsdirektøren på Team ColoQuick er en detaljens mand.
Intet overlades til tilfældighederne.
Vigtigst af alt er dog, at de ryttere, han tager under sine vinger, bibeholder glæden ved sporten.
Motivationen skal drive værket.
- Hvis det er sjovt at komme på arbejde, så præsterer du.
Det er uanset, hvilken arbejdsplads du har, siger sportsdirektøren.
Læs også:Ung dansker jubler over tredobbelt Danmark Rundt-triumf- Vi skal skabe det sjove element.
Det er ikke sjovt 24-7.
Det er ikke sjovt til en vintertræning, hvor rytterne ikke kan mærke deres tæer og skal ind under den kolde bruser, når de kommer hjem, fordi de er fuldstændig forfrosne, men de skal hele tiden kunne skimte det sjove for enden at tunnellen, understreger han.
For kan rytterne skimte lyset og ved, at det kommer:- Så holder vi gang i den drift, som er så vigtig.
Christian Andersen var i 2008 sportsdirektør på Team Designa Køkken.
Her var han med til at sikre Jakob Fuglsang sin første samlede sejr i PostNord Danmark Rundt.
 Efter sejren i 2008 skiftede Jakob Fuglsang til Team Saxo.
Her vandt danskeren også Danmark Rundt-trofæet i 2009 og 2010.
1 / 2Christian Andersen var i 2008 sportsdirektør på Team Designa Køkken.
Her var han med til at sikre Jakob Fuglsang sin første samlede sejr i PostNord Danmark Rundt.
1 / 2Efter sejren i 2008 skiftede Jakob Fuglsang til Team Saxo.
Her vandt danskeren også Danmark Rundt-trofæet i 2009 og 2010.
2 / 2Christian Andersen nyder stor respekt i dansk cykelsport.
Både blandt ryttere, trænere og sportsdirektører ved man, at sportsdirektøren har en særlig evne til at udklække talenter.
- Det er vigtigt for dansk cykelsport og vigtigt for danske ryttere, at der er nogen som ham.
Jeg er ikke sikker på, at han ville være så god, hvis han var oppe på et stort World Tour-hold.
Han er god til de unge ryttere på det her niveau, siger Bjarne Riis, holdleder på Team WaooFor 11 år siden var det Fuglsang, i år er det Niklas Larsen, som suser mod PostNord Danmark Rundt-sejren.
Læs også:Norman var nervøs før kongeetape-sejr: 'Havde ikke regnet med at vinde'Og Niklas Larsen er ikke i tvivl om, hvad det er, Christian Andersen kan.
- Han skubber og presser os hele tiden.
Han går op i detaljerne og har skubbet mig rigtig meget og har været god at snakke med om tingene.
Han har presset mig til at blive en bedre cykelrytter, siger Niklas Larsen fra Team ColoQuick.
Hør Niklas Larsens reaktion efter gårsdagens etape, hvor han ser frem mod at lufte den blå førertrøje på hjemmebanen i Slagelse.
Du kan følge lørdagens 4.
etape af PostNord Danmark Rundt fra start til slut direkte på DR1 fra klokken 13.
10.
FacebookTwitterKopier linkEmner:Jakob Fuglsang (cykelrytter)|ColoQuick Cycling|Cykelsport|PostNord|Slagelse




https://www.dr.dk/nyheder/politik/oppositionen-roser-mette-frederiksen-trump-haandtering-det-er-en-diplomatisk-triumf

Trumps aflyste besøgSe temaPolitikOppositionen roser Mette Frederiksen for Trump-håndtering: 'Det er en diplomatisk triumf'Hun har løst problematikken til et '10-tal', lyder det samstemmende fra V og DF.
Donald Trump har sent i aftes amerikansk tid kaldt Mette Frederiksen for 'en vidunderlig kvinde'.
Af Emil Søndergård Ingvorsen24.
aug.
2019 kl.
10.
46Bemærk: artiklen er mere end 30 dage gammelLæs opFra 'væmmelig kommentar' til 'vidunderlig kvinde'.
Statsminister Mette Frederiksen (S) har fået begge skudsmål fra den amerikanske præsident, Donald Trump, med få dages mellemrum.
Hele problematikken omhandler amerikanernes ønske om at se på muligheden for at købe Grønland, hvilket statsministeren pure har afvist.
Og igennem hele perioden, der eskalerede natten til onsdag, hvor Trump aflyste det planlagte statsbesøg i Danmark, har Mette Frederiksen håndteret situationen med sikker hånd.
Læs også:Trump og Mette Frederiksen har haft 'en konstruktiv samtale'Sådan lyder det fra de to største oppositionspartier, Venstre og Dansk Folkeparti, i kølvandet på, at Trump sent i aftes lokal tid sendte rosende ord til sin danske kollega oven på telefonsamtale torsdag.
Søren Espersen, udenrigsordfører fra Dansk Folkeparti var på Twitter her til morgen, hvor han linkede til den seneste udvikling med ordene: 'Godt gået, statsminister'.
Over for DR Nyheder uddyber han de rosende ord.
- Det er en diplomatisk triumf, som hun som statsminister selvfølgelig skal tilskrives, men også hendes embedsværk skal roses, siger Søren Espersen, der direkte adspurgt kvitterer med et 10-tal i karakter for hendes håndtering.
I går roste Venstres formand, Lars Løkke Rasmussen, også den danske statsminister på Twitter.
- Meget fint diplomatisk arbejde at udvirke samtale mellem @POTUS og den danske statsminister i konstruktiv tone.
USA er Danmarks vigtigste allierede uanset hvem, der sidder i Det hvide Hus, skrev den tidligere statsminister.
Den ansvarlige ordfører på området, Michael Aastrup Jensen (V), er helt på linje med sin formand.
- Hun har gjort, hvad hun skulle.
Hun har på den ene side sagt, at enhver diskussion om at sælge Grønland ikke er mulig.
Samtidigt har hun gjort, alt hvad hun kan for at være den voksne i forholdet og sørge for, at vi stadig har et godt strategisk og positivt forhold med vores største allierede, siger udenrigsordføreren.
Hendes udtalelser var fuldt dækkende for, hvad det var.
At 'absurd' lige pludselig skulle være et voldsomt skældsord, har jeg da aldrig hørt før.
Søren Espersen, Dansk FolkepartiHan mener også, at Mette Frederiksens ageren næsten er til absolut topkarakter.
- Hun får et 10-tal.
Grunden til, at jeg ikke giver hende 12 er, at vi alligevel også kom i en situation, hvor det blev trukket så langt ud i løbet af nogle dage.
Måske kunne man have taget fat i udenrigsministeren, allerede da historien om Grønland kom frem, siger Michael Aastrup Jensen.
Se Trumps rosende udtalelser herunder:Kaldte diskussion for 'absurd'Hele miseren omhandler det nu aflyste statsbesøg til Danmark, der skulle havde foregået 2.
og 3.
september, og amerikanernes ønske om at se på muligheden om at købe Grønland.
Mette Frederiksen kaldte efterfølgende et amerikansk køb af Grønland for 'en absurd diskussion' og sagde, at Grønland ikke er til salg.
Netop vendingen 'absurd' fik tilsyneladende Donald Trump op i det røde felt.
Dagen efter at han havde aflyst statsbesøget, kom han med en skarp kritik af den danske statsminister.
- Den danske statsministers kommentarer var upassende og væmmelige, lød det blandt andet fra den amerikanske præsident på et pressemøde.
Ifølge Dansk Folkeparti og Venstre var det dog helt i orden, at Mette Frederiksen så skarpt afviste, at Grønland er til salg.
- Hendes udtalelser var fuldt dækkende for, hvad det var.
At 'absurd' lige pludselig skulle være et voldsomt skældsord, har jeg da aldrig hørt før, siger Søren Espersen fra Dansk Folkeparti, som ligeledes ikke kan hidse sig op over, at Donald Trump kaldte Mette Frederiksens udtalelser for 'væmmelige'.
Trækker en streg i sandetMichael Aastrup Jensen fra Venstre mener også, at Mette Frederiksens udtalelser var helt i orden.
- En gang i mellem bliver du nødsaget til at trække en streg i sandet.
Det lidt absurde i den her sag var, at Donald Trump blev ved at tage diskussionen op, selvom man diplomatisk havde sagt: Grønland er ikke til salg, siger han.
Det er uvist om Donald Trump kommer til Danmark på et senere tidspunkt.
Besøget 2.
og 3.
september er officielt udsat, men der er ikke sat dato på et eventuelt nyt besøg.
FacebookTwitterKopier linkEmner:Donald Trump (politiker)|Grønland|Lars Løkke Rasmussen (politiker)|Socialdemokraterne|Venstre




https://www.dr.dk/nyheder/indland/anton-bor-paa-en-oe-unge-i-sit-sabbataar-det-fede-er-skabe-noget

IndlandAnton bor på en ø for unge i sit sabbatår: 'Det fede er at skabe noget'I dag åbner Ungdomsøen i Øresund.
Anton er en af de fire unge, der bruger sit sabbatår på at opbygge et sted for alle Danmarks unge.
© drAf Laura Aller Jónasdóttir24.
aug.
2019 kl.
09.
29Læs opAnton Vind Krogh-Jensen er 20 år, kommer fra Esbjerg og er lige blevet student.
Han kunne vælge at rejse med rygsæk i Asien, arbejde i Netto eller tage på højskole.
Men nej.
Jeg glæder mig til at bo på en måde, hvor der bare er nogle vilkår.
Man kan ikke rigtig brokke sig, for det hjælper ikke noget.
Anton Vind Krogh-Jensen, 20 årDet næste år skal Anton bo på en ø uden for København sammen med tre andre unge.
Øen er lille - man kan gå rundt om den på ti minutter.
Det er den nye Ungdomsø, der lige er åbnet.
© drAntons liv på øenAnton er i sit sabbatår med i projektet "Giv-et-år"Han skal bo og arbejde på Ungdomsøen i ØresundAnton får kost og logi, og hvad der svarer til udeboende SU, mens han bor på øenHan arbejder op til 70 timer om ugen- Jeg tror ikke rigtigt, at jeg har forstået, at det er et helt år endnu.
Jeg har lidt følelsen af, at jeg er på en frivillig weekend, som bare er rigtig lang - og den bliver meget længere.
Øen ligger midt i Øresund.
Går du rundt om øen, tikker en sms fra dit teleselskab ind med beskeden "Velkommen til Sverige".
Det føles som om, det aldrig holder op med at blæse.
Til gengæld er der havudsigt til alle sider.
- Du kan se den første solnedgang her – og den anden her – og den tredje her, siger Anton.
Anton Vind Krogh-Jensen er flyttet hjemmefra direkte ud på Ungdomsøen, hvor han bruger sit sabbatår.
Anton er ved at bygge et shelter under missilaffyringsrampen på det gamle Middelgrundsfortet.
Anton viser et kort over alle gangene i det gamle fort.
Fortet blev bygget af Christian 10.
i 1890 som en del af Danmarks fæstning.
Arbejdet på øen er stadig i fuld gang - helt op til åbningsdagen.
Anton måler op til de 300 teltpladser.
- Man kan gå på opdagelse i fortet.
Hver gang, man ser et rum, tænker man, "hvad kan det bruges til?
".
- Jeg tror, nogen tænker, jeg er skør, siger Anton.
Men det er altså her, han skal bo det næste år.
1 / 7Anton Vind Krogh-Jensen er flyttet hjemmefra direkte ud på Ungdomsøen, hvor han bruger sit sabbatår.
1 / 7Anton er ved at bygge et shelter under missilaffyringsrampen på det gamle Middelgrundsfortet.
2 / 7Anton viser et kort over alle gangene i det gamle fort.
Fortet blev bygget af Christian 10.
i 1890 som en del af Danmarks fæstning.
3 / 7Arbejdet på øen er stadig i fuld gang - helt op til åbningsdagen.
4 / 7Anton måler op til de 300 teltpladser.
5 / 7- Man kan gå på opdagelse i fortet.
Hver gang, man ser et rum, tænker man, "hvad kan det bruges til?
".
6 / 7- Jeg tror, nogen tænker, jeg er skør, siger Anton.
Men det er altså her, han skal bo det næste år.
7 / 7Ikke 'noget for noget'Antons opgave på Ungdomsøen er at hjælpe unge og foreninger fra hele Danmark, der vil bruge øen.
Han har selv lavet meget frivilligt arbejde som spejder.
- Det fede ved frivilligt arbejde er, at man får noget ud af arbejdet.
Man får ikke noget for det.
Man udvikler sig uden, at det er 'noget for noget', fortæller han.
Det er derfor, han søgte om at bruge sit sabbatår på øen.
- Det, at jeg giver et helt år - og så i en ramme, der er meget unik - det kan jeg godt lide, siger han.
50.
000 timer.
Så meget energi er der blevet lagt i at forvandle den gamle befæstning uden for København til en ø for unge.
Den Daglige Dosis kigger nærmere på, hvordan det går til, når frivilligheden blandt unge er dalende.
Middelgrundsfortet får en make-over: Unge har nu sin egen ø i Øresund- Den har jeg byggetUdover at hjælpe dem, der besøger øen, skal han også selv bruge sine hænder.
For selvom renoveringen af fortet er godt i gang, er arbejdet med Ungdomsøen kun lige begyndt.
Hvad er Ungdomsøen?
Ungdomsøen er for unge 15-25 årige og foreninger for unge, men øen er åben for alle.
Ungdomsøen ligger udenfor København i Øresund.
På øen ligger Middelgrundsfortet, som blev opført for over 100 år siden.
I 2015 slog fem spejderorganisationer i hele Danmark sig sammen og opkøbte Middelgrundsfortet.
Nu er den ejet af Fonden Ungdomsøen og skal samle foreninger i hele Danmark om projekter, unge selv skaber.
Fortet er blevet gennemrenoveret for 128 millioner kroner i fondsmidler.
Unge frivillige har bygget shelters og grillpladser, og der er teltpladser til flere hundrede mennesker, som alle må bruge.
- Vi skal være med til at bygge alting op fra grunden.
Man får altså et andet forhold til det, man selv har skabt.
Så kan man se på et shelter og sige: Den har jeg bygget.
Anton håber, at øen bliver et samlingspunkt for alle unge.
- Der kan være super store kontraster mellem de mennesker, der kommer herud.
Der kan være en balletskole her, der øver, samtidig med at rollespilklubben slås.
Og de skal så sidde og spise frokost sammen, fortæller han.
Ø-liv kræver alternative løsningerNu har han boet på øen i to uger sammen med de tre andre unge, der ligesom ham har valgt at bruge et sabbatår på Ungdomsøen.
© drSådan kommer du til UngdomsøenDer går flere daglige færger fra Nyhavn i København året rundtTuren tager omkring 20-30 minutter- Der er rigtig meget, man skal planlægge i forhold til, at man ikke kan få noget herud.
Alting tager meget lang tid.
Hvis man skal til møde, skal man bruge en time på transport og på at finde ud af, hvordan man overhovedet kommer i land, fortæller Anton.
Forleden skulle de lave spaghetti med kødsovs og havde glemt at købe flåede tomater.
Og så er der ikke noget at gøre.
Man må finde på noget andet:– Vi rev nogle squash i stedet.
Det blev fint nok, siger han.
Men Anton har det fint med at skulle finde på alternative løsninger:- Vilkår er vilkår.
Man kan ikke rigtig brokke sig, for det hjælper ikke noget.
- Det kan være sundt at isolere sigNu er øen åben, og allerede fra den første weekend er der masser af liv.
Men når de besøgende er sejlet hjem, er Anton der stadig.
- Når vi kommer hen over vinteren, og der er færre aktiviteter på grund af vejret, så bliver her meget stille.
Så bliver det nogle meget lange dage, siger Anton.
Han er spændt på, hvordan det kommer til at gå, men han tænker også, at ø-livet har sine fordele:- Men jeg tror det bliver ret sjovt.
Det er nok lidt sundt at isolere sig på den måde.
Jeg kan nemt koble af, og jeg har mere tid.
FacebookTwitterKopier linkEmner:København|Fritidsaktiviteter|Esbjerg|Netto|Sverige




https://www.dr.dk/sporten/golf/dansker-ligger-nummer-et-inden-canadisk-golffinale

GolfDansker ligger nummer et inden canadisk golffinaleGolfspilleren Nicole Broch Larsen gik anden runde i seks slag under par og jagter sin første LPGA-sejr.
Danske Nicole Broch Larsen ligger 12 slag under par efter turneringens første to runder og inden finaleweekenden i Canada.
24.
aug.
2019 kl.
08.
49Bemærk: artiklen er mere end 30 dage gammelLæs opDen danske golfspiller Nicole Broch Larsen ligger nummer et efter to runder ved LPGA-turneringen Canadian Women's Open i Canada.
26-årige Broch Larsen gik en stærk runde i seks slag under par, hvilket var den bedste runde blandt alle deltagere.
Kun amerikanske Britanny Altomare, sydkoreanske Mi Jung Hur og Ariya Jutanugarn fra Thailand gik også runden i seks slag under par.
Læs også:Dansk golfspiller tog karrieren op til overvejelse: 'Jeg nåede et punkt, hvor det ikke var sjovt længere'Undervejs leverede Broch Larsen otte birdies og to bogeys.
Med den flotte præstation ligger danskeren i 12 slag under par efter turneringens første to runder og inden finaleweekenden.
Det er et slag bedre end nummer to, koreanske Jin Young-ko.
Kan Broch Larsen holde sin føring, vil det være danskerens første sejr på den amerikanske LPGA Tour.
Broch Larsen begrunder sin gode præstation med, at hun har kunnet spille frit, efter at danskeren ikke blev valgt til at skulle repræsentere Europa ved turneringen Solheim Cup, hvor et europæisk hold møder et hold med amerikanske spillere.
 På sin anden runde ved LPGA-turneringen Canadian Women's Open leverede Broch Larsen otte birdies og to bogeys.
1 / 2Broch Larsen begrunder sin gode præstation med, at hun har kunnet spille frit, efter at danskeren ikke blev valgt til at skulle repræsentere Europa ved turneringen Solheim Cup, hvor et europæisk hold møder et hold med amerikanske spillere.
1 / 2På sin anden runde ved LPGA-turneringen Canadian Women's Open leverede Broch Larsen otte birdies og to bogeys.
2 / 2Broch Larsen begrunder sin gode præstation med, at hun har kunnet spille frit, efter at danskeren ikke blev valgt til at skulle repræsentere Europa ved turneringen Solheim Cup, hvor et europæisk hold møder et hold med amerikanske spillere.
- Jeg kom heller ikke på holdet i år, og da det blev meldt ud, begyndte jeg at spille bedre.
- Det var et stort mål for mig.
Jeg har helt klart lagt et stort pres på mig selv, siger Broch Larsen ifølge nyhedsbureauet AFP.
Nicole Broch Larsen førte turneringen i Canada efter tre runder i 2017, men missede sejren efter en sidste runde i par.
- Jeg kan helt klart tage ved lære fra dengang for to år siden, da jeg var i samme position.
- Jeg må se, om jeg kan spille så frit som muligt, siger hun.
12-årig ude af turneringenAmerikanske Annie Park lå efter første runde i turneringen nummer et i syv slag under par.
Men med en skrækrunde i fire slag over par er amerikaneren faldet ned på en delt 38.
-plads.
Turneringens anden danske deltager, Nanna Koerstz Madsen, klarede sig også videre til finaleweekenden.
Med en runde i tre slag under par ligger Koerstz Madsen på en delt 25.
-plads, otte slag efter Nicole Broch Larsen.
Læs også:Dansk golfspiller med flyvende start i CanadaDen 12-årige canadier Michelle Liu skrev historie, da hun teede ud ved turneringen torsdag som turneringens yngste spiller nogensinde.
Efter to runder ligger den 12-årige på andensidstepladsen i 19 slag over par, og dermed er turneringen overstået for Liu.
Kun en anden canadier, 54-årige Lorie Kane, er dårligere blandt de gennemførte og ligger i 23 slag over par.
/ritzau/FacebookTwitterKopier linkEmner:Golf|Canada|Thailand




https://www.dr.dk/nyheder/viden/kroppen/faktatjek-er-iq-tests-vroevl-eller-videnskab

KroppenFaktatjek: Er IQ-tests vrøvl eller videnskab?
Kan IQ-tests sige noget generelt om din intelligens, eller fortæller de bare, om du er god til matematik?
Af Jeppe Kyhne Knudsen og Mathis Birkeholm Duus (Grafik)24.
aug.
2019 kl.
10.
07Læs opNæsten alle danske mænd får på et tidspunkt i deres liv smidt en IQ-test foran sig.
For de fleste sker det, når de i 18-årsalderen bliver indkaldt til session - eller ‘Forsvarets Dag’, som det hedder i dag.
Resultaterne af testen bruger forsvaret til at vurdere, hvor de kan få mest ud af deres rekrutter.
Nogle bliver elektrikere, andre mekanikere, og de, der klarer sig rigtig godt i testen, kan blive piloter, forklarer Thomas Teasdale, der er forsker ved Københavns Universitet, og som i en menneskealder har forsket i IQ-tests og intelligens her i Danmark.
Men siger sådan en test overhovedet noget om, hvem der egner sig bedst til at flyve et fly og hvem, der bliver dygtigst til at reparere en lastbil?
Ifølge Thomas Teasdale er svaret “ja”, for testen kan afsløre noget generelt om din intelligens.
- Testen kan fortælle noget om, hvor kvik en ung mand er.
Der er ingen tvivl om, at hvis man skal lære en ung mand med at være flypilot, vil det gå langt bedre, hvis han har klaret sig godt i testen.
Vi ved fra talrige studier, at der en stærk sammenhæng mellem resultatet i sådan en test og evnen til at lære, siger han.
Historien om intelligenstestenDet var den franske psykolog Alfred Binet, der i starten af 1900-tallet opfandt den første intelligenstest.
Han var blevet hyret af den franske stat til at udvikle en måde at identificere, hvilke elever der havde brug for særlig hjælp i skolen.
Han kom frem til den såkaldte Binet-Simon-test ved at stille eleverne en række opgaver, som de ikke lærte i skolen.
Ved at sammenligne elevernes resultater fik han et gennemsnit, som alle blev målt op imod.
Binet troede dog ikke på, at hans test kunne fortælle hele historien om en persons intelligens.
Det gjorde englænderen Charles Spearman derimod.
Han opdagede, at selvom du bad folk tage en række forskellige intelligenstests, så ville dem, der scorede højt i én også klare sig godt i alle de andre.
Derfor mente han, at man kunne udregne en “generel intelligens” eller “g”, som han kaldte det.
Intelligenstests blev siden et værktøj, som man bruger en række steder.
Det danske forsvar tog eksempelvis i 1950’erne deres egen intelligenstest i brug - den såkaldte Børge Priens Prøve (BPP).
En prøve, som alle 18-årige danske mænd stadig udsættes for i dag.
Din IQ kan forudsige din succesFaktisk viser forskningen, at IQ-tests kan være rigtige gode til at forudsige, hvordan du vil klare dig her i livet.
Det forklarer Anna Vedel, der er postdoc på Aarhus Universitet og forsker i, hvordan personlighedstræk og intelligens spiller ind på eksempelvis akademisk succes.
- Din IQ-score fortæller noget om, hvor godt du kommer til at klare dig i skolen, hvor sundt du lever, og hvor gammel du bliver, siger hun og fortsætter:- De fleste, der arbejder med intelligens, vil sige, at en IQ-test helt klart har en værdi.
Det er empirisk velunderbygget, at den her generelle intelligens betyder noget for, hvordan vi klarer os i livet.
Hun understreger dog, at du ikke skal klikke dig ind på nettet og tage en hvilken som helst test.
- Du kan ikke bare tage en enkelt test på nettet og tro, at du så ved, hvor din IQ ligger.
Det kræver, at du tager en række kvalitetstests, der har ordentlige datagrundlag bag sig - og så skal du tage gennemsnittet.
Det giver dig sådan nogenlunde en idé om, hvor du ligger, siger hun.
Derfor kan IQ sige noget genereltGennem mere end hundrede år er der blevet forsket i at teste den menneskelige intelligens.
De oprindelige IQ-tests er blevet videreudviklet, og nye er kommet til.
Forskerne har endda prøvet at teste andre former for “intelligenser” såsom social- og emotionel intelligens.
Alle IQ-tests bliver dog ved med stort set at give det samme billede, fortæller Thomas Teasdale.
- Beder vi én person tage en række forskellige tests giver det samme billede.
Klarer han sig godt i én test, klarer han sig godt i dem alle, siger han.
Hver IQ-test indeholder typisk en række delprøver.
Og også ved de her delprøver, kan man se den her sammenhæng.
- Den mest anvendte IQ-test i verden, Wechsler Adult Intelligence Scale, har 15 delprøver, der tester en lang række forskellige ting heriblandt matematisk, sproglig og rummelig intelligens.
Og selvom delprøverne er ret forskellige, så er det sjældent, at en person klarer sig elendigt i én delprøve og fantastisk i en anden.
Klarer du dig godt, er det over hele linjen, siger han.
IQ-tests kan være misvisendePå trods af at IQ-testen gang på gang har vist, at den definerer en eller anden form for “generel intelligens”, så har den også sine mangler, forklarer Thomas Teasdale.
- Den sproglige del af en IQ-test vil typisk teste dit ordforråd.
Og dit ordforråd er kulturelt betinget.
Vokser du op i middel- eller overklassen, lærer du nogle helt andre ord, end hvis dine forældre er ufaglærte, siger han.
Stort set alle IQ-tests er lavet af hvide mænd fra middelklassen, og de er testet af på hvide mænd.
Og det kan give en skævvridning af resultaterne, vurderer han.
- Tag nu ordet “gymkhana”.
Det kommer fra ridesport og betyder en begivenhed, hvor man dyster i en række forskellige discipliner til hest.
Hvis du kommer fra en velhavende baggrund, er der større sandsynlighed for, at du er kommet på en rideskole og er stødt på ordet, siger han.
Det har ført til, at man i Californien i 1970’erne forbød skoler at bruge IQ-tests på sorte elever.
Det kom efter en sort dreng ved en fejl blev sendt til specialundervisning med en meget lav IQ, men senere viste sig at have en helt normal intelligens, det fortæller podcasten Radiolab.
IQ-testens mørke fortidSelvom IQ-testen oprindeligt blev udviklet til at identificere hvilke franske skolebørn, der havde brug for ekstra undervisning, er den blevet misbrugt til en række forfærdelige ting.
I Danmark i 1930’erne var de fleste overbeviste om, at folk med lavere intelligens kunne være til fare for samfundet.
Man ville ikke have, at deres “dårlige gener” skulle blandes med og forurene resten af samfundets.
Overlægen Christian Keller fik oprettet en række anstalter, hvor man blandt andre sendte folk med lav IQ hen.
Havde du en IQ på under 75, kunne du på de her anstalter risikere at blive tvangssteriliseret.
Og du måtte heller ikke forlade stedet.
Sådan er det heldigvis ikke i dag i Danmark.
Kilde: danskkulturarv.
dkTræning kan skævvride IQ-testIkke nok med at forskellige kulturelle baggrunde kan give et misvisende billede af testpersonernes intelligens, så kan træning faktisk også flytte på din IQ-score, det forklarer Thomas Teasdale.
- Den prøve, som studerende skal bestå for at komme ind på universiteterne i USA, er en form for intelligenstest.
SAT hedder den, og der findes en hel industri, som sælger bøger, der kan hjælpe dig med at træne op til prøven.
Og træner du, kan du helt sikkert rykke din intelligens nogle point, men spørgsmålet er hvor meget.
Der må være en grænse, siger han.
Men Anna Vedel er ikke så sikker på, at man kan rykke på sin IQ gennem træning.
- Du kan godt få en højere score ved at tage den samme test igen og igen, men tager du en ny test, du aldrig har prøvet før, er du ikke bedre stillet.
Det er notorisk svært at træne dine kognitive evner, siger hun.
Det er særlig én del af din intelligens, du kan have svært ved at rykke.
Nemlig den såkaldt flydende intelligens, forklarer hun.
Flydende versus krystalliseret intelligensForskerne skelner helt overordnet mellem to typer af intelligens.
Den flydende intelligens, som hjælper os med at løse logisk-matematiske problemer, og den krystalliserede intelligens, hvor vores ordforråd, almene viden og sproglige kunnen hører hjemme.
Når forskerne snakker om, at vi kan træne vores intelligens, henviser de derfor udelukkende til den krystalliserede intelligens, for den flydende kan nemlig være sværere at forbedre, forklarer Trine Flensborg-Madsen.
- Den krystalliserede intelligens kan man øve sig på.
Man kan øge sin almene viden eller lære nye ord.
Og de dele indgår også i en intelligenstest.
Med den flydende er det straks sværere.
Forskning har dog vist, at man godt kan træne sin korttidshukommelse, der vil forbedre din flydende intelligens.
Det samme kan uddannelse til en vis grad, siger hun.
Den flydende intelligens bliver dog kun dårligere med alderen, forklarer Anna Vedel.
- Allerede i det tidlige voksenliv topper din flydende intelligens.
Din krystalliserede intelligens kan du derimod forøge hele livet, for den rummer alt, hvad der er erfaringsbaseret og alt, hvad du har brugt energi på at lære, siger hun.
Højere IQ betyder højere indkomstBeregninger fra Aarhus Universitet viser, at har du en høj IQ, så kommer du generelt til at tjene flere penge i løbet af dit liv end mennesker med en lavere IQ.
Bare et enkelt IQ-point til eller fra betyder, ifølge forskernes beregninger, en forskel på 160.
000 kroner i din livstidsindkomst.
Oversat til procent viser beregningerne, at et tab på 1 IQ-point medfører et tab i indkomst på 2,4 procent.
Grunden til, at forskerne har undersøgt denne sammenhæng, er, at miljøpåvirkninger som luft- og vandforurening menes at kunne påvirke din IQ negativt i løbet af din barndom.
Dårligt resultat kan føre til manglende motivationTrine Flensborg-Madsen bruger ofte IQ-tests i sin forskning.
Hun fortæller dog aldrig testpersonerne, hvad resultatet bliver.
Og det er der en god grund til.
- Man kan blive så skuffet, og nogle kan måske miste motivationen til at lære og uddanne sig, hvis de får et rigtigt dårligt resultatet, siger hun.
I mange år arbejdede Thomas Teasdale som psykolog på en klinik for folk med hjerneskade.
Han var heller ikke meget for at dele resultaterne med patienterne.
- Mange af dem scorede dårligt, fordi de havde fået en hjerneskade, og nogle kunne blive rigtig ramt af et dårligt resultat.
Det er sårende at få at vide, at man har en nedsat intelligens, siger han.
Han forklarer, at hos Forsvaret er de heller ikke meget for at fortælle de unge mænd, hvis de har fået et dårligt resultat.
I stedet kasserer de dem om muligt på grund af noget andet.
- Jeg ved, at de i stedet for at fortælle dem, at deres IQ er for lav, helst kommer med en anden grund til, at de ikke er egnede til at være værnepligtige.
Det kan være kronisk astma, dårlig ryg, nærsynethed eller platfødder, siger han.
Også din personlighed betyder nogetDin IQ kan altså sige noget om din generelle intelligens.
Den kan sige noget om, hvor hurtigt du er i stand til at lære, men der er også mange andre faktorer, der spiller ind i forhold til, hvor godt du kommer til at klare dig i livet, forklarer Trine Flensborg-Madsen.
- Din personlighed har også stor betydning for, hvordan dit liv kommer til at udforme sig.
Min forskning viser eksempelvis, at scorer du højt på det personlighedstræk, vi i forskningen kalder for samvittighedsfuldhed, så klarer dig bedre uddannelsessystemet, siger hun.
Er du meget samvittighedsfuld, betyder det, at du er pligtopfyldende og disciplineret.
Og det betyder faktisk mere end din IQ-score, hvis du når op på universitetsniveau.
Universitetsstuderende har ifølge Anna Vedel som regel en IQ på 115 eller derover.
Så nogle få point fra og til gør ikke den store forskel - det gør hårdt arbejde derimod.
- Der er en endnu stærkere sammenhæng mellem at være samvittighedsfuld og få høje karakterer på universitet end IQ’en.
Så der er andre ting, der er mindst lige så vigtige at fokusere på som din IQ, siger hun.
Både Thomas Teasdale, Anna Vedel og Trine Flensborg-Madsen understreger, at du ikke skal fokusere på din IQ-score men på, hvad du er god til.
Om det så er at spille bas-guitar, bygge ting i træ eller matematik.
- Det kunne være dejligt, hvis der kom lidt mere åbenhed og nysgerrighed omkring det her med intelligens.
I stedet for at vi er så bange for at tale om det.
Vi er jo alle sammen gode til forskellige ting.
Nogle er hurtigere til at løbe end andre, og på samme måde har nogle en hurtigere hjerne.
Og intelligens er ikke den eneste værdifulde kvalitet i os, slutter hun.
FacebookTwitterKopier linkEmner:Videnskab|Flensborg|Uddannelse|Københavns Universitet|Aarhus Universitet




https://www.dr.dk/nyheder/regionale/trekanten/olaus-roser-pryder-nu-snart-gadebilledet-efter-kommunen-brugte

TrekantområdetOlaus' roser pryder nu snart gadebilledet - efter kommunen brugte månedsvis på at godkende gavenOlaus Aaquist vil udsmykke en gade i Christiansfeld med roser, og han har langt om længe fået lov.
76-årige Olaus Aaquist har roserne klar til Kongensgade i Christiansfeld.
Af Steffan Axelsen og Rasmus Dyrberg Hansen24.
aug.
2019 kl.
10.
35Bemærk: artiklen er mere end 30 dage gammelLæs op76-årige Olaus Aaquist er vild med roser, og han mindes med glæde, da Kongensgade i Christiansfeld var udsmykket med roser langs vejen.
Men da Christiansfeld Kommune ophørte og blev lagt sammen med Kolding Kommune, forsvandt roserne.
Kommunen prioriterede ikke længere at holde dem.
Nu har Olaus Aaquist så tilbudt kommunen, at han selv vil plante, passe og pleje et nyt sæt roser på Kongensgade.
Det tilbud gav han den 5.
juni.
Det er lidt bureaukratisk, men hvis nogen af en eller anden grund har noget imod det, så skal de jo kunne forsvare det.
Olaus Aaquist- Jeg kan vældig godt lide roser, og i mine yngre dage lavede jeg 200-300 roser hvert år af forskellig art.
De er startet som vilde frø, og så er de klar til udplantning nu, siger Olaus Aaquist.
Han garanterer, at kommunen ikke får nogen udgifter ved projektet.
- Kommunen skal intet lave.
I min ansøgning, hvor jeg har bedt om tilladelse, siger jeg, at jeg planter dem, beskærer dem og holder rent omkring dem.
Hvis det ikke lykkes, så fjerner jeg dem bare igen, siger Olaus Aaquist.
Svært at give gaverMen en gave er ikke altid så let at få lov til at give.
For kommunen skulle først være sikker på, at der ikke var noget arbejde i det for dem, siger Jakob Ville (V), udvalgsformand, Teknik- og Klimaudvalget i Kolding Kommune.
- Det har været lidt en proces.
Først er tilbuddet tilgået et byrådsmedlem, som har sendt det til forvaltningen, som så har sat det på et udvalgsmøde, og så var der lige en sommer, siger han.
- Der er altid nogle dilemmaer, vi skal overveje.
Det er dejligt, at der er nogle borgere, der vil være med til at gøre vores kommune pænere, men vi er nødt til at være undersøgende på, om det forpligter kommunen til noget vedligehold, siger Jakob Ville.
Det er på denne strækning, at Olaus' roser i fremtiden vil blomstre.
I onsdags, flere måneder efter, at Olaus Aaquist tilbød sine roser, er det så blevet behandlet på et udvalgsmøde i kommunen, og det blev et ja tak til at få plantet Olaus’ roser.
- Jeg håber, at borgerne vil tage godt imod det.
Jeg er i den alder, hvor man ligger vågen nogle timer om natten.
Så kan man få sådan nogle ideer her.
Jeg gør det, fordi jeg har lyst til det og overskud til det.
Jeg har ingen bagtanke med det, siger Olaus Aaquist.
'Det er lidt bureaukratisk'Det bliver rosenplanter af sorten Rose de Recht, der kommer til at pryde Kongensgade fra uge 42, som Olaus Aaquist vurderer som det perfekte tidspunkt at sætte dem.
- Jeg har valgt den ældste rose, jeg kan finde, som er modstandsdygtig over for svampesygdomme og har en god duft.
Den kan spores tilbage til 1807 og er garanteret betydeligt ældre, siger han.
Før udvalgsmødet var Olaus Aaquist en anelse uforstående overfor, hvorfor det skulle tage så lang tid at tage imod en gave.
Olaus kigger på gamle billeder.
Han er søn af en anlægsgartner og har haft roserne inde på livet altid.
- Det er lidt bureaukratisk, men hvis nogen af en eller anden grund har noget imod det, så skal de jo kunne forsvare det, sagde han.
Men nu kan borgerne i Christiansfeld altså godt begynde at glæde sig til at se Kongensgade fyldt med roser igen.
- Vi har sagt ja tak, og det var der stor enighed om, siger Jakob Ville (V).
FacebookTwitterKopier linkEmner:Jakob Ville (politiker)|Kolding Kommune|Christiansfeld|Lokalpolitik|Christiansfeld Kommune




https://www.dr.dk/nyheder/indland/partier-hejser-roedt-advarselsflag-18-loesladt-efter-teledataskandale

TeledatasagenSe temaIndlandPartier hejser rødt advarselsflag: 18 løsladt efter teledataskandale Blandt andet er flere bandemedlemmer blevet løsladt.
Blandt de løsladte er både rockere og bandemedlemmer, som har været fængslet på baggrund af teledata.
Af Emil Søndergård Ingvorsen og Mette Mayli Albæk24.
aug.
2019 kl.
08.
00Bemærk: artiklen er mere end 30 dage gammelLæs opFlere partier er bekymrede over, at 18 varetægtsfængslede personer er blevet løsladt på grund af fejl med teledata.
For blandt de løsladte er personer, som er tiltalt for grov vold i rockermiljøet og drabsforsøg i bandemiljøet.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Derfor kræver flere retsordførere handling fra justitsminister Nick Hækkerup (S).
- Det mest bekymrende er, at man løslader bandemedlemmer.
Det undrer mig, og man må kunne have nogle andre ting, man kan holde dem tilbage på, siger De Konservatives retsordfører, Naser Khader, og fortsætter:Læs også:Teleskandale: Løsladelser i sager om drabsforsøg, grov vold og fangeflugt- Jeg synes, at justitsministeren skal bede anklagemyndigheden om at vende alle sten, så man sikrer sig, at de sigtede bandemedlemmer ikke bliver løsladt så hurtigt.
Det kan få alvorlige konsekvenser.
Vi er nødt til at få justitsministeren på banen og fortælle Folketinget, hvor lang tid det her kan fortsætte, for der er også en risiko for, at en drabssigtet flygter eller begår et nyt drab.
Peter Skaarup, Dansk FolkepartiDet er den seneste udvikling i den såkaldte teledatasag, som har ført til de 18 løsladelser.
I begyndelsen af den uge kom det nemlig frem, at anklagemyndigheden ikke kan bruge teledata som bevis i retssager de næste to måneder.
Det skyldes, at der har været fejl i telefonmasters placering.
Med andre ord kan der være fejl i de data, der har placeret en mistænkt et specifikt sted.
Det betyder også, at alle sager, hvor en sigtet blandt andet sidder varetægtsfængslet på baggrund af teledata, vurderes på ny.
Og det er dette, som indtil videre har ført til 18 løsladelser.
DF: Problemer med retsbevidsthedenHos Dansk Folkeparti følger man også sagen intenst.
For selvom retssikkerheden skal holdes i hævd, så er det en balancegang, da der også skal tages hensyn til ofrene, mener Peter Skaarup.
- Jeg synes, at vi har et problem med retsbevidstheden, hvis ofre kan opleve, at deres gerningsmænd kan blive løsladt, fordi politiet og myndighederne har lavet fejl, siger gruppeformanden og fortsætter:- Vi er nødt til at få justitsministeren på banen og få ham til at fortælle Folketinget, hvor lang tid det her kan fortsætte, for der er også en risiko for, at en drabssigtet flygter eller begår et nyt drab.
Men selv om det er et højt tal, så er det også nødvendigt at mane til besindighed, mener regeringens støtteparti Radikale Venstre.
- Det er et højt tal, og der er ingen tvivl om, at det er lidt noget rod, at vi sætter hårdkogte kriminelle på fri fod.
Men det er nu sådan, at det i Danmark kræver et særligt mistankegrundlag for at blive varetægtsfængslet.
Og hvis grundlaget kun er teledata - som der lige nu er problemer med - så kan man ikke blive varetægtsfængslet, siger retsordfører Kristian Hegaard.
Justitsministeren afventer en samlet redegørelse fra Rigspolitiet og Rigsadvokaten for sagen inden udgangen af september.
DR Nyheder har forsøgt at få en kommentar fra justitsminister Nick Hækkerup (S).
Det har indtil videre ikke været muligt.
Teledata-skandalen•Over 10.
000 sager om alvorlig kriminalitet fra 2012 til 2019 skal gennemgås, fordi der er rekvireret teledata i sagerne.
•Det er stadig uklart, hvor mange af de sager der er omfattet af problemet med mangelfulde teledata.
•Desuden kom det i sidste uge frem, at der kan være endnu flere sager, der kan have været fejlbehæftede.
Derfor kan der også være sager fra før 2012.
•Og så er det i begyndelsen af denne uge kommet frem, at der er fundet fejl i de geografiske koordinater for telemasters placering.
Desuden er der fundet flere fejl i den rådata, som politiet modtager fra teleselskaberne vedrørende teleoplysninger.
•En gennemgang af alle sager i 2018 peger på, at der er mangler teledata i 8,9 procent af sagerne.
•Men måske er problemet mere omfattende.
•I maj 2019 gennemgik Rigspolitiet sammen med en politikreds 75 sager fra 2017 til 2019, hvor politiet havde bedt om at få teledata udleveret.
•I 24 af de 75 sager blev der konstateret uoverensstemmelser mellem rådata og konverteret data.
•Efter nøjere gennemgang lød konklusionen, at 13 af de 24 sager bør revurderes, fordi telehistorik umiddelbart har haft betydning for sagen.
I syv af sagerne er der faldet dom.
Tre sager kører stadig, og tre sager er opgivet.
•Justitsminister Nick Hækkerup har bestilt en samlet redegørelse af sagen fra Rigspolitiet og Rigsadvokaten.
Den skal være færdiggjort inden udgangen af september.
•Kilde: RigspolitietFacebookTwitterKopier linkEmner:Kristian Hegaard (politiker)|Naser Khader (politiker)|Socialdemokraterne|Rigspolitiet|Kriminalitet




https://www.dr.dk/nyheder/viden/kroppen/komiker-kaempede-finde-sin-plads-humoren-blev-min-vej-gennem-folkeskolen

KroppenKomiker kæmpede for at finde sin plads: 'Humoren blev min vej gennem folkeskolen'Selvom Nikolaj Stokholm havde det svært i skolen, er han klogere end de fleste.
Sjove mennesker er nemlig mere intelligente, viser forskning.
Af Jeppe Kyhne Knudsen og Mathis Birkeholm Duus (Grafik)24.
aug.
2019 kl.
07.
06Læs opHvis du havde mødt Nikolaj Stokholm, da han var barn og dengang fortalt ham, at han ville blive en af Danmarks populæreste komikere, når han blev voksen, ville han nok ikke have troet dig.
Nikolaj StokholmNikolaj Stokholm optrådte første gang på Comedy Zoo i 2007.
Da var han 17 år.
I 2009 var han med i Comedy Fight Club på TV2 Zulu.
Han har turneret landet tyndt med sit oneman-show og arbejder lige nu på flere tv-serier til TV2 Zulu.
Nikolaj Stokholm har aldrig taget en boglig uddannelse.
Han fravalgte gymnasiet for at tage ud at sejle og kom hjem med en uddannelse som ‘ubefaren skibsassistent’.
Mens han byggede sin komiker-karriere op, brugte han desuden halvandet år på at blive ‘byggemontør’.
Dengang drømte han om at blive lastbilchauffør - og det med at læse og skrive gik ikke særlig godt.
Ikke fordi han havde svært ved det at lære det, men fordi han lider af en sjælden øjensygdom, der gør, at han det meste af sin barndom stort set var blind.
- Rent fagligt havde jeg det svært.
Jeg er født med fire procents syn, så jeg kunne ikke læse, hvad der stod i bøgerne eller på tavlen, før jeg kom op i de store klasser, siger han.
Og så er han heller ikke særlig skarp til matematik.
Humor og intelligens går hånd i håndIntelligens er dog mere - og andet - end at kunne lære at løse matematikstykker eller skrive korrekt dansk.
Mange forskere mener eksempelvis, at der findes en såkaldt social intelligens, der har betydning for, hvor god du er til at læse andre menneskers følelser.
Og ifølge Stefan Kjerkegaard, der har skrevet en bog i serien ‘Tænkepauser’ om humor, og som til daglig forsker i Nordisk Sprog og Litteratur på Aarhus Universitet, scorer sjove mennesker typisk højt på social intelligens.
- Humor handler om at bryde tabuer, og skal du bryde dem, er det vigtigt, at du ved præcis, hvor grænsen går.
Det at kende grænsen og de sociale spilleregler, som vi har i forskellige sammenhænge, kræver en solid social intelligens, siger han.
Ikke nok med at sjove mennesker typisk har en høj social intelligens.
Flere forskningsprojekter er i løbet af de sidste 50 år kommet frem til, at mennesker med en veludviklet sans for humor også scorer højt i traditionelle intelligenstests.
En fremmed besøger biblioteketBetyder det så, at Nikolaj er klog?
- Ja, lyder det forsigtigt, da jeg spørger ham.
Jeg har bedt Nikolaj om at mødes med mig på Det Kongelige Bibliotek i København.
Et passende sted, tænkte jeg, når nu snakken skal handle om intelligens.
Hvad er intelligens?
I mere end 100 år har forskerne skændtes om, hvad intelligens er for noget.
Der er to fronter i konflikten.
På den ene side står deterministerne, der mener, at man kan måle en “generel intelligens” ved hjælp af kognitive tests.
Den generelle intelligens kan bruges til at forudsige, hvordan en person vil klare sig i livet, og omkring 60 procent af den er arvelig.
Thomas Teasdale, der har forsket i intelligens i Danmark siden slutningen af 1960’erne, hører til denne skole og definerer intelligens som “evnen til at tænke logisk klart, ræsonnere, organisere og bevare viden”.
På den anden side står den alternative fløj, der ikke mener, at man kan reducere intelligens til logisk tænkning.
Frontmanden for denne skole er amerikaneren Howard Gardner, der i 1983 udgav bogen “Frames of mind”.
I bogen kommer han frem til, at vi har syv adskilte intelligenser (sproglig, logisk-matematisk, rumlig, kropslig, musikalsk, interpersonel og intrapersonel) - og at man godt kan være god til den ene og dårlig til de andre.
Han tror altså ikke på, at man kan måle en generel intelligens.
Nikolaj har aldrig været her før, selvom han hele sit liv har boet i Storkøbenhavn.
Og han taler lavt, for han vil helst ikke forstyrre folk, der sidder og studerer.
Det er tydeligt, at han ikke føler sig hjemme.
En boglig uddannelse er det aldrig blevet til.
Så tiden er ikke blevet brugt på biblioteker.
Nikolaj Stokholm er aldrig blevet udsat for en IQ-test.
Men hvis vi skal tro forskningen, ville han garanteret score højt.
Og han giver mig også ret i, at man skal være hurtig i pæren, hvis man vil være sjov.
Som han siger, så “skal man altså besidde en vis form for intelligens, for at få 1.
000 mennesker til at grine på én gang”.
Drengen med luppen og det mærkelige sprogDet lå ikke i kortene, at Nikolaj skulle være komiker.
Og oddsene var ikke ligefrem med ham, da han var barn.
Hans øjensygdom betød, at han ikke kom i børnehave, men gik hjemme sammen med sin mor, mormor og morfar.
Han så ikke særlig meget til andre børn, og han lærte derfor tidligt at tale de voksnes sprog.
Da han startede i skole, fandt han hurtigt ud af, at han ikke var som de andre.
Han talte som en gammel mand og måtte sidde ved sit eget bord helt oppe foran tavlen, så han kunne være heldig at skimte noget af det, der stod.
Til at hjælpe ham havde Statens Øjenklinik bemidlet både lup, skråbord og andet udstyr til ham.
- Jeg fik alt forstørret op.
Mit bord oppe foran lignede kraftedeme en tandlægeklinik med alt det udstyr.
Det så skrækkeligt ud, siger han.
Men de mange udfordringer fik Nikolaj vendt til sin fordel.
Fra muldvarp til knivskarp komikerNikolaj Stokholm blev født med øjensygdommen “nystagmus”.
Hvis du forestiller dig at fokusere på omgivelserne, når du drejer lynhurtigt rundt på en karrusel, så har du en idé om, hvordan Nikolajs syn var.
Sygdommen gør nemlig, at pupillerne kører lynhurtigt fra side til side.
Som nyfødt havde han kun fire procents syn, men heldigvis lærer hjernen med årene at kompensere for pupillernes konstante uro.
I dag ser han næsten normalt.
Den blege dreng fandt et publikumDen ensomme plads oppe foran tavlen viste sig nemlig at være helt perfekt for Nikolaj.
I stedet for at hviske jokes til sidemanden, var han nødt til at vende sig om og sige dem højt, hvis andre skulle høre dem.
På den måde blev klassen hans publikum.
- Når jeg vendte mig om, sad der 22 mennesker og kiggede min vej.
Og jeg tænkte bare: De sidder der for min skyld.
Jeg glemte læreren, der stod lige ved siden af mig.
Så jeg sad og jokede med, hvad der blev undervist i, siger han.
Nikolaj var klar over, at han ikke havde mange heste at spille på i kampen om en placering i klassens sociale hierarki.
Men med humoren fandt han i løbet af skoletiden sin niche.
- Jeg var ham den mærkelige, blege dreng, der sad i hjørnet af klassen med sin lup.
Jeg kunne ikke spille fodbold eller hjælpe nogen med matematik-opgaverne, men jeg kunne få folk til at grine, siger han.
Humor er en god parringsstrategiNikolaj er langt fra den første, der bruger humor til at kæmpe sig op igennem det sociale hierarki.
Faktisk mener evolutionsbiologer, at der ikke findes en eneste kultur, hvor humor ikke eksisterer.
Hvad er humor?
Humor-forskere arbejder med tre overordnede teorier om, hvad humor er.
Alle tre beskriver de en egenskab ved komikken.
Overlegenhedsteorien.
Teorien har rødder tilbage i antikken hos blandt andet Platon og Aristoteles.
Den går ud på, at vi ler, når andre kommer galt afsted, fordi det giver os en følelse af overlegenhed.
Det kan være en mand, der glider i en bananskrald.
Netop følelsen af: "så dum er jeg i det mindste ikke", får os til at trække på smilebåndet.
Inkongruensteorien.
Ordet “inkongruent” betyder 'noget, der ikke stemmer overens med det, vi er vant til' - og teorien går ud på, at når vi oplever noget andet, end det vi forventer, så griner vi.
Monty Python er et godt eksempel på det.
Tag bare deres sketch med filosofferne, der spiller fodbold.
Forløsningsteorien.
Teorien forbindes særligt med Sigmund Freud og er en udløber af hans psykoanalyse.
Han mener, at vi undertrykker en række forbudte følelser, som vi netop kan få afløb for gennem vittigheder.
Derfor handler megen humor om sex eller racisme.
Humoren bliver en ventil til at komme ud med det på en “lovlig” måde.
Kilde: Mette Møller, ph.
d.
i retorik fra Københavns Universitet.
Og ligesom store muskler eller et symmetrisk ansigt kan være redskaber til at tiltrække en partner, mener de, at det at være sjov har været en klar fordel op gennem hele menneskets evolutionshistorie.
Mette Møller, der er retoriker og har skrevet en ph.
d.
om humor, mener, at humor kan være udviklet af os mennesker til netop at vise overfor en potentiel partner, hvor hurtigt man tænker, og hvor intelligent man er.
- Hvor en påfugl har sin store, flotte fjerpragt til at tiltrække en mage, har vi mennesker humoren.
Jo hurtigere og sjovere du er, desto mere viser du, at du er i stand til at tænke hurtigt, siger hun.
- På Tinder er det også mit indtryk, at en lille sjov tekst virker ret godt.
Især hvis den er selvironisk.
Så humor er helt klart en parringsstrategi, siger hun.
Du skal være den hurtigste knallert på havnenDet med at tænke hurtigt er fuldstændig afgørende, hvis du vil være sjov.
Det forklarer Stefan Kjerkegaard.
- Du skal kunne komme op med en sjov replik, før en anden griber chancen, eller øjeblikket er forpasset.
Og du skal være lynhurtig til at se nogle sammenhænge, som andre ikke ser, siger han.
Da jeg spørger Nikolaj, om han mener, man skal være hurtig for at være sjov, nikker han og svarer:- Du skal vide, at den her sætning, du konstruerer nu, skal lægge hele fundamentet for grinet til sidst.
Det kræver et vanvittigt overblik og et stort sprogligt overskud, forklarer han.
Selvom Nikolaj klæder sig som en, der burde føle sig hjemme på Det Kongelige Bibliotek, var det faktisk første gang, han besøgte det.
Han tog aldrig en boglig uddannelse og har derfor ikke haft behov for at benytte biblioteket.
Endelig kom en lærer, der forstod hamNikolajs klassekammerater syntes for det meste, at hans jokes i timerne var sjove.
Men lærerne havde det anderledes stramt med dem.
For dem var de forstyrrende, konstante afbrydelser.
- Jeg kan huske en forældresamtale i anden klasse.
Fra jeg startede i skolen, havde lærerne sagt: “Han snakker og fjoller for meget.
Men til det møde, sagde min far til læreren: “Ja, men det gør han altså.
Nu gider vi ikke høre mere om det.
Hvordan går det ellers?
”, siger han.
Lærerne havde svært ved, hvordan de skulle takle Nikolajs evner.
For der var ingen tvivl om, at han kunne noget særligt.
I slutningen af niende klasse var der endelig en, der fik øjnene op for, hvordan hun kunne lukke munden på Nikolaj i timerne samtidig med, at han fik mulighed for at øve sin komik.
Hvad er social intelligens?
Der er uenighed om, hvad social intelligens egentlig dækker over, og der findes forskellige modeller for det.
Én model er den såkaldte S.
P.
A.
C.
E.
-model, der deler social intelligens op i fem egenskaber: Situationsfornemmelse, tilstedeværelse, autencitet, klarhed og empati.
I en anden model er der to overordnede evner inden for den sociale intelligens.
Den ekstroverte - også kaldet social opmærksomhed - der handler om at kunne lytte, læse og føle sympati med andre.
Og så den introverte, der handler om din selvopfattelse, din indre stabilitet og retfærdighedssans.
Kilde: Psychology.
org- Kort før vi skulle til eksamensforberedelse, kom min lærer på den idé, at jeg i slutningen af hver lektion kunne få ét minut til at fyre mine observationer af for klassen.
Til gengæld skulle jeg så holde mund i resten af timen, griner han.
- Så sad jeg og skrev, hvad jeg fandt sjovt i løbet af timen.
Og så når klokken lige skulle til at ringe, gik jeg op foran klassen.
Det er ikke nok at tænke hurtigtAt Nikolaj var i stand til at lytte til sin lærer og acceptere de spilleregler, hun satte op for ham, tyder på, at han har en veludviklet social intelligens.
Og den form for intelligens er alfa-omega, hvis du vil være sjov, lyder det fra Stefan Kjerkegaard.
- Morsomme mennesker er dygtige til at læse andres følelser.
Det er ikke nok at tænke hurtigt og komme først med en kvik bemærkning, hvis den skyder helt ved siden af publikum, siger han.
- Hvis du ikke har situationsfornemmelse, bliver du hurtigt pinlig.
De fleste kender nok det med at være til en fest, der starter godt ud.
Alle griner af dine jokes, men som aftenen skrider frem, og du bliver fuldere og fuldere, mister du evnen til at læse andre og bliver dum og pinlig at høre på.
Nikolaj mener heller ikke, man kommer særlig langt som komiker, hvis man ikke kan forstå og læse de sociale regler.
- Du skal forstå, hvad det er for et rum, du står i.
Og hvad det er for nogle mennesker.
Den ene dag, kan du stå til en julefrokost hos et tømrerfirma.
Den anden dag, kan du stå foran Nordeas topledelse.
De griner af vidt forskellige ting, og derfor skal du være omstillingsparat og vide, hvor dit publikums grænser går, siger han.
Selvom Nikolaj på grund af sin øjensygdom først lærte at læse sent, elsker han i dag at fordybe sig i biografier.
Og så er han besat af alle bøger om 2.
verdenskrig.
Sjove mennesker har masser af paratvidenFor at vide, hvor grænsen går, er endnu en evne nødvendig.
Even til at samle en stor paratviden.
Og det er sjove mennesker typisk rigtig gode til, forklarer Stefan Kjerkegaard:- For at du hurtigt kan sætte en begivenhed ind i en sjov sammenhæng, kræver det, at du har en stor almen viden.
Rigtig meget humor opstår ved at tage noget, vi alle sammen kender, vende det på hovedet og give det en ny betydning.
Når det kommer til paratviden, mener Nikolaj, at han er ret godt med.
- Når man ser noget sjovt, skal man kunne forbinde det til noget, som folk kender.
Du er nødt til at have en kæmpe referenceramme for, at du kan sætte billeder på alt, siger han.
En del af den paratviden handler også om at kende de fordomme, vi alle sammen går rundt med, forklarer Stefan Kjerkegaard.
- Du skal kende den kulturelle baggrund, du kommer fra, for at være sjov.
Ellers ved du ikke, hvor fordommene og tabuerne ligger og gemmer sig, siger han.
Jeg har altid gjort ting lidt i trods.
Jeg gider ikke gøre det, alle andre gør.
Og så blev jeg jo nødt til at finde på noget andet.
Så derfor tog jeg ud at sejle 14 dage før, jeg skulle have afsluttet 10.
klasse.
Nikolaj StokholmDroppede skolen og stak til søsDer er ingen tvivl om, at Nikolaj er intelligent på mange områder.
Alligevel har han aldrig taget en boglig uddannelse.
Og det mener han heller ikke, at man er nødt til for at gøre brug af sine intellektuelle evner.
- Hele formålet med Greve Privatskole, som jeg gik på, var at forberede dig på, at du skulle på gymnasiet.
Men det ville jeg i ikke, siger han.
- Jeg har altid gjort ting lidt i trods.
Jeg gider ikke gøre det, alle andre gør.
Og så blev jeg jo nødt til at finde på noget andet.
Så derfor tog jeg ud at sejle 14 dage før, jeg skulle have afsluttet 10.
klasse.
Da Nikolaj lagde til kaj igen efter et halvt år, vidste han, at det med komikken skulle prøves af.
Som 17-årig stod han første gang på standup-scenen Comedy Zoo.
- Det gik godt på scenen.
Jeg blev i hvert fald ikke skræmt væk.
Så jeg fortsatte med at optræde, mens jeg boede på min fars sofa og ventede på det store gennembrud, siger han.
Der kom ikke et stort gennembrud.
Det kom mere lidt ad gangen.
I 2009 blev Nikolaj udvalgt til at deltage i Zulu Comedy Fight Club - og derfra har han stille og roligt oparbejdet sig et navn.
Begrænsninger gav ham en klar fordelNikolaj mener ikke, at det var lykkedes, hvis han ikke havde haft sine udfordringer at kæmpe med.
For netop begrænsningerne har givet ham nogle fordele.
Fordi Nikolaj ikke kunne se særlig meget - og derfor ikke kunne tage noter - lærte han at huske store mængder information.
En evne, der er en kæmpe fordel for ham i dag.
- Jeg har en absurd god hukommelse, fordi jeg har været vant til at lære rigtig meget med ørene.
I dag skal jeg ikke læse et manuskript mere end en til to gange, før jeg kan det.
Og i modsætning til mange af mine kolleger, har jeg aldrig sedler med på scenen til mine shows, siger han.
I det hele taget tror han, at han er blevet sjov, fordi der ikke var så meget andet, han kunne finde ud af.
- Jeg tror jo på, at hvis man har en overudviklet sans for noget - eksempelvis humor - så er det en overkompensation for noget andet.
Og jeg kunne ikke så meget andet, griner han.
FacebookTwitterKopier linkEmner:Humor|Det Kongelige Bibliotek|København|Uddannelse|Comedy Zoo




https://www.dr.dk/sporten/cykling/postnord-danmark-rundt/dagens-etape-benhaard-finale-kan-igen-give-blodsmag-i-munden

PostNord Danmark RundtDAGENS ETAPE Benhård finale kan igen give blodsmag i mundenI dag kører rytterne i PostNord Danmark Rundt fjerde og næstsidste etape fra Korsør til Asnæs Indelukke, der igen byder på en hård finale.
Af Rasmus Askman og Mathias Rene Hauge Jacobsen24.
aug.
2019 kl.
07.
41Bemærk: artiklen er mere end 30 dage gammelLæs opKlassementet inden sidste etape1.
Niklas Larsen (Coloquick)2.
Jonas Vingegaard (Jumbo- Visma) +6s3.
Rasmus Quaade (Riwal) +7s4.
Lasse Norman Hansen (Corendon-Circus) +12s5.
Jasper De Buyst (Hagens Berman) +23s6.
Mikkel Bjerg (Hagens Berman) +34s7.
Brent Van Moer (Lotto - Soudal) +1.
05 min.
8.
Koen Bouwman (Jumbo-Visma) +1.
08 min.
9.
Christoffer Lisson (Almeborg Bornholm) +1.
16 min.
10.
Johan Le Bon (Vital Concept - B&B Hotels) +1.
19 min.
Cykelrytterne i PostNord Danmark Rundt får ikke meget tid til at hvile sig efter gårsdagens hårde kongeetape, for i dag skal rytterne køre 175 hårde kilometer i den vestlige del af Sjælland.
Ruten går fra Korsør til Asnæs Indelukke, hvor der igen venter et stejlt opløb og en rundstrækning, der med stor sandsynlighed kan frembringe blodsmag i rytternes munde.
I løbet af den 13,5 kilometer lange rundstrækning, der skal passeres tre gange, skal feltet smage på flere af Odsherreds hårdeste bakker.
Det gælder blandt andet Høve Stræde-bakken og få kilometer efter, den 1,1 kilometer lange målbakke.
Med forventeligt aggressivt og hårdt cykelløb får rytterne rig mulighed for at hente tabt tid og ommøblere klassementet inden sidste etape søndag.
Niklas Larsen, der har erhvervet sig både førertrøjen, ungdomstrøjen og pointtrøjen, forudser også en begivenhedsrig dag i sadlen.
Fjerde og næstsidste etape er på 175,2 kilometer.
- Det er rigtig tæt i klassementet, og der kommer nok til at ske ting og sager igen.
Det lægger op til at blive et rigtigt spændende og hårdt cykelløb, siger den 22-årige danske rytter, der desuden glæder sig til at køre gennem sin barndomsby, Slagelse, iført den blå førertrøje.
- Det er en drøm, der går i opfyldelse.
Jeg glæder mig helt vildt og håber, der kommer mange ud på vejene og hepper, siger han til DR Sporten.
Vinderen af kongeetapen og nummer to i klassementet, Lasse Norman Hansen, er lige i hælene på Niklas Larsen i klassementet, så han er ikke i tvivl om morgendagens mission.
- Jeg skal ud og jagte førertrøjen, men jeg har også to tæt bagved mig, som jo også jagter den.
- Det bliver en hård dag i morgen, og der er meget at se frem til, siger den danske temporytter.
Du kan se mere om etapen i videoen øverst i artiklen.
PostNord Danmark Rundt består af fem etaper, der køres fra 21.
-25.
august og vises direkte på DR1.
Du kan se lørdagens etape fra klokken 13.
10.
Her er ruteprofil for fjerde etape, hvor der er indlagt fire bakkespurter, mens de tre bonusspurter er koncentreret på sidste del af etapen (grafik: postnorddanmarkrundt.
dk)FacebookTwitterKopier linkEmner:Lasse Norman Hansen (cykelrytter)|Cykelsport|PostNord|DR1|Asnæs




https://www.dr.dk/nyheder/regionale/midtvest/vandreture-er-paa-mode-haervejen-er-eneste-punkt-paa-julies-dagsorden

Midt- og VestjyllandVandreture er på mode: Hærvejen er eneste punkt på Julies dagsordenLange vandreture i den danske natur er populære.
Her er Julie ravn på Hærvejen, der går fra den tyske grænse, op over Viborg til enten Frederikshavn eller Hirtshals.
Den er omkring 500 kilometer i alt.
Af Amal Guerdali og Maiken Friis Lange24.
aug.
2019 kl.
09.
21Bemærk: artiklen er mere end 30 dage gammelLæs opSnoede stier, lange strækninger og frisk luft trækker i danskerne, der gerne bruger deres fritid på at vandre.
Én af dem er 30-årige Julie Ravn.
Hun går Hærvejen og er netop kommet til Viborg.
- Jeg kan godt lide, at jeg bare skal stå op om morgenen, og så skal jeg bare gå, og at det er dagsordenen, siger hun.
Hun har sygeorlov, fordi hun har fået hjernerystelse, og derfor er det særlig dejligt at komme ud i naturen.
Medlemstal Dansk VandrelaugAugust 2019: 10.
2912018: 10.
1802017: 9.
8902016: 9.
5842015: 8.
9572014: 8.
8122013: 7.
620Kilde: Dansk Vandrelaug- Jeg får en hverdag, der ikke er lige så hektisk, som den man kan få på Vesterbro, siger Julie Ravn, der til daglig studerer i København.
Hun bor på Viborgs Pilgrimshus, der populært kaldes "Herberget", hvor personalet også kan mærke, at flere har lyst til at vandre.
- Sidste år, var det meget 'vandrere', der kom forbi.
I år har det været unge mennesker, der har tænkt, 'vi skal da gå Hærvejen', siger medinitiativtager til pilgrimshuset Bitten Sivebæk.
Sidste år havde huset 217 overnatninger, og i år er huset allerede oppe på 250 overnatninger, selvom sæsonen ikke er slut endnu.
Ny trend i DanmarkFlere begynder at vandre, fordi naturen er en god måde at finde ro på, fortæller lektor i turisme ved Aalborg Universitet Szilvia Gyimóthy, der har forsket i vandring.
- Spiritualitet er kommet på mode igen.
Den indre rejse er blevet vigtigere.
Vi forsøger at reflektere, finde inspiration, komme ned i tempo og gerne i fællesskaber.
Og dér er naturen et godt sted.
Szilvia Gyimóthy ser især en stor vækst blandt kvinder over 55-60 år.
- Oftest er de kommet gennem nogle personlige og familiemæssige kriser eller befinder sig i et sted i deres liv, hvor vandring er en måde at bearbejde sorg.
For Julie Ravn spiller det også en rolle, at vandring er en klimavenlig rejseform.
- At tage ud i verden og vandre inkluderer ofte lange flyrejser, og det tiltrækkes jeg ikke ved, siger hun.
Derfor tager Julie Ravn gerne offentlig transport på sine vandreferier til Sverige, hvis hun ikke bliver i Danmark.
- Det bliver næsten ikke mere klimavenligt at rejse på den måde.
FacebookTwitterKopier linkEmner:Jylland|Viborg|Fritidsaktiviteter|Turisme|Aalborg Universitet




https://www.dr.dk/nyheder/regionale/syd/de-ordner-huller-hjemme-i-stuen-vores-maskine-kan-alt-det-som-en

Syd- og SønderjyllandDe ordner huller hjemme i stuen: ’Vores maskine kan alt det, som en tandlægeklinik kan’I flere kommuner får ældre borgere ordnet deres tænder derhjemme.
Af Marie De Fine Skibsted og Lars Düwel 24.
aug.
2019 kl.
08.
15Bemærk: artiklen er mere end 30 dage gammelLæs opNår der skal bores i bisserne hos de ældre borgere, er det ikke dem alle, der behøver at skulle afsted til tandlægen.
Virksomheden Hjemmetandlægen har aftaler med 17 kommuner i landet og kører ud og laver behandlingen hjemme på plejecentrene hos de seniorer, som har krav på at få betalt tandlægeregningen som en del af den såkaldte omsorgstandpleje.
Ordningen gælder også borgere, der er ramt af sygdom eller har et handicap.
Ramin Parwiz er tandplejer og sammen med klinikassistent Claudia Grün, kører han ud og behandler de ældre i Varde Kommune.
- I omsorgstandplejen har patienterne brug for at få akut hjælp.
For eksempel at få trukket en tand ud, som gør ondt, fyldninger hvis de har et hul, tandrensning og en kontrol af mundhygiejnen, siger han.
Derfor har de en særlig enhed med sig ud, der har de samme redskaber, som dem man finder på en tandlægeklinik.
- Maskinen kan alt det, som en rigtig klinik kan.
Tandplejerne fra Hjemmetandlægen har en særlig maskine med ud til borgerne, der har de samme redskaber som på klinikken.
Kan ikke selv løfte opgavenAabenraa Kommune er én af dem, der siden 2017 har udliciteret den del af tandlægeplejen, hvor visiterede ældre og demente borgere får hjælp til at holde tænderne pæne.
Det er en løsning, som formand for kommunens Social- og Sundhedsudvalg Karsten Meyer Olesen (S) er tilfreds med.
- Når der er et firma, der kan ordne en kommunal opgave på en god måde, så skal vi da samarbejde med dem, siger han.
Karsten Meyer Olesen anerkender, at Aabenraa Kommune lige nu ikke ville være i stand til at løfte opgaven med samme kvalitet, fordi de allerede er pressede på tandplejen for børn og unge.
- Den er så langt ude, at vi med jævne mellemrum må diskutere serviceniveau på børnetandplejen.
Så det er et stort problem for os.
På plejecentrene er der dog delte meninger om, at tandplejerne dukker op, fortæller Claudia Grün.
- Nogle er rigtig glade for, at vi kan komme hjem til dem, så de slipper for at komme ud.
Især plejepersonalet så de ikke skal bruge tid og ressourcer på at tage med dem.
Andre synes, det er underligt, at vi kommer og behandler i eget hjem.
Ifølge Tandlægeforeningen er det i de fleste kommuner den kommunale tandpleje, der tager sig af de patienter, der ikke har mulighed for at møde op på en almindelig tandlægeklinik.
FacebookTwitterKopier linkEmner:Karsten Meyer Olesen (politiker)|Socialdemokraterne|Tandpleje|Aabenraa Kommune|Erhverv




https://www.dr.dk/nyheder/indland/teledatasag-breder-sig-til-sverige

TeledatasagenSe temaIndlandTeledatasag breder sig til SverigeSvenske anklagere, der har brugt dansk teledata, skal få verificeret oplysningerne hos dansk kontaktperson.
Svenske anklagere kan have brugt teledata fra Danmark.
24.
aug.
2019 kl.
09.
28Bemærk: artiklen er mere end 30 dage gammelLæs opSagen om de fejlramte teledata i det danske retsvæsen breder sig nu over Øresund.
Det skriver Kristeligt Dagblad.
Hvis en person, der er involveret i en straffesag i Sverige, har været i Danmark, kan det være nok til, at det svenske politi skal have oplysninger fra det danske politi, som eventuelt skal bruges som bevis.
Derfor har den svenske anklagemyndighed nu sat en granskning i gang, oplyser myndigheden til Kristeligt Dagblad.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
- Den svenske anklagemyndighed kender til det danske problem omkring fejlagtige teledata.
I svenske sager, hvor tekniske beviser kommer fra dansk teledata, kommer der til at ske en granskning, lyder det.
Kan ikke bruges som bevisDet er uvist, hvor stort omfanget er.
- Vi har taget en beslutning om, at svenske anklagere i igangværende efterforskninger, der ved, at de har fået teledataoplysninger fra Danmark, skal tage kontakt til deres danske kontaktperson og kontrollere, om de oplysninger, de har fået, er fejlbehæftede, forklarer den svenske anklagemyndighed i et mailsvar til Kristeligt Dagblad.
Det har ikke været muligt for Kristeligt Dagblad at få en kommentar fra Rigsadvokaten i Danmark eller justitsminister Nick Hækkerup (S).
Rigsadvokaten udsendte i sidste weekend en instruks om, at de såkaldt historiske teleoplysninger midlertidigt ikke skal indgå som bevis i straffesager.
Læs også:Overblik: Hvad er op og ned i teledata-skandalen?
Det gælder også, at teleoplysningerne heller ikke kan bruges som grundlag for varetægtsfængsling af mistænkte.
Teleoplysningerne bruges i straffesager til at angive, hvor en bestemt mobiltelefon har befundet sig på et bestemt tidspunkt.
Men det viser sig, at systemet måske ikke er så pålideligt, som man troede.
/ritzau/FacebookTwitterKopier linkEmner:Socialdemokraterne|Kristeligt Dagblad|Sverige|Domstole|Retsvæsen




https://www.dr.dk/musik/bette-paa-26-blev-fraraadet-foelge-sin-droem-jeg-var-virkelig-bange-det

UpcomingSe temaMusikBette på 26 blev frarådet at følge sin drøm: 'Jeg var virkelig bange for det'Bette Dandanell har droppet studierne og satser nu på at forfølge sin drøm, selvom musikbranchen er benhård.
Af Christian Ellegaard og Video: Allan Hansen24.
aug.
2019 kl.
07.
05Bemærk: artiklen er mere end 30 dage gammelLæs opMåske er det en kliché, men 26-årige Bette Dandanell har om nogen fået musikken ind med modermælken.
Hendes mor er sanger og hendes far er sanglærer, og musikken har altid fyldt meget i den unge sangerindes liv.
Bettes eget spring ind i musikkens verden, kom dog ikke helt så let, som man måske skulle tro.
- Jeg er altid blevet frarådet af min mor at gå ind i musikken, fordi det er en hård branche.
Samtidig fik jeg også vide, at hvis jeg ikke kunne lade være, så var det selvfølgelig det, jeg skulle gøre, fortæller Bette.
Læs også:Jenny på 29: 'Jeg knaldede med de forkerte og forelskede mig i de forkerte'Men selvom Bette kunne mærke, at det var musikkens vej, hun skulle gå, så havde hun aligevel svært ved at kaste sig fuldt ud i projektet.
Hun var bange.
- Det blev så vigtigt og frygtindgydende for mig at udgive musik.
Det skulle være så perfekt istedet for at være den leg, som musik egentlig er.
Jeg var virkelig bange for det, siger Bette.
Hør Bette fortælle om sin - lidt nervepirrende - vej ind i musikken i videoen øverst.
Hør den dugfriske single 'Hører Dem Ikke' her:Bette - Hører dem ikkeFacebookTwitterKopier link




https://www.dr.dk/nyheder/udland/medie-usa-vil-aabne-konsulat-i-groenland

Trumps aflyste besøgSe temaUdlandMedie: USA vil åbne konsulat i GrønlandSom del af en større plan om at øge sin tilstedeværelse i Arktis vil USA angiveligt åbne et konsulat i Nuuk.
USA har ikke haft et konsulat i Grønland siden 1953.
24.
aug.
2019 kl.
06.
24 | opdateret 24.
aug.
2019 kl.
08.
20Bemærk: artiklen er mere end 30 dage gammelLæs opUSA's præsident Donald Trumps administration planlægger at genåbne et konsulat i Grønland.
Det fremgår af et brev fra det amerikanske udenrigsministerium til Kongressen, som nyhedsbureauet AP er i besiddelse af.
Ifølge nyhedsbureauet vil det nye konsulat åbne i Nuuk til næste år.
Konsulatet vil være en "vigtig komponent i indsatsen for at øge USA's tilstedeværelse i Arktis og vil være en effektiv platform til at fremme amerikanske interesser i Grønland", skriver udenrigsministeriet i brevet.
Læs også:OVERBLIK Derfor er Grønland vigtig for USAHelt overordnet har USA nemlig en "strategisk interesse i at styrke politiske, økonomiske og kommercielle forhold i hele den arktiske region", mener ministeriet.
USA åbnede et konsulat i Grønland i 1940 efter Nazitysklands besættelse af Danmark, men konsulatet lukkede i 1953.
En genåbning af konsulatet, og dermed en konstant amerikansk tilstedeværelse med diplomater i Grønland, vil gøre det muligt for USA at "beskytte essentielle værdier i Grønland og samtidig opbygge dybere relationer med grønlandske embedsfolk og samfundet".
Fra væmmelig til vidunderligDet vakte stor opsigt, da Donald Trump i onsdags valgte at udskyde sit statsbesøg i Danmark, der ellers skulle have fundet sted 2.
og 3.
september.
Det skete med henvisning til, at statsminister Mette Frederiksen (S) ikke ønskede at diskutere et salg af Grønland til USA.
Et forslag, der blev blankt afvist af både grønlandske og danske politikere.
Mette Frederiksen kaldte det en "absurd" diskussion.
Den kommentar faldt ikke i god jord hos den amerikanske præsident, der kaldte statsministerens kommentar for "væmmelig".
Men torsdag fik Trump og Frederiksen glattet ud over telefonen.
Fredag oplyste Statsministeriet, at Frederiksen og Trump havde haft en konstruktiv telefonsamtale, hvor lederne blandt andet havde drøftet behovet for yderligere at udvikle samarbejdet og håndteringen af de fælles sikkerhedspolitiske udfordringer.
Tidligt lørdag morgen dansk tid siger Donald Trump til journalister ude foran Det Hvide Hus, at Mette Frederiksen er "en vidunderlig kvinde".
Læs også:Trump: Jeg havde en god telefonsamtale med Mette Frederiksen- Vi havde en god snak.
Hun ringede, og det værdsætter jeg meget, siger Donald Trump ifølge nyhedsbureauet AP.
Han understreger samtidig, at USA har et godt forhold til Danmark.
/ritzau/FacebookTwitterKopier linkEmner:Donald Trump (politiker)|Mette Frederiksen (politiker)|Socialdemokraterne|USA|Udenrigspolitik




https://www.dr.dk/nyheder/politik/trump-efter-samtale-med-mette-frederiksen-en-vidunderlig-kvinde

Trumps aflyste besøgSe temaPolitikTrump efter samtale med Mette Frederiksen: 'En vidunderlig kvinde'Først kaldte den amerikanske præsident hendes udtalelser 'nasty', nu er hun vidunderlig.
Af Emil Søndergård Ingvorsen24.
aug.
2019 kl.
06.
24 | opdateret 24.
aug.
2019 kl.
06.
32Bemærk: artiklen er mere end 30 dage gammelLæs opDen amerikanske præsident, Donald Trump, bekræfter, at han har talt i telefon med den danske statsminister, Mette Frederiksen (S).
Det sagde han sent i aftes amerikansk tid til journalister.
- Vi havde en god samtale.
Vi har et godt forhold til Danmark, og vi har aftalt at tale sammen igen senere.
Hun var meget rar.
Hun ringede, og det er jeg rigtig glad for, sagde Donald Trump.
Donald Trump refererede ikke præcis, hvad de to statsledere talte om.
Men piben fra den amerikanske præsident havde fået en helt anden lyd end for få dagen siden, hvor han kaldte Mette Frederiksens (S) udtalelser for 'nasty'.
- Hun er en vidunderlig kvinde, lød det fra Donald Trump ifølge det amerikanske nyhedsbureau AP.
Læs også:Trump og Mette Frederiksen har haft 'en konstruktiv samtale'Hele miseren omhandler det nu aflyste statsbesøg til Danmark, der skulle havde foregået 2.
og 3.
september, og amerikanernes ønske om at se på muligheden om at købe Grønland,Kaldte diskussion 'absurd'Historien om Grønland kom først frem hos det amerikanske medie Wall Street Journal, som via anonyme kilder kunne erfare, at den amerikanske præsident var interesseret i et køb.
Oplysningerne blev senere bekræftet af Det Hvide Hus, og det fik efterfølgende Mette Frederiksen til at kommentere planerne.
- Det er en absurd diskussion, og Kim Kielsen har selvfølgelig gjort det klart, at Grønland ikke er til salg, og så stopper snakken med det.
Til gengæld er der rigtig meget andet, vi gerne vil snakke med den amerikanske præsident om, sagde Mette Frederiksen.
Tre dage senere skrinlagde Donald Trump så planerne om at lægge vejen forbi Danmark, og senere samme dag gav han så sin helt klare holdning til den danske statsministers udtalelser.
- Den danske statsministers kommentarer var upassende og væmmelige, lød det blandt andet fra den amerikanske præsident.
FacebookTwitterKopier linkEmner:Donald Trump (politiker)|Kim Kielsen (politiker)|Socialdemokraterne|Grønland|Wall Street Journal




https://www.dr.dk/nyheder/udland/japan-nordkorea-har-affyret-missiler-ud-over-havet

UdlandJapan: Nordkorea har affyret to missiler ud over havetIfølge Japans kystvagt har Nordkorea affyret ballistiske missiler ud over havet fra landets østkyst.
24.
aug.
2019 kl.
02.
08Bemærk: artiklen er mere end 30 dage gammelLæs opNordkorea har lørdag morgen lokal tid affyret to uidentificerede projektiler.
Projektilerne blev affyret fra Sondok-området i provinsen Syd-Hamgyong på landets østkyst og landede i Det Japanske Hav.
Det rapporterer det sydkoreanske nyhedsbureau Yonhap, der henviser til kilder i Sydkoreas militær.
I Sondok ligger en nordkoreansk militærluftbase.
Sydkoreas præsident har indkaldt til et møde med landets sikkerhedsråd vedrørende Nordkoreas testaffyring, oplyser præsidentkontoret.
Japans kystvagt bekræfter, at den har opfanget en affyring af ballistiske missiler fra Nordkorea lørdag.
Kystvagten oplyser videre, at den har advaret skibe i området mod nedfaldne missilrester.
Det skriver nyhedsbureauet Reuters.
Siden USA's præsident, Donald Trump, og Nordkoreas leder, Kim Jong-un, mødtes i juni, har en række nordkoreanske missiltest besværliggjort forsøget på at genstarte forhandlingerne om Nordkoreas atomprogram.
Tidligere på ugen kaldte Nordkoreas udenrigsminister, Ri Yong-ho, sin amerikanske kollega, Mike Pompeo, for en "giftig plante" i atomforhandlingerne mellem Nordkorea og USA.
Det skete, efter at Pompeo over for en række amerikanske medier havde understreget, at USA vil opretholde "lammende sanktioner" mod regimet i Pyongyang, medmindre det går med til ubetinget atomnedrustning.
Det skriver nyhedsbureauet AP.
I begyndelsen af ugen lød der ellers optimistiske toner fra den amerikanske udsending til Nordkorea, Stephen Biegun, der gjorde det klart, at USA er klar til at genoptage forhandlingerne.
Biegun udtalte sig, dagen efter USA og Sydkorea havde afsluttet en række fælles militærøvelser.
Nordkorea har længe kritiseret øvelserne for at være en generalprøve på en fremtidig invasion af det hermetisk lukkede land.
/ritzau/FacebookTwitterKopier link




https://www.dr.dk/nyheder/udland/bolsonaro-indsaetter-haeren-i-kampen-mod-braendende-regnskov

Skovbrande i AmazonasSe temaUdlandBolsonaro indsætter hæren i kampen mod brændende regnskovBrasiliens præsident har fredag godkendt at indsætte hæren i Amazonas for at slukke brandene i regnskoven.
Røg stiger til vejr fra en af de mange brande i Amazonas.
24.
aug.
2019 kl.
00.
31Bemærk: artiklen er mere end 30 dage gammelLæs opUnder et stigende internationalt pres har Brasiliens præsident, Jair Bolsonaro, fredag givet grønt lys til at indsætte hæren i kampen mod de mange brande, der for tiden hærger Amazonas-regnskoven.
Meldingen kommer efter et krisemøde i den brasilianske regering fredag aften lokal tid.
Ifølge et dekret fra præsidenten vil soldater lørdag blive sendt til de berørte områder for at hjælpe med at slukke flammerne.
De væbnede styrker vil samarbejde med offentlige sikkerhedsmyndigheder samt myndigheder, der er ansvarlige for miljøbeskyttelse, fremgår det af dekretet.
Planen er, at soldaterne skal være der i en måned.
Bolsonaros kontor bekræfter, at præsidenten har underskrevet dekretet.
Det skriver nyhedsbureauet AP.
Ønsker mere minedrift og landbrugDen højreorienterede brasilianske præsident har tidligere beskrevet beskyttelse af verdens største regnskov som en hindring for økonomisk udvikling.
I stedet for at beskytte Amazonas ønsker han mere minedrift og landbrug i området.
De mange brande i regnskoven har de seneste dage fået stor international opmærksomhed.
Det skete, efter at satellitdata fra Brasiliens Institut for Rumforskning (Inpe) tidligere på ugen viste, at Amazonas har været ramt af et rekordhøjt antal brande i år.
73.
000 skovbrandeMellem januar og august er der registreret næsten 73.
000 skovbrande.
Til sammenligning blev der i hele 2018 registreret 40.
000 skovbrande.
Fredag lagde blandt andre Frankrigs præsident, Emmanuel Macron, yderligere pres på Jair Bolsonaro.
Macron truede således med at blokere en stor frihandelsaftale mellem EU og de sydamerikanske lande i organisationen Mercosur, hvis ikke Bolsonaro tager skridt til at beskytte Amazonas.
Tidligere fredag gjorde Irlands premierminister, Leo Varadkar, det samme.
Det skriver nyhedsbureauet AFP.
Både den britiske premierminister, Boris Johnson, og Tysklands forbundskansler, Angela Merkel, har støttet opfordringer til at sætte fokus på Amazonas under det forestående G7-topmøde i weekenden.
Brasiliens skove er afgørende for at begrænse udledningen af klimagasser i verden, da træerne optager CO2 og dermed er med til at lægge en dæmper på den globale opvarmning.
/ritzau/FacebookTwitterKopier linkEmner:Angela Merkel (politiker)|Boris Johnson (politiker)|Brasilien|Sydamerika|Skove




https://www.dr.dk/nyheder/udland/disney-offentliggor-nye-star-wars-serier-og-endnu-en-klassiker

UdlandDisney offentliggør nye Star Wars-serier - og endnu en klassikerPå en konference har Disney offentliggjort trailere for nye Star Wars- og Marvel-serier samt en ny film.
Ewan McGregor vender tilbage som Obi-Wan Kenobi.
24.
aug.
2019 kl.
06.
14Bemærk: artiklen er mere end 30 dage gammelLæs opPå en konference i Anaheim, USA, har Disney i nat dansk tid løftet sløret for nye film og serier.
Blandt andet vil Disney lave tre 'Star Wars'-serier, hvor Ewan McGregor, der spillede jediridderen Obi-Wan Kenobi i Star Wars Episode I, II og III, vender tilbage i samme rolle.
Disney offentliggjorde traileren til den første serie med navnet 'The Mandalorian'.
I traileren kan man se, at serien kommer til at foregå i et mørkt og kriminelt univers fyldt med dusørjægere.
Serien vil foregå efter 'Star Wars Episode VI: Jediridderen vender tilbage', hvor det onde imperiums undergang har skabt kaos i universet.
Formand for produktionsselskabet Lucasfilm, der står bag 'Star Wars'-filmene, Kathleen Kennedy lover på konferencen, at serierne bliver af ligeså høj kvalitet som de mange film.
Hun siger, at det er oplivende og befriende at kunne fortælle historier, der varer længere end to timer.
Endnu en klassiker på vejDerudover har Disney offentliggjort en trailer til den næste revitalisering af Disney-klassikeren 'Lady og Vagabonden'.
Disney har tidligere lavet nye versioner af blandt andet 'Junglebogen', 'Tarzan', 'Skønheden og udyret', 'Aladdin', 'Dumbo' og 'Løvernes Konge'.
De nye film og serier vil alle blive lagt ud på Disneys nye streamingtjeneste, Disney+, der går i luften 12.
november.
Tjenesten skal være en ny konkurrent til Netflix, HBO og de mange andre tjenester på markedet.
Disney har også præsenteret planerne for flere nye serier i 'Marvels' populære superhelteverden.
Blandt de nye 'Marvel'-serier er 'Ms.
Marvel', 'Moon Knight' og 'She-Hulk'.
/ritzau/FacebookTwitterKopier linkEmner:HBO|Netflix|Los Angeles|USA




https://www.dr.dk/nyheder/udland/analyse-eu-lader-sig-ikke-skraemme-af-10-millioner-braendte-faar

BrexitSe temaUdlandANALYSE EU lader sig ikke skræmme af 10 millioner brændte fårBoris Johnson truer Bruxelles med at forlade EU uden en aftale.
Men vil briterne acceptere en EU-exit, der kan føre til millioner af døde landbrugsdyr og 712.
328 daglige tolddokumenter?
Millioner af britiske får risikerer at blive slagtet og brændt, hvis Storbritannien forlader EU uden en aftale.
Spørgsmålet er, om sådanne scenarier ikke er mere skræmmende for London end Bruxelles.
Af Karin Axelsson og Ole Ryborg24.
aug.
2019 kl.
08.
28Bemærk: artiklen er mere end 30 dage gammelLæs opHvert år fødes 20 millioner lam i Storbritannien.
Mens de spiser græsset på bjergsiderne i Wales og i det skotske højland, så forbereder landmanden sig på efteråret, hvor lammene skal slagtes.
Hvert år eksporterer Storbritannien ni millioner lam til forbrugerne i EU.
De bliver til lammekoteletter på restauranter i København, lammefrikadeller i det græske køkken i Athen og så videre.
Men hvis Storbritannien forlader EU uden en aftale om 68 dage, så kan det meget vel være slut med britisk lam i det europæiske køkken.
For så vil lammekød fra Storbritannien blive pålagt en told på op til 45 procent.
Selve toldsatsen svinger lidt, afhængig af om der er tale om frisk eller frossen lam, koteletter, kølle, fars eller andre udskæringer.
Men uanset, så bliver britisk lam så meget dyrere, at forventningen er, at de europæiske forbrugere hellere køber deres lam andre steder.
Læs også:Briter skuffede over manglende brexit-forhandling - imens hamstrer Domino's tomatsovsFor de britiske landmænd er udsigten til et britisk farvel til EU uden en aftale noget nær katastrofal.
Avisen The Times kunne i marts rapportere, at forventningen er, at op til 10 millioner lam risikerer at blive slagtet – for derefter at blive enten brændt på forbrændingsanstalter eller begravet.
Landmændene har nemlig ikke råd til at lade lammene gå.
For de skal have foder, og der er udgifter til veterinær.
Og det er ikke muligt at slagte lammene og lægge dem på frysehuse.
For frysehusene melder allerede nu, at 96 procent af deres kapacitet er brugt – af andre som lagrer varer for at forberede sig på en såkaldt hård brexit.
Og det kan efterlade landmændene med to valgmuligheder.
De kan brænde deres slagtede får – eller grave dem ned.
50.
000 malkekøer i fareI Nordirland er det mælkebønderne, som er bekymrede.
Der er 310.
700 malkekøer i landet, som er en del af Det Forenede Kongerige.
De skal malkes hver dag.
I dag sendes en tredjedel af al mælk fra Nordirland til mejerier, som ligger i Irland.
Men hvis Storbritannien forlader EU uden en aftale, så er den nordirske mælk ikke længere godkendt i EU.
Ifølge eksperter som BBC har talt med, kan nordirske landmænd blive tvunget til at slagte op mod 50.
000 malkekøer for at mindske deres mælkeproduktion, hvis briterne forlader EU uden en aftale.
Og ser man på de britiske kornproducenter, så er situationen ikke meget bedre.
Halvdelen af den hvede og byg, som dyrkes i Storbritannien, eksporteres til EU.
Og uden en aftale med EU, så vil hvede og byg blive pålagt en told på op mod 25 procent.
Hvis Storbritannien forlader EU uden en aftale, er der pludselig udsigt til told på en række britiske varer.
Situationen for britisk landbrug ved brexit uden en aftale er så alvorlig, at en gruppe af landmænd sammen med den tidligere cheføkonom for organisationen National Farmers Union har præsenteret en rapport som konkluderer, at 50 procent af alle britiske landmænd kan ende med at gå konkurs, hvis Boris Johnson gør alvor af sine trusler om, at Storbritannien forlader EU uden en aftale den 31.
oktober.
”Do or die”, som premierminister Johnson har sagt.
Derfor er der udsigt til spænding omkring, hvad han vil sige til Det Europæiske Råds formand, Donald Tusk, i denne weekend, hvor de står ansigt til ansigt ved G7-topmødet i Biarritz.
712.
328 tolderklæringer om dagenUanset om Europas politiske ledere befinder sig i Bruxelles, Berlin, København eller Paris, så ser de alle med undren på Storbritanniens nye politiske leder, Boris Johnson, og hans ”trusler” om, at hvis EU ikke bøjer sig i brexit-forhandlingerne og giver Storbritannien indrømmelserne, som briterne kræver, så vil Storbritannien forlade EU uden en aftale.
En sådan britisk exit vil uden tvivl skade dele af det europæiske erhvervsliv.
Det benægter ingen.
Men alligevel er europæiske politikere og embedsmænd, som følger brexit-processen, undrende over for den britiske trussel.
For stort set hver eneste dag er der nye historier i de britiske medier om, hvilke alvorlige konsekvenser en sådan EU-exit vil få i Storbritannien.
Der er ikke ligefrem mangel på dystopiske brexit-historier i den britiske presse.
Og historierne om de mange brexit konsekvenser kommer ikke kun fra de britiske medier og diverse eksperter og interesseorganisationer.
De kommer også fra rapporter, som er udarbejdet af den britiske regering selv og af det britiske parlament.
National Audit Office konstaterer i en rapport, at hvis Storbritannien forlader EU uden en aftale, så vil der være så mange varer, som skal toldbehandles, at der årligt skal være en toldbehandling af 260 millioner tolderklæringer.
Det er 712.
328 tolderklæringer som det britiske toldvæsen skal behandle hver eneste dag – årets 365 dage.
Læs også:Britiske lastbilchauffører øver sig i køkaos i tilfælde af 'no-deal'Det britiske underhus, House of Commons, har en særlig brexit-komité, som har udarbejdet en rapport om mulige konsekvenser, hvis Storbritannien forlader EU uden en aftale.
Rapporten er alt andet end munter læsning for Boris Johnson i Downing Street 10.
Omkring 10.
000 lastvogne passerer dagligt Dover.
 Der er frygt for kilometerlange køer ved landets havne i tilfælde af et no-deal-brexit.
 I starten af året foretog man en øvelse i Dover, der skulle simulere forholdene ved et no-deal-brexit.
1 / 3Omkring 10.
000 lastvogne passerer dagligt Dover.
1 / 3Der er frygt for kilometerlange køer ved landets havne i tilfælde af et no-deal-brexit.
2 / 3I starten af året foretog man en øvelse i Dover, der skulle simulere forholdene ved et no-deal-brexit.
3 / 3Underhuset har for eksempel undersøgt, hvordan det går med grænsepassage fra lande, som ikke er med i EU´s toldunion og som skal have varer ind i EU.
Parlamentet peger på, at ved grænsen fra Tyrkiet ind i Bulgarien er der lastbilkøer, som er op til 17 kilometer lange, og lastbilerne kan holde i køerne i op til 30 timer, før de passerer grænsen.
Hårdt ramt bilindustriEn af de brancher, som er bekymret over udsigten til told og grænsekontrol, er bilindustrien.
House of Commons konkluderer, at hvis Storbritannien forlader EU uden en aftale, så bliver britiske biler 2.
700 pund dyrere, når de skal sælges på EU-markedet.
En brat britisk exit vil med andre ord betyde, at hvis en dansk forbruger skal købe et af de bilmærker, som produceres i Storbritannien, så bliver den bil 22.
000 kroner dyrere, end hvis forbrugeren vælger at købe et bilmærke, der produceres i et af de 27 EU-lande.
Nyhederne fra bilindustrien i Storbritannien er mange – og dårlige.
Honda har meddelt, at de lukker fabrikken i Swindon i 2021.
Den har 3.
500 ansatte.
Nissan vil fremover producere den store X-trail i Japan.
Den skulle have været produceret i Storbritannien.
Men Japan har indgået en frihandelsaftale med EU, og den gør det muligt at producere i Japan og eksportere derfra til EU-markedet.
Ford lukker sin fabrik i Bridgend.
Den har 1.
700 ansatte.
BMW har flyttet produktionen af BMW-motorer til det europæiske fastland.
Og PSA, der blandt andet står bag Peugeot, har meddelt, at de kun vil bygge den nye Vauxhall Astra på fabrikken i Ellesmere, hvis Storbritannien forlader EU med en aftale.
Honda-fabrikken i Swindon lukker i 2021.
Dermed forsvinder 3500 arbejdspladser fra byen.
Årsagen til de mange dårlige nyheder fra bilindustrien er ikke kun brexit.
Handelskrigen mellem USA og Kina, krav om grønnere biler og et gradvist farvel til dieselbiler er andre forklaringer.
Men det gør ikke nyhederne fra bilindustrien bedre.
Og bilindustrien skjuler ikke, at en brat britisk EU-exit vil skabe yderligere problemer for bilfabrikkerne i Storbritannien.
I dag er bilindustrien en særlig industri, hvor dele af en bil kommer fra mange forskellige lande.
I gennemsnit er det kun 44 procent af en bil, der samles i Storbritannien, som faktisk er produceret der.
56 procent af de forskellige dele i bilen er produceret udenfor Storbritannien.
Hver eneste dag passerer 1.
100 lastbiler grænsen fra det europæiske kontinent og over til Storbritannien med dele, som skal bruges i produktionen på de britiske bilfabrikker.
Hvis de lastbiler skal holde i lange køer, og der skal bruges tid på håndtering af titusindvis af tolderklæringer – samtidig med, at biler produceret i Storbritannien bliver 22.
000 kroner dyrere per bil – så skaber det usikkerhed om den fremtidige bilproduktion i Storbritannien.
Præcis som franske PSA har meldt ud.
Mangel på mad, medicin og benzinSenest har avisen Sunday Times afsløret, at den britiske regering i starten af august fik udarbejdet en hemmelig rapport, som viser, at en britisk EU-exit uden en aftale vil føre til mangel på friske fødevarer, medicin og benzin.
Den tidligere chef for supermarkedskæden Sainsbury har fortalt, at der i britiske supermarkeder kun er en beholdning friske fødevarer, som rækker til 10 dage.
Han forudser, at man ikke skal langt ind i november, før visse hylder i supermarkederne vil være tomme efter en hård brexit.
Læs også:Briterne kan blive ramt af fødevaremangel ved hårdt EU-brudOg regeringen peger i sin egen rapport på, at der kan komme mangel på benzin.
Hvis Storbritannien forlader EU, så vil benzin og diesel blive pålagt en told på 4,5 procent.
Regeringen har planer om i stedet at sætte tolden på benzin, diesel og olie til 0 procent.
Men hvis regeringen gør det, så vurderer de britiske olieraffinaderier, at de ikke vil kunne klare sig i konkurrencen med europæiske leverandører, og det kan koste 2.
000 oliearbejdere deres arbejde.
Skriver altså den britiske regering i deres egen rapport, som Sunday Times fik fingrene i.
Ingen besøg i Downing StreetPå trods af daglige rapporter om meget alvorlige konsekvenser for Storbritannien, hvis briterne forlader EU uden en aftale, så insisterer premierminister Boris Johnson på, at briterne vil forlade EU den 31.
oktober – med eller uden en aftale.
Hvad går backstop ud på?
’Backstoppen’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skal Storbritannien forlade EU den 31.
oktober i år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en aftale, så er der behov for nogle regler for, hvad der så skal ske i stedet.
Det er de regler, som er beskrevet i den såkaldte 'backstop', der er en del af den skilsmisse-aftale, som EU og Storbritannien har indgået.
Premierminister Boris Johnson er modstander af ordningen, da han frygter, at den i praksis vil betyde, at briterne bindes til EU-regler til evig tid.
Han har derfor forlangt, at bagstopperen fjernes fra den skilsmisseaftale, som Theresa May blev enig om med EU, da hun stadig var premierminister.
EU har indtil videre afvist at genåbne forhandlingerne om aftalen.
Den dag, Boris Johnson blev udnævnt til premierminister, sagde han på vej ind til Downing Street, at Storbritannien vil forlade EU´s toldunion.
Og der gik ikke lang tid, før Boris Johnson havde præsenteret EU-landene for et ultimatum.
Enten fjernes det såkaldte backstop fra aftalen, som de 27 EU-lande indgik med Johnsons forgænger, Theresa May, eller også vil Johnson sørge for, at Storbritannien forlader EU uden en aftale.
Læs også:Konservative slås internt om brexit: "Forræderi" at forlade EU uden en aftaleBåde i dele af den britiske presse og i Boris Johnsons bagland var der begejstring.
Endelig har Storbritannien fået en premierminister, som optræder barsk og brutalt overfor EU.
En af de første meldinger, efter Boris Johnson var blevet premierminister, var, at Johnson ikke ville gøre samme fejl som Theresa May og rejse rundt til europæiske hovedstæder for at diskutere Brexit.
Storbritannien ville forlade EU den 31.
oktober, og hvis EU-lederne frygtede, hvilke konsekvenser en sådan exit vil få for europæisk erhvervsliv, så måtte lederne fra EU-landene komme til Downing Street nr.
10.
Boris Johnson overtog nøglerne til nr.
10 Downing Street i slutningen af juli.
Siden har han kun fået besøg af en enkelt europæisk leder.
Men Boris Johnson gjorde det klart fra starten, at en betingelse for at forhandle med EU-landene om en ny aftale var, at de allerede fra start skulle acceptere, at den såkaldte backstop skulle fjernes fuldstændig fra en ny aftale.
Johnson strategien med at forsøge at skræmme EU-lederne med konstant at tale om udsigten til, at Storbritannien forlader EU uden en aftale, havde ikke den ønskede effekt.
Det eneste EU-besøg i Downing Street 10 var fra den estiske premierminister Ratas – der alligevel var i London på en privat rejse.
Men afgørende EU-ledere som Merkel, Macron eller EU-formændene Tusk og Juncker dukkede aldrig op i Downing Street.
EU holdt ferie i august.
Problemet med den irske grænseDet store og endnu uafklarede spørgsmål er, hvad der skal ske ved grænsen mellem Irland og Nordirland, når Storbritannien forlader EU.
Spørgsmålet blev allerede diskuteret forud for den britiske EU-folkeafstemning i 2016, men hver gang emnet dukkede op forud for folkeafstemningen, så blev problemerne hurtigt nedtonet.
Vi finder en løsning.
Boris Johnson selv meddelte for eksempel dengang, at naturligvis ville Storbritannien fortsætte med at være med i EU´s indre marked efter brexit.
Og en anden prominent brexit-fortaler, Nigel Farage, pegede selv på, at Norge kunne være en model for Storbritannien udenfor EU.
Norge er med i EU´s indre marked – men ikke medlem af EU.
Men efter folkeafstemningen har tonen ændret sig i Storbritannien, og nu vil både Johnson og Farage have Storbritannien ud af både toldunion og det indre marked.
Nordirland er en del af Det Forenede Kongerige sammen med Wales, Skotland og England.
Nordirland er en del af Det Forenede Kongerige sammen med Wales, Skotland og England.
Når Storbritannien forlader EU´s toldunion, så betyder det, at der skal opkræves told, og at varer, som passerer grænsen mellem EU og Storbritannien, skal toldbehandles.
Og når Storbritannien forlader EU´s indre marked, så betyder det, at britiske producenter af alt lige fra fødevarer til medicin og kemikalier ikke længere er forpligtet af britisk lov til at overholde EU´s regler om for eksempelvis sikkerhed og sundhed.
Og det betyder, at det skal kontrolleres ved grænsen, at varer som eksporteres til EU overholder EU´s regler.
Det samme gælder dyr, som kommer ind i EU fra såkaldte tredjelande uden for EU.
Køer, får, heste, grise og så videre skal kontrolleres, sådan at der ikke kommer syge dyr ind i EU.
Normalt foregår den slags kontroller ved grænsen.
Sådan er det overalt i verden.
Men situationen på den irske ø er speciel.
For da der i slutningen af 1990'erne blev indgået en fredsaftale, som afsluttede en langvarig blodig konflikt i Nordirland, så blev det en helt afgørende del af fredsaftalen, at der ikke skal være en hård grænse med grænsekontrol mellem Irland og Nordirland.
Læs også:Irland-ekspert om udsigt til grænsekontrol: Gamle sår kan springe op i NordirlandOg begge parter – både EU og Storbritannien – insisterer på, at ingen ønsker at etablere nye grænseposter.
Man frygter, at faste installationer ved grænsen vil udgøre bombemål, og at det vil kunne få konflikten mellem katolikker og protestanter i Nordirland til at blusse op igen.
Omagh-bombeattentatet i Nordirland i august 1998 kostede 29 mennesker livet og var et blandt mange blodige angreb under konflikten i Nordirland.
 Tre unge drenge var blandt ofrene for bombeangrebet, der blev begået af katolske militante, der modsatte sig IRA's fredsplaner.
1 / 2Omagh-bombeattentatet i Nordirland i august 1998 kostede 29 mennesker livet og var et blandt mange blodige angreb under konflikten i Nordirland.
1 / 2Tre unge drenge var blandt ofrene for bombeangrebet, der blev begået af katolske militante, der modsatte sig IRA's fredsplaner.
2 / 2Omvendt så er det klart for EU-landene, at hvis Storbritannien forlader EU – og hverken er med i EU´s toldunion eller EU´s indre marked – så er det nødvendigt, at man på en eller anden måde får kontrolleret varer og dyr, som kommer ind i EU fra Nordirland til Irland.
At have et sted i EU, hvor alle kan sende varer og dyr ind i EU uden nogen form for kontrol, er uacceptabelt for EU.
Læs også:Hestekødlasagne, kræftfremkaldende grydeskeer og milliarder af kroner får EU til at sige nej til StorbritannienBagstopperenFolkeafstemningen om brexit fandt sted i juni 2016.
Alligevel tog det frem til den 29.
marts 2017, inden den britiske regering formelt afleverede skilsmisseansøgningen til EU, sådan at forhandlingerne om en aftale om den britiske exit kunne indledes.
De første måneder handlede forhandlingerne om at blive enige om fremtidige vilkår for de EU-borgere, som bor og arbejder i Storbritannien, og de briter som bor og arbejder i Danmark og de øvrige EU-lande.
Derudover blev der også indgået en aftale om, hvordan man skal håndtere betaling af de mange økonomiske forpligtelser, som Storbritannien som EU-medlem har været med til indgå på vegne af EU.
Det blev til en aftale om, hvordan Storbritannien fortsætter med at indbetale penge til EU-kassen hen over en længere årrække – også efter brexit.
Det er Storbritannien juridisk forpligtet til.
Det anerkender også den britiske regerings egne jurister.
Og så var der spørgsmålet om håndteringen af grænsen mellem Irland og Nordirland.
Det emne viste sig hurtigt at være det sværeste at håndtere.
For hvordan kan man undgå at skulle kontrollere varer og dyr, der kommer ind i EU via Nordirland – uden at der også skal etableres grænseposter ved grænsen?
DR Nyheder mødte i december lastbilchaufføren Kenny Ferguson, der dagligt krydser grænsen mellem Irland og Nordirland.
Den første løsning, som den daværende premierminister, Theresa May, forhandlede på plads med EU, var den såkaldte Northern Ireland Specific Backstop.
Aftalen går ud på, at når UK forlader EU, så indleder EU og briterne forhandlinger om en frihandelsaftale.
Begge parter håber og tror på, at frihandelsaftalen bliver så ambitiøs og omfattende, at den vil betyde, at det i praksis ikke bliver nødvendigt at indføre kontrol ved grænsen mellem Irland og Nordirland.
Hvis EU og Storbritannien kan blive enige om, at der ikke skal være told på varer, så vil det mindske behovet for toldbehandling.
Som det er i dag, er der en blød grænse mellem Irland og Nordirland uden grænsekontrol.
 I den nordirske grænseby Belleek kører der både irske og nordirske lokalbusser.
 I 2001 blev der ekstraordinært indført en vis kontrol af lastbiler ved grænsen for undgå spredningen af mund- og klovsyge.
I den forbindelse blev irske soldater indkaldt til at beskytte de irske politibetjente, der skulle kontrollere lastbilerne.
1 / 3Som det er i dag, er der en blød grænse mellem Irland og Nordirland uden grænsekontrol.
1 / 3I den nordirske grænseby Belleek kører der både irske og nordirske lokalbusser.
2 / 3I 2001 blev der ekstraordinært indført en vis kontrol af lastbiler ved grænsen for undgå spredningen af mund- og klovsyge.
I den forbindelse blev irske soldater indkaldt til at beskytte de irske politibetjente, der skulle kontrollere lastbilerne.
3 / 3Hvis Storbritannien ville acceptere at følge EU´s regler for dyrevelfærd og sundhed, og der for eksempel kunne laves en aftale om, at EU stoler på, at britiske dyrlæger kontrollerer, at dyr, som kommer fra Storbritannien til EU, ikke medfører sygdomme, ja så ville en sådan ordning også mindske behovet for grænsekontrol.
Men så længe EU og Storbritannien ikke har forhandlet en frihandelsaftale og ikke har lavet andre aftaler om for eksempel kontrol af dyr, så er der nødt til at være grænsekontrol.
Og det vil både EU og briterne undgå.
Derfor blev man enige om at lave det såkaldte backstop.
Begrebet kommer fra baseball og giver ingen mening for danskere.
Backstop er en slags forsikringsordning.
En aftale mellem EU og Storbritannien, om hvad der skal ske, hvis det mod forventning ikke lykkes EU og Storbritanien at blive enige om en så ambitiøs frihandelsaftale, at det ikke er nødvendigt med grænsekontrol.
Det første backstop, som EU og Storbritannien blev enige om, gik ud på, at hvis de 27 EU-lande og Storbritannien ikke kan enes om en frihandelsaftale, så er begge parter enige om, at så fortsætter Nordirland med at følge reglerne for EU´s indre marked.
På den måde bliver det ikke nødvendigt at indføre kontrol ved grænsen mellem Irland og Nordirland.
I stedet ville varer og dyr blive kontrolleret, inden de blev sejlet til Nordirland, eller når de ankom til Nordirland.
Problemet var bare, at den aftale blev afvist af det britiske parlament.
Sidste december udskød den daværende premierminister, Theresa May, en ny afstemning om skilsmisseaftalen med EU på grund af den britiske modstand mod backstop.
EU gav sig med ny bagstopperEfter det første backstop var blevet afvist i det britiske underhus, begyndte forhandlingerne igen og efter meget om og men, så valgte EU-landene – under en del modstand – at give Storbritannien flere indrømmelser.
Den nye backstop forsikringsordning går ud på, at hvis EU og briterne ikke får forhandlet en frihandelsaftale på plads, så bliver Storbritannien i EU´s toldsamarbejde, og Storbritannien vil kunne fortsætte med at sælge varer til EU uden told og uden toldkvoter.
Og der er tale om en aftale uden noget udløb.
Set fra EU-landenes side er der tale om en kæmpe indrømmelse til Storbritannien.
Hvis EU skulle give Storbritannien den slags indrømmelser under en forhandling om en frihandelsaftale, så ville EU-landene kræve indrømmelser på andre områder.
For eksempel er Frankrig utilfreds med, at Storbritannien fik et backstop – uden at EU som modydelse krævede, at der skulle være adgang for franske (og danske) fiskere til britiske fiskefarvande.
Så set fra fastlandet, så er det nye backstop en indrømmelse, EU har givet til Storbritannien.
Få forklaret backstop på 1 minut her:Boris Johnson og den nye regering ser anderledes på den sag.
Set fra Downing Street, så forpligter backstoppet briterne til at blive i EU´s toldunion for al fremtid.
Og når Storbritannien er omfattet af EU´s toldunion, så kan en britisk regering ikke indgå handelsaftaler med andre lande, for det vil føre til, at der kommer varer ind i EU, som er importeret med en anden toldsats, end den EU har aftalt, når EU laver frihandelsaftaler.
Derfor karakteriserer Boris Johnson den backstop-aftale, som Theresa May har indgået med EU, som ”udemokratisk”.
Og den skal væk.
Men samtidig erklærer både Boris Johnson og EU, at ingen af dem ønsker at indføre kontrol ved grænsen mellem Irland og Nordirland.
Og det afføder spørgsmålet – hvad skal der så ske ved grænsen?
Alternative løsningerDet spørgsmål stillede både den tyske kansler, Angela Merkel, og den franske præsident, Emmanuel Macron, til Boris Johnson, da han besøgte dem i henholdsvis Berlin og Paris tidligere på ugen.
Og spørgsmålet vil dukke op igen i morgen, når Boris Johnson ved G7-topmødet i Biaritz mødes med EU´s formand, Donald Tusk, søndag.
Indtil videre har EU-landene kun hørt fra Storbritannien, hvad briterne ikke ønsker.
Den britiske regering vil ikke have den nuværende backstop ordning.
Men EU har ikke hørt, hvad Boris Johnson ønsker at sætte i stedet.
Da Boris Johnson torsdag mødte pressen i gården i Elysée-palæet sammen med den franske præsident Macron var uenighederne tydelige.
Den franske præsident gjorde det klart, at han ikke troede på en ændring af backstop-aftalen.
Man har allerede undersøgt, om der var alternative muligheder, og det er der ikke.
Læs også:Merkel giver briter 30 dage til at finde bagstopper-løsningMen Boris Johnson holdt fast i, at alternativer findes og pegede blandt andet på en rapport fra en organisation, som kalder sig Prosperity UK.
Rapporten fra Prosperity indeholder forskellige forslag til, hvordan man skulle kunne håndtere situationen ved grænsen mellem Irland og Nordirland – uden at der skal etableres grænseposter.
Problemet med Prosperity rapporten er, at de idéer, rapporten indeholder, allerede har været undersøgt og diskuteret – og at de allerede er afvist.
Ikke kun af EU.
Den tidligere britiske regering har også erkendt, at en del af forslagene, som Prosperity-rapporten indeholder, ikke fungerer i praksis.
Boris Johnson var onsdag på besøg i Tyskland, hvor han fik 30 dage til at finde løsningsforslag på den største brexit-knast.
 I torsdags var den britiske premierminister så på visit hos præsident Macron i Frankrig.
Her slog Macron fast, at briterne ikke får lov til at genforhandle brexit-aftalen.
1 / 2Boris Johnson var onsdag på besøg i Tyskland, hvor han fik 30 dage til at finde løsningsforslag på den største brexit-knast.
1 / 2I torsdags var den britiske premierminister så på visit hos præsident Macron i Frankrig.
Her slog Macron fast, at briterne ikke får lov til at genforhandle brexit-aftalen.
2 / 2For eksempel foreslår Prosperity, at Irland skal forlade EU-samarbejdet, når det gælder fødevaresikkerhed og i stedet lave en fødevareunion med Storbritannien.
Det vil måske nok løse problemet med dyr og fødevarer, der kommer fra Nordirland ind i Irland.
Til gengæld vil det så skabe problemer for Irlands eksport til resten af EU.
Og i det hele taget er det utænkeligt, at man fra EU´s side skulle acceptere, at ét medlemsland er undtaget fra alle EU´s regler om fødevaresikkerhed og dyresundhed.
Når det gælder handel med varer, så foreslår Prosperity, at man bruger nogle særlige transitregler, der findes indenfor Verdenshandelsorganisationen, WTO.
Sådanne regler vil måske fungere for større virksomheder.
Men de vil i praksis betyde, at helt små virksomheder og enkeltmandsvirksomheder ikke vil kunne sælge deres varer på tværs af grænsen mellem Irland og Nordirland uden at skulle hyre en særlig konsulent, som kan udføre toldarbejde for virksomheden.
Det vil små virksomheder og enkeltmandsvirksomheder ikke have råd til.
Det konstaterer erhvervsorganisationer – både i Irland og Nordirland.
Bolden er hos BorisEU og den britiske regering har op til forhandlingerne om den nuværende backstop-aftale brugt uendelige kræfter på at lede efter alternative løsninger.
Man har undersøgt over 100 grænseovergange i verden for at se, om der findes løsninger.
Men det er ikke lykkedes.
Et af problemerne er, at teknologiske løsninger, som kan mindske bureaukrati ved grænsen – som for eksempel nummerplade-scannere – kræver, at der rent faktisk er installationer ved grænsen.
Og hele pointen er at undgå det.
Demonstranter har flere gange i løbet af de seneste år markeret, at de ikke ønsker en hård grænse mellem Irland og Nordirland.
Både i Berlin og Paris insisterede Boris Johnson på, at der findes alternative løsninger.
Og med vanlig høflighed, så meddelte både Merkel og Macron Boris Johnson, at EU naturligvis er parat til at se på alternative løsninger – hvis Storbritannien kan præsentere sådanne.
Men bag den venlige og imødekommende facade, så er forventningen i EU, at Storbritannien ikke kan præsentere nye løsninger, som kan løse problemerne omkring grænsen mellem Irland og Nordirland.
Både EU og Storbritannien har forsøgt at finde løsninger gennem flere år.
Men forgæves.
Nu ligger bolden hos Boris Johnson.
Den britiske regering skal komme med forslag til, hvordan man kan sikre, at der er kontrol med dyr og varer, som passerer grænsen mellem Irland og Nordirland.
Uden at der etableres grænseposter.
Og hvis det ikke lykkes – og der ikke kan indgås en aftale – ja, så holder Boris Johnson stadig fast i, at så forlader briterne EU uden en aftale den 31.
oktober.
Også på trods af udsigten til at sende slagtede lam på forbrændingsanstalt og oliearbejdere ud i arbejdsløshed.
Brexit vil ske den 31.
oktober – Do or Die – siger Boris Johnson.
FacebookTwitterKopier linkEmner:Irland|London|Nordirland|Storbritannien|Frankrig




https://www.dr.dk/nyheder/vejret/klar-til-mere-sol-og-varme-august-har-flere-sommerdoegn-i-sig

VejretKlar til mere sol og varme?
August har flere sommerdøgn i sigTemperaturerne kan ifølge DMI nå helt op på 30 grader de kommende dage.
Vandet bliver varmet godt op de næste dage, hvor temperaturerne i Danmark vil ligge mellem 23 og 28 grader.
(Arkivfoto).
Af Signe Mai Vilsbøll24.
aug.
2019 kl.
16.
58Bemærk: artiklen er mere end 30 dage gammelLæs opUdsigt til regn, rusk og kølige temperaturer fik i midten af august DMI til at varsle, at sommeren måske var slut.
Men nu det viser sig, at der alligevel er blevet plads til et par ekstra dage med skyfri himmel, sol og temperaturer over 25 grader.
Fredag blev femte sommerdøgn i august måned, og der er flere på vej, fortæller vagthavende meteorolog hos DMI Anja Bodholdt.
- Hvis man er til det varme vejr og de lune, lyse nætter, så er det med at komme ud de næste par dage.
Sommervejret lader til at fortsætte indtil onsdag, og alt tyder på, at starten på september også kan blive ganske pæn, lyder meteorologens vurdering.
Op til 30 grader lokaltFor at varme dage kaldes sommerdøgn af DMI, skal temperaturen overstige 25 grader ét sted i landet, og det vil temperaturen ifølge Anja Bodholdt gøre mange steder i landet både i morgen, mandag, tirsdag og onsdag.
Sommervejret fortsætter frem til onsdag.
- I dag har været varm, og det bliver lige så varmt de næste to dage med 23 til 28 grader.
Lokalt kan vi komme helt op mod de 30, siger hun.
Da vinden kommer fra øst og sydøst, er det ved de vestvendte kyster, luften er varmest, tilføjer Anja Bodholdt.
God start på septemberTirsdag vil skyer dække nogle dele af Danmark, og der er igen mulighed for byger.
Temperaturen holder sig oppe tirsdag, men onsdag vil de falde, og torsdag, hvor en koldfront fra nordsøen passerer, kan især den vestlige del af Danmark se frem til længere perioder med nedbør og køligere dage.
Men der er håb, hvis du hungrer efter varme, siger Anja Bodholdt.
- Efter den vestlige strømning ser det ud til, at vi får en strømning sydfra, som kan sende varm luft indover landet i næste weekend.
Som det ser ud nu, tegner det godt.
Vi kan nok godt få flere sommerdøgn her også.
FacebookTwitterKopier linkEmner:Danmarks Meteorologiske Institut|Vejret




