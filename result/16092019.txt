https://www.dr.dk/nyheder/indland/spiritusbranche-anbefaler-forbud-mod-salg-af-alkohol-til-mindrearige

IndlandSpiritusbranche anbefaler forbud mod salg af alkohol til mindreårigePolitikerne bør vedtage et totalforbud vin- og spiritusgrossisternes interesseorganisation, VSOD.
16.
sep.
2019 kl.
23.
49Bemærk: artiklen er mere end 30 dage gammelLæs opUnge på 16-17 år skal slet ikke have mulighed for at købe alkohol, uanset hvor lav alkoholprocenten er.
Det mener vin- og spiritusgrossisternes interesseorganisation, VSOD, ifølge avisen Danmark.
- Alkohol er et produkt for voksne, og det er er nydelsesprodukt.
- For os drejer det sig om at sælge vores produkter på en ansvarlig måde, og det er ikke ansvarligt at sælge alkohol til mindreårige.
Vi synes, det er forkert, at 16-17-årige kan købe alkohol, uanset om det er vin, øl eller cider, siger Carsten Suhrke, formand for VSOD, til Ritzau.
Ikke nogen ny holdingLovgivningen dikterer i dag, at unge under 18 år må købe alkohol, hvis alkoholprocenten er under 16,5.
Carsten Suhrke siger til avisen, at holdningen ikke er ny i organisationen, men at den overrasker de fleste.
En af dem, som netop er overrasket over branchens interesse i et totalforbud, er Peter Konow, som er direktør i Alkohol & Samfund.
- Det var jeg ikke klar over.
Men jeg er da virkelig glædeligt overrasket, for det er en vigtig sag.
- Det er skadeligt for en ung hjerne på 16-17 år, hvor puberteten i forvejen galoperer.
Sådan en hjerne er slet ikke færdigudviklet, og det er en rigtig dårlig idé at hælde alkohol i den, siger han til avisen Danmark.
Bryggeriforeningen: Dårlig ideBåde han og VSOD er fortørnede over, at nogle producenter producerer alkoholshots med lige under 16,5 procent alkohol i, så de helt unge kan købe dem.
Bryggeriforeningen, som varetager de danske bryggeriers interesserer, er ikke umiddelbart klar på at hoppe med ideen.
- Det, vi taler om, er jo, om en 17-årig 2.
g'er skal have mulighed for at købe nogle øl, hvis han eller hun skal til fest på gymnasiet.
- Det kan godt være, man skal opgive det, men vi tillader os bare at sige: Skulle vi ikke få 16-års grænsen til at fungere, inden vi hæver den til 18 år, hvor det alt andet lige blive endnu sværere at håndhæve reglerne, siger direktør Niels Hald til avisen Danmark.
/ritzau/FacebookTwitterKopier link




https://www.dr.dk/nyheder/indland/47000-straffesager-samler-stov-hos-anklagemyndigheden

Indland47.
000 straffesager samler støv hos anklagemyndighedenTrods politisk fokus er sagsbehandlingstiden i straffesager firedoblet på tre år.
Bunkerne med sager, der har meget lange udsigter til at komme for retten, hober sig op hos anklagemyndigheden.
16.
sep.
2019 kl.
23.
45Bemærk: artiklen er mere end 30 dage gammelLæs opBunker af sager hober sig op hos flere anklagere, og antallet af straffesager, der er over 180 dage gamle, er mere end firedoblet de seneste tre år.
Det viser en aktindsigt, som Berlingske har fået.
Anklagemyndigheden har således 47.
390 sager liggende, der er mere end 180 dage gamle, og hvor der stadig ikke er taget stilling til, hvorvidt der skal rejses tiltale, skriver avisen.
I 2016 var tallet 11.
394.
Det kan få konsekvenser for sagernes udfald, når de er af ældre dato.
Det bliver blandt andet sværere at fremskaffe beviser, når en sag endelig løftes, og vidners minder blegner, så afgørende detaljer kan gå tabt med tiden.
Anklager: Vidners hukommelse svigterIsær vidneforklaringerne spiller i mange sager en afgørende rolle, mener en anklager, som af hensyn til sin karriere ønsker at være anonym.
- Vidner er i mange straffesager vores vigtigste bevis.
Men du kan ikke forvente, at fru Jensen kan huske og forklare noget i detaljer, som hun har set for fire år siden.
- Hvis vidner ikke kan huske noget, så har jeg ikke en sag.
Derfor er det så vigtigt, at de afgiver forklaring hurtigt, siger anklageren til Berlingske.
Avisen har talt med 12 anklagere, og flere af dem mener, at netop den lange sagsbehandlingstid har ført til, at skyldige er gået fri.
Flere og flere opgaver hos politietUdviklingen i sagsbehandlingstiden sker trods et politisk fokus på netop at nedbringe den.
Ventetiden varierer sagstyperne imellem.
Mens sager om tyveri, narko, færdsel og sædelighedsforbrydelser behandles langsommere i dag end for ti år siden, kommer sager om økonomisk kriminalitet hurtigere for retten.
Claus Oxfeldt, der er formand for Politiforbundet, forholdt sig i juli til den lange sagsbehandlingstid i blandt andet voldssager.
Et faktum, der ikke kom bag på ham.
- Det kan ikke være overraskende for nogen, når vi i politiet skal udføre så mange forskellige opgaver, og der hele tiden kommer flere til.
- Så skal der prioriteres benhårdt, og det vil gå ud over sagsbehandlingstiden, sagde han dengang med henvisning til blandt andet grænsekontrol, bevogtning af potentielle terrormål og indsatsen mod banderne.
Også VM i ishockey i maj 2018 og et ressourcetungt folketingsvalg i juni i år har tæret på ressourcerne.
/ritzau/FacebookTwitterKopier linkEmner:Claus Oxfeldt (fagforeningsleder)|Anklagemyndigheden|Berlingske Media|Kriminalitet|Offentlig forvaltning




https://www.dr.dk/nyheder/udland/redaktoeren-der-er-kinas-stemme-usa-staar-bag-uro-i-hongkong

Protester i HongkongSe temaUdlandRedaktøren, der er Kinas stemme: USA står bag uro i HongkongHongkongs demonstranter har brug for støtte fra USA - og får den, mener kinesisk redaktør.
En demonstrant skærmer sig for vandkanonerne under en demonstration i Hongkong denne weekend.
Af Philip Khokhar16.
sep.
2019 kl.
22.
01Bemærk: artiklen er mere end 30 dage gammelLæs op© Type 1DR’s Asien-korrespondent Philip KhokharPhilip Khokhar er Asien-korrespondent for DR, hvorfra han dækker så forskellige lande som Nordkorea, Bangladesh, Afghanistan og Singapore.
Til dagligt bor han i Kina.
Læs mereDet er USA, der driver demonstrationerne i Hongkong, der nu har stået på i tre måneder og rystet millionbyen i det sydlige Kina.
Det siger Hu Xijin, chefredaktøren for den statslige kinesiske avis, Global Times - et af Kinas mest nationalistiske talerør.
- USA har aldrig indrømmet det, men faktisk har USA givet stor støtte til demonstranterne.
Den ellers medievante chefredaktør fremlægger dog ikke beviser for påstanden om, at Kinas ærkerival står bag den turbulente sommer i Hongkongs gader.
Uofficiel talsperson for KinaHu Xijin er næppe særligt kendt af folk udenfor verdens folkerigeste stat, men blandt Kina-entusiaster er han én person, man følger.
På det kinesiske sociale medie Weibo har han næsten 20 millioner følgere, men også på Twitter er Hu Xijin aktiv, på trods af at den amerikanske hjemmeside faktisk er blokeret i Kina.
Hu Xijin, chefredaktøren for den statslige kinesiske avis, Global Times (© DR Nyheder)I de senere år er især hans opdateringer på Twitter blevet et blik ind i, hvordan nationalistiske dele af kommunistpartiet tænker og opfatter verden.
Hu Xijin lægger heller ikke skjul på sin begejstring for Kinas kommunistparti, der ifølge ham selv blandt andet stammer fra hans tid som krigskorrespondent i det tidligere Jugoslavien, hvor han så konsekvenserne af et kommunistisk kollaps.
I dag er Hu Xijin nærmest en uofficiel talsmand for Kinas regering, og det er tydeligt, at hans synspunkter er godkendt af det kommunistiske parti.
Mange i USA benægter at være ansvarlig for, hvad der sker i Hongkong.
Men de spiller en rolle ved at tilbyde støtte for volden på gaden.
Hu Xijin, chefredaktør på Global TimesIfølge Hu Xijin forsøger USA at skabe uro i Hongkong for at presse Kina yderligere i den igangværende handelskrig mellem verdens to største økonomier.
- Mange i USA benægter at være ansvarlig for, hvad der sker i Hongkong.
Men de spiller en rolle ved at tilbyde støtte for volden på gaden.
Protesterne er bygget på irrationelle følelser, og de har brug for støtte.
Hongkong er meget påvirket af udenlandske medier, selvom det er en del af det kinesiske samfund.
Støtten til disse irrationelle følelser kommer fra amerikanske politikere, siger Hu Xijin, der dog ikke kommer med beviser for konkret amerikansk indblanding.
Lukket land for udenlandsk presseKinas politiske topledelse giver yderst sjældent interview, hverken til national eller international presse.
Når det hænder, er der som regel tale om yderst koreograferede begivenheder.
Hongkong og KinaEfter mere end 150 år som britisk koloni blev Hongkong i 1997 ført tilbage til Kina som særskilt administrativ region med udstrakt selvstyre under devisen "ét land, to systemer".
Det indebærer, at Hongkong nyder en høj grad af autonomi fra Kina med bl.
a.
eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong være helt tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCHu Xijin har heller ikke for vane at give interview til udenlandske medier.
Men regeringen i Beijing har tydeligvis et behov for at fortælle deres version af virkeligheden i Hongkong, og derfor har Hu Xijin åbnet for udvalgte medier på det seneste.
I interviewet med DR fastholder han, at det er op til den lokale regering i Hongkong at løse krisen.
Alligevel holder han døren åben for kinesisk indblanding, hvis situationen løber løbsk.
- Hvis urolighederne bliver større, og Hongkongs regering og politi kollapser, og hverdagen ikke kan fortsætte, vil centralregeringen gribe ind, advarer Hu Xijin.
Han understreger dog, at situationen langt fra er tæt på et kinesisk indgreb.
Kina har allerede i dag soldater på kaserne i Hongkong, og derfor vil det være muligt for Beijing at sende soldater på gaden relativt hurtigt.
Stor mærkedag i Kina på vejUrolighederne i Hongkong har stået på siden juni, hvor Hongkongs regeringschef Carrie Lam introducerede et lovforslag, der ville gøre det muligt at udlevere Hongkong-borgere til retsforfølgelse i Kina.
Det var dråben, der fik bægeret til at flyde overfor mange Hongkong-borgere, der gik på gaden i milliontal.
I femten weekender i træk har der nu været store demonstrationer, der ofte er endt i voldelige sammenstød mellem mere radikale demonstranter og byens politistyrker.
Demonstranter bruger paraplyer til at afværge tåregasgranater under sammenstød med politiet i slutningen af august.
 Kampklædte betjente rykker frem mod demonstranter under protester den 6.
september.
 Politi og demonstranter under protester den 6.
september i Hongkong.
 Journalister står tæt ved tåregassen, mens politiet forsøger at bryde demonstrationen op den 6.
september.
1 / 4Demonstranter bruger paraplyer til at afværge tåregasgranater under sammenstød med politiet i slutningen af august.
1 / 4Kampklædte betjente rykker frem mod demonstranter under protester den 6.
september.
2 / 4Politi og demonstranter under protester den 6.
september i Hongkong.
3 / 4Journalister står tæt ved tåregassen, mens politiet forsøger at bryde demonstrationen op den 6.
september.
4 / 4Sammenstødene finder sted, mens resten af Kina, især den officielle del af styret, forbereder sig på 70-årsdagen for Folkerepublikkens grundlæggelse den 1.
oktober.
Begivenheden fylder allerede markant i kinesiske medier, og i ugevis har indbyggere i hovedstaden Beijing måttet vænne sig til afspærrede veje omkring Den Himmelske Fredsplads, da miltæret øver sig på det, der efter sigende bliver den største militærparade i Kina i mands minde.
Ifølge Hu Xijin får protesterne i Hongkong ikke lov til at overskygge festen i resten af Kina, selvom han erkender, at Hongkong kommer til at danne ramme om store pro-kinesiske fester den 1.
oktober.
- Vi ønsker virkelig, at Hongkong som en del af Kina kan fejre 70-årsdagen sammen med os.
Men den nuværende situation er ikke ideel, siger han.
Studerende danner en menneskekæde i Hongkong i protest mod, hvad de mener er politibrutalitet mod Hongkongsdemonstranter.
Billedet er fra den 9.
september.
FacebookTwitterKopier linkEmner:Hong Kong|Kina|Twitter|Demonstrationer|Vold




https://www.dr.dk/nyheder/indland/historiker-efter-muligt-fund-af-bombefly-de-var-paa-vej-mod-pulverisere-tyske-byer

IndlandHistoriker efter muligt fund af bombefly: 'De var på vej mod at pulverisere tyske byer'Danmark var en stor del af den luftkrig, der rasede under Anden Verdenskrig.
Et Lancaster-fly under en opvisning i Storbritannien for nogle år siden, der markerede bombetogterne mod Tyskland.
Netop denne type formodes at være fundet syd for Langeland i weekenden.
Af Theis Lange Olsen16.
sep.
2019 kl.
22.
35Bemærk: artiklen er mere end 30 dage gammelLæs opEnorme formationer på helt op mod 1.
000 britiske bombefly bragede under Anden Verdenskrig gennem det danske luftrum på vej mod togter i Tyskland.
Derfor er det heller ikke så usædvanligt, at der i weekenden med al sandsynlighed blev fundet et af slagsen i Storebælt ud for Langelands sydlige spids, lyder det fra Claus Bundgård Christensen, lektor i historie ved Roskilde Universitet.
Læs også:'Ej, fedt!
Det er sgu da den': Fund af muligt bombefly vækker begejstring- Det er selvfølgelig et spændende fund, og jeg kan godt forstå, at folk bliver fascineret af det.
Men Danmark var jo en stor del af den luftkrig, der rasede under Anden Verdenskrig.
De over 1.
000 grave over allierede luftbesætningsmedlemmer i Danmark vidner om, hvor intenst det var, siger han.
De mange nedstyrtede fly kom både fra USA, Storbritannien, Tyskland - og et enkelt fra Danmark.
Derudover omkom mindst 500 mennesker under krigen i de danske farvande, som dog aldrig er blevet fundet.
- Det er et vidnesbyrd om, hvor hårde luftkampene var.
Dels blev der lagt miner ud i de danske farvande fra flyene.
Det var ikke et ufarligt arbejde.
Men de fleste indflyvninger i dansk område foregik i forbindelse med den strategiske luftoffensiv, der var rettet mod Tyskland, og som mere eller mindre ødelagde de store og mellemstore tyske byer, siger Claus Bundgård Christensen.
Fra tid til anden opdages bombefly i Danmark.
I 2017 fandt 14-årige Daniel og hans far resterne af et tysk fly fra Anden Verdenskrig på en mark i den nordjyske by Birkelse.
Se Daniel fortælle om sit fund herunder:Pulveriserede tyske byerDe heftige luftoffensiver kom særligt i den sidste del af Anden Verdenskrig, fra omkring 1942, hvor bombetogter mod det nazistiske Tyskland blev mere og mere hyppige.
Som følge af offensiven blev blandt andet Hamborg i det nordlige Tyskland særdeles hårdt ramt.
Under et bombetogt natten til 25.
juli 1943 døde 20.
000 mennesker alene som følge af den massive beskydning fra luften.
De allieredes bombeangreb under Anden Verdenskrig var massive og altødelæggende.
- I dagtimerne var det normalt amerikanerne, der fløj ind, og om natten var det primært briterne, der bombede.
Vi kender alle billederne af de tyske byer, der er fuldstændig pulveriserede.
Mange af de fly, der styrtede ned i danske farvande, var på vej mod de her tyske byer for at bombe, siger Claus Bundgård Christensen.
- De fløj simpelthen ind over Nordsøen, videre ind over dansk territorium og ned igennem Tyskland, forklarer han.
Fly undersøges senere på ugenÅrsagen til at der den dag i dag stadig kan findes flyvrag i danske farvande er ganske enkelt, at en del af de allierede fly blev opsnappet i luftrummet over Danmark af tyske jagerfly, der fløj fra baser i Danmark eller Nordtyskland og skød dem ned.
Det kunne også være luftværnsskyts, der ramte flyene.
Ifølge Claus Bundgård Christensen er der også tidligere fundet bombefly fra Første Verdenskrig i danske farvande, men de er ofte eroderet bort.
Langt de fleste flyvrag har dog rod i Anden Verdenskrig.
Søværnets Dykkertjeneste har oplyst, at det med stor sandsynlighed er et Lancaster-bombefly, som briterne brugte, der er fundet syd for Langeland.
Dykkeren, der fandt vraget, har efter sigende også set flybomber.
Det mulige bombefly blev fundet i farvandet syd for Langeland i weekenden.
Derfor er der også udstedt et midlertidigt forbud mod dykning og sejlads i et lille område omkring flyvraget.
Ifølge Forsvaret har det endnu ikke været muligt for dykkere at undersøge vraget mere grundigt, fordi vejrforholdene har været for dårlige.
Først hen mod weekenden ventes det at blive muligt.
FacebookTwitterKopier linkEmner:Tyskland|Krige og væbnede konflikter|Storbritannien|Claus Bundgård Christensen (lektor)|Roskilde Universitet




https://www.dr.dk/nyheder/udland/saudi-arabien-vil-have-fn-til-undersoege-droneangreb

UdlandSaudi-Arabien vil have FN til at undersøge droneangrebKongeriget vil have undersøgt angrebet på verdens største olieforarbejdningsanlæg.
Røgen stiger fra olieanlægget i Abqaiq, som ligger cirka 60 km sydvest for Dhahran i det østlige Saudi-Arabien, i lørdags.
Af Maya Nissen16.
sep.
2019 kl.
21.
48Bemærk: artiklen er mere end 30 dage gammelLæs opEt hold af internationale eksperter, heriblandt fra FN, skal undersøge det droneangreb, som i lørdags satte en stopper for halvdelen af Saudi-Arabiens olieproduktion.
Sådan lyder en invitation i hvert fald fra Saudi-Arabien, som samtidig kalder på international fordømmelse af angrebet på to olieanlæg i det østlige Saudi-Arabien, som fandt sted i weekenden.
Det skriver Reuters.
De første undersøgelser viser, at der blev brugt iranske våben til at udføre angrebet, oplyser det saudiske udenrigsministerium.
Samtidig slår man fast, at det saudiske kongerige er klar til at forsvare sig mod yderligere angreb.
Læs også:Ekspert: Selv stærke militærmagter som Saudi-Arabien har svært ved at forsvare sig mod droneangreb- Kongeriget er udmærket i stand til at forsvare sit land og sit folk og svare med magt mod dem, der angriber, lyder det yderligere i en udtalelse.
Ifølge udenrigsministeriet har angrebet først og fremmest haft til formål at ramme den globale olieproduktion og kan kædes sammen med tidligere angreb på den saudiske olieindustri i maj måned.
Her kan du se, hvor angrebene fandt sted.
(© DR Nyheder)Berettiget selvforsvarHouthi-oprørere fra Yemen har taget ansvar for angrebet, men USA, som er allieret med Saudi-Arabien, mener at have dokumentation for, at det er Iran, der står bag angrebet.
Landet har dog ikke fremvist nogen dokumentation for denne påstand.
Ifølge Irans præsident, Hassan Rouhani, var lørdagens angreb "berettiget selvforsvar og modangreb" fra Yemens Iran-støttede houthi-oprørere som følge af Saudi-Arabiens angreb i det krigsplagede land.
- Hvad angår droneangrebet, har dette problem sine rødder i invasionen af Yemen.
De (den saudi-ledede koalition, -red.
) bomber Yemen på daglig basis, udtaler præsidenten ifølge Reuters under et topmøde i Tyrkiet.
Både Iran og Saudi-Arabien har siden 2015 været involveret i en såkaldt stedfortræderkrig i Yemen, hvor de ikke selv har indsat landstyrker, men hvor de yder støtte til de lokale parter.
FN har ved flere lejligheder kaldt krigen for verdens største og mest oversete humanitære krise.
USA's regering har frigivet satellitbilleder af nogle af de ødelæggelser, som droneangrebet har forårsaget på de to olieanlæg.
I Nato, hvor man fordømmer lørdagens angreb, har man udtrykt "stærk bekymring" over de stigende spændinger i regionen.
Generalsekretær Jens Stoltenberg opfordrer samtlige parter til at overveje konsekvenserne.
- Vi opfordrer alle parter til at undgå, at sådanne angreb finder sted igen, fordi det kan have alvorlige konsekvenser for hele regionen, og vi er ekstremt bekymrede over risikoen for en eskalering, udtaler han ifølge France24.
FacebookTwitterKopier linkEmner:Jens Stoltenberg (politiker)|Saudi-Arabien|Yemen|Forenede Nationer|Krige og væbnede konflikter




https://www.dr.dk/nyheder/politik/konservative-vil-stotte-regeringens-klimamal-men-det-ma-ikke-koste-job

PolitikKonservative vil støtte regeringens klimamål: Men det må ikke koste jobPartiet åbner for at binde sig til en sænkning af CO2-udledningen med 70 procent i 2030.
Søren Pape Poulsen (K) stiller den betingelse, at det ikke må koste danske arbejdspladser.
16.
sep.
2019 kl.
21.
52Bemærk: artiklen er mere end 30 dage gammelLæs opDe Konservatives formand, Søren Pape Poulsen, rækker hånden ud til rød blok og er klar til at støtte regeringens klimamål om 70 procents CO2-reduktion i 2030.
Det siger partiformand Søren Pape Poulsen til avisen Børsen.
Støtten til en kommende klimalov er dog ikke givet på forhånd.
Først skal regeringen sikre, at færre job og lav vækst ikke følger med den grønne omstilling.
- Vi er klar til at sige, at vi støtter 70-procent-målsætningen.
Det gør vi i klimaloven.
Men det er klart, at vi selvfølgelig også har nogle håndtag, vi vil have sat ind i denne her lov, for at vi vil deltage.
- Vores hovedkrav bliver, at klimaaftalen ikke skal koste arbejdspladser og vækst, siger Søren Pape i tirsdagens udgave af avisen.
K-melding bygger bro over midtenSocialdemokratiet har sammen med De Radikale, SF og Enhedslisten sat et mål om, at landets CO2-udledning skal reduceres med 70 procent i 2030.
Med støtte fra De Konservative kan der blive skabt et bredere flertal, der går hen over midten.
Lars Sandahl Sørensen, der er administrerende direktør i Dansk Industri, er begejstret over, at partilederen er positivt stillet over for rød bloks målsætning.
Han opfordrer de resterende partier i blå blok til også at bakke op om den.
/ritzau/FacebookTwitterKopier linkEmner:Det Konservative Folkeparti|Lars Sandahl Sørensen (erhvervsleder)|Søren Pape Poulsen (politiker)|Enhedslisten|Luftforurening




https://www.dr.dk/nyheder/indland/dronesagen-dag-5-fra-bestilte-basil-hassan-floedeboller-chips-og-dronedele

Drone-sagenSe temaIndlandDronesagen dag 5: Fra IS bestilte Basil Hassan flødeboller, chips og dronedeleTre mænd på 30 år er tiltalt for at have leveret terrordroner til Islamisk Stat.
Følg retssagen her.
 DR Nyheder)Af Mette Mayli Albæk16.
sep.
2019 kl.
21.
33 | opdateret 24.
sep.
2019 kl.
17.
29Bemærk: artiklen er mere end 30 dage gammelLæs opGennem flere år har dansk politi og efterretningstjenesten efterforsket et formodet dansk terrornetværk.
Politiet mener, at netværket med terroristen Basil Hassan i spidsen har købt og sendt dronedele til terrororganisationen Islamisk Stat.
Retssagen mod netværket kører i Københavns Byret fra september 2019 til januar 2020.
Her kan du følge DR's retsanalytiker, der dækker sagen.
Dag 5: Kladder i falske mailkontiDet kan være smart nok at oprette en e-mailadresse i et falsk navn, give kodeordet til en ven og aftale at skrive hemmeligt derinde i kladde-funktionen.
Når man så modtager en besked fra vennen, skriver man tilbage i kladden og det kan på den måde være sværere at finde frem til, hvad man har skrevet om.
En endnu bedre idé kan dog være at undlade at tage screen dumps af sådanne korrespondancer, men det er, hvad Cykelhandleren har gjort i dronesagen.
Hvis altså man ønsker at holde skriverierne hemmelige.
På Cykelhandlerens iPad har politiet fundet en række screen dumps af en G-mailkonto kaldet Peter Roses, som Cykelhandleren har brugt til at skrive med Basil Hassan, mens Basil Hassan ifølge efterretningstjenester har opholdt sig hos Islamisk Stat.
Cykelhandleren kunne i retten ikke svare på, hvorfor han og Basil Hassan ikke bare skrev til hinanden på almindelig mail.
En kuffert med gufI den lidt kulørte afdeling fik pressen og tilhørere på retsdagens dag 5 et indblik i, hvad Basil Hassan savnede i efteråret 2013, da han angiveligt var hos Islamisk Stat.
Cykelhandleren forklarede nemlig, at han i november 2013 rejste til Tyrkiet med en kuffert fuld af bestillinger fra Basil Hassan.
I kufferten lå børnetøj, chips, flødeboller og forskellige dronedele.
Cykelhandleren forklarede, at han havde lovet en fælles ven at hjælpe Basil Hassan med at hente nogle pakker.
I november tog han til Tyrkiet for at aflevere kufferten med guf og en pakke med dronedele.
- Børnetøj, chips, flødeboller.
Der er intet mistænkeligt i det.
Det er ikke sådan, jeg siger: Lad mig lige tage ham (Basil, red.
) til forhør.
Der er intet mistænkeligt i det.
Dag 4: En sjette mand i netværketVi har vidst det længe, for politiet har hele tiden sagt det: Der er flere end de fem personer, vi kender til, der er involveret i det formodede danske droneterrornetværk.
Men på retssagens dag 4 fik vi et konkret navn, da både Cykelhandleren og Underviseren nævnte ham: Rawand Taher.
Rawand Taher er interessant, fordi han gik i gymnasieklasse med Basil Hassan og af flere gamle klassekammerater beskrives som en, der gik meget op i islam.
Ifølge efterretningstjenester endte Rawand Taher ligesom Basil Hassan med at spille en central rolle hos Islamisk Stat, inden han i december 2015 blev dræbt i et droneangreb udført af amerikanske styrker.
Det har ikke tidligere været fremme, at Rawand Taher skulle have spillet en rolle i det formodede danske terrornetværk, som indgår i dronesagen.
Men både Underviseren og Cykelhandleren har nu omtalt Rawand Taher konkret som en hjælper for Basil Hassan i 2013, hvor Basil Hassan ifølge politiet havde tilsluttet sig Islamisk Stat og var på flugt efter drabsforsøget mod Lars Hedegaard.
I 2013 var Rawand Taher stadig i Danmark og havde endnu ikke tilsluttet sig Islamisk Stat.
Både Underviseren og Cykelhandleren fik ransaget deres adresser allerede i april 2014 i forbindelse med, at Basil Hassan var blevet anholdt i Tyrkiet.
Det var under disse ransagninger, at politiet fandt meget af det bevismateriale, der indgår i dronesagen.
Hos Underviseren blev der fundet et meget omtalt usb-stik, som Underviseren under sin afhøring forklarede tilhørte Basil Hassan og et usb-stik, som var tiltænkt Rawand Taher.
Og hos Cykelhandleren fandt politiet altså en mobiltelefon, som Rawand Taher havde givet Cykelhandleren til at kommunikere med Basil Hassan.
Da Underviseren og Cykelhandleren i 2014 blev afhørt i forbindelse med ransagningerne, nævnte ingen af dem Rawand Taher.
Dag 3: IS-regnskab med små og store posterEn hel dag afsat til afhøring af Underviseren, men det var langt fra nok.
Anklager Sidsel Klixbüll fik fredag tidsplanen til at skride i Københavns Byret og hverken anklager eller forsvarere er færdige med Underviseren.
Sidsel Klixbülls spørgsmål til Underviseren kredsede hele fredag stadig om det nu efterhånden famøse usb-stik, som Underviseren kunne fortælle, at han i april 2014 havde fået under en rejse til Tyrkiet.
Ifølge Underviseren var det Abdulkadir Cesur, ham vi engang kaldte Bilvaskeren, der gav usb-stikket, og det kom angiveligt fra Basil Hassan.
Usb-stikket bliver mere og mere interessant, og man begynder at forstå, hvorfor Anklagemyndigheden kalder det afgørende i sagen.
Fredag fik vi lov at se flere dokumenter fra usb-stikket, blandt andet det Anklagemyndigheden kalder for interne regnskaber fra Islamisk Stat.
Her mener anklageren, at Basil Hassan via hans krigernavn Abu Hani flere gange optræder, og at det dermed knytter netværket til terrororganisationen.
Vi har tidligere set dokumentation, for at Islamisk Stat har været særdeles grundige og måske lettere bureaukratiske i deres måde at køre en butik på, og det er på en måde tragikomisk, hvis udgiftspost på benzin for 90 kroner med Basil Hassans navn på kan være med til at fælde hans venner.
Researchede rigtig megetUnder afhøringen blev Underviseren spurgt til alt det, politiet teknikere har fundet på hans computer, USB-stik og en harddisk.
Her lå blandt andet 10 udgaver af magasinet Inspire, som terrororganisationen Al-Qaeda har udgivet.
Her lå den berømte Anarkistens Kogebog, der gennem tiden har inspireret til massemord og terrorangreb.
Og her lå flere dokumenter, oprettet og skrevet af Underviseren, med den ekstremistiske gruppering Kaldet til Islam som afsender.
Kaldet til Islam blev i start 10’erne kendt for at ville patruljere døgnet rundt i bydelen Tingbjerg for at tage fat i dem, der drak, spillede, gik på diskotek eller andet, som ifølge Kaldet til Islam stred imod islam.
Underviseren nægtede i retten at have været en del af Kaldet til Islam.
Han sagde, at han tit var uenige med dem, men hjalp dem alligevel med at skrive, fordi han oftest var den bedste blandt sine venner til at formulere sig.
Og så forklarede Underviseren, at han havde IS-materiale liggende, fordi han var uenig med Islamisk Stat.
- Jeg læser og researcher meget.
Jeg sætter mig ind i tingene og er interesseret i at finde ud af, hvad der er rigtigt og forkert.
Det er vigtigt for mig at forstå, hvad det drejer sig om, både hvad Al-Qeada mener og dem, der ikke har noget at gøre med Al-Qaeda, sagde han.
Læs også:Terrortiltalt i dronesagen: usb-stik kom fra Basil HassanDag 2: Et hemmeligt vidne, et endnu mere hemmeligt vidne og første afhøring af UnderviserenLad os starte med en indrømmelse.
Tirsdag formiddag skrev vi på dr.
dk, at 'et hemmeligt spionvidne sender pressen uden for døren i dronesagen'.
Det er nok at give vidnet rigeligt med skæg og blå briller, for denne spion viste sig senere på dagen 'bare' at være en ledende medarbejder i PET.
Det var PET selv, der gerne ville holde vidnet hemmeligt, for i efterretningstjenesten bryder de sig ikke om sådan at navngive konkret medarbejdere.
Derfor blev dørene lukket, men godt hjulpet på vej af journalisternes protester, fik vi lov at høre vidnets forklaring bagefter - retsformanden læste den op.
Hvis man har fuldt sagen om Basil Hassan i et stykke tid, var det ikke raketvidenskab eller dybe hemmeligheder, vores spionvidne fortalt bag lukkede døre.
Vi har hørt før, at PET førte samtaler med Basil Hassan forud for drabsforsøget på Lars Hedegaard, og vi ved udmærket, at der i Basil Hassans omgangskreds optræder mange fra det militante islamistiske miljø.
Løbende kontakt med Basil HassanMest overraskende var det, at PET mener at kunne fastslå, at Basil Hassan løbende har haft kontakt til den tidligere terrordømte Abdulkadir Cesur (det er ham, vi kalder Bilvaskeren) i tiden 2011-2017.
Det er interessant af flere grunde.
For det første fordi Basil Hassan i en stor del af denne periode menes at have opholdt sig i Syrien hos Islamisk Stat og Abdulkadir Cesur i Tyrkiet.
Når PET alligevel kan fastslå en løbende kontakt, indikerer det et dygtigt arbejde af Forsvarets Efterretningstjeneste og/eller et tæt samarbejde med andre landes efterretningstjenester.
Fordi hverken Basil Hassan eller Abdulkadir Cesur er tilstede i retten (politiet har ikke kunnet få fat i dem), er det ikke sikkert, at vi kommer til at høre mere om denne kontakt.
Kontakten mellem de to er også interessant, fordi DR i februar 2019 mødte Abdulkadir Cesur i den tyrkiske by Bursa, hvor han i dag bor.
I et længere interview, som DR foretog med skjult kamera, nævnte Abdulkadir Cesur af sig selv Basil Hassan.
Cesur sagde, at han 'ikke har talt med Basil Hassan i flere år'.
VindmøllevirksomhedenEfter det knap så spionagtige spionvidne tog en af de tiltalte, den 30-årige mand vi kalder Underviseren, plads i vidneskranken.
Han er den første af de tiltalte til at blive afhørt.
Han havde en nydelig, nystrøget lyseblå skjorte på.
Han lignede sig selv fra det officielle billede, der indtil anholdelsen af ham i september sidste år, lå på hjemmesiden af den erhversskole, hvor han har undervist i flere år.
Han virkede selvsikker og rolig, som han sad der og svarede på spørgsmål fra anklageren Sidsel Klixbüll.
Hun ville vide, hvad Underviseren og Basil Hassan skulle bruge droner til.
Underviseren forklarede, at som han havde forstået det, ville Basil Hassan bruge små modelfly til at måle vindhastigheden i forbindelse med nogle vindmølleprojekter.
Underviseren er tiltalt for at have indkøbt dronedele for mange tusinde kroner, hvilket i sig selv er fuldt ud lovligt.
Her skal Anklagemyndigheden forsøge at overbevise retten om, at Underviseren vidste, at han indkøbte dronedele til Islamisk Stat, og så langt nåede anklageren slet ikke i sin spørgerække.
Underviseren nåede ikke meget mere end at fortælle overordnet og indledende om, hvorfra han kendte Basil Hassan - en klassisk historie om studietiden.
Og så fortalte Underviseren, at det først i april 2014 gik op for ham, at politiet mistænkte Basil Hassan for at stå bag drabsforsøget på Lars Hedegaard.
- Der kom en civil politimand og sagde, at der skulle ransages hjemme hos mig, fordi man mistænkte Basil Hassan for det her.
Jeg anede ingenting.
Den kvindelige syrienskrigerDag 2 i dronesagen havde også et hul, som vi nok aldrig får udfyldt.
Midt på dagen hev Anklagemyndigheden endnu et hemmeligt vidne ind, og denne gang er hemmelig dækkende.
Der er tale om en kvinde, der ifølge Anklagemyndigheden har opholdt sig hos Islamisk Stat, men nu er vendt hjem til Danmark igen.
Hun var indkaldt for at fortælle om Basil Hassan, som hun angiveligt kendte til i det selvbestaltede kalifat.
Anklagemyndigheden sagde i retten, at kvinden ikke ønskede at afgive forklaring, hvis det blev for åbne døre - hun frygter repressalier fra et islamistiske miljø.
Hvordan Anklagemyndigheden kan føre et vidne, som ifølge DRs oplysninger ikke er dømt for at have tilsluttet sig Islamisk Stat og som inkriminerer sig selv ved at forælle om sin tid hos en terrororganisation, er en helt anden historie.
Dag 3 i dronesagen er fredag den 20.
september.
Her fortsætter afhøringen af Underviseren.
Dag 1: Regneark med indkøb af dronedeleNæsten tre timer tog det for de to senioranklagere Kristian Kirk og Sidsel Klixbüll på dronesagens dag 1 at forelægge sagen.
Det er her, retten og pressen får en lille forsmag på, hvad der venter af mulige beviser og vidner i retssagen.
Nogle gange er forelæggelser kedelige, men i en terrorsag med 18.
000 dokumenter, hvor alt er forsøgt holdt hermetisk lukket i to år, var hvert minut og hver eneste oplysning interessant.
Efter dag 1 i dronesagen ved vi nu, at:1.
Anklagemyndigheden vil bygge deres sag op omkring et usb-stik.
Det lyder af ingenting, men fylder rigtig meget.
For på et usb-stik fundet i 2014 hos den tiltalte, der går under navnet Underviseren, har politiet fundet det, de betegner som et avanceret regneark over indkøb af dronedele.
I regnearket er der konkrete henvisninger til, hvornår indkøbene er blevet sendt med pakkepost, trackingnumre på pakkerne og stederne, de er købt.
Regnearket er ifølge anklagemyndigheden oprettet af Basil Hassan, og to af de tiltalte kan ifølge anklagemyndigheden forbindes til indkøbene.
2.
Efterforskningen har været et langtrukkent puslespilTo af de tiltalte i dronesagen er tiltalt for droneindkøb, der skulle være foretaget for fem år siden.
Det har forsvarerne brugt til at kritisere politiet og anklagemyndigheden for en ualmindelig langsom efterforskning og til at sige, at hvis politiet syntes, det var så alvorligt - så burde de tiltalte have været anholdt for længst.
Det er et argument, vi kommer til at høre igen og igen.
Men under forelæggelsen fra anklagerne kom flere interessante ting frem, der viser, at selv fund fra 2014 kan sættes i et nyt lys i dag.
Politiet er med andre ord blevet klogere de sidste fem år.
Helt centralt i den proces står navnet på en brigade i Islamisk Stat, en afdeling kaldet 'Katibet al baraa bin Malik'.
For i dokumenter, som politiet har fundet på det føromtalte usb-stik, fremgår navnet 'Katibet al baraa bin Malik' og Anklagemyndigheden mener, at terroristen Basil Hassan har oprettet dokumenterne og altså sørget for, at navnet på afdelingen i Islamisk Stat fremgik.
Brigadenavnet er afgørende her, for i slutningen af 2016 går det op for Politiets Efterretningstjeneste, at navnet i dokumenterne på usb-stikket er identisk med navnet på den afdeling i Islamisk Stat, der beskæftiger sig med droner og kemiske våben, 'Katibet al baraa bin Malik'.
Originale IS-dokumenterPolitiets Efterretningstjeneste har på det tidspunkt i noget tid været i besiddelse af nogle originale IS-dokumenter fra Mosul, som en forsker var kommet i besiddelse af.
IS-dokumenterne viser blandt andet, hvordan brigaden systematisk udførte flyvninger og tests af droner, kameraer og andet udstyr identisk med det, som det danske netværk er tiltalt for at have indkøbt.
Politiets Efterretningstjeneste havde tidligere forsøgt at få oversat dokumenterne, men altså først i efteråret 2016, da man ifølge anklageren fik fat i 'den fremmeste og dygtigste oversætter' opdagede man i dansk politi linket mellem IS-dokumenterne og navnet på dokumenterne på usb-stikket.
Hvem er de involverede i sagen Anklager: Kristian Kirk fra Statsadvokaten har haft mange profilerede sager blandt andet mod Kundby-pigen og Peter Madsen.
I retten får Kristian Kirk hjælp fra anklager Sidsel Jessen-Klixbüll fra Københavns Politi.
 Michael Juul Eriksen er forsvarer for en 30-årig taxachauffør, der ifølge politiet har købt dronedele i Danmark og leveret dem til Islamisk Stat.
Michael Juul Eriksen har været forsvarer i adskillige terrorsager.
  Jesper Storm Thygesen er forsvarer for en 30-årig cykelhandler.
 Gert Dyrn er forsvarsadvokat for den 30-årige mand, der blev anholdt på et erhvervsakademi i København.
(© Gary Britton)1 / 4Anklager: Kristian Kirk fra Statsadvokaten har haft mange profilerede sager blandt andet mod Kundby-pigen og Peter Madsen.
I retten får Kristian Kirk hjælp fra anklager Sidsel Jessen-Klixbüll fra Københavns Politi.
1 / 4Michael Juul Eriksen er forsvarer for en 30-årig taxachauffør, der ifølge politiet har købt dronedele i Danmark og leveret dem til Islamisk Stat.
Michael Juul Eriksen har været forsvarer i adskillige terrorsager.
 2 / 4Jesper Storm Thygesen er forsvarer for en 30-årig cykelhandler.
3 / 4Gert Dyrn er forsvarsadvokat for den 30-årige mand, der blev anholdt på et erhvervsakademi i København.
(© Gary Britton)4 / 4Sagen kortBasil Hassans netværkFacebookTwitterKopier linkEmner:al-Qaeda|Anklagemyndigheden|Uddannelse|Tyrkiet|Terrorisme




https://www.dr.dk/nyheder/indland/hullet-i-ozonlaget-er-nok-det-mindste-i-30-aar

IndlandHullet i ozonlaget er (nok) det mindste i 30 årOzonhullet over Antarktis bliver mindre år for år, viser forskning.
Allerede i 2017 beskrev NASA, hvordan ozonhullet så ud til at blive mindre.
Af Mathilde Bugge16.
sep.
2019 kl.
21.
46Bemærk: artiklen er mere end 30 dage gammelLæs opObservationer fra EU's atmosfære-overvågning (CAMS) tyder på, at ozonhullet ser ud til at blive det mindste i 31 år.
Og det er en glædelig nyhed på den internationale dag for bevarelse af ozonlaget.
For præcis 32 år siden udnævnte FN nemlig den 16.
september som Ozonlagets Dag.
I øjeblikket er størrelsen på hullet godt under halvdelen af det areal, det normalt er i midten af september.
Og det er en rigtig god nyhed, mener Helge Jønch-Sørensen, der er ozonforsker og chefkonsulent hos Danmarks Meteorologiske Institut (DMI).
Ozonlaget beskytter os nemlig mod ultraviolet stråling fra solen.
Lige nu ser det ud til, at det bliver det mindste hul siden 1988Helge Jønch-Sørensen, ozon-forskerHan forklarer, at hullet i ozonlaget dukker op hvert år over Antarktis omkring august.
Så topper størrelsen på hullet omkring september-oktober, og så er det væk igen i december.
- Lige nu ser det ud til, at det bliver det mindste hul siden 1988.
Men det er stadigvæk lidt tidligt at sige, for sæsonen er slet ikke slut endnu, siger Helge Jønch-Sørensen.
Ozonforskeren forklarer, at hullet i ozonlaget er kommet tidligere på året, end det plejer, er vokset hurtigt, og allerede nu er ved at svinde ind igen.
Og selvom det ser ud til at blive det mindste hul siden udnævnelsen af ozondagen, så understreger han, at vi ikke kan være sikre på, at det ikke vokser igen.
- Det kan godt vokse op igen, men stort kan det ikke nå at blive, forsikrer Helge Jønch-Sørensen.
Grunden til, at ozonhullet dukker op hvert år i august og forsvinder igen i december, er, at ozonnedbrydelsen sker i kulde.
Og det er vinter på den sydlige halvkugle i august.
Billedet er fra 8.
september 2000, hvor NASA så det hidtil største hul i ozonlaget.
På billedet ses hullet som et gigantisk blåt areal, der spreder sig over cirka  28,3 millioner kvadratkilometre.
32 års helbredelseAllerede i 1970'erne og 80'erne fik forskere øjnene op for, at ozonskadelige stoffer var begyndt at ødelægge ozonlaget.
- Ozonhullets skyldes ozonnedbrydende stoffer, vi har udledt gennem mange år, siger Helge Jønch-Sørensen.
De mest almindelige ozonlagsnedbrydende stoffer er CFC’erne (freon), der blandt andet er blevet bruget i køleskabe.
Derfor stimlede FN's medlemslande sammen den 16.
september 1987 og blev enige om at indgå Montreal-protokollen.
Den skulle sætte en stopper for stoffer, der nedbryder det beskyttende ozonlag.
Og resultaterne af Montreal-protokollen har da også været at tage og føle på.
- Alle beregninger viser, at hvis Montreal-protokollen ikke var blevet indgået, så var ozonhullet bare vokset og vokset for hvert år.
At det overhovedet er begyndt at blive mindre, er et tegn på, at Montreal-protokollen har virket, og at den er blevet overholdt, forklarer ozon-forskeren.
Den ser ud til at virke, men der er stadig lang vej igenHelge Jønch-Sørensen, ozon-forskerMan regner med, at Montreal-protokollen har reduceret udledningen af ozonnedbrydende stoffer med 99 procent.
Men selvom aftalen har haft stor effekt, er der stadig lang vej igen, før alle stofferne er ude af atmosfæren, fordi de har en lang levetid.
- Den ser ud til at virke, men der er stadig lang vej igen, for der er stadig masser af ozonnedbrydende stoffer i atmosfæren endnu.
Man forventer først, at stofferne er helt væk omkring år 2060, siger Helge Jønch-Sørensen.
Hvert år varierer størrelsen på ozonhullet meget, men samlet set bliver hullet mindre.
- Det overordnede billede er, at størrelsen på ozonhullet toppede omkring år 2000.
Så er det begyndt at vende stille og roligt siden da, siger han.
KONSEKVENSER AF OZONNår ozonlaget nedbrydes kan det medføre hyppigere forekomst af hudkræft og øjenskader, en svækkelse af immunsystemet hos mennesker og dyr, en reduceret plantevækst på landjorden, og reduceret dyreliv i havet.
Kilde: Miljø- og Fødevareministeriet.
Derfor er temaet for dette års Ozonlagets Dag meget sigende'32 Years and Healing'.
Ozonlaget beskytter mod kræftOzonlaget er meget vigtigt, fordi det beskytter mod nogle særligt skadelige stråler fra solen.
- Ozonlaget beskytter mod den kortbølgede del af den ultraviolette stråling, der giver solskoldning, sneblindhed og grøn stær, siger Helge Jønch-Sørensen.
Han forklarer, at jo tyndere ozonlaget bliver, jo mere ultraviolet lys kommer ned og skader huden, og det kan i sidste ende føre til hudkræft.
En undersøgelse vurderer, at uden Montreal-protokollen ville to millioner flere få hudkræft om året på verdensplan.
FacebookTwitterKopier linkEmner:Montreal|Klimaændringer|Danmarks Meteorologiske Institut|EU|Videnskab




https://www.dr.dk/sporten/fodbold/superliga/storspillende-kadrii-stopper-obs-sejrstoerke

SuperligaStorspillende Kadrii stopper OB's sejrstørkeBashkim Kadrii sikrede sit hold en sikker 3-0-sejr, da han med to mål forværrede situationen i Silkeborg.
16.
sep.
2019 kl.
21.
03Bemærk: artiklen er mere end 30 dage gammelLæs opBashkim Kadrii var manden bag endnu en nedtur for hårdtprøvede Silkeborg IF, da OB mandag aften vandt 3-0 på Jysk Park i 3F Superligaens niende runde.
Kadrii, der har kæmpet med at finde målformen fra sidste sæson, viste høj kvalitet, da han som oplægger og dobbelt målscorer ydmygede Kent Nielsens tropper på eget græs.
Samtidig satte OB en prop i holdets egen lille minikrise efter tre kampe uden sejr og nul scorede mål.
Fynboerne var her, der og alle vegne i kampens første halvleg, som nærmest udelukkende foregik på Silkeborgs banehalvdel.
Kampens første store chance tilfaldt OB’s venstreback Jacob Barrett Laursen, der skød på stolpen efter flot opspil.
Silkeborg-træner Kent Nielsen kunne ikke være tilfreds med sine spilleres indsats.
Der skulle gå et kvarter, før det lykkedes gæsterne at komme foran.
Her dukkede OB-forsvarer Oliver Lund op ved forreste stolpe, hvor han satte panden på et indlæg fra Bashkim Kadrii.
1-0-scoringen ændrede ikke på kampbilledet, hvor OB-mandskabet fortsatte presset mod Silkeborgs mål.
I det 28.
minut bragte Kadrii gæsterne på 2-0, da han på fornem vis drejede et frispark ind fra kanten af feltet.
I starten af anden halvleg lykkedes det Silkeborg at komme med i kampen, da holdet pressede OB-mandskabet højere oppe på banen.
Efter 56.
minutters spil var Silkeborgs Mads Emil Madsen tæt på at reducere, da han med et par fikse træk kom til skud, men det lykkedes ikke midtbanespilleren at finde netmaskerne.
I det 75.
minut lykkedes det i stedet Kadrii at blive dobbelt målscorer, da han udplacerede den debuterende Rafael Romo i Silkeborg-målet og scorede til 3-0.
Dermed forbliver Silkeborg Superligaens bundprop, mens OB rykker op på en femteplads med 14 point.
Silkeborg har blot samlet tre point efter ni kampe og er fortsat uden sejr i sæsonen.
/ritzau/FacebookTwitterKopier linkEmner:Odense Boldklub|Silkeborg|Fodbold|Jysk Park|Kent Nielsen (fodboldtræner)




https://www.dr.dk/sporten/haandbold/herreligaen/dhf-formand-om-omdiskuteret-challenge-system-kan-blive-noedt-til-pille

HerreligaenDHF-formand om omdiskuteret challenge-system: 'Kan blive nødt til at pille det af igen'Per Bertelsen ønsker ikke at opgive det nye challenge-system allerede, men det kan ske senere i sæsonen.
- Det skulle jo have tilført noget positivt til dansk håndbold, og hvis det ikke gør det, skal vi måske pille det af igen, siger Per Bertelsen, formand for Dansk Håndboldforbund.
16.
sep.
2019 kl.
20.
34Bemærk: artiklen er mere end 30 dage gammelLæs opDet nye challenge-system, der siden begyndelsen af den nye håndboldsæson prøves af i herrernes og kvindernes liga, har fået en hård medfart i de første spillerunder.
Igen i weekenden opstod diskutable situationer, og formanden for Dansk Håndbold Forbund, Per Bertelsen, medgiver i Håndboldmagasinet Overtrådt fra TV Midtvest, at introduktionen har været problematisk.
- Jeg er ikke blind for, at der har været en del grums.
Og det ærgrer mig helt vildt.
Det skulle jo have tilført noget positivt til dansk håndbold, og hvis det ikke gør det, skal vi måske pille det af igen, siger Per Bertelsen.
Senest skabte challenge-systemet stor debat i herreligakampen lørdag mellem TTH Holstebro og Skjern Håndbold.
Claus Dalgaard-Hansen, assistenttræner i Skjern Håndbold.
Her tog Skjerns assistenttræner, Claus Hansen, en challenge, selv om holdet havde brugt sine tre timeouts.
Det gav i stedet straffe til TTH Holstebro, som fik udlignet til kampens slutresultat 22-22.
Men Skjerns forsøg på challenge skulle aldrig have været tilladt i første instans.
Ifølge DHF-formanden har det hele tiden været meningen, at challenge-systemet skal evalueres, og nu kan det godt være, at evalueringen skal fremrykkes lidt.
- Jeg vil ikke være med til at droppe systemet efter så få kampe.
Det skal have lidt tid og ro, og så er jeg sikker på, at det nok skal blive godt.
- Men hvis vi har lavet noget, der ikke er godt, så må vi pille det af igen.
For det giver ingen mening at køre hele sæsonen igennem med det, hvis det ikke fungerer, understreger Per Bertelsen.
/ritzau/FacebookTwitterKopier linkEmner:Dansk Håndbold Forbund|TTH Holstebro|Skjern|Håndbold|Holstebro




https://www.dr.dk/nyheder/politik/finansminister-smuttede-fra-eu-klimamoede-tage-til-s-kongres-et-stort-problem

PolitikFinansminister smuttede fra EU-klimamøde for at tage til S-kongres: 'Et stort problem for Danmark'De uformelle møder er de vigtigste, siger tidligere vicegeneraldirektør i Europa-Kommissionen.
Socialdemokratiets formand, statsminister Mette Frederiksen, hilser på finansminister Nicolai Wammen før Socialdemokratiets kongres i Aalborg i lørdags.
Af Stine Delfs, Lars Riis Lindevall og Sally Frydenlund Larsen16.
sep.
2019 kl.
21.
45Bemærk: artiklen er mere end 30 dage gammelLæs opI weekenden var EU-landenes finansministre inviteret til et uformelt møde i Helsinki af den finske finansminister Mika Lintilä.
Dagsordenen lød blandt andet på at diskutere, hvordan klimaforandringerne fremadrettet skal håndteres i en økonomisk kontekst med henblik på indførelsen af eventuelle klimaafgifter.
Det er enormt vigtigt, at ministre deltager i den slags møder for at etablere kontakter og fremme danske synspunkterJens Nymand Christensen, tidligere vicegeneraldirektør, EU-KommissionenDen danske finansminister Nicolai Wammen (S) deltog om fredagen - men lørdag, hvor emnet var energibeskatning, tog han i stedet til Socialdemokratiets Kongres i Aalborg.
Finansministerens udeblivelse fra EU-mødet vækker kritik fra flere fronter - blandt andre fra Jens Nymand Christensen, som indtil for et år siden var vicegeneraldirektør i EU's politisk uafhængige udøvende organ, Europa-Kommisionen.
- Det er et stort problem for Danmark, at den danske minister ikke er til stede, siger Jens Nymand Christensen.
Det er Nicolai Wammen ikke enig i, skriver han til DR Nyheder.
- Jeg kan berolige med, at begge dele heldigvis kunne forenes.
De uformelle møder er de vigtigsteAlligevel kalder Jens Nymand Christensen det "helt utilstrækkeligt", at Nicolai Wammen kun deltog den ene af de to dage, som mødet varede.
- Man kan ikke bare dukke op den ene dag for at tikke boksen af, siger Jens Nymand Christensen, der i dag arbejder som rådgivende konsulent for internationale NGO'er.
Selvom EU-mødet i weekenden var stemplet som et uformelt møde, er det ifølge Jens Nymand Christensen netop til disse møder, at man skaber alliancer med de andre landes ministre og danner et godt fundament for de vigtige beslutninger, der senere træffes på de formelle møder.
- De uformelle møder er faktisk om noget endnu vigtigere end de formelle møder, siger den tidligere vicegeneraldirektør i EU-Kommissionen.
Han forklarer, at ud fra sine egne erfaringer og oplevelser i Europa-Kommissionen, er de uformelle rammer med til at give mere tid og plads til at diskutere tingene til bunds.
Det kræver tid og tillid at skabe en større forståelse for de danske synspunkter - og forståelsen går begge veje.
- Han skal også vise forståelse for de andres synspunkter, og det kan han jo ikke gøre, hvis han ikke er der.
Danske ministre havde større fravær end EU-kollegerDen tidligere VLAK-regering fik kritik for deres høje fraværsprocent til EU-møder, efter en gennemgang af alle ministerrådsmøder siden folketingsvalget i 2015 blev udført af Tænketanken Europa i 2018.
- Vi har set det alt, alt for meget i de seneste år, at ministre ikke deltager i EU-møder, siger Jens Nymand Christensen.
Jeg er overrasket over, at ministeren ikke vælger at deltage, når det handler om et emne, der er så højt prioritereret fra regeringens side, som klima er.
Eva Kjer Hansen (V), formand for Europaudvalget.
Eva Kjer Hansen (V), der er formand for Europaudvalget i Folketinget, siger til DR Nyheder, at hun er overrasket over, at ministeren har prioiriteret at tage til S-kongres frem for at deltage i EU-mødet omkring energibeskatning.
- Det er vigtigt, at man gør, hvad man kan for at påvirke beslutningsprocessen i EU.
Jeg er overrasket over, at ministeren ikke vælger at deltage, når det handler om et emne, der er så højt prioritereret fra regeringens side, som klima er, siger Eva Kjer Hansen.
Hun peger også på, at de uformelle møder har en stor betydning i forhold til "de kontakter, man har til kollegerne, og den politik, der bliver udformet".
- Hvis Danmark skal have indflydelse på de beslutninger, der bliver truffet i EU, gælder det om, at vores ministre deltager dér, hvor det overhovedet er muligt, siger Eva Kjer Hansen.
Også Rasmus Nordqvist, der er klima- og EU-ordfører for Alternativet, siger, at de danske ministre er "nødt til at være tilstede for at få indflydelse og præge retningen på beslutningerne.
"- Klima er et meget meget vigtigt emne at få taget op, netop fordi vi skal til at arbejde for en fælles klimaafgift på EU-plan, fordi det giver så god mening på grund af det indre marked, siger Rasmus Nordqvist.
Wammen: Begge dele kunne forenesFinansminister Nicolai Wammen maner til besindighed.
I en mail til DR Nyheder skriver han, at han fredag både var blandt hovedtalerne på EU-mødet og nåede at deltage i "en række drøftelser med andre finansministre," inden han tog hjem til S-kongressen.
Han pointerer også, at han ikke var alene i Finland.
- Drøftelsen om energibeskatning havde karakter af en overordnet meningsudveksling, og Danmark var ligesom flere andre lande kompetent repræsenteret af en ledende embedsmand.
Men at overlade møder og forhandlinger til embedsmænd er ikke holdbart, mener Jens Nymand Christensen.
- Inden for EU kan disse opgaver ikke længere løses af ambassadører og topembedsmænd.
Jeg synes, at Danmark skal acceptere de præmisser og den styrke, der ligger i, at vi inden for EU med vores politikere træffer de afgørende beslutninger sammen med de andre lande, siger han.
FacebookTwitterKopier linkEmner:EU|Europa-Kommissionen|Eva Kjer Hansen (politiker)|EU-forhold|Finland




https://www.dr.dk/nyheder/indland/papirer-afsloerer-russere-overfoerte-29-millioner-til-dan-bunkerings-ejerselskab

Sagen om Dan-BunkeringSe temaIndlandPapirer afslører: Russere overførte 29 millioner til Dan-Bunkerings ejerselskabBankoplysninger fra sag om jetbrændstof til Syrien viser betalinger til Bunker Holding.
(Illustration) Sagen omhandler ulovlige leverancer af jetbrændstof til krigen i Syrien,Af Mathias Friis, Astrid Fischer og Line Gertsen16.
sep.
2019 kl.
20.
30Bemærk: artiklen er mere end 30 dage gammelLæs opEndnu et firma ejet af oliemilliardæren Torben Østergaard-Nielsen viser sig nu at have fået millionbetalinger fra selskabet Maritime, som har haft ansvar for at forsyne russiske kampfly i Syrien med jetbrændstof.
Det drejer sig om Middelfart-virksomheden Bunker Holding, som er ejerselskab til Dan-Bunkering og har Torben Østergaard-Nielsen som ene-ejer og bestyrelsesformand.
Det nye oplysninger gør sagen mere alvorlig, vurderer Jakob Dedenroth Bernhoft, der er erhvervsjuridisk ekspert og direktør i rådgivningsvirksomheden Revisorjura.
- Nu er det ikke bare ét selskab i koncernen, som er involveret – nu er det pludselig to selskaber.
Det går fra et datterselskab op til et moderselskab.
Det rykker en tak længere op, og det mener jeg i sig selv gør det mere alvorligt, siger han.
Det går fra et datterselskab op til et moderselskab.
Det rykker en tak længere op, og det mener jeg i sig selv gør det mere alvorligt.
Jakob Dedenroth Bernhoft, erhvervsjuridisk ekspertDe tre transaktioner til samlet 29 millioner kroner fremgår af en redegørelse fra SØIK - kendt som Bagmandspolitiet - som blev oversendt til Folketinget i sidste uge.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Redegørelsen omtaler en indberetning, som Danske Bank har sendt til Erhvervsstyrelsen i august 2018 på mistanke om brud på EU’s Syrien-sanktioner.
Erhvervsstyrelsen administrerer sanktionerne, der forbyder salg og leverancer af jetbrændstof til brug i Syrien.
De blev indført af EU’s udenrigsministre for at forhindre angreb på civilbefolkningen.
Har gransket Bunker Holdings kontoDR har set den fortrolige indberetning, hvor banken blandt andet oplyser, at den har gennemgået både Dan-Bunkering og moderselskabet Bunker Holdings konti.
I alt har banken fundet 42 transaktioner fra Maritime til de to danske virksomheder til en samlet værdi af cirka 342 millioner kroner.
39 betalinger er tikket ind på Dan-Bunkerings konto, mens tre betalinger altså er gået til moderselskabet Bunker Holding.
- Så sidder der jo en bestyrelse i moderselskabet, som på en eller anden måde må stå til ansvar for det her.
Her er det jo holdingselskabet, som modtager betalingen.
Og fordi ejeren (Torben Østergaard-Nielsen, red.
) er bestyrelsesformand i moderselskabet, så er spørgsmålet, hvad han vidste, siger Jakob Dedenroth Bernhoft.
Torben Østergaard-Nielsen er bestyrelsesformand og ene-ejer af Bunker Holding og en af Danmarks rigeste mænd.
Bunker Holding har hovedsæde i Middelfart på Fyn, hvor firmaet deler adresse med Dan-Bunkering.
Bunker Holding er verdens næststørste leverandør af brændstof til skibe og har kontorer i 31 lande.
I sidste regnskabsår omsatte selskabet for over 70 milliarder kroner, og det gør den til en af Danmarks allerstørste virksomheder målt på omsætning.
Leverancer til russiske tankskibeDR har tidligere afsløret, at Dan-Bunkering – ifølge amerikanske retsdokumenter og fortrolige oplysninger hos myndighederne – er blevet betalt af Maritime for at levere jetbrændstof til russiske tankskibe, der har sejlet det videre til Syrien.
Det er sket i en periode, hvor russiske kampfly bombede massivt til fordel for Syriens præsident Bashar al-Assad.
Læs også:OVERBLIK Sagen om Dan-Bunkering og jetbrændstof til SyrienBestyrelsesformand og ene-ejer af Bunker Holding, Torben Østergaard-Nielsen, og direktør i Bunker Holding, Keld Demant, har siden DR’s første afsløringer i april udtalt sig til en række medier på vegne af datterselskabet Dan-Bunkering.
De har afvist at være vidende om, at brændstoffet skulle til Syrien.
Men nu viser det sig altså, at Bunker Holding også selv fået betalinger fra det russiske selskab, som ifølge Ruslands udenrigsministerium har haft ansvar for at forsyne de russiske kampfly i Syrien med jetbrændstof.
Og det undrer erhvervsjuridisk ekspert Jakob Dedenroth Bernhoft, at disse betalinger ikke fremgår af de forklaringer, som Keld Demant og Torben Østergaard-Nielsen hidtil har givet offentligheden.
- Det ser ud, som om man har fortiet nogle oplysninger.
Når man har været ude at fortælle, at der ikke er noget at komme efter, så ville de stå stærkere, hvis de samtidig havde nævnt, at de også havde handlet med den russiske virksomhed gennem et andet selskab.
Men det har de ikke gjort, og det synes jeg stiller dem i et dårligt lys, siger Jakob Dedenroth Bernhoft.
Forkert navn i SØIK-redegørelseDe tre betalinger fra Maritime til Bunker Holding er omtalt i en supplerende redegørelse fra Bagmandspolitiet, som i sidste uge blev oversendt til Folketingets Retsudvalg af justitsminister Nick Hækkerup.
I redegørelsen beklagede SØIK, at man i to tidligere redegørelser havde givet forkerte oplysninger om, hvilke transaktioner Danske Bank havde indberettet til myndighederne.
- Vi er selvfølgelig utroligt ærgerlige over, at det er sket, og det kan ikke beklages nok.
De oplysninger, som anklagemyndigheden bliver bedt om at oplyse til justitsministeren og Folketinget, skal selvfølgelig være korrekte, sagde fungerende SØIK-chef Kirsten Dyrman efterfølgende i et interview med DR.
Læs også:Folketinget fik forkerte oplysninger fra Bagmandspolitiet i brændstofsagI den nye og tredje redegørelse skriver SØIK dog, at de tre betalinger går til ”Dan-Bunkering Holding A/S”.
Den virksomhed findes ikke, viser oplysninger fra CVR-registret.
DR har spurgt SØIK, hvorfor man i den supplerende redegørelse oversendt til Folketinget ikke skriver det virksomhedsnavn – Bunker Holding - som rent faktisk står i den omtalte indberetning.
- I den supplerende redegørelse har vi omtalt holdingselskabet.
Dets rette navn er Bunker Holding A/S, oplyser SØIK i en skriftlig kommentar til DR.
SØIK ønsker ikke at kommentere, om Dan-Bunkering og Bunker Holding er sigtede i sagen.
De tre betalinger til Bunker Holding indgår nu som bevismateriale i SØIK's efterforskning af sanktionssagen.
I Danmark kan sanktionsbrud straffes med bøde eller fængsel, i grove tilfælde i op til fire år.
Bunker Holding vil ikke kommentereDan-Bunkerings og Bunker Holdings advokat ønsker at ikke at kommentere de nye oplysninger.
- Dan-Bunkering finder det mest naturligt at fortsætte dialogen om denne sag direkte med myndighederne, hvorfor Dan-Bunkering ikke ønsker at kommentere på de spørgsmål, som rejses af medierne, skriver advokaten i en mail.
Advokaten fortæller desuden, at Dan-Bunkering ikke kan udtale sig om konkrete kundeforhold.
- Jeg kan dog oplyse, at det fastholdes, at Dan-Bunkering ikke har handlet i strid med gældende sanktioner, lyder det i mailen til DR.
Otte efterforskere på sagenI juni - før indholdet af indberetningen fra Danske Bank var offentligt kendt - forklarede direktør i Bunker Holding Keld Demant, at underretningen skyldtes en fejllæsning i et computersystem.
I et interview med Avisen Danmark fortalte Keld Demant, at der på en faktura på 5.
000 dollar fra en spansk olieleverandør havde stået "ifølge aftale med Søren", hvilket i et amerikansk computersystem fejlagtigt blev aflæst som Syrien.
Læs også:Danske Bank sår tvivl om "Søren blev til Syrien-forklaring" i sag om jetbrændstofAt indberetningen nu viser sig at omhandle betalinger til Dan-Bunkering og Bunker Holding for 342 millioner kroner fra en russisk virksomhed, som har haft ansvar for at forsyne russiske kampfly i Syrien med jetbrændstof, ønsker virksomhederne ikke at kommentere.
Hverken Bunker Holding eller Dan-Bunkering er tiltalt for brud på EU’s sanktioner.
Otte efterforskere fra SØIK arbejder nu intensivt på efterforskningen af sagen, oplyste justitsministeren på et samråd i august.
FacebookTwitterKopier linkEmner:Bashar al-Assad (politiker)|Nick Hækkerup (politiker)|Rusland|Erhverv|Folketinget




https://www.dr.dk/nyheder/indland/laes-svarene-overgreb-paa-boern-har-livslange-konsekvenser






https://www.dr.dk/nyheder/regionale/fyn/langeland-vil-samle-unge-op-tilbyder-hjaelp-til-baade-toejvask-og-nye

FynLangeland vil samle unge op: Tilbyder hjælp til både tøjvask og nye fællesskaberKommunen har gennem et EU-støttet projekt fået hjælp til at hjælpe unge på kontanthjælp.
Nicolai Vejen (t.
v.
) og Simon Eriksen (t.
h.
) er to af de unge kontanthjælpsmodtagere, der lige nu får en hjælpende hånd til at komme videre i livet.
Af Sofie Lodahl Ørts og Charlotte Flyvbjerg16.
sep.
2019 kl.
20.
01Bemærk: artiklen er mere end 30 dage gammelLæs opI en gammel TDC-bygning i Rudkøbing kan unge kontanthjælpsmodtagere tage en halv time på løbebåndet, få vasket de sure sokker eller spille kortspil med andre unge fra Langeland.
I dag starter projektet Handlekompetente Unge, som skal få unge langelændere i arbejde, ind på en uddannelse - eller måske bare give dem et bedre liv.
Det har en stor betydning i et område, hvor ressourcestærke unge flytter væk, og unge på overførselsindkomst kommer til.
- Der er ikke noget for de unge i Rudkøbing.
Folk hænger ud på gaderne, så det er vigtigt, at der kommer noget hjælp, mener Simon Eriksen, som er en af de unge, der er tilknyttet projektet.
Man har lyst til at møde opLige nu er 30 unge langelændere med i projektet - flere af dem har det til fælles, at de savner socialt samvær.
Det gælder også for Simon Eriksen, der kæmper med at komme videre efter en depression, han fik halvvejs under sin uddannelse til lærer.
- Når man har gået hjemme så længe, kommer man ud af træning med mange ting.
Så det at være sammen med mennesker igen hernede, er en god træning.
Det kan hjælpe mig på vej og give mig gode vaner, fortæller han.
Det er 20-årige Nicolai Vejen enig i.
- Man bliver socialiseret og får fællesskaber, man ikke har haft i flere år.
Man skal møde op, men det er noget, man har lyst til, fortæller Nicolai, der har været igennem en længere periode med dårlig ryg.
Projektet skal fjerne sten på vejenLangeland Kommune har fået fire millioner kroner fra EU til at køre projektet i en 2-årig periode.
Det har givet kommunen mulighed for at ansætte forskellige fagpersoner, som kan hjælpe de unge på vej.
- Der er ansat personale, som kan tage mere hånd om de unge, end vi nogensinde ville have chancen for normalt.
Så vi kan få hjælp til at fjerne de sten, der ligger på de unges vej, fortæller Torben Lønberg, jobcenterchef i Langeland Kommune.
Lige netop på Langeland er der flere unge, som kæmper med både bump og sten på vejen.
- Vi har en del unge, der flytter til øen, som hverken har en uddannelse eller nogen egentlig plan.
Og det var dem, der inspirerede os til at kigge på, hvad vi kan gøre for at hjælpe, tilføjer Torben Lønberg.
Torben Lønberg, jobcenterchef i Langeland Kommune, og Gitte Skovsgaard Mortensen, sundhedsfaglig kompetencepilot, er to af de personer, som er med til at opstarte projekt Handlekompetente Unge på Langeland.
En tøjvask kan være nokI den gamle bygning i Rudkøbing har de unge muligheden for at tale med en misbrugskonsulent, en psykolog eller en af de andre unge, som kommer på stedet.
Men de kan også kigge forbi bare for at bruge vaskemaskinen.
Noget, som faktisk betyder en hel del, fortæller Gitte Skovgaard Mortensen, sundhedsfaglig kompetencepilot hos Langeland Kommune.
- Der kommer unge her, som ikke har haft personlig hygiejne med i deres opvækst.
Og så er der mange af dem, som enten ikke har råd eller adgang til tøjvask.
Rene sokker er dog ikke det eneste, de unge skal have med fra værestedet.
- Der er brug for en massiv indsats.
De er gået fuldstændig i stå og kan ikke komme videre.
De kan have angst, være isoleret og mangle et netværk, siger Gitte Skovgaard Mortensen.
Langeland Kommune vurderer, at 100 unge er i målgruppen for at komme med i projektet.
De håber, at flere end 20 af dem er i gang med en uddannelse, når projektet slutter om to år.
FacebookTwitterKopier linkEmner:Langeland Kommune|Langeland|EU|Rudkøbing|Uddannelse




https://www.dr.dk/nyheder/politik/lykketoft-om-helle-thorning-i-ny-bog-fejlcastet-og-en-tragedie-socialdemokraterne

PolitikLykketoft om Helle Thorning i ny bog: Fejlcastet og en tragedie for SocialdemokraterneHelle Thorning-Schmidts mål forblev i hendes ti år som partiformand aldeles uklare, mener Lykketoft.
På de indre linjer kritiserede Mogens Lykketoft statsminister Helle Thorning.
Men udadtil holdt han igen.
Af Anders Byskov Svendsen16.
sep.
2019 kl.
20.
05Bemærk: artiklen er mere end 30 dage gammelLæs opFejlcastet.
Så kontant en dom fælder den socialdemokratiske nestor Mogens Lykketoft over Helle Thorning-Schmidt i en ny bog.
- Hun var efter min mening fejlcastet til opgaven.
Holdningerne og målene forblev i hendes ti år som partiformand og undervejs regeringschef aldeles uklare, skriver Lykketoft i bogen 'Erindringer', som udkommer den 2.
oktober.
Et andet sted i bogen kalder han Helle Thornings regering for 'en tragedie for Socialdemokratiet.
'Mogens Lykketoft var selv formand for Socialdemokraterne fra 2002 til 2005.
Han blev afløst af netop Helle Thorning-Schmidt.
Lykketoft var fra start betænkelig ved Helle Thorning-Schmidt.
Derfor forsøgte han allerede i 2005 at få en dengang 27-årig Mette Frederiksen til at stille op, men Frederiksen takkede nej.
- Hun følte sig ikke klar; hun ville have tid til at få børn.
Jeg svarede, at jeg som afgående partileder beklagede hendes beslutning, men hvis jeg havde været hendes far, ville jeg sikkert også have rådet hende sådan, skriver Lykketoft.
Derfor endte det med Helle Thorning-Schmidt som formand, og efter et valgnederlag i 2007 indtog hun i 2011 Statsministeriet.
© ScanpixFakta om Mogens LykketoftFødt 9.
januar 1946Medlem af Folketinget fra 1981 til 2019Formand for Folketinget fra 2011 til 2015.
Formand for Socialdemokraterne fra 2002 til 2005.
Har været udenrigs-, finans- og skatteminister.
Kilde: Folketinget.
Sympatisk menneskeLykketoft skriver, at han ikke har noget personligt imod Helle Thorning.
- Helle Thorning-Schmidt er privat et sympatisk menneske, sine venners ven, et godt familiemenneske og en kvinde med stil.
Det ville have været fantastisk positivt for partiet og landet, hvis hun både personligt og politisk var blevet en succes som den første kvinde på statsministerposten i Danmark, skriver han.
Men han kunne bare ikke få øje på, hvad det var, som den socialdemokratiske formand ville med magten.
- Det er stadig gådefuldt, hvad hun ville med at være statsminister.
Jo, hun var engageret i det europæiske og ville gerne være centralt til stede i EU.
Hun glædede sig, som vi alle ville gøre, over at mødes med Obama i det ovale værelse, og hun havde grin af selfien med ham og Cameron til Mandelas bisættelse.
Men der var absolut ingen rød tråd i den hjemlige politik, skriver han.
© ScanpixFakta om Helle Thorning-SchmidtFødt 14.
december 1966.
Medlem af Folketinget fra 2002 til 2016.
Formand for Socialdemokraterne fra 2005 til 2015.
Statsminister fra 2011 til 2015.
Afviste rådHelle Thorning-Schmidt blev statsminister i efteråret 2011.
Samtidig fik Mogens Lykketoft posten som formand for Folketinget.
Med sin store erfaring som både partiformand og mangeårig minister forsøgte han sig i foråret 2012 med råd til den nye statsminister.
Det samme gjorde en anden S-veteran, nemlig tidligere finansminister Knud Heinesen, men det hjalp ikke.
- Ved sommertid måtte vi begge konkludere, at det ikke nyttede, skriver Lykketoft.
- Da hun blev statsminister, holdt hun op med at lytte til andre end en meget snæver kreds af ministre og embedsmænd.
Hun krævede betingelses- og kritikløs opbakning, uanset hvor meget og uventet hun drejede den politiske kurs, skriver Lykketoft.
DR Nyheder har talt med Mogens Lykketoft.
Han udpeger fire punkter som eksempel på, hvor hun var ude af kurs og fejlcastet som socialdemokratisk statsminister.
Det er skatteaftalen fra 2012, hvor regeringen skrottede en ellers færdig aftale med Enhedslisten og i stedet indgik en aftale med Venstre og Konservative.
Aftalen indeholdt blandt andet lettelser af topskatten.
Det er forløbet omkring lærerkonflikten.
Sænkningen af selskabsskatten samt det delvise salg af Dong.
- Der var lejligheder, hvor vi var nogen, der så på hinanden og spurgte, hvad er det, som det her går ud på, siger Mogens Lykketoft.
Hvorfor råbte du ikke op og kom med kritikken dengang?
- Jeg ønskede ikke at udstille partiet yderligere.
Jeg sagde det ikke højt, men jeg har sagt det internt.
Jeg syntes ikke, jeg kunne tillade mig at sige det, når jeg sad i stolen som Folketingets formand; det kunne gøre ondt værre, siger han.
Lykketoft henviser i bogen til, at Helle Thorning-Schmidt efter sin tid som statsminister har talt varmt for en regering mellem Socialdemokraterne og Venstre.
Og Lykketoft konstaterer, at det kan være 'fordi hun aldrig så eller definerede nogen væsentlig forskel på de to partier.
'Tæsk til CorydonHelle Thorning-Schmidts tro væbner i regeringstiden var finansminister Bjarne Corydon.
Han får også drøje hug med på vejen i Lykketofts bog.
- Det var ulykkeligt, at Thorning deponerede al sin dømmekraft i økonomisk politik hos Bjarne Corydon, der ukritisk deponerede sin dømmekraft hos regnedrenge og neoliberale frontløbere i Finansministeriet og med dem blev fortaler for et bizart apolitisk fænomen, han kaldte 'den nødvendige politik'.
- Jeg tror aldrig, Corydon kommer til at forstå, hvor langt han var fra at ramme skiven, og hvor stor skade han gjorde på vort parti ved helt konsekvent at forfægte den tilpasning til neoliberal politik, som har slået bl.
a.
det tyske og hollandske socialdemokrati helt til jorden, skriver Mogens Lykketoft.
FacebookTwitterKopier linkEmner:Bjarne Corydon (politiker)|Helle Thorning-Schmidt (politiker)|Socialdemokraterne|Skatter og afgifter|Holland




https://www.dr.dk/nyheder/indland/tis-bakterier-og-daarlig-luft-tre-megaeksperimenter-der-kom-ud-af-klassevaerelserne

IndlandTis, bakterier og dårlig luft: Tre megaeksperimenter, der kom ud af klasseværelserne Igen i år trækker skoleelever i gummihandsker og giver viden til din hverdag.
Det er vigtigt for Masseeksperimentet, at eleverne selv er med helt nede i arbejdet og selv trækker i gummihandskerne, så de får viden og erfaringer, lyder det fra Lene Christensen.
Af Sophie Bavnhøj16.
sep.
2019 kl.
22.
46Bemærk: artiklen er mere end 30 dage gammelLæs op57.
000 folkeskoleelever er draget mod hav, vand og skov.
De skal lede efter plastik.
Hvad er Masseeksperimentet?
Masseeksperimentet hører under Astra, som er det nationale naturfagscenter.
Eksperimenterne vælges på baggrund af, hvad der interesserer danske folkeskoleelever.
Eleverne selv er ude i marken og prøver forsøg af i klasselokalet.
Årets eksperiment er det første og største af sin art på verdensplan, hvor et helt land kortlægges.
Kilde: AstraDet er en del af Masseekperimentet 2019, der i år har temaet 'plastforurening i vand'.
Eksperimentet har hvert år et nyt naturfagligt tema, som optager skoleelever og påvirker deres hverdag.
Det har kørt siden 2007, og ifølge Lene Christensen, der er projektleder for Masseeksperimentet, har de med hjælp fra landets skoleelever hvert år fået resultater, som forskere har kunnet arbejde videre med.
Især stikker tre eksperimenter ud, da de ikke bare foldede sig ud i klasseværelserne, men også skabte opmærksomhed og offentlig debat.
InkontinensNæsten 20.
000 skoleelever deltog i Masseeksperimentet 2017.
Kun drenge tisser i bukserne.
Den myte er et eksempel, som eksperimentet aflivede, da det i 2017 undersøgte inkontinens og skoletoiletter, lyder det fra Lene Christensen.
Resultater: Elever holder sig fra gamle toiletterDer er sammenhæng mellem det at holde sig og inkontinens.
Næsten 70 procent af de elever, der holder sig, er utilfredse med skoletoiletterne.
Omkring 25 procent af de deltagende elever holder sig 'for det meste' eller 'altid'.
Jo ældre toiletterne er, jo mere utilfredse var eleverne med dem.
Eleverne var mest utilfredse med toiletterne i Region Hovedstaden.
Kilde: Masseeksperimentet 2017.
I stedet kom de frem til, at inkontinens kan ramme alle.
Blandt projektets resultater er, at uønsket vandladning hænger sammen med, hvor tilfredse eleverne er med skoletoiletterne.
Og selv om eksperimentet er et par år gammelt, får Lene Christensen stadigvæk henvendelser fra sundhedsplejersker og kommuner, der gerne vil se nærmere på deres resultater, så de kan sikre sig, at deres indsats rammer plet.
Ifølge Lene Christensen var de dog lidt i tvivl om, hvor skarpe og sikre resultater de kunne få med eksperimentet.
Men de valgte alligevel emnet, da det fylder meget blandt folkeskoleeleverne.
- Det er meget vigtigt, for det at tisse i bukserne er meget tabubelagt blandt skoleeleverne, siger hun.
BakterierElevernes prøver blev sendt til forskere, der vurderede, registrerede og analyserede dem.
Billedet er ikke fra elevernes prøver I Danmark finder vi normalt en ny bakterieart hvert år.
I Masseeksperimentet 2018 fandt skoleelever ti.
'Jagten på den gode bakterie' hed eksperimentet, hvor 25.
000 skoleelever gik ud i naturen for at finde mælkebakterier.
Fra klasseværelse til pilleglasSkoleeleverne skulle finde mælkebakterier.
De bakterier blev sendt til en stambank for mælkebakterier, hvor man blandt andet henter bakterier til piller.
Det kan være piller til en sund tarmflora.
Tarmen er vigtig for god sundhed.
Kilde: Lene Christensen.
Og hvordan gør man så lige det?
- Vi fandt en metode, hvor eleverne fandt plantemateriale, for derefter at teste om der var gavnlige mælkesyrebakterier på planten, siger Lene Christensen.
Plantematerialet blev tilsat mælkevækstmiddel, og blev der efter 24 timer dannet youghurt, så var prøven positiv, og den blev sendt ind til forskerne.
IndeklimaEksperimentet kom frem til, temperaturen generelt er god i klasserne, men indeklimaet er elendigt.
To gange har skoleeleverne set på, hvad frisk luft betyder for elevernes koncentration.
Og økonomi er grunden til, at en gang ikke var nok.
- Indeklima optager stadigvæk skoler og kommuner, men der er nedslående, at der ikke er gjort så meget ved det.
Det er en svær nød at knække, fordi det handler om økonomi, siger Lene Christensen.
Tjekliste til bedre klimaLuft ud regelmæssigt.
Gå ud af klasselokalet i frikvarterene.
Ryd op så rengøringspersonalet kan komme til.
Tjek om ventialitionen er god og at filteret fungerer.
Kilde: Masseeksperimentet 2014.
Det er kommunerne, der ofte står for at renovere skolerne, men det er ikke altid, der er penge til det.
Dog har de to eksperimeneter skabt opmærksomhed og gjort eleverne bevidste om, at det er godt at lufte ud, fortæller Lene Christensen.
Men fordi der endnu ikke er sket de store forandringer, er næste års tema en ny omgang indeklima.
Projektet skal se nærmere på, hvordan lys, varme og CO2 påvirker elevernes koncentration, og forberedelserne er allerede i gang.
FacebookTwitterKopier linkEmner:Uddannelse|Grundskole|Folkeskole|Folkeskolen (Danmark)|Sygdomme og lidelser




https://www.dr.dk/mitliv/lucas-har-styrketraenet-i-12-aar-kasper-har-aldrig-traenet-hvad-er-den-perfekte-mandekrop

Mit LivLucas har styrketrænet i 12 år.
Kasper har aldrig trænet: Hvad er den perfekte mandekrop?
To meget forskellige mænd snakker kropsidealer - og bytter Instagramprofil.
Af Jakob Skov Jakobsen, Casper Helweg Christiansen og Annika Wetterling16.
sep.
2019 kl.
20.
23Bemærk: artiklen er mere end 30 dage gammelLæs opGadebilledet er fyldt med billeder og plakater af v-formede mandlige modeller med sixpacks og store guns.
Det kan være svært at spejle sig i, hvis man ikke selv er hakket i granit.
Kvinder og piger har længe debatteret kropsidealer, men det er, som om den diskussion mangler lidt hos mændene.
Derfor har vi sat to unge mænd - med ret forskellige kroppe - i stævne og stillet dem spørgsmålet: Hvad er den perfekte mandekrop?
Se med i videoen øverst.
FacebookTwitterKopier linkEmner:Instagram




https://www.dr.dk/nyheder/kultur/film/forbrydelsen-udraabt-til-en-af-aarhundredets-bedste-serier-er-du-enig

Film og serier'Forbrydelsen' udråbt til en af århundredets bedste serier - er du enig?
I alt tre danske serier gør sig gældende på ny liste over de 100 bedste tv-serier i nyere tid.
Sofie Gråbøl fik sit store udenlandske gennembrud med rollen som Sarah Lund, der her er iført sin obligatoriske sweater.
Af Marie Ravn Nielsen16.
sep.
2019 kl.
20.
02Bemærk: artiklen er mere end 30 dage gammelLæs opDet kan godt være, at den anmelderroste Netflix-serie 'The Crown' er den dyreste serie nogensinde – men 'Forbrydelsen' er bedre underholdning.
I hvert fald hvis man spørger den britiske avis The Guardian, der har lavet en liste over verdens 100 bedste tv-serier siden år 2000.
Her ligger den danske krimiserie på en flot 28.
plads foran netop 'The Crown' og ikoniske serier som 'Sex & The City', 'South Park', 'Downton Abbey' og den populære 'Orange is the New Black'.
'Forbrydelsen' var da også her, der og alle vegne, da den første sæson blev sendt i 2007, og særligt briterne og tyskerne tog serien til sig.
Faktisk i en sådan grad, at den sweater med stjernemotiv, som Sofie Gråbøl bærer i serien, dannede mode både herhjemme og i udlandet i årene efter serien.
Senere blev serien også genindspillet i USA med titlen 'The Killing.
'Ramte plet uden at have en opskriftSøren Sveistrup, der var hovedforfatter på samtlige tre sæsoner af 'Forbrydelsen', er enormt glad for seriens placering på listen.
Manuskriptforfatter Søren Sveistrup har ikke bare seriesucceserne 'Nikolaj og Julie' og 'Forbrydelsen' på sit cv.
Han står også bag biografhittet 'Der kommer en dag'.
Hans ydmyge forklaring på den pæne placering er, at seriens cocktail af gode instruktører, skuespillere og forfattere sammen med producent Piv Bernth 'på magisk vis ramte plet, uden at de havde en opskrift på det', som han formulerer det.
- Det, jeg først og fremmest gerne ville med 'Forbrydelsen', var netop at lave noget, man også kunne være bekendt mange år senere – at det ikke skulle være en døgnflue.
Så det er meget tilfredsstillende, siger han om placeringen på serielisten.
Og det har tydeligvis virket, for seriens succes i udlandet er noget, som Søren Sveistrup stadig mærker.
© Scanpix og NetflixSøren Sveistrups egne favoritter Den bedste klassiker: Twin Peaks- Det var den første tv-serie, jeg virkelig faldt for.
Det var første gang, jeg så, at en tv-serie kunne være original og ikke var skrevet på en formel ligesom 'Dollars' og 'Dallas'.
Det var en åbenbaring for mig, at en tv-serie også kunne være cool.
En nyere favorit: House of Cards' første to sæsoner- Den første sæson var fantastisk fed.
Den havde en kæmpe skurk af en hovedperson, men alligevel kom man til at sympatisere med ham i hans jagt på at overtage præsidentembeddet.
Og hans kone var jo lige så led.
Jeg synes, de første to sæsoner var fantastiske.
- Serien betyder utroligt meget for mig personligt, for det var første gang, jeg fik frie hænder til at lave, lige hvad jeg havde lyst til.
Karrieremæssigt blev det et visitkort for mig, og det har også betydet meget for de ting, jeg senere har lavet, fortæller Søren Sveistrup.
Da han sidste år udgav sin første roman, 'Kastanjemanden', der nu skal laves til en Netflix-serie, var udlandet da også straks på pletten.
Læs også:Anmelderrost dansk roman bliver til ny Netflix-serie- Jeg har lavet så mange interviews i udlandet i forbindelse med min bog, og der kommer stadig mange lovord og stor ros til serien og især Sofie Gråbøls rolle, når jeg taler med journalisterne, siger han.
'Forbrydelsen' er i øvrigt ikke den eneste danske serie på The Guardians liste.
Længere nede ad listen finder man nemlig et par af DR's andre dramaserier.
'Broen' er placeret som nummer 45, mens 'Borgen' ligger på en 67.
plads.
Den bedste tv-serie siden år 2000 er dog 'The Sopranos', mener man hos The Guardian, mens 'The Wire' og 'Mad Men' også er i top tre.
FacebookTwitterKopier linkEmner:Netflix|Sofie Gråbøl (skuespiller)|Kriminalitet|The Guardian|Storbritannien




https://www.dr.dk/nyheder/indland/peter-og-peter-i-parlamentet-kan-man-vaere-roed-og-elske-blaa

Indland'Peter og Peter i Parlamentet': Kan man være rød og elske blå?
I har stillet spørgsmål til to spritnye og meget unge EU-parlamentarikere.
Her er deres svar.
Kira og Peter svarer på spørgsmål fra jer.
Af Sara Pagh Kofoed16.
sep.
2019 kl.
19.
58Bemærk: artiklen er mere end 30 dage gammelLæs opHer i september begynder Kira Marie Peter-Hansen (SF) og Peter Kofod (DF) for alvor på deres nye arbejde i Bruxelles som medlemmer af Europa-Parlamentet.
Vi har fulgt dem i serien 'Peter og Peter i Parlamentet'.
Men hvordan er det egentlig at komme ind som ny europaparlamentariker?
Ikke mindst, når man er så ung?
Det er bare et af de spørgsmål, vi stillede dem, da vi fangede dem på Københavns Hovedbanegård inden afgang til EU-møde i Strasbourg.
Spørgsmålene kommer fra jer - tak for dem.
Se deres svar i videoen ovenfor.
Du kan også tage med Kira og Peter på EU-Parlamentets café i Bruxelles i podcasten Den Daglige Dosis her - hvis du vil høre mere om, hvad de tænker om at være landet i det store EU-maskineri.
Rekordmange nyvalgte i EU-Parlamentet: Peter Kofod og Kira Peter Hansen er to af demFacebookTwitterKopier linkEmner:Europa-Parlamentet|EU|Bruxelles|EU-forhold|Peter Kofod Poulsen (politiker)




https://www.dr.dk/nyheder/indland/20-aarige-oliver-er-soen-af-rocker-og-laeser-finansoekonomi-jeg-vil-blive-til-noget

Indland20-årige Oliver er søn af rocker og læser finansøkonomi: Jeg VIL blive til noget stortSom barn var Oliver Louai kendt som Brian Sandbergs søn - indtil han startede i 8.
klasse.
Af Sola Kruchov Sørensen og Lærke Kromann (grafik)16.
sep.
2019 kl.
20.
30 | opdateret 17.
sep.
2019 kl.
14.
25Læs op20-årige Oliver Louai kunne så let som ingenting have valgt et liv i overhalingsbanen.
Han kunne bare have hoppet op bag på farmands kværn og trykket sig ind til hans rygmærkede lædervest.
Men Oliver valgte fodbolden og senere skolebøgerne og lod sin far, Brian Sandberg, om at leve livet som kendis-rocker med speciale i Harley Davidson og Hells Angels og en bachelor i kriminalitet.
- Jeg har aldrig haft den store interesse for motorcykler.
Kriminalitet var heller ikke noget, jeg blev draget af.
Og når man ikke har en naturlig interesse for den slags, er det nemmere at holde sig væk og gå en anden vej, fortæller Oliver.
Både hans mor og faktisk også hans far har da også altid været meget opmærksomme på at holde deres søn på rette spor.
- Min far har gjort mange ting, som ikke var gode.
Det ved jeg udmærket, men han har altid været bevidst om ikke at skubbe mig i den retning.
Man kan sige, at han har skærmet mig fra sit liv ved ikke at introducere mig for sine venner eller at gøre sit liv til noget fedt overfor mig som ung, uddyber Oliver.
Far i fængselHan fortæller i DR2-programmet 'Min far er rocker' om sin opvækst med en far, der har været på forsiden af landets aviser utallige gange og hovedperson i mange nyhedsprogrammer.
Brian Sandberg var nemlig et fremtrædende medlem af rockergruppen Hells Angels under bandekrigen, og han er i den sammenhæng flere gange blevet beskudt og en enkelt gang forsøgt likvideret.
Han er blevet dømt for at have beordret et kølleoverfald, ligesom han har afsonet flere narkodomme – og så har han været livvagt for den tidligere IT-Factory-direktør og dømte millionsvindler Stein Bagger.
Hør Oliver fortælle om dengang, han hørte i radioen, at hans far var blevet skudt:Det var først omkring 7.
klasse, Oliver for alvor blev bevidst om, hvem hans far var, og hvad det indebar.
Dengang var den unge dreng allerede en rigtig fodbolddreng, som gik op i sport og FC København.
Men selvom han havde det, der kaldes 'sunde interesser', så manglede han noget, når det gjaldt skolen.
Han fortæller, at han havde det fint med at gå i skole og havde mange venner, men det kneb gevaldigt med den faglige interesse i de mindre klasser.
- Hvis jeg selv skulle gå i skole, kom jeg nogle gange for sent med vilje.
Det var ikke, fordi jeg ville lave ballade.
Jeg gad bare ikke ind til time.
Jeg tror, jeg var lidt ligeglad med skolen, og jeg vidste nok bare ikke dengang, hvor vigtigt det var, siger Oliver.
Klasselærer mødte aldrig rockerfarenHan nåede at gå i to folkeskoler, før han fejlagtigt blev placeret på en specialskole med få elever i hver klasse.
Heldigvis blev det hurtigt opfanget, at det på ingen måde var det rette sted for Oliver.
Så da han skulle starte i 8.
klasse på Tre Falke Skolen på Frederiksberg, var det en helt ny start på skolelivet for ham.
Her fik han Charlotte Rytter til klasselærer, og han forklarer med egne ord, at hun "kickstartede hans skoletid".
- Jeg havde jo aldrig taget min skole seriøst, men jeg havde heller aldrig haft en lærer som hende før.
Hun forstod mig, uddyber han.
Hvis vi skulle møde Oliver med et åbent sind, skulle vi se Oliver og ikke hans far.
Charlotte Rytter, klasselærer for OliverCharlotte Rytter husker udmærket Oliver Louai - ligesom hun iøvrigt husker Asger, Mathilde og alle de andre børn, hun havde på Tre Falke Skolen.
For der blev ikke taget særlige hensyn til Oliver, fordi han var søn af en berømt og berygtet rocker.
- Jeg mødte ham helt uvidende, og jeg legede ikke terapeut for ham.
Han skulle starte på en frisk, der skulle bygges noget nyt op.
Hvis vi skulle møde Oliver med et åbent sind, skulle vi se Oliver og ikke hans far, fortæller Charlotte Rytter.
Hun vidste naturligvis godt, hvem Olivers far var, men hun fravalgte bevidst at vide mere om ham, og hun så aldrig Brian Sandberg.
Han kørte godt nok Oliver i skole, men han kom aldrig længere end bag rattet i bilen.
- Han kom ikke på skolen, for det havde vores leder besluttet.
Jeg så kun Olivers mor, og på den måde holdt vi rockerdelen væk fra ham i skolen, fortæller Charlotte Rytter og uddyber:- Oliver er hele sit liv blevet mødt af fordomme, han er født ind i, og som han ikke selv har haft indflydelse på.
Jeg skulle skrælle alle lagene af for kun at se Oliver og ikke alt det, der omgav ham.
I de mindre klasser skete det indimellem, at Brian Sandberg kørte sin søn i skole, og det skabte stor opmærksomhed:Det, Charlotte så, var en høflig og velopdragen dreng, der vidste, hvordan man skulle opføre sig, og som havde manererne i orden.
- Det var sådan en dreng, man ville sige ”han er bare godt opdraget” om, fortæller hun.
- Han var enormt likeable, og der var intet ballade i ham.
Det var ikke, fordi han var en dengsedreng.
Han spillede fodbold i frikvartererne og kunne godt nogle gange komme for sent, men han lavede ikke ballade i timerne.
I det hele taget gjorde den 14-årige knægt ikke meget væsen af sig i timerne.
Oliver husker selv, at han helst ikke ville sige noget, fordi han troede, at han ikke kunne finde ud af noget rent fagligt.
Se programmetHvordan er det at vokse op med en far, der er dybt kriminel og en del af en bandekrig?
DR har fulgt tre børn af rockere.
Som voksne fortæller de i dag deres historie om en usædvanlig opvækst med en far på kanten af loven og til tider i fængslet.
Se første program på DR2 mandag d.
16.
september kl.
22.
Du kan også se programmet på DR TV.
Charlotte Rytter beskriver ham da også som en dreng med "en del faglige huller".
Og så så hun med det samme en tristhed i hans øjne.
- Han manglede ganske enkelt troen på, at han var ok såvel fagligt som menneskeligt, husker hun.
Derfor var den nye klasselærers første opgave at få styrket den unge knægts selvværd.
Det lykkedes ifølge Oliver på en hård, men god og samtidig personlig og motiverende måde.
- Hun fik de ting, jeg kunne, frem i mig.
Hun pressede os på en god måde til at gøre vores bedste, og jeg lærte rigtig meget af hende.
Når jeg så, at jeg skulle have hende, blev jeg lidt nervøs, fordi jeg gerne ville gøre det godtCharlotte husker da også en lærenem dreng, som havde mod på tingene, selvom han havde svært ved noget af det.
- Han var én, der ikke gav op, han blev ved, og han var nysgerrig.
Jeg havde hele tiden indtryk af, at han kunne mere, end han troede.
Det skulle jeg overbevise ham om, og det gjorde jeg ved at opmuntre ham.
Det handlede for mig om at fortælle ham, når noget var godt, og samtidig fortælle, hvad jeg for eksempel savnede i hans opgaver.
Fra under middel til middel på to årMissionen lykkedes, og Oliver begyndte at gå op i skolen efter flere succesoplevelser.
- Charlotte udfordrede mig.
Hun lærte mig, at man skal ud i de situationer, man ikke kan lide at stå i, før man kan blive god til noget.
Hun lærte mig også, at det var ok at fejle, og at man rent faktisk lærer noget af at fejle.
Og da 9.
klasse var overstået, viste fremgangen sig helt tydeligt.
Karaktermæssigt var han gået fra under middel til middel på de to år, og han blev erklæret egnet til gymnasiet i første hug.
Til stor overraskelse for Oliver selv.
- Den havde jeg ikke set komme, og hvis det ikke havde været for Charlotte, tror jeg, at det godt kunne have taget noget længere tid at komme igennem 9.
klasse og nå gymnasiet.
Forvandlingen var også tydelig for hans lærer.
- To år er normalt ikke meget til at gøre en elev klar til gymnasiet, men det klarede Oliver.
Han fik selvtillid, og det var en anden Oliver, jeg sagde farvel til, end ham jeg mødte i 8.
klasse, lyder det fra Olivers tidligere klasselærer, hvis stemme nærmer sig de høje toner, da hun hører, hvad hendes tidligere elev har af planer for fremtiden.
Vil skabe egen identitetOliver Louai er netop begyndt på CPHBusiness, hvor han læser til finansøkonom.
- Det er så vildt!
Tænk at have så meget tro på sig selv.
Jeg bliver pavestolt, siger Charlotte med ægte overbevisning i stemmen.
Min far har været kendt for noget stort i Danmark.
Men ikke for noget godt.
Jeg vil gerne vise, at jeg ikke er, som folk tror.
Oliver Louai om at kæmpe mod fordomme- Jeg vidste ikke, hvad han ville blive til.
Men jeg har altid troet på ham.
Jeg har altid vidst, at der var krummer i ham.
Det viste han selv ved at kunne vende den udvikling igennem de to år i 8.
og 9.
klasse.
For Oliver er målet at blive ejendomsmægler efter de to år på CPHBusiness.
Det har altid været drømmen.
Og meget gerne i udlandet.
- Jeg har altid gerne villet bo i udlandet.
Jeg elsker Danmark, men jeg føler måske bare, at der er endnu flere muligheder i udlandet.
Og så hænger det nok også sammen med, at det er vigtigt for mig at skabe min egen identitet.
- Min far har været kendt for noget stort i Danmark.
Men ikke for noget godt.
Jeg vil gerne vise, at jeg ikke er, som folk tror.
Jeg kæmper med fordommene, og mange tror automatisk, at jeg er sådan og sådan, fordi han er min far.
Det kæmper jeg stadig med i dag, og det er ikke synd for mig på nogen måde.
Det har altid motiveret mig til at blive til noget stort - indenfor noget godt.
FacebookTwitterKopier linkEmner:Stein Bagger (erhvervsleder)|Uddannelse|FC København|DR2|Kriminalitet




https://www.dr.dk/nyheder/regionale/midtvest/12-afviste-asylansoegere-haedres-i-kirkekor-jeg-er-i-en-anden-verden-naar

Midt- og Vestjylland12 afviste asylansøgere hædres i kirkekor: 'Jeg er i en anden verden, når jeg synger'Asylkoret fra Udrejsecenter Kærshovedgård har vundet Kristeligt Dagblads initiativpris 2019.
Asylkoret fra Udrejsecenter Kærshovedgård har eksisteret siden december sidste år og giver koncerter i kirker og missionshuse landet over.
Af Jesper Ibfelt og Mette Skov-Jensen16.
sep.
2019 kl.
19.
35Bemærk: artiklen er mere end 30 dage gammelLæs opGudstjenesten hos frimenigheden i Lemvig Bykirke er fuld af korsang.
Men koret er denne søndag ikke et helt almindeligt kirkekor.
Foran alteret står 12 unge afviste asylansøgere fra Iran.
De udgør asylkoret på Udrejsecenter Kærshovedgård, som netop har vundet Kristeligt Dagblads Initiativpris 2019.
En af korsangerne er Farhad Faraed, som gerne vil dele æren med de højere magter.
- Jeg er rigtig glad.
Vi takker Gud for at støtte os og vinde denne pris, siger han.
Asylkoret blev dannet for knap et år siden.
Bag står to korledere fra Luthersk Mission, Niels Simonsen og Anna Lisbeth Sonne.
AsylkoretKoret består af 10-15 kristne afviste asylansøgere, der, lige siden de kom til Udrejsecenter Kærshovedgård, er kommet i Bibelcaféen i Bording, som drives af frivillige fra Indre Mission og Luthersk Mission.
De synger på farsi - det sprog, der tales i lande som Iran og Afghanistan - men er transskriberet og oversat, så også danskere kan forstå det og synge med.
Kilde: Luthersk MissionSidstnævnte erkender, at det ikke er på grund af skønsangen, at koret får prisen.
- Det er ikke et firstemmigt mandskor.
De synger af hjertet om noget, der virkelig har fået en betydning for dem.
De er upolerede diamanter på mange måder.
Det er så stærkt, at det går ind i hjertet på folk, fordi de mener, hvad de synger, siger Anna Lisbeth Sonne.
Dommerkomitéen begrunder blandt andet prisen med, at det er vigtigt, at kirken åbner sig for det fremmede.
Den anden korleder Niels Simonsen er helt enig.
- De har behov for, at vi som kristne i Danmark tager os af dem og indlemmer dem i vores fællesskab, siger han.
Korsang bryder triviel hverdagAsylkoret udspringer af en bibelcafé i Bording.
Her synger de afviste asylansøgere hver torsdag.
De er alle konverteret til kristendom.
De bor på det midtjyske udrejsecenter, mens de venter på at blive sendt hjem.
Koret bryder en ellers triviel hverdag på udrejsecentret, fortæller korsanger Ali Adnan Kadhim.
- Det betyder rigtig meget for mig.
Jeg kan ikke forklare det med ord, men det er meget specielt, når jeg synger.
Fordi jeg er i en anden verden, siger han.
De synger af hjertet om noget, der virkelig har fået en betydning for dem.
Anna Lisbeth Sonne, korlederAnna Lisbeth Sonne oplever også, at lovsang kan løfte en stemning.
- Når vi henter dem for at øve, kan du se i øjnene, at de har det hårdt.
At de er trætte af deres situation.
Når vi har lagt det svære hen til Gud, rejser vi os og begynder opvarmning.
Så er stemningen fuldstændig forvandlet.
Det er magi - nej, det er helligånden.
Men udefra set kan det godt virke fuldstændig magisk, siger korlederen.
Hverken Niels Simonsen eller Anna Lisbeth Sonne havde haft noget særligt med flygtninge at gøre, inden Udrejsecenter Kærshovedgård blev etableret i 2016.
Koret har nu givet dem en helt konkret missionsopgave, og begge tøver ikke med at sige, at asylkoret har forandret deres liv.
- Det har stor betydning for dem og faktisk også for mig, siger Niels Simonsen.
- Nogle ting har de aldrig sagt til nogen.
Det fortæller de til os.
Det er virkelig en tillidserklæring.
Man bliver meget ydmyg, siger Anna Lisbeth Sonne.
Vinder 25.
000 kronerMed Kristeligt Dagblads Initiativpris 2019 følger 25.
000 kroner, som koret blandt andet regner med skal bruges til en fest for alle, som kommer i bibelcaféen i Bording.
Det er dog signalværdien i at modtage prisen, som korleder Niels Simonsen lægger mest vægt på.
- Det vigtigste ved prisen er, at der er nogen, som gerne vil høre om vores kor.
Vi får lov at fortælle, at der også er positive ting ved flygtninge og ved Kærshovedgård.
97 kirkelige initiativer var indstillet til Kristeligt Dagblads initiativpris 2019.
FacebookTwitterKopier linkEmner:Kristeligt Dagblad|Flygtninge og asylansøgere|Kristendom|Luthersk Mission|Jylland




https://www.dr.dk/nyheder/penge/skatteminister-om-nye-dokumenter-i-udbyttesag-saftsuseme-vigtigt

PengeSkatteminister om nye dokumenter i udbyttesag: 'Saftsuseme vigtigt'Morten Bødskov (S) glæder sig over, at Skattestyrelsen får millioner af dokumenter fra Sanjay Shah.
Skatteminister Morten Bødskov (S) på talerstolen under Socialdemokratiets kongres i weekenden.
Af Sally Frydenlund Larsen16.
sep.
2019 kl.
19.
50Bemærk: artiklen er mere end 30 dage gammelLæs opSkattestyrelsen tager nu hul på et enormt arbejde for at udrede udbytteskatteskandalen.
De skal nemlig til at nærlæse hele ni millioner dokumenter, som Sanjay Shah, der regnes for at være en af hovedbagmændene i svindelnummeret, nu udleverer til de danske myndigheder.
3,5 millioner af dokumenterne er allerede i hus, og resten er på vej.
Og det glæder skatteminister Morten Bødskov (S).
- Det, der sker nu, er meget vigtigt.
Det er det for Skattestyrelsen, men det er det saftsuseme også for Danmark og for vores fællesskab, siger ministeren, som tilføjer, at han er "meget tilfreds med, at Skattestyrelsen tager så hårdt fat.
"UDBYTTESKAT: SÅDAN BLEV SKAT SVINDLETSkat har uretmæssigt udbetalt 12,7 milliarder kroner til virksomheder eller personer bosat i udlandet.
Via et hul i Skats kontrol har de og ansøgt om at få udbetalt refusion af udbytteskat på baggrund af fiktive aktiebeholdninger og forfalsket dokumentation fra udenlandske selskaber.
Udenlandske selskaber skal nemlig ikke - sådan som danske selskaber - betale 27 procent i skat af aktieudbytte.
Svindlen er sket ved, at virksomhederne og personerne har udfyldt blanketter om refusion af udbytteskat uden at have aktier i danske selskaber.
Vil lave ny ordningMens ministeren roser Skattestyrelsens arbejde, har han kastet et anderledes skeptisk blik på bankerne.
Det sker, især efter at Skattestyrelsen i dag har sendt et krav om tilbagebetaling af 894 millioner kroner til Nordea, som har hjulpet en udenlandsk pensionskasse med at få refunderet udbytteskat, den ikke var berettiget til.
For dele af de mindst 12,7 milliarder kroner, som udbytteskandalen har kostet den danske statskasse, er blevet udbetalt gennem bankerne gennem en ordning kendt som bankordningen.
Bankordningen eksisterede i over 10 år, indtil Skat i 2015 dømte den ulovlig og kasserede ordningen.
Siden 2010 har tre danske banker - på vegne af Skat - refunderet 6,2 milliarder kroner i udbytteskat på bankordningen.
Ordningen blev afskaffet i 2015, og Morten Bødskov har kastet sig over at finde en ny ordning.
- Jeg vil gøre alt for, at vi ikke ser sådan en skandale igen, og det kræver, at vi får lavet en ny model på hele udbytteområdet med langt mere kontrol, og hvor der ikke kan rejses spørgsmål om hverken lovgrundlag eller administration af loven, siger ministeren.
Han vil dog ikke afvise, at bankerne får lov at spille en rolle i den nye ordning.
- Vi kommer til at se på, hvordan man kan lave en ny udbytteordning, og lige i øjeblikket er der forhandlinger med bankerne om det.
De forhandlinger handler blandt andet om, at bankerne skal tage et meget, meget større ansvar for eksempelvis kontrol med de penge, som bliver udbetalt, siger han.
Ministeren forsikrer dog om, at bankernes fejl ikke vil gå under radaren en anden gang:- Det vil være en markant anderledes og langt mere striks ordning, end den man har set tidligere.
FacebookTwitterKopier linkEmner:Morten Bødskov (politiker)|Sanjay Shah (erhvervsleder)|Skattestyrelsen|Socialdemokraterne|Pengeinstitutter




https://www.dr.dk/nyheder/indland/op-mod-30-skud-affyret-da-22-arig-blev-draebt

IndlandOp mod 30 skud affyret da 22-årig blev dræbtEn blev dræbt og en anden såret ved skyderi i Ishøj, der kan være del af bandeopgør.
16.
sep.
2019 kl.
20.
04Bemærk: artiklen er mere end 30 dage gammelLæs opEn 22-årig mand blev dræbt og en jævnaldrende mand ramt i ballen, da gerningsmænd søndag aften affyrede 20-30 skud mod den bil, de befandt sig i på Gildbrovej i Ishøj.
Det oplyser Københavns Vestegns Politi.
De to mænd befandt sig sammen med en tredje mand på samme alder i en sort Audi, da skuddene faldt.
Den tredje mand blev ikke ramt af skud, men han skal angiveligt have skåret sig på noget glas i forbindelse med skyderiet.
- Vi mener, at der er tale om en konflikt mellem kriminelle grupper, men hvad den nærmere går ud på, kan vi ikke sige noget om på nuværende tidspunkt, siger vicepolitiinspektør Peter Malmose fra Københavns Vestegns Politi.
- Det er vores indtryk, at man har ønsket at ramme bestemte personer, men der kan jo være sket en forveksling, så man har ramt de forkerte, fortsætter han.
Video indgår i efterforskningSkudepisoden blev fanget på video, hvor man kan se to mænd skyde mod den sorte Audi.
- Den viser ikke hele forløbet, men en del af det, og den indgår også i vores efterforskning, siger Peter Malmose.
Ifølge vicepolitiinspektøren kan to forskellige biler have været involveret i episoden.
- Den ene kan have været en lys VW Golf, men vi må se, hvad vi kan finde på eventuelle overvågningskameraer, siger han.
Ved tidligere skyderier har gerningsmændene ofte brændt flugtbilen af, og den mulighed indgår også i politiets efterforskning af søndagens skudepisode.
Undersøger brændte biler- Desværre ser vi jo en del bilbrande, og vi er ved at undersøge flere brændte biler på Sjælland for at finde ud af, om de skulle have noget med drabet at gøre, fortæller Peter Malmose.
Ud over at efterforske drabet på den 22-årige arbejder politiet på at genskabe trygheden i området.
Det betyder blandet andet, at der er skruet op for patruljeringen, og at der mandag har været en mobil politistation til stede.
- Det er fuldstændig uacceptabelt, at borgene skal finde sig i sådan noget, understreger Peter Malmose.
/ritzau/FacebookTwitterKopier linkEmner:Københavns Vestegns Politi|Kriminalitet|Sjælland|Audi|Politi




https://www.dr.dk/nyheder/viden/teknologi/hvad-i-alverden-er-hitclips-og-minidiscs-her-er-fem-musikmedier-der-floppede

TeknologiHvad i alverden er HitClips og MiniDiscs?
Her er fem musikmedier, der floppedeVinylpladen hitter igen, men de her sære musik-formater gør nok næppe comeback.
MiniDisc-formatet havde størst succes i Japan, og fungerede typisk som erstatning for kassettebåndet.
En af de store fordele var, at MiniDisc-medierne kunne overspilles igen og igen uden tab af kvalitet.
Af Esben Hardenberg16.
sep.
2019 kl.
19.
10Bemærk: artiklen er mere end 30 dage gammelLæs opGod musik er langtidsholdbar.
Det har store artister som Madonna, Beatles og Neil Young bevist gennem tiden.
Det samme gælder nogle af de medier, vi bruger til at afspille musikken på.
Vinylpladen, der så dagens lys i 1930, gør et særlig stærkt comeback i disse år.
I en ny rapport, om hvordan musik sælges, tyder alt på, at salg af vinylplader i 2019 vil overgå salget af cd'er.
Det skriver musikmediet NME.
Hvis det sker, vil det være første gang siden 1986, at der bliver solgt flere vinylplader end cd'er på verdensplan.
Men ligesom det ikke er alle musikere, der er stortalenter, så er musikhistorien også fuld af musikmedier, der aldrig blev til mere, end hvad der svarer til et halvdårligt gymnasieband.
De obskure lydmedier er ikke helt gået i glemmebogen.
De er blandt andet rigt repræsenteret på YouTube-kanalen Techmoan og hjemmesiden til Museum of Obsolete Media, som vi har samarbejdet med, om det du læser lige nu.
For de er nemlig også omdrejningspunkt for denne artikel.
Så uden yderligere forspil bringer vi her fem fallerede lydmedier, nogle af dem lige så aparte som avantgardemusik fra '70erne.
1HitClipsHitClips er små digitale kassetter, der sættes i en afspiller.
 © Jason Curtis)Første musikalske indslag er de små HitClips.
De blev produceret af legetøjsfirmaet Tiger Electronics og lanceret i 1999.
HitClips er små digitale kassetter, der sættes i en afspiller, som enten sender lyden ud i rummet eller ind i dit ene øre, via en in-ear hovedtelefon.
Der kan kun lagres en meget lille smule data på HitClips-kassetterne, så det ene musiknummer, de rummede, måtte beskæres til et minut.
Der udkom omkring 50 titler til HitClips-afspillerne, blandt andet Avril Lavignes 'Sk8er Boi' og Baha Mens 'Who Let the Dogs Out'.
Så måske var det ikke det værste, der kunne ske, at sangene blev skåret ned til et minut.
Der findes flere underholdende videoer om HitClips på YouTube, blandt andet den her.
2MiniDiscEn MiniDisc var en slags digital kassettebåndoptager.
Det mest succesfulde musikmedie på listen her er MiniDisc'en, som så dagens lys i 1992.
Der kunne ligge op til 80 minutters digital lyd på hver MiniDisc, og på afspilleren kunne du også optage og navngive de enkelte numre.
MiniDisc-mediet fungerede derfor som en slags digitalt kassettebånd, som typisk blev brugt til at overspille CD'er, til at lave musikmixes og i begrænset udstrækning også høre originale udgivelser.
MiniDisc blev væltet af pinden af en kombination af MP3-afspillerens komme og muligheden for at lave brændte CD'er i hjemmet, en udvikling som tog fart i midten og slutningen af 90'erne.
Hvis du bliver nostalgisk, når du læser om MiniDisc-formatet, så skynd dig ind og se denne reklame på YouTube.
Den er i øvrigt tydeligvis optaget på et andet uddødt medie - VHS-videobåndet.
Du kan også prøve reklamen her fra 1997, der fokuserer på de tekniske muligheder i MiniDisc og er sat til tidens toner: Rude Boy Rock af bandet Lionrock.
Sony sendte den sidste MiniDisc-afspiller i butikkerne i september 2011, ifølge The Guardian.
3DataPlayDataPlay-skiverne kunne ikke overskrives igen, ligesom man kunne med MiniDiscs.
 © Matthew Julius Taylor)Ti år efter MiniDiscens debut blev DataPlay-mediet lanceret.
DataPlay-discen rummede 500 megabyte data.
Til sammenligning kunne en MiniDisc på 74 minutter rumme 160 megabyte, så selvom DataPlay-discen var langt mindre, kunne den lagre mere.
Ligesom MiniDisc-formatet, var DataPlay-discene pakket ind i en beskyttende plastickassette.
 © Jason Curtis)DataPlay-skiverne kunne til gengæld ikke overskrives igen og igen, ligesom man kunne med MiniDiscene.
Formatet mødte i øvrigt konkurrence fra Hi-MD, en opdateret udgave af MiniDisc, der også kunne lagre almindelige computerfiler, som for eksempel tekstdokumenter eller billedfiler.
DataPlay kom desværre aldrig rigtig ud af øvelokalet og eksisterede kun i omkring to år.
Hvis du vil vide mere om DataPlay-formatets historie, kan du se en fyldestgørende video på Techmoans YouTube-kanal.
48ban / Triple Inchophone recordsHvad er det her?
En pladespiller for myrer?
)Musikformaternes svar på et indieband fra den dybe undergrund må være 8ban-formatet, som også er kendt som Triple Inchophone.
Formatet ligner en vinylplade i mikroformat og blev udviklet til det japanske marked.
Her blev 8ban introduceret i 2004, sammen med 80 titler.
Pladerne afspilles på en miniudgave af en pladespiller ved 33 1/3 omdrejninger i minuttet, ligesom en almindelig lp.
De er så små, at de ikke når ud over kanten på klistermærket i midten af en vinylplade.
Så små plader kan kun de færreste pladespillere afspille, og derfor skulle du have en særlig 8ban-afspiller for at kunne høre musikken.
Hver 8ban-plade kan indeholde fire minutters musik.
Men kun på den ene side, så B-sider må du kigge langt efter.
8ban blev produceret fra 2004 til 2006, hvor bandet The White Stripes opkøbte restpartiet, der skulle sælges som merchandise til deres fans.
Men i år stod 8ban-formatet op af graven igen, i hvert fald for en kort bemærkning.
Firmaet Crosley Radio ejer nu rettighederne til formatet og har lavet en afspiller og tyve titler, som udkom i anledning af årets Record Store Day, der fejrer vinylpladen.
5SD kortBob Marleys klassiske album Exodus blev genudgivet på SD-kort.
 © Jason Curtis)I 2007 blev Bob Marleys klassiske album Exodus genudgivet.
Pladeselskabet Island Records prøvede i den anledning noget nyt: Exodus udkom på usb-nøgle i 4000 eksemplarer og sd-kort i 2000 eksemplarer.
Rent teknisk var der ikke noget, der adskilte musik sd-kortene fra almindelige sd-kort, og brugeren kunne frit kopiere eller slette sangene efter behov, eller erstatte indholdet med andre filer.
Musik på sd-kort fejlede i stor stil, og det blev kun til meget få officielle albumudgivelser.
Genudgivelsen af Exodus kom dog også på vinyl, som i 2007 var milevidt fra at true cd-salget.
Således er det vel kun passende, at netop Exodus får lov at blive denne artikels svanesang.
Bob Marley & The Wailers - ExodusFacebookTwitterKopier linkEmner:Avril Lavigne (musiker)|Bob Marley (musiker)|Youtube|Forbrugerelektronik|Pop og rock




https://www.dr.dk/sporten/haandbold/championsleague/verdens-bedste-danskere-lauge-faar-perfekt-start-paa-ungarsk

ChampionsleagueVERDENS BEDSTE DANSKERE Lauge får perfekt start på ungarsk eventyrRasmus Lauge Champions League-debuterede for Veszprem, der ligner en seriøs bejler til titlen.
Af Kasper Aleksander Thrane og Frederik Lindved16.
sep.
2019 kl.
18.
28Bemærk: artiklen er mere end 30 dage gammelLæs opChampions League-håndbolden er tilbage, og igen i år er Danmark stærkt repræsenteret rundt om i de største europæiske klubber.
I jagten på en Champions League-titel er landsholdsstjernen Rasmus Lauge taget øst på til det ungarske storhold Veszprem, og danskeren og Veszprem fik en fornem start på den nye sæson.
Og der var masser af danskere i aktion i 1.
runde af mændenes Champions League-turnering.
I videoen øverst i artiklen tager DR Sportens håndboldkommentator en rundtur i Europa og zoomer ind på de danske landsholdsspillere.
FacebookTwitterKopier linkEmner:Rasmus Lauge (håndboldspiller)|Ungarn|Håndbold




https://www.dr.dk/nyheder/regionale/syd/forsvarsminister-vil-lade-naboer-teste-livet-med-stoejende-f35-kampfly

KampflySe temaSyd- og SønderjyllandForsvarsminister vil lade naboer teste livet med støjende F35-kampflyEn testperiode skal give naboerne til Flyvestation Skrydstrup mulighed for at afprøve, hvor meget de nye F35-kampfly larmer.
Flyvestation Skrydstrups naboer hørte i maj for første gang lyden fra et F35.
Af Kasper Heide Lund16.
sep.
2019 kl.
18.
17Bemærk: artiklen er mere end 30 dage gammelLæs opDet kan være svært at forestille sig, om du kan holde til at bo i et hus med F35-kampfly bragende hen over hovedet.
Derfor har forsvarsminister Trine Bramsen fra Socialdemokratiet nu lovet borgerne i Skrydstrup en prøveperiode.
Her kan de opleve støjen fra de nye kampfly, før de tager stilling til, om de vil flytte og lade staten opkøbe deres huse.
- Borgerne bor der, fordi de er glade for beliggenheden og fællesskabet.
Derfor er tilbagemeldingen fra langt de fleste borgere, at de for alt i verden allerhelst vil blive boende, siger Trine Bramsen.
Hvornår prøveperioden begynder, og hvor lang tid den varer, kan forsvarministeren dog ikke sige noget om endnu.
Det afhænger nemlig af udfaldet på de igangværende politiske forhandlinger.
De forventes at være færdiggjort ved udgangen af oktober.
Trine Bramsen besøgte i sommer en nabo til Flyvestation Skrydstrup i forbindelse med et borgermøde i den sydjyske by.
(© (c) DR)Giver et bedre grundlag for en beslutningDet ligger til gengæld fast, at F35-jagerne fra 2023 skal operere fra Flyvestation Skrydstrup, hvor de skal afløse Danmarks aldrende flåde af F16-fly.
Hos foreningen Flyvestation Skrydstrups Naboer tror formanden, at prøveperioden kan få stor betydning for områdets beboere frem mod ankomsten af de første fly i 2023.
- Jeg tror, det kommer til at betyde, at nogen af dem, som måske ville have sagt nej tak, nu i stedet siger ja til at blive opkøbt af staten, siger Agnes Rosenlund.
- Omvendt kan der også være nogen, som siger, at det kan de godt leve med.
Hør hvordan det lød, da et norsk F35 i maj lavede en demonstrationsflyvning over Skrydstrup:Til sammenligning fløj et dansk F16 den samme rute som det norske F35:Hotline skal hjælpe bekymrede borgereI næste måned forventer Trine Bramsen at kunne præsentere en kompensationsmodel for de støjramte borgere.
I den forbindelse har forsvarsministeren lovet, at der vil blive oprettet en hotline.
Her kan borgerne få hjælp og vejledning til at forstå de breve, der efter planen bliver sendt ud i slutningen af oktober om kompensationsmulighederne.
Flystøj i SkrydstrupDe nye F35-kampfly begynder at flyve fra Skrydstrup i 2023.
Kampflyene, der erstatter de 40 år gamle F16-fly, larmer mere, fordi de er tungere, og motoren derfor er mere kraftig.
Ifølge Forsvarsministeriets beregninger af flystøj vil larmen overskride grænseværdien i 618 boliger.
Medtager man støj fra afværgeberedskabet, der ellers er undtaget, stiger antallet til 895.
Punktberegninger viser, at støjen på adressen Naffet 21 i Skrydstrup er 56 decibel for F16 og 60-61 decibel for F35-flyene.
Det er højere end Miljøstyrelsens grænseværdi på 55 decibel.
På adressen ligger Børnehuset Himmelblå, der er en kombineret vuggestue og børnehave under Haderslev Kommune.
Kilde: Forsvarsministeriet- Hensigten med at lave en hotline er ikke at diskutere løsningen, for den bliver politisk forankret.
Det kommer i stedet til at handle om at forklare borgerne, hvad de rent faktisk er berettiget til.
- Det er virkelig teknisk stof, og det siger jeg efter at have brugt tre måneder på det.
Det er virkelig teknisk.
Derfor skal vi selvfølgelig forsøge at kommunikere så klart som muligt i de skrivelser, der går ud til borgerne, siger Trine Bramsen.
Det initiativ vækker glæde hos borgerne omkring Skrydstrup, men samtidig er der også bekymringer over, at det ikke er uvildige rådgivere, men ansatte i Forsvarsministeriet, som skal sidde ved telefonerne.
- Der er to parter i denne sag.
På den ene side er det Forsvarsministeriet med en hel hær af embedsmænd, jurister og et rådgivningsfirma til rådighed.
På den anden side står så den enkelte borger, der står helt alene, siger formand for Flyvestation Skrydstrups Naboer Agnes Rosenlund.
- Det er en meget ulige situation, man står i.
Vi havde gerne set noget uvildig rådgivning eller mulighed for en uvildig bisidder til at bistå den enkelte i denne situation.
Danmark har købt 27 eksemplarer af Lockheed Martin F35-kampflyet, hvor de første ankommer til Skrydstrup i 2023.
Forsvarsministeren prøver dog at berolige Agnes Rosenlund og de andre naboer til Flyvestation Skrydstrup.
De har ingen grund til at være i tvivl, om de kan få uvildig rådgivning.
- Jeg bliver nødt til at sige meget klart, at det er ikke sådan, at Forsvaret har en interesse i at rådgive forkert.
Der er ting, man er berettiget til, og det er det, man har mulighed for at få uddybet.
- Dér synes jeg, at Forsvarets medarbejdere er de helt rigtige til den opgave, siger ministeren.
F35-flyenes vej til Danmark•1997: Danmark går med i industrisamarbejdet omkring udviklingen af F35-jagerne.
•2005: Forsvarets Materieltjeneste beder flyproducenter om informationer til en konkurrence om at blive Danmarks nye kampfly.
•Maj 2016: Regeringen peger på F35 som sit bud på Danmarks nye kampfly og anbefaler indkøb af 27 stk.
•9.
juni 2016: Flertal beslutter at købe 27 F35-fly.
•1.
marts 2018: Forsvarsministeriet meddeler, at man af hensyn til naboerne flytter det kompleks, der skal huse kampflyene.
Dermed forsinkes ankomsten til Danmark.
•2021: De første danske fly leveres til en amerikansk base, hvor piloterne skal testflyve dem.
•April 2023: F35-kampflyene flyttes til Danmark.
FacebookTwitterKopier linkEmner:Flyvestation Skrydstrup|Luftvåben|Forsvarsministeriet|Vojens|Trine Bramsen (politiker)




https://www.dr.dk/mitliv/tvaers/en-nat-bankede-bevaebnede-betjente-paa-hos-17-aarige-victoria-i-det-oejeblik-forsvandt

TværsEn nat bankede bevæbnede betjente på hos 17-årige Victoria: I det øjeblik forsvandt drømmen om en rigtig familieVictorias far har fået en fængselsdom på 13 år.
Hun håber, hun kan få en 'rigtig' far tilbage.
© (c) DRAf Silas Bay Nielsen og Martin Fält16.
sep.
2019 kl.
19.
00Læs opJeg rystede over hele kroppen.
Mit hjerte bankede, og mine tanker var helt ustyrlige, da politiet kom.
Det hele begyndte klokken to om natten, inden jeg havde sidste skoledag for halvandet år siden.
Jeg var taget hjem på mit værelse i min mors lejlighed for at sove.
Pludselig vågnede jeg, ved at politiet stod udenfor døren og truede med at sparke den ind.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Jeg var alene i lejligheden og spurgte, om det var i orden, at jeg tog noget tøj på først.
Men en af betjentene sagde, at jeg skulle åbne døren med det samme.
Udenfor stod mellem fem og seks politimænd med maskingeværer og spurgte, hvor min far var.
De kom ind og undersøgte lejligheden, selvom jeg kun stod i undertøj.
Jeg anede ikke, hvad der skete og følte mig helt lille.
Jeg troede, det var en kæmpe misforståelse.
Når Victorias far bliver løsladt, vil hun være i slutningen af 20'erne, og hun synes, det er svært at tænke på alle de ting, som faren går glip af.
 DR)Mens politiet gik rundt og undersøgte lejligheden, bad betjentene mig om at ringe til både min mor og far.
Jeg spurgte, hvad det drejede sig om, men de ville ikke sige noget.
Jeg ringede til både min mor og far tre gange.
Men der var ikke nogen af dem, der tog telefonen.
Jeg kunne på ingen måde slappe af.
Jeg følte, at hele min verden ramlede sammen.
Det her var overhovedet ikke noget, jeg havde forudset.
Jeg stod helt alene i den her situation.
Da politiet var gået, fik jeg følelsen af, at den var helt gal.
Jeg var ked af det, men kunne ikke græde.
Jeg var sur, fordi jeg ikke kunne forstå, hvad min far havde lavet.
Jeg forstod på ingen måde, hvordan jeg skulle forholde mig til det hele.
Tankerne fløj rundt i hovedet på mig: Havde han slået nogen ihjel?
Det kunne han da aldrig finde på.
Var der egentlig sket ham noget?
Victoria følte, at det hele var en ond drøm, og at hun snart ville vågne op.
 DR)Jeg kunne ikke sove på grund af alle tankerne, men så ringede min far.
Jeg spurgte ham, hvad der foregik, og han svarede, at vi skulle mødes.
Vi mødtes omkring klokken halv fire, uden at jeg fortalte politiet om det, som de ellers havde bedt mig om.
Det var forfærdeligt, da jeg skulle gå gennem byen.
Jeg følte, at nogen fulgte efter mig, og at det hele var en ond drøm, og jeg ville vågne om lidt.
Det gjorde jeg bare ikke.
Da jeg så ham, var det med blandede følelser.
Jeg var nervøs.
Jeg havde lyst til at græde og sige, hvad fanden det var, der skete.
Men jeg vidste, at det stod dårligt til, og at jeg var nødt til at være stærk.
Han kom cyklende i shorts, selvom det var koldt.
Han fortalte mig, at han havde haft 53 kilo amfetamin liggende i sin garage, og han ikke vidste, hvad han skulle gøre.
Da det hele stod på, følte Victoria, at hun både hadede og savnede sin far på samme tid.
 DR)Jeg anede ikke, hvad jeg skulle sige.
Jeg havde aldrig regnet med, at jeg ville have sådan en samtale med min far.
Jeg havde altid håbet på, at vi skulle være en rigtig familie, hvor vi alle kunne spise aftensmad sammen klokken 18.
Men det håb blev ødelagt den aften, og det kæmper jeg stadig med at acceptere i dag.
Vi sad bare og kiggede på hinanden, efter han havde fortalt det.
Så sagde han, at han blev nødt til at gå.
Jeg spurgte, hvornår vi ville ses igen, og han lovede, at han ville komme tilbage på et tidspunkt.
Bagefter stod vi og krammede hinanden i omkring fem minutter.
Vi krammede, som vi aldrig havde krammet hinanden før.
Mine ben blev helt sløve.
Jeg kunne mærke, at det var et stort farvel, og så fortalte han, at han elskede mig.
Jeg blev ramt af følelsen af, at min far var skyld i den situation, jeg var havnet i.
Og jeg havde følelsen af, at jeg både savnede ham og hadede ham.
VictoriaDa jeg stod op, forsøgte jeg at gøre, som jeg plejede.
Jeg gik i bad og tog sminke på.
Jeg så helt grædefærdig ud.
Den eneste, jeg fortalte, hvad der var sket, var min lærer.
Jeg bad hende fortælle de andre i klassen, at jeg ikke havde en god dag, og at jeg helst ville være alene.
Da de andre begyndte at fejre vores sidste skoledag, tog jeg hjem.
Min far var på fri fod i cirka tre uger, hvor han blev efterlyst med billeder i medierne.
Det var forfærdeligt at se sin egen far på den måde.
Nu, her halvandet år efter, har jeg brug for, at min far fortæller mig, at han er ked af, hvad der skete.
Jeg har brug for, at han fortæller mig, at han gjorde noget dumt, for det er ham, der har tvunget mig gennem den nat og hele den her situation.
Det er svært at have en far, der er fraværende, fordi han sidder i fængsel.
Den situation vil jeg ikke stå i igen, og derfor jeg har brug for, at han fortæller mig, at han aldrig vil gøre det igen.
Victoria ringer til sin far for at fortælle, hvordan hun har det med hans fravær.
Hør et klip fra samtalen her, eller lyt til hele samtalen i Tværs.
Victoria fortæller sin far, hvordan hun har detJeg er lettet over, at jeg har fået sagt det til min far.
Jeg har holdt så meget tilbage, fordi jeg var bange for at gøre ham ked af det eller vred.
Efter jeg har talt med ham, ved jeg, at han ikke kan finde på at gøre det igen, og jeg kunne høre på ham, at vi skal være sammen igen, når han kommer ud.
Min far fik 13 års fængsel.
Så når han kommer ud, er jeg i slutningen af 20’erne.
Der vil være mange ting, han vil gå glip af i mellemtiden.
Det synes jeg er svært.
For ens forældre er jo dem, der hele tiden bør være der og følge med i ens liv.
Jeg håber stadig, at jeg vil få den ’rigtige’ familie, jeg gerne vil have en dag.
Lige nu kan jeg ikke gøre så meget andet end at tage én dag ad gangen og være stærk, indtil han kommer ud.
 DR)FacebookTwitterKopier linkEmner:Politi




https://www.dr.dk/nyheder/indland/dronesagen-taxachauffoeren-blev-overvaaget-aflyttet-og-skygget-i-et-aar

Drone-sagenSe temaIndlandDronesagen: Taxachaufføren blev overvåget, aflyttet og skygget i et årPET forsøgte i 2011 at hverve Taxachaufføren fra dronesagen som kilde.
Det lykkedes ikke.
Den 30-årige taxachauffør i Københavns Byret på den første dag i dronesagen.
Til venstre sidder Taxachaufførens forsvarer Michael Juul Eriksen.
Taxachaufføren nægter sig skyldig.
Tegning: Mette Ehlers.
Af Mette Mayli Albæk og Louise Dalsgaard16.
sep.
2019 kl.
18.
29Bemærk: artiklen er mere end 30 dage gammelLæs opDet var på baggrund af et tip fra en kilde til Politiets Efterretningstjeneste (PET), at politiet kom på sporet af Taxachaufføren i den såkaldte dronesag.
Det kom frem i Københavns Byret i dag, hvor sagen tog sin begyndelse.
I 2016 fik PET nemlig at vide, at Taxachaufføren indkøbte dronedele, og hurtigt herefter iværksatte dansk politi en omfattende overvågning af den i dag 30-årige mand fra Brøndby.
I retten i dag kom det frem, at Taxachaufførens tre biler blev aflyttet, at politiet blandt andet satte en gps på hans bil, og at man hemmeligt havde installeret aflytningsudstyr i hans hjem.
Det betød, at Politiets Efterretningstjeneste fulgte tæt med i alt, hvad Taxachaufføren foretog sig.
- Han bliver ved flere lejligheder observeret af politiet, og man har teknisk observation på hans bil, da han kører til Tyrkiet.
Det vil sige, at man har gps på og dermed kan følge ham, lød det fra senioranklager Kristian Kirk under sagen i dag.
På grund af den massive overvågning kunne politiet også følge med, da Taxachaufføren i sensommeren 2016 samlede en kunde op i sin Uber-taxa.
Anklager Sidsel Klixbüll forelagde i dag den såkaldte "Dronesag" for retten.
Hos politiet hed sagen "Operation Venti".
Tre mænd er tiltalte for forsøg på medvirken for terror.
Kunden var tilfældigvis dronesælger, og han kom i snak med Taxachaufføren om dronedelene, som PET så via aflytning kunne følge med i.
Den taxatur førte til, at PET efterfølgende opsøgte dronesælgeren for at indlede et samarbejde med dronesælgeren, hvis Taxachaufføren dukkede op i dronesælgerens butik for at købe droner.
Et samarbejde, som dronesælgeren tidligere har stået frem og fortalt om til DR.
Læs også:Toke og Frederik var hjælpere for PET i et år: Solgte dronedele til terrormistænktRejser til Tyrkiet: PET tjekkede bagagenTaxachaufføren er en af i alt tre tiltalte i dronesagen.
Ifølge anklagemyndigheden har Taxachaufføren købt dronedele i Danmark fra sommeren 2015 og frem til efteråret 2017, hvor han blev anholdt.
Anklagemyndigheden mener, at Taxachaufføren har leveret dronedelene til den tidligere terrordømte Abdulkadir Cesur i Tyrkiet.
Han er også sigtet i sagen, men er i dag også bosat i Tyrkiet.
Dansk politi forsøger at få ham udleveret til sagen, men Tyrkiet udleverer ikke egne statsborgere.
I anklagemyndighedens bevisførelse indgår otte rejser, som Taxachaufføren har foretaget til Tyrkiet.
I ét tilfælde foretog PET en hemmelig rensagning af Taxachaufførens kuffert i Københavns Lufthavn, da Taxachaufføren i begyndelsen af januar 2017 skulle flyve til Tyrkiet.
PET tog billeder under ransagningen, som blev vist i retten i dag.
På billederne kunne man se propeller til droner og tre kvitteringer på køb af dronedele fra danske firmaer.
De tiltalte i retssal 41.
Fra venstre forsvarer Jesper Storm Thygesen og hans klient Underviseren, forsvarer Gert Dyrn og hans klient Cykelhandleren og forsvarer Michael Juul Eriksen med sin klient Taxachaufføren.
(Retstegning: Mette Ehlers, DR)- Og så kan jeg ikke dy mig for at nævne, at der i kufferten også lå bogen 'Syv år for PET', som den tidligere PET-chef Jakob Scharf medvirker i, sagde senioranklager Kristian Kirk.
Detaljen om netop den bog har ikke betydning for sagen, men er interessant, fordi Jakob Scharf i forbindelse med bogudgivelsen blev kritiseret for at have fortalt om PET's arbejedsmetoder, blandt andet ved at nævne at efterretningstjenesten kan finde på at åbne folks kuffert i en lufthavn.
På overvågningsbilleder fra Københavns Lufthavn af Taxachaufførens hjemkomst fra Tyrkiet kan man se, at Taxachaufføren har en anden kuffert med hjem igen, hvori dronedelene ikke lå.
Opdagede overvågningDR har tidligere beskrevet, hvordan PET havde puttet sporingsudstyr i nogle af de dronedele, som Taxachaufføren købte gennem dronesælgeren, som han mødte tilfældigt på en taxatur.
Ifølge anklagemyndigheden fattede Taxachaufføren i efteråret 2017 mistanke til, at han blev overvåget.
Anklagemyndigheden mener, at Taxachaufføren pillede sporingsudstyret ud af dronedelene.
- Man har en klar fornemmelse af, at Taxachaufføren har afdækket den massive overvågning, som politiet har foretaget.
Det var baggrunden for, at han blev anholdt meget kort tid efter, siger Kristian Kirk.
Taxachaufføren nægter sig skyldig.
Han har endnu ikke ønsket at lade sig afhøre af politiet, men vil give sin version af sagen under retssagen.
Kan ikke forstå anklageIfølge anklagemyndigheden har Abdulkadir Cesur i Tyrkiet samarbejdet tæt med terroristen Basil Hassan om at få leveret dronedele til Islamisk Stat i Syrien og Irak.
Abdulkadir Cesur nægter sig skyldig i sagen, har hans forsvarer forklaret.
Dansk politi har ikke kunnet afhøre ham til sagen.
I forbindelse med DR's dækning af 'Dronekrigeren' opsøgte DR Abdulkadir Cesur i den tyrkiske by Bursa og optog et interview med skjult kamera.
Om sin rolle i sagen sagde Abdulkadir Cesur til DR, at 'det er ikke fordi, at jeg er helt uskyldig', men uden at uddybe nærmere.
- Jeg har haft kontakt til ham (Taxachaufføren, red.
), men droner kan jeg ikke forstå, hvordan politiet forbinder mig med.
Jeg har mulighed for at købe alle de ting her i Tyrkiet.
Så kan jeg ikke lige se, hvorfor jeg skulle bruge ham til at købe de ting, hvis jeg har mulighed for at købe det her.
Abdulkadir Cesur sagde samtidig, at han haft kontakt til Taxachaufføren et par gange i Tyrkiet og blandt andet hjulpet ham med at finde rundt.
Se DR's interview med Abdulkadir Cesur her:FacebookTwitterKopier linkEmner:Jakob Scharf (jurist)|Politiets Efterretningstjeneste|Taxiselskaber|Tyrkiet|Uber




https://www.dr.dk/nyheder/indland/laes-svarene-det-er-ulovligt-hjaelpe-terrororganisationer-med-droner






https://www.dr.dk/sporten/fodbold/superliga/esbjerg-assistenten-vikarierer-som-chef-ogsaa-selvom-han-lige-nu-helst-vil

SuperligaEsbjerg-assistenten vikarierer som chef - også selvom han lige nu helst vil være assistentClaus Nørgaard afhjælper Esbjergs akutte cheftrænermangel, men bagefter vil han igen være assistent.
Claus Nørgaards status som cheftræner i Esbjerg er midlertidig.
Når vestjyderne har fundet en ny til jobbet, træder Nørgaard tilbage i sin gamle funktion som assistent.
Af Emil Halkier16.
sep.
2019 kl.
17.
18Bemærk: artiklen er mere end 30 dage gammelLæs opDet går op og ned i showbiz.
I Esbjergs tilfælde fra bronzemedaljer til bundplacering i Superligaen på fire måneder.
Det kostede mandag morgen en hollænder trænerlivet, da vestjyderne sagde farvel og tak for indsatsen til 55-årige John Lammers.
45 Superligakampe nåede Lammers at stå med ansvaret i det tekniske felt.
Han sikrede Esbjerg en tredjeplads i sidste sæson, og han forlader klubben med et pointgennemsnit på 1,36 per kamp.
John Lammers blev mandag fyret som cheftræner i Esbjerg.
(arkivfoto) Som afløser har Esbjerg fB kigget i egne kartoffelrækker, forfremmet assistenttræner Claus Nørgaard, men samtidig klart og tydeligt understreget, at Nørgaards nye cheftrænerkasket blot er til låns.
Fyringen er jo en ledelsesbeslutning, og som ansat må man tage det til efterretning, bakke op og gøre, hvad man kan for at hjælpe klubben i den sitaution.
Claus Nørgaard, cheftræner i EsbjergNår den nye cheftræner er fundet, vil Claus Nørgaard igen træde ind i assistenttrænerrollen.
Og det passer den vikarierende cheftræner ganske fint, siger han.
- På nuværende tidspunkt er det ikke aktuelt for mig at træde ind i en permanent cheftrænerrolle i Esbjerg.
Jeg er startet som assistent i sommer, og det var et bevidst valg, at jeg gerne ville have den rolle.
- Det er den rolle, jeg vil have i Esbjerg, siger den midlertidige cheftræner.
Lærer af sine erfaringerEsbjerg fik sig søndag én over snudeskaftet med et 0-3-nederlag til Randers FC, og mandagens trænerfyring gjorde ikke stemningen mere munter, siger Claus Nørgaard.
Han blev om morgenen spurgt, om han ville træde til og overtage trænerposten på den korte bane efter John Lammers, og det takkede han ja til.
- Fyringen er jo en ledelsesbeslutning, og som ansat må man tage det til efterretning, bakke op og gøre, hvad man kan for at hjælpe klubben i den situation, siger Nørgaard.
39-årige Nørgaards seneste cheftrænerjob var i Sønderjyske, hvor det endte med en tidlig skilsmisse.
Ved juletid sidste år meddelte Claus Nørgaard i et tv-interview efter en kamp mod FC København, at han ikke havde i sinde at forlænge sin kontrakt, der løb til den efterfølgende sommer.
Det medførte en øjeblikkelig ophævelse af samarbejdet.
Nu står Nørgaard igen i en cheftrænerrolle, og han har lært noget af sin fortid, lyder det.
- Selvfølgelig samler man erfaringer hele sin karriere.
Jeg har både nogle fra Brøndby, hvor der var perioder, hvor man lærte en hel masse, og så har jeg også haft et forløb i Sønderjyske.
Der tager man selvfølgelig nogle ting med, lærer af dem, og det bliver en del af ens erfaringer, siger Claus Nørgaard.
FacebookTwitterKopier linkEmner:Esbjerg|FC København|Fodbold|SønderjyskE|Sygdomme og lidelser




https://www.dr.dk/musik/stjernerapper-skabte-festkaos-til-dansk-koncert-der-er-smerte-bag-det-lort

MusikStjernerapper skabte festkaos til dansk koncert: 'Der er smerte bag det lort'Machine Gun Kelly optrådte søndag aften i København - og det gik vildt for sig.
Det er over to år siden, at Machine Gun Kelly sidst gav koncert i Danmark.
Søndag optrådte han i Store Vega i København.
Af Jakob Friis Thorø Lund16.
sep.
2019 kl.
17.
15 | opdateret 17.
sep.
2019 kl.
08.
26Bemærk: artiklen er mere end 30 dage gammelLæs opDet var et tætpakket Store Vega i København, der søndag tog imod en veloplagt Machine Gun Kelly, der sendte en byge af skarpladte hits mod publikum.
Om Machine Gun KellyFulde navn er Richard Colson Baker.
Født den 22.
april 1990 i USA.
Begyndte at lytte til rap i 6.
klasse.
Ludacris, DMX og Eminem har været store inspirationskilder.
Har udgivet fire album 'Lace Up' (2012), 'General Admission' (2015), 'Bloom' (2017) og 'Hotel Diablo' (2019).
Har ved siden af sin rap-karriere også haft roller i flere spillefilm som 'The Dirt' og 'Bird Box'.
Og man må i den grad sige, at han ramte plet.
Vega gik nemlig amok i et svedigt og energifuldt kaos, hvor moshpits og handbanging skiftevis fyldte den store sal i løbet af koncerten.
Den 29-årige, amerikanske rapper er blandt andet kendt for hits som 'Bad Things', 'See My Tears' og 'Rap Devil', der alle har langt over 100 millioner afspilninger på musiktjenesten Spotify.
Lyt til 'Rap Devil her', mens du læser videre:Machine Gun Kelly - Rap DevilOg rapperen har altså også skabt sig en solid fan-base i Norden, hvilket var tydeligt under søndags koncert.
Allerede en time før den 29-årige stjerne gik på scenen, brølede de mange fremmødte 'MGK' - en forkortelse af Machine Gun Kelly - i kor.
Velkommen til Hotel Diablo.
Smid jeres fucking rockstar-hænder op.
Machine Gun KellyOg da rapperen endelig kom til syne iført orange bukser, sort tank-top, sko med ildstriber og sin karakteristiske bandana, så gik det amok.
Med animerede patroner bag sig og store røgkanoner overtog Machine Gun Kelly salen.
- Velkommen til Hotel Diablo.
Smid jeres fucking rockstar-hænder op, råbte han i mikrofonen.
Netop 'Hotel Diablo' er titlen på rapperens seneste album, der udkom i juli, og det var tydeligt, at publikum havde hørt det en del gange, da de gentagne gange brød ud i fællessang.
Vild med DanmarkDet stod hurtigt klart, at der var gensidig kærlighed mellem Machine Gun Kelly og hans fans igennem hele koncerten.
Flere gange lod han publikum afslutte sine sangtekster, og de særligt heldige fik endda lov til at spille på hans guitar.
Nogle af Machine Gun Kellys største hits er 'Bad Girl', 'Rap Devil' og 'Wild Boy'.
 Det var tydeligt, at folk havde en fest i et tætpakket Store Vega.
 Machine Gun Kelly har i tidligere interviews fortalt, at han altid prøver at holde øjenkontakt med sine fans.
 Rapperen udgav albummet 'Hotel Diablo' i juli.
1 / 4Nogle af Machine Gun Kellys største hits er 'Bad Girl', 'Rap Devil' og 'Wild Boy'.
1 / 4Det var tydeligt, at folk havde en fest i et tætpakket Store Vega.
2 / 4Machine Gun Kelly har i tidligere interviews fortalt, at han altid prøver at holde øjenkontakt med sine fans.
3 / 4Rapperen udgav albummet 'Hotel Diablo' i juli.
4 / 4Og publikums kærlighed til rapperen var gengældt.
Han lagde nemlig ikke skjul på, at han var vild med at være i Danmark.
- Jeg har gode minder herfra, og jeg har faktisk lige lavet en ny musikvideo til mit nummer '5/3666' her i Danmark, fortalte han.
Hør hittet 'Bad Things' lige her:Machine Gun Kelly - Bad Things (feat.
Camila Cabello)Den bemærkning skabte stor jubel, og rapperen var ikke færdig med roserne, da han herefter havde en særlig forespørgsel til publikum.
- Danmark!
Jeg var forbi Christania forleden.
Det er sgu noget heftigt røg, som I har jer her.
Hvem har noget, jeg kan ryge?
Det var der flere, der havde, og hurtigt blev lugten af svedige menneskekroppe skiftet ud med den forbudte tobak.
Machine Gun Kelly tog et par hvæs, hvorefter han majestæstisk befalede, at publikum delte sig i to for at starte en enorm moshpit.
Det resulterede i, at flere efterfølgende måtte snige sig ud af menneskehavet for at trække luft.
Et musikalsk multi-talentVennerne 20-årige Anne-Sofie Laursen, 18-årige Victor Rasmussen og Julie Daugaard, der også er 20, var alle med i den store moshpit, og det gik vildt for sig, fortæller Julie Daugaard.
- Den store moshpit var for fed.
Det var klart mit højdepunkt.
Vi tænkte lidt: Skal vi hoppe med?
Men Anne-Sofie var totalt klar, så det gjorde vi sgu.
- Jeg kan bare ikke styre det, siger Anne-Sofie Laursen.
Det var første gang, at de tre venner hørte Machine Gun Kelly, og de var taget hele den lange vej fra Randers og Udby.
De var dog ikke i tvivl om, at det var det hele værd, fortæller Victor Rasmussen.
Her ses Anne-Sofie Laursen, Victor Rasmussen, Julie Daugaard og deres veninde Astrid Poulsen i midten.
 Mads Johansen var heldig at gribe rapperens guitar-plekter under koncerten.
 Det var tredje koncert med Machine Gun Kelly for Kristoffer Simonsen.
 Rasmus Søndermølle havde savnet en rapper, der tog et band med.
Det ønske fik han opfyldt.
1 / 4Her ses Anne-Sofie Laursen, Victor Rasmussen, Julie Daugaard og deres veninde Astrid Poulsen i midten.
1 / 4Mads Johansen var heldig at gribe rapperens guitar-plekter under koncerten.
2 / 4Det var tredje koncert med Machine Gun Kelly for Kristoffer Simonsen.
3 / 4Rasmus Søndermølle havde savnet en rapper, der tog et band med.
Det ønske fik han opfyldt.
4 / 4- Det var den bedste koncert.
Den musik, han laver, og den attitude, han leverer det med, er helt unik.
Han skaber den vildeste stemning, og der er en sang til ethvert humør, fortæller Victor Rasmusen.
21-årige Kristoffer Simonsen har derimod været fan i mange år og er imponeret over, at rapperen leverer hver eneste gang.
Han skuffer jo aldrig, for helvede.
Man kan mærke, at han mener det.
Kristoffer Simonsen- Dette var min tredje koncert med ham, men han skuffer jo aldrig, for helvede.
Man kan mærke, at han mener det.
Der er smerte bag det lort.
Med sig havde Kristoffer Simonsen taget 21-årige Rasmus Søndermølle og 20-årige Mads Johansen.
De var begge blæst bagover af rapperens forskellige talenter.
- Jeg har hørt 15 forskellige rap-koncerter, og der har aldrig været nogen, der har kunnet finde ud af at tage et band med.
Han kan lave rock, han kan lave pop, og han kan rappe.
Så alle kan få en god koncert med Machine Gun Kelly, fortæller Rasmus Søndermølle.
- Han er en af de vildeste til at lave live-koncerter.
Han er et musikalsk multi-talent.
Han spillede både guitar og tromme midt under koncerten, og han er bare god til at starte en fest, fortæller Mads Johansen og tilføjer begejstret:Jeg fik endda hans guitar-plekter.
Den skal direkte hjem og rammes ind!
Mads Johansen- Jeg fik endda hans guitar-plekter.
Den skal direkte hjem og rammes ind!
For nogle er Machine Gun Kelly altså allerede en levende legende, og den 29-årige rapper sluttede da også passende aftenens koncert af med nummeret '27', hvor han synger linjen: 'Then at least I know I died a legend'.
Her kan du lytte til '27':Machine Gun Kelly - 27FacebookTwitterKopier linkEmner:København|Spotify|Vega (spillested)|Randers|Vesterbro




https://www.dr.dk/nyheder/penge/markant-prishop-paa-raaolie-efter-angreb-det-er-stigninger-vi-kun-ser-hver-femte-aar

PengeMarkant prishop på råolie efter angreb: 'Det er stigninger, vi kun ser hver femte år'Udsving i olieprisen er dog langt fra unormalt, forklarer analytiker.
Alene det seneste år har der været store udsving.
Blandt andet i forbindelse med handelskrigen mellem USA og Kina.
Af Signe Mai Vilsbøll16.
sep.
2019 kl.
16.
15Bemærk: artiklen er mere end 30 dage gammelLæs opHalvdelen af Saudi-Arabiens olieproduktion blev lørdag slået omkuld i et koordineret droneangreb, og det har givet markante prisstigninger på råolie.
Da finansmarkederne startede op efter weekenden, var der tale om en stigning på næsten 20 procent.
Prisen har dog rettet sig en anelse, så den nu ligger knap otte procent højere end fredag, hvor en tønde olie blev handlet til omkring 60 dollars.
Det svarer til, hvad den kostede henover sommeren, hvor OPEC (olieeksporterende landes organisation, red.
) besluttede, at der skulle skæres i olieproduktionen, mens dollarkursen var lav, forklarer Jens Nærvig Pedersen, råvareanalytiker hos Danske Bank.
- Prisstigningerne er et chok på oliemarkedet, fordi det fra dag til dag er en markant stigning.
Det er sjældent, det rykker sig så meget på så kort tid, siger han og tilføjer et men:- Det er samtidig den slags stigninger, vi typisk ser hver femte år.
Var stigningen på 20 procent fastholdt, så havde der været tale om den største stigning siden 1990'erne.
Det havde for alvor været voldsomt.
Markedet er vant til lidt af hvertOliemarkedet er vant til lidt af hvert, og der er ofte produktionsforstyrrelser i uroplagede olielande som Libyen, Nigeria og Venezuela.
Men da den saudiarabiske olieproduktion udgør 10 procent af den globale forsyning, er angrebet en ekstraordinær situation, der skaber bekymring og udsving i markedet.
- Angrebet i Saudi-Arabien fik landets produktion til at falde med 5,7 millioner tønder pr.
dag – det er mere end halvdelen af landets produktion, vurderer Jens Nærvig Pedersen.
Ifølge ham er der til sammenligning tale om produktionsfald på "et par hundrede tusinde tønder", når uroplagede lande rammes af produktionsforstyrrelser, mens USA's sanktioner mod Iran kostede 1,5 millioner tønder per dag.
Store udsving det sidste årSer man historisk på udsving i oliepriser, var oliemarkedet præget af store prisstigninger i starten af 1990'erne, hvor golfkrigen begyndte, og da den globale finansielle krise meldte sin ankomst i 2007 fulgte en periode med udsving, som både betød stigninger og fald.
Mindre hændelser, uro og usikkerhed efter politiske udmeldinger sætter dog også ofte spor, lyder det fra Jens Nærvig Pedersen, der påpeger, at der alene det seneste år har været store udsving.
Priserne på olie nåede historisk høje niveauer i oktober sidste år, fordi det dengang var uvist, hvorvidt USA's sanktioner mod Iran ville gøre det svært for landet at eksportere olie til verdensmarkedet.
I december samme år oplevede olieprisen udsving, fordi aktiemarkederne var plaget af uro, og i år har optrapningen af handelskrigen mellem Kina og USA haft betydning.
Fuld kapacitet om et par ugerSaudi Arabien, der blev ramt af droneangrebet lørdag, er verdens største olieproducent.
Landet har længe været livline for olieproduktion ved kriser og lav olieproduktion rundt om i verden, men den rolle kan landet ikke påtage sig i øjeblikket, hvilket også er årsag til den stærke reaktion.
Når prisstigningen på råolie alligevel har udjævnet sig fra morgenens 20 procent, skyldes det blandt andet, at Saudi-Arabien ifølge flere medier, heriblandt Wall Street Journal, forventer fuld kapacitet indenfor et par uger.
Det vurderer både Jens Nærvig Pedersen fra Danske Bank og direktør for brændstof i Circle K Peter Rasmussen.
- Der ligger en masse oliereserver rundt omkring, så vi kommer ikke til at mangle, siger Peter Rasmussen, der samtidig påpeger, at ingen ved, om situationen pludselig forværres.
- Vi ved ikke, om det ene droneangreb måske bare er det første af flere.
Benzinpriser stiger med få ørePeter Rasmussen mener i første omgang, at prisudjævningen kan have bund i tiltroen til, at der ikke sker mere.
Hvis Saudi-Arabien får genoprettet en tredjedel af produktionen allerede i dag, som landets energiminister ifølge The Wall Street Journal har udtalt, er der dog reserver nok til at afhjælpe sitautionen, siger han.
Det er også en af årsagerne til, at en liter benzin hos Circle K kun er steget med 40 øre her til formiddag.
- Vi tror olieprisen stabiliserer sig, og vi har sat prisen derefter.
Det, vi har lagt til grund for justeringen, er troen på, at der er tale om en overreaktion på finansmarkederne her til morgen, siger Peter Rasmussen, der desuden minder om, at en liter olie kun koster omkring tre kroner.
Dertil kommer moms og afgifter, som udgør størstedelen af de danske benzinpriser.
FacebookTwitterKopier linkEmner:Saudi-Arabien|Råolie (energikilde)|Wall Street Journal|Olie- og gasselskaber|Circle K




https://www.dr.dk/nyheder/politik/lokke-i-salgsfremstod-drager-pa-bogturne-og-starter-selskaber

PolitikLøkke i salgsfremstød: Drager på bogturné og starter to selskaberDen tidligere V-formand skal en tur på landevejen for at promovere 'Befrielsens Øjeblik'.
Tidligere statsminister og tidligere formand for Venstre Lars Løkke Rasmussen vil stadig passe sit arbejde i Folketinget, fortalte i går til DR.
16.
sep.
2019 kl.
16.
38Bemærk: artiklen er mere end 30 dage gammelLæs opLars Løkke Rasmussen, tidligere formand for Venstre, vil rejse rundt i landet sammen med forfatteren Kirsten Jacobsen til en foredragsrække.
Den går under titlen "Befrielsens Øjeblik II".
Det sker, efter at Lars Løkke Rasmussen i slutningen af august trak sig som formand for Venstre efter at være blevet stillet stolen for døren af partiets forretningsudvalg.
- Oplev Kirsten Jacobsen i et ærligt interview med Danmarks tidligere statsminister, hvor du også selv får adgang til at stille de spørgsmål, som pressen ventede forgæves på, da han lørdag, den 31.
august tog afsked med dansk toppolitik efter et skelsættende og historisk hovedbestyrelsesmøde i Venstre, skriver arrangøren Tikko på sin hjemmeside.
Foredragene bliver afholdt i Aarhus, Roskilde, Kolding og København.
Der er tale om relativt store sale med en kapacitet op til omkring 900 for den største.
'Sollar Aps'Ud over foredragsturnéen har Lars Løkke Rasmussen ifølge Altinget og Ekstra Bladet startet to selskaber med sin kone Sólrun.
Der er tale om Sollar Holding, der skal drive investeringsvirksomhed, og holdingselskabet Sollar Aps, der skal leve af rådgivning, events og andre aktiviteter.
Sideløbende optræder Lars Løkke Rasmussen og Sólrun i en eksklusiv pakkerejse fra selskabet Make Travel, der arrangerer rejser til Færøerne.
Interesserede kan i oktober komme tre dage til Færøerne med Sólrun som guide.
Her reklameres der med, at man på førstedagen vil få selskab af Lars Løkke Rasmussen.
Nye tider- Som jeg fortalte i går, har Sólrun i lang tid haft lyst til "gå selvstændig" og blandt andet arrangere rejser til Færøerne, som vi begge holder så meget af.
- Det har ikke rigtigt kunne passe ind i vores arbejdsliv, men nu er det nye tider.
.
.
, skriver Lars Løkke Rasmussen på Facebook.
Lars Løkke Rasmussen er medlem af Folketinget for Venstre.
Han modtager efter sin tid som statsminister statsministervederlag, der supplerer hans Folketingsløn til samme niveau som en statsministerløn - 1,6 millioner kroner årligt - i to år.
Ifølge et notat fra Moderniseringsstyrelsen skal såkaldt kapitalindkomst - indtægter fra ting som aktier eller overskud i firmaer, der ikke bliver trukket ud som løn - ikke fraregnes i eftervederlaget.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Ekstra Bladet|Færøerne|Offentlig forvaltning




https://www.dr.dk/nyheder/penge/kreditorer-forbarmer-sig-over-norwegian-siger-ja-til-forlaenge-milliardlaan-i-krisetid

PengeKreditorer forbarmer sig over Norwegian: Siger ja til at forlænge milliardlån i krisetidObligationslånene stod til at udløbe inden for et år.
(Arkivfoto).
Norwegian bad i september obligationsejerne om at forlænge løbetiden på de to obligationer.
Til gengæld tilbød selskabet sikkerhed i start- og landingspladser i Gatwick-lufthavnen i London.
Af Signe Mai Vilsbøll16.
sep.
2019 kl.
16.
01Bemærk: artiklen er mere end 30 dage gammelLæs opLuftfartsselskabet Norwegian har mandag fået lov at udskyde sin betaling af gæld fra to lån i milliardklassen, som begge stod til at udløbe inden august 2020.
Det meddeler selskabet i en fondsbørsmeddelelse ifølge Ritzau Finans.
Erhvervsmediet Finans skriver, at der er tale om to lån med en samlet værdi svarende til 2,6 milliarder danske kroner.
- Vi er tilfredse med obligationsejernes beslutning om at ændre obligationerne, da det vil give os et finansielt frirum fremover, udtaler Norwegians fungerende topchef, Geir Karlsen, i meddelelsen.
Han tilføjer, at han ser beslutningen som tillid og støtte fra aktionærerne til strategien og de skridt, Norwegian tidligere har meddelt, at selskabet tager for forhåbentligt at kunne vende underskud til profit.
Sikkerhed i start- og landingspladserNorwegian bad i september obligationsejerne om at forlænge løbetiden på de to obligationer, og til gengæld for ventetid på tilbagebetaling tilbød selskabet sikkerhed i start- og landingspladser i Gatwick-lufthavnen i London.
De har ifølge Norwegian har en værdi på knap 2,6 milliarder danske kroner.
I en meddelelse oplyste Norwegian, at behovet for en forlængelse opstod som følge af problemer med Rolls-Royce-motorer og flåden af Boeings 737 Max-fly, der har haft flyveforbud siden marts.
Det er dog ingen hemmelighed, at selskabet kæmper med økonomiske udfordringer.
Milliardtab og blivende gældTil trods for passagerfremgang hos Europas fjerdestørste lavprisselskab afslørede regnskabet for første halvår af 2019, at Norwegian i løbet af seks måneder har tabt 1,4 milliarder norske kroner på bundlinjen, svarende til omkring 1 milliard danske kroner.
Dertil har selskabet en gæld og minimal egenkapital på omkring 3 milliarder norske kroner (omkring 2,2 milliarder danske kroner, red.
), og en stor del af pengene kommer fra de nye aktier, Norwegian to gange over de sidste to år har udstedt.
Det forklarede luftfartsanalytiker i Sydbank Jacob Pedersen i begyndelsen af september.
Selskabet vil spare to milliarderIfølge Jacob Pedersen havde et selskab med god økonomi haft mulighed for at erstatte obligationslånene med billigere lån i en tid, hvor renterne er rekordlave, men det har ikke været en mulighed i Norwegians tilfælde.
De har, som det fremgår af meddelelsen, i stedet bedt kreditorerne om hjælp.
Norwegians CEO, Geir Karlsen, har fremhævet over for DR Nyheder, at selskabet har rettet fokus mod indtjening for at reducere omkostningerne med mindst 2 milliarder norske kroner i 2019 alene.
I børsmeddelelsen i dag gentager topchefen budskabet:- Selskabets operationelle præstation fortsætter med at forbedres, og vi er på rette vej til at nå målet for omkostningsbesparelser på 2 milliarder norske kroner i 2019.
FacebookTwitterKopier linkEmner:Norwegian|Rolls-Royce|Økonomi|London|Jacob Pedersen (analytiker)




https://www.dr.dk/sporten/boksning/webdok-titanium-i-haenderne-smadrede-albuer-og-blodigt-tis-mikkel-kessler-har-det






https://www.dr.dk/nyheder/indland/tre-maend-anholdt-i-seks-ar-gammel-sag-om-drabsforsog

IndlandTre mænd anholdt i seks år gammel sag om drabsforsøgTo af mændene har været fængslet i sagen tidligere.
Men de er nu anholdt på ny efter nye beviser.
To af mændene har tidligere været sigtet og fængslet i sagen, oplyser politiet.
16.
sep.
2019 kl.
15.
59Bemærk: artiklen er mere end 30 dage gammelLæs opTo mænd på 29 og 38 år er mandag blevet varetægtsfængslet, og en 28-årig mand vil senere på ugen blive krævet varetægtsfængslet i en over seks år gammel sag om drabsforsøg.
Drabsforsøget skete 11.
april 2013 om aftenen på Lundtoftegade på Nørrebro, oplyser Københavns Politi i en pressemeddelelse.
De tre mænd er sigtet for i forening og efter fælles forudgående aftale at have affyret mindst 30 skud og for i den forbindelse at have ramt en dengang 19-årig mand.
Han blev ramt af et projektil i hovedet, men overlevede mirakuløst.
To af mændene har tidligere været sigtet og fængslet i sagen, oplyser politiet.
BandetilknytningTilbage i 2013 - efter næsten tre måneders efterforskning i sagen - oplyste politiet, at det sigtede to mænd, der dengang var 22 og 32 år gamle.
Da blev det oplyst, at de to mænd var fra banden Brothas.
Men mændene blev altså løsladt igen og sigtelserne frafaldet på grund af manglende beviser.
Nu har nye beviser dog styrket mistanken, og derfor er de blevet anholdt igen.
Politiet oplyser, at der er tale om nye tekniske beviser og afhøringer, som har styrket mistanken.
Efter skuddene i 2013 kom det frem, at det 19-årige offer bar en skudsikker vest og en walkie-talkie.
Derfor mente politiet, at han var ude på en form for vagttjeneste, da han blev skudt.
På det tidspunkt havde der været flere skyderier i området, og nogle af sagerne blev knyttet til opgør om hashhandel.
Nægter sig skyldigeEfter skyderiet 11.
april 2013 flygtede fire mænd i en sort Audi stationcar, som kort efter blev fundet brændende på en parkeringsplads ved Blågård Seminarium.
Kun to af mændene blev stillet for en dommer mandag.
Den tredje er i forvejen varetægtsfængslet i en anden sag, og han vil derfor først blive fremstillet i denne sag senere på ugen.
Mandagens grundlovsforhør blev holdt for lukkede døre.
Her nægtede de to mænd på 29 og 38 år sig skyldige, men ville i øvrigt ikke udtale sig.
Den ældste af mændene blev varetægtsfængslet i ti dage, mens den yngste blev varetægtsfængslet i 24 dage.
/ritzau/FacebookTwitterKopier linkEmner:Kriminalitet|Audi|Københavns Politi|Politi|København




https://www.dr.dk/nyheder/penge/berlingske-dropper-medejerskab-af-radio24syv

PengeBerlingske dropper medejerskab af Radio24syvPeople Group og fremtrædende personer på Radio24syv vil køre radiostationen videre uden Berlingske.
Berlingske trækker sig fra Radio24syvs ejerkreds.
16.
sep.
2019 kl.
15.
18Bemærk: artiklen er mere end 30 dage gammelLæs opNår Radio24syv søger om en sendetilladelse til at drive en DAB-kanal, bliver det uden den ene af de to hidtidige ejere i kredsen bag radiostationen.
Mediehuset Berlingske Media vil ikke fremover være med i ejerkredsen, mens People Group fortsætter.
Det oplyser People Group i en pressemeddelelse.
Ud over People Group har flere af de fremtrædende ledere på radiostationen valgt at træde ind i ejerkredsen.
Der er tale om de to nuværende programchefer Mads Brügger og Mikael Bertelsen.
Ramskov står til at blive formandSamtidig oplyser People Group, at hvis Radio24syv vinder sendetilladelsen til at drive en DAB-kanal, vil nuværende direktør Jørgen Ramskov blive formand for den kommende stations bestyrelse.
I meddelelsen betegnes det nuværende bestyrelsesmedlem Jakob Kvist som "den måske kommende direktør".
- Vi har været utrolig glade for samarbejdet med Berlingske Media igennem de første otte år, siger han i en meddelelse fra Peoples Group.
- Men nu er radioen klar til at stå på egne ben med en inhouse ejerkreds, som også inddrager dens kreative kræfter.
Berlingske-direktør: UdramatiskIfølge Berlingskes direktør, Anders Krab-Johansen, sker opsplitningen udramatisk.
- Vi har været fødselshjælpere til en ny radiostation på det danske marked, som har overrasket de fleste.
Samarbejdet har foregået upåklageligt.
Vi respekterer, at de ledende kræfter på stationen foretrækker at drive projektet videre selv, siger han i meddelelsen.
Radio24syv har i forbindelse med den VLAK-regeringens medieforlig mistet sin plads på FM-båndet.
I stedet har den fået mulighed for at søge sendetilladelse til en ny plads som DAB-kanal.
Det udbud afgøres 22.
oktober.
Her kommer Radio- og TV-nævnet med sin afgørelse.
/ritzau/FacebookTwitterKopier linkEmner:Anders Krab-Johansen (erhvervsleder)|Berlingske Media|Jørgen Ramskov (journalist)|Radio- og tv-nævnet|Radio24syv




https://www.dr.dk/nyheder/indland/politiet-opretter-visitationszoner-efter-skyderier

IndlandPolitiet opretter visitationszoner efter skyderierEfter skudopgør i bandemiljøet opretter flere politikredse på Sjælland her til aften visitationszoner.
I nat blev to personer i Ishøj ramt af skud.
Den ene mistede livet.
(Foto: Presse-fotos.
dk © Scanpix)Af Oliver Batchelor16.
sep.
2019 kl.
18.
15 | opdateret 16.
sep.
2019 kl.
20.
02Bemærk: artiklen er mere end 30 dage gammelLæs opEfter flere opgør i bandemiljøet opretter Københavns Politi, Københavns Vestegns Politi samt Midt- og Vestsjællands Politi visitationszoner, der er trådt her til aften klokken 18.
Det oplyser politikredsene hver for sig i pressemeddelelser.
Politidirektør i Københavns Politi Anne Tønnes udtaler i den forbindelse:VisitationszonerVisitationszoner er områder, hvor politiet kan visitere personer og køretøjer, uden at have en konkret mistanke om, at de pågældende har gjort noget kriminelt.
- Vi opretter visitationszonen, da det er vurderet, at der er en igangværende konflikt mellem to kriminelle grupperinger.
Den ene holder til omkring Indre Nørrebro og København NV.
, og den anden gruppering omkring Hundige i Greve, hvoraf personer med relation dertil bor i Ishøj.
- Vurderingen er, at konflikten har resulteret i hændelser, hvor der er anvendt skydevåben.
Visitationszonen i dele af Indre Nørrebro og Københavns nordvestkvarter gælder de næste 14 dage frem til mandag den 30.
september klokken 12.
00.
Skyderi kostede 22-årig livetKøbenhavns Vestegns Politi skriver, at politiet i perioden fra mandag aften klokken 18 og frem til 30.
september klokken 18 kan foretage stikprøvevis besigtigelse af personers legeme, undersøgelse af tøj og andre genstande samt køretøjer.
Her er baggrunden for beslutningen om at oprette en visitationszone den skudepisode på Gildbrovej i aftes ved 21-tiden, hvor to 22-årige blev ramt af skud, og den ene afgik ved døden.
- Vi har sat massivt ind for at for skabe tryghed i Ishøj, og vi samarbejder tæt med vores nabopolitikredse om at få retsforfulgt de skyldige, udtaler Københavns Vestegns Politis politidirektør Kim Christiansen.
Ukendte gerningsmænd affyrede mellem 22 og 30 skud mod den sorte Audi, hvor der også befandt sig en tredje mand, der skar sig på noget glas, oplyser politiet her til aften til Ritzau.
Episoden blev fanget på en video, som indgår i politiets efterforskning.
Læs også:Flere ramt af skud i Ishøj - en person dræbtSkudepisode i Greve for nyligMidt- og Vestsjællands Politi henviser til, at konflikten mellem to kriminelle grupperinger i København og Hundige/Greve har ført til flere voldelige sammenstød.
Herunder en skudepisode på adressen Over Bølgen i Greve den 11.
september 2019.
- Det er politiets vurdering, at der pt.
er en meget anspændt stemning i området, og at de implicerede grupperinger - og personer med tilknytning til disse - har adgang til våben, skriver politikredsen i en pressemeddelelse.
FacebookTwitterKopier linkEmner:Københavns Vestegns Politi|Kriminalitet|Midt- og Vestsjællands Politi|Sjælland|København




https://www.dr.dk/nyheder/regionale/nordjylland/jasmin-og-tusindvis-af-elever-samler-plast-i-naturen-vi-haaber-ikke

NordjyllandJasmin og tusindvis af elever samler plast i naturen: 'Vi håber ikke, det bliver værre, end det er nu'57.
000 elever deltager i et kæmpe eksperiment og forskningsprojekt.
Af Klaus Videbæk og Katja Schlaikier16.
sep.
2019 kl.
15.
01Bemærk: artiklen er mere end 30 dage gammelLæs opHvis du i denne uge ser en flok børn eller unge kravle rundt på knæerne med handsker og pincet, så tag lige og klap dem en gang på skulderen.
De er nemlig forskningsassistenter i et kæmpe forsøg - 'Masseeksperiment 2019' - med 57.
000 deltagende elever, hvor man for første gang i verden vil kortlægge omfanget af plastikaffald i et helt land.
Masseeksperiment 2019Masseeksperimentet organiseres af Astra - Det Nationale Naturfagscenter og er en årligt tilbagevendende begivenhed.
Eksperimentet handler i år om indsamling og analyse af plastik og har flere deltagere end nogensinde før, idet 57.
000 børn og unge fra Danmark, Grønland og Færøerne deltager.
Forskningsprojekter med involvering af børn og unge eller andre lægfolk, der ikke er uddannet forskere, kendes også som citizen science.
I Brønderslev hedder forskningsassistenterne blandt andet Nanna, Jasmin og Rigmor Emilie og kommer fra 4.
A på Skolegades Skole.
De finder både cigaretskod, perler, mærker fra tøj og nogle ubestemmelige rester fra nytårsaften.
- Det er jo bare svineri, konstaterer Nanna Sommer.
- Der er også meget ude i søen.
Og det tager mange år, før det forsvinder igen, fortsætter hun.
Skraldespanden skal brugesRent praktisk foregår det sådan, at eleverne efter instruktion fra deres lærer måler en hundrede meter lang strækning op på et hvilket som helst sted i nærområdet, som hele klassen så skal undersøge ned til mindste genstand.
Herefter skal alt det fundne sorteres.
De ting, der indeholder plast, bliver kategoriseret i et skema ud fra, hvilken form for plast der er tale om.
- Vi ved, vi hjælper naturen, så der bliver mindre plastik og affald.
Vi har jo skraldespande, fordi vi skal smide det i skraldespandene, men det er der åbenbart nogle, der ikke kan finde ud af, siger Jasmin Asdal.
- Vi håber ikke, det bliver værre, end det er nu.
Håb i horisontenUdover at være med til at rydde op i naturen får eleverne også en forståelse af, hvordan ressourcerne kan udnyttes mere end én gang.
- Flasker, dem kan man genbruge, konstaterer Rigmor Emilie Ring Kristoffersen.
Også i Nakskov er elever gået på jagt efter plast, som skal indsamles og undersøges.
 Her afsøges et grønt område.
 Resultaterne af masseeksperimentet skal blandet andet indgå i en database hos Det Europæiske Miljøagentur.
 Og give forskerne et billede af, hvordan det står til med plastforureningen i Danmark.
1 / 4Også i Nakskov er elever gået på jagt efter plast, som skal indsamles og undersøges.
1 / 4Her afsøges et grønt område.
2 / 4Resultaterne af masseeksperimentet skal blandet andet indgå i en database hos Det Europæiske Miljøagentur.
3 / 4Og give forskerne et billede af, hvordan det står til med plastforureningen i Danmark.
4 / 4Eleverne skal også gerne opdage, at det, de lærer i undervisningen, faktisk er anvendeligt og kan bruges i virkeligheden.
Det er indtil videre lykkedes godt.
I hvert fald fejler motivation blandt eleverne ikke noget, fortæller Torben Steenskrog Madsen, lærer på Skolegades Skole i Brønderslev.
- Man bliver jo stolt af den ildhu og ihærdighed, de går til det med.
Der er håb for, at det ikke er dem, der smider et stykke plastik næste gang, siger han.
Resultaterne af 'Masseeksperimentet 2019' forventes offentliggjort i en rapport i januar 2020.
FacebookTwitterKopier linkEmner:Uddannelse|Brønderslev|Affald




https://www.dr.dk/nyheder/udland/49000-amerikanske-general-motors-medarbejdere-strejker-vi-oensker-hvad-der-er

Udland49.
000 amerikanske General Motors-medarbejdere strejker: 'Vi ønsker, hvad der er rimeligt'Forhandlingerne mellem USA's største bilproducent og fagforeningen UAW er brudt sammen.
Af Catharina Maria Skov Lassen og Kasper Duncan Gram (video)16.
sep.
2019 kl.
17.
02 | opdateret 17.
sep.
2019 kl.
14.
32Bemærk: artiklen er mere end 30 dage gammelLæs opLyden fra bilhorn, der bliver trykket i bund, blander sig med rapmusik på parkeringspladsen uden for bilproducenten General Motors' (GM) fabrik i Detroit, USA.
"UAW on strike" - UAW strejker - står der på de træskilte, der er konstrueret til lejligheden.
United Auto Workers (UAW) er navnet på den fagforening, medarbejderne er en del af.
Det er forhandlinger mellem UAW og GM, der er brudt sammen.
49.
000 ansatte har siden søndag aften strejket i håb om en højere løn og bedre vilkår.
Strejken er den største strejke i USA i 12 år, skriver blandt andet CNN.
Medlemmer af 'United Auto Workers (UAW)', som er ansat ved General Motors, forsøger med strækken at opnå bedre vilkår.
Fireårig kontrakt udløb, og strejken startedeI 2008 blev General Motors ramt af den økonomiske krise.
Året efter fik selskabet et underskud på 38,7 milliarder dollar.
I 2018 blev 14.
700 stillinger nedlagt, hvilket medarbejderne mener, har påvirket deres arbejdsliv.
- Vi ønsker, hvad der er rimeligt.
For et par år siden gav vi afkald på meget for at holde firmaet i live, fortæller den strejkende James Cotton, der til dagligt arbejder i General Motors, til nyhedsbureauet AP.
En fire-årig overenskomst mellem UAW og GM udløb i nat, og parterne har ikke formået at blive enige om en ny aftale.
Derfor startede strejken.
- Nu, hvor de (GM) tjener flere penge end nogensinde, vil vi have noget af det, vi har mistet, tilbage, og det vil firmaet ikke gå med til.
Sidste strejke i 2007, som varede to dage, endte med at koste 300 millioner dollar.
Profit over medarbejdereFagforeningen har formuleret krav til General Motors om blandt andet sygeforsikring, en bedre løn og fast arbejde til de midlertidigt ansatte.
Men GM er ikke interesseret i at imødekomme UAW's krav.
Derfor beskylder fagforeningen GM for at sætte profit over medarbejdere og derved ikke behandle dem ordentligt.
GM har dog argumenteret for, at de har gjort deres for at løse konflikten ved at lave et forslag, der inkluderer lønstigning for fagforeningens medlemmer.
En løsning er dog endnu ikke kommet på bordet, og UAW er utilfreds med udfaldet af forhandlingerne.
- Vi tager ikke let på det her.
En strejke har været vores sidste mulighed, siger viceformanden for UAW, Terry Dittes.
FacebookTwitterKopier linkEmner:General Motors|Strejker og lockouts|USA|Arbejdsmarked|CNN




https://www.dr.dk/nyheder/kultur/den-verdenskendte-popstjerne-sam-smith-vil-ikke-laengere-kaldes-ham

KulturDen verdenskendte popstjerne Sam Smith vil ikke længere kaldes for 'ham'Popstjernen definerer sig selv som ikke-binær, men hvad betyder det egentlig?
Sam Smith definerer sig selv om ikke-binær og ønsker at blive omtalt som 'de' eller 'dem' og ikke 'han'.
Af Kasper Madsbøll Christensen16.
sep.
2019 kl.
15.
19Bemærk: artiklen er mere end 30 dage gammelLæs opHan, hun, ham, hende.
Du tænker nok ikke over det, når du definerer køn i de to kategorier 'mand' og 'kvinde', men i de senere år er der kommet en stigende bevidsthed omkring kønsidentiteter som transkønnethed, panseksualitet og det at have en ikke-binær kønsidentitet.
Men hvad vil det egentlig sige at være ikke-binær?
Det spørgsmål er blevet ekstra relevant, efter den britiske popstjerne Sam Smith i marts fortalte, at vedkommende opfattede sig selv som ikke-binær.
Nu har Smith så annonceret på sociale medier, at vedkommende ønsker at blive omtalt som 'they' eller 'them' - hvilket på dansk bliver til 'de' eller 'dem'.
- Jeg har besluttet, at jeg ændrer mit pronomen (det stedord, der beskriver kønnet) til de/dem.
Efter at have været i krig med mit køn hele livet har jeg besluttet mig for at acceptere mig selv for den, jeg er, både indvendigt og udvendigt, skriver Sam Smith på Twitter.
Forsker: 'Virkeligheden er kompleks'Rikke Andreassen, der er kønsforsker og professor ved Roskilde Universitet, forklarer, at der ikke er noget nyt i at være ikke-binær - hvilket vil sige, at man ikke føler sig som hverken mand eller kvinde, men ser sig selv som meget mere flydende mellem kønnene.
KønsbetegnelserCiskønnet: Man føler sig som og genkendes som det køn, man er blevet tildelt ved fødslen.
Interkønnet: Mennesker, der er født med biologiske karakteristika, der ikke er entydigt mandlige eller kvindelige.
Det anslås, at 1-2 procent af os er interkønnede.
Ikke-binær: Mennesker, der ikke føler sig som hverken mand eller kvinde, men ser sig selv som meget mere flydende mellem kønnene.
Kilde: Rikke Andreassen- Det nye er til gengæld, at vi nu tydeligt ser, at flere og flere bliver eksplicitte om, hvordan de ønsker at blive tiltalt, siger Rikke Andreassen.
Og det kan være en udfordring, fordi hele vores verden er indrettet efter et system med to køn, mener kønsforskeren:- Selve vores kønsforståelse går på, at der er to køn, mand og kvinde, og at de er hinandens binære modsætninger.
Vi har drenge og piger, lyseblåt og lyserødt, mande- og kvindetoiletter og en romantisk forestilling om, at manden og kvinden er skabt for hinanden, siger hun og uddyber:- Virkeligheden er dog langt mere kompleks, og det er vi ved at blive mere opmærksomme på nu.
Så selvom det ikke er nyt, at nogle mennesker ikke føler sig som det ene eller det andet, er det til gengæld nyt, at så mange siger det højt, at man for eksempel gerne vil tiltales som 'de' eller 'dem', og ikke som 'han' eller 'hun'.
Lyt til Sam Smiths seneste single 'How Do You Sleep', mens du læser videre:Sam Smith - How Do You SleepKan gøre en positiv forskelRikke Andreassen mener, at vi som samfund er ved at udvikle et mere nuanceret syn på køn, hvilket også forklarer, at vi for tiden ser 'en generel diskussion af betegnelser'.
Alle former for synlighed for minoritetsgrupper gør en positiv forskel.
Synlighed åbner folks øjne for, at verden er mangfoldig.
Rikke Andreassen, kønsforsker, RUC- Jeg synes, det er god måde at vise respekt for folk, når man lytter til, hvad de gerne selv vil kaldes.
I Sverige har de betegnelsen 'hen', der dog ikke er slået igennem i Danmark.
Læs også:Disney-skuespiller springer ud som panseksuel - men hvad betyder det egentlig?
Ifølge Rikke Andreassen kan det være med til at gøre en positiv forskel for folk, at Sam Smith står frem som ikke-binær.
- Alle former for synlighed for minoritetsgrupper gør en positiv forskel.
Synlighed åbner folks øjne for, at verden er mangfoldig.
Og så kan det også være med til at gøre det nemmere for dem, der måske ikke er binære, at få det fortalt til deres omverden.
Derfor har vi i denne artikel også valgt at skrive 'vedkommende' eller 'de' om Sam Smith de steder, hvor der normalt ville have stået 'han'.
Sådan gør DRDR's sprogredaktør Martin Kristiansen fortæller, at DR ikke har håndfaste regler, når det kommer til omtale af køn og kønsidentitet.
- Generelt ved benævnelser af køn, etnicitet og titler tager vi bestik af, hvad folk selv vælger at kalde sig.
Hvis en organisation vælger at have en forkvinde eller en forperson, eller når Barack Obama omtaler sig selv som sort frem for afroamerikaner, så gør vi det som regel også, fordi det ganske simpelt er det mest præcise og dækkende, siger han og uddyber:- DR taler til et bredt publikum, så det er naturligvis vigtigt, at vores artikler er forståelige - både for folk, der fik dannet deres sprognormer for 40 og for fire år siden.
Men er artiklerne det, efterlever vi gerne, at Sam Smith ønsker at blive kaldt 'de' og 'dem'.
Sam Smith selv føler sig ikke klar til at fortælle mere end det, de har skrevet på deres sociale medier.
I et opfølgende tweet lyder det:- Jeg befinder mig endnu ikke et sted, hvor jeg kan tale uddybende og længe om, hvad det vil sige at være ikke-binær, men jeg kan ikke vente til den dag, hvor jeg er klar.
- Jeg elsker jer alle.
Jeg er skide bange, men føler mig super fri lige nu.
Vær søde.
FacebookTwitterKopier linkEmner:Roskilde Universitet|Twitter|Seksualitet|Storbritannien|Sverige




https://www.dr.dk/nyheder/udland/tunesisk-valgfest-folket-siger-nej-til-undertrykkelse-fattigdom-og-marginalisering

UdlandTunesisk valgfest: 'Folket siger nej til undertrykkelse, fattigdom og marginalisering'To kandidater har taget føringen under første valgrunde af det tunesiske valg i går.
Romerlys og bannere bliver taget i brug, når demokratiet hyldes i Tunesien.
Af Catharina Maria Skov Lassen16.
sep.
2019 kl.
17.
53Bemærk: artiklen er mere end 30 dage gammelLæs opFørste valgrunde i Tunesien blev afholdt i går, og på trods af en lav stemmeprocent hyldes demokratiet.
- Tunesien står i en dårlig situation, og derfor bliver vi nødt til at støtte op om valget, fortæller en vælger til nyhedsbureauet AP på vej ind for at afgive sin stemme.
Valget har stor betydning, fordi Tunesien bliver betragtet som den eneste egentlige demokratiske succes fra det arabiske forår.
I går blev første valgrunde afholdt, og medmindre en af kandidaterne får over 50 procent af stemmerne, skal den anden valgrunde afholdes inden den 23.
oktober.
Resultatet af første valgrunde bliver offentliggjort i morgen.
To kandidater står formentlig tilbagePå billedet ses de to førende kandidater ved det tunesiske valg, Nabil Karoui og Kais Saied.
Nabil Karoviu og Kais Said er ifølge en valgstedsmåling de to kandidater, som efter første valgrunde har førertrøjen på.
De to kandidater er ikke en del af et af de etablerede partier, og de repræsenterer hver deres synspunkt.
Den 61-årige Kais Said er konservativ, professor i forfatningsret, og han fik ifølge en valgstedsmåling 19,5 procent af stemmerne ved den første valgrunde.
56-årige Nabil Karoviu er imod det etablerede samfund.
Han har ført sin kampagne fra fængslet, fordi han i øjeblikket er anholdt for blandt andet hvidvask.
Han fik ifølge valgstedsmålingen 15,5 procent af stemmerne.
Karovius kone, Salwa Smaoui, fejrer sin mands formodede sejr uden for fængslet med vælgerne.
- Vi er i top to ud af 26 kandidater, og det har gjort vores budskab klart: Folket siger nej til undertrykkelse, fattigdom og marginalisering, siger hun til AP.
Det arabiske forårFredag den 17.
december 2010 overhældte den 26-årige tunesiske grønthandler Mohamed Bouazizi sig selv med benzin og stak ild til foran guvernørens kontor i byen Sidi Bou Said, der ligger syd for hovedstaden Tunis.
Ildspåsættelsen skete, efter at politiet havde beslaglagt hans varer, fordi han ikke havde en tilladelse til at sælge frugt og grønt på gaden.
I tunesernes øjne var Mohamed Bouazizis voldsomme protest en frustreret reaktion på mange års ydmygelser fra myndighedernes side og vrede over den behandling, almindelige tunesere blev udsat for.
Allerede dagen efter gik demonstranter på gaden i protest mod usle leveforhold, undertrykkelse og manglende muligheder for unge.
Protesterne førte til afsættelsen af landets enerådige præsident gennem 24 år, Ben Ali.
Utlifredsheden spredte sig som ringe i vandet og førte til store politiske omvæltninger i Nordafrika og Mellemøsten - blandt andet i Libyen og Egypten, hvor også Moammar Gaddafi og Hosni Mubarak blev væltet.
Mohamed Bouazizi døde af sine kvæstelser den 4.
januar 2011.
Læs mere her.
Kilde: RitzauEt vigtigt valgDet tunesiske valg skulle have været afholdt den 15.
november, men da den tidligere præsident Beji Caid Essebsi døde i slutningen af juli, blev et valg nødvendigt med det samme.
Beji Caid Essebsi var den første demokratisk valgte præsident i landet.
Han blev valgt ind, efter hans forgænger, Zine al-Abidine Ben Ali, blev afsat fra posten under folkelige protester i forbindelse med det arabiske forår.
På trods af valgets vigtighed er valgdeltagelsen dog dalet en del fra det sidste demokratiske valg i 2014.
I går var der 45 procent, som stemte, i 2014 var stemmeprocenten oppe på 64 procent.
Vælgerne, som mødte op, var dog meget opmærksomme på, hvorfor det er så vigtigt at stemme.
- Der er mange problemer i Tunesien, forhåbentlig vil den nye president hjælpe os ind i en positiv udvikling, sagde en tunesisk mand til AP på vej ind til stemmeurnen.
Bevæbnede millitære styrker bevogtede valgstederne, imens knap halvdelen af befolkningen benyttede sig af sine demokratiske rettigheder.
- Det er min pligt.
Tunesien er vigtig for os, og jeg håber, at det bliver en værdig vinder, sagde en kvindelig tuneser til AP på valgdagen i går.
Støtter af kandidaten Nabil Karoui fejrer valget unden for hans hovedkvarter i Hovedstaden Tunis.
 Nabil Karoui sidder i øjeblikket fængslet for blandet andet hvidvask, og derfor kunne han ikke selv deltage i fejringen.
 Et billede af Nabil Karoui vises frem til de fejrende tunesere.
 Udenfor  valgstedet stor tre uniformerede mænd og vogter.
 Kun 45 procent stemte i denne valgrunde, ved det sidste valg var der 64 procent af tuneserne, som stemte.
1 / 5Støtter af kandidaten Nabil Karoui fejrer valget unden for hans hovedkvarter i Hovedstaden Tunis.
1 / 5Nabil Karoui sidder i øjeblikket fængslet for blandet andet hvidvask, og derfor kunne han ikke selv deltage i fejringen.
2 / 5Et billede af Nabil Karoui vises frem til de fejrende tunesere.
3 / 5Udenfor  valgstedet stor tre uniformerede mænd og vogter.
4 / 5Kun 45 procent stemte i denne valgrunde, ved det sidste valg var der 64 procent af tuneserne, som stemte.
5 / 5Krav til fremtidig præsidentMed det arabiske forår opstod en ny politisk situation i Tunesien.
Den nu afdøde Beji Caid Essebsi havde i sin præsidentperiode en meget begrænset magt i forhold til den tidligere magtfulde leder, Zine al-Abidine Ben Ali.
Det politiske fremskridt i retning af en mindre autoritær ledelse blev ikke fulgt op af økonomisk succes.
Arbejdsløsheden i Tunesien ligger i dag på 15 procent, hvilket er en stigning fra 12 procent, siden protesterne under det arabiske forår begyndte.
På grund af de problemer, der plager det nordafrikanske land, stiller befolkningen høje krav til den fremtidige præsident.
- Jeg stemte, fordi jeg vil have mindre korruption, mindre fattigdom, og jeg vil have middelklassen tilbage.
Lige nu har vi enten meget rige mennesker eller meget fattige mennesker, fortæller tunesiske Mona Tamam, efter hun havde afgivet sin stemme ved første valgrunde.
Mona føler sig ikke sikker i Tunesien, og det vil hun have den fremtidige præsident til at rette op på.
- Vi mangler medicin, og vores sundhedssystem er blevet forværret, her er ikke sikkert, vi forlader vores hjem, og vi føler os ikke sikre mere.
Jeg vil have det hele tilbage, derfor stemte jeg.
FacebookTwitterKopier linkEmner:Tunesien|Valg og folkeafstemninger|Socialforhold|Zine El Abedine Ben Ali (politiker)|Krige og væbnede konflikter




https://www.dr.dk/nyheder/indland/drone-angreb-i-saudi-arabien-paavirker-ogsaa-dig-prisen-paa-benzin-er-steget-markant

Indland Drone-angreb i Saudi-Arabien påvirker også dig: Prisen på benzin er steget markantPrisen på benzin er steget med 40 øre – det er ikke særligt tit, det sker, lyder det fra brændstofdirektør.
Prisen på benzin kan godt få Farhad Sharifi til at vælge bilen fra.
I nogle tilfælde.
Og kun hvis priserne bliver endnu højere, end det vi har set i dag, siger han.
Af Anne Øllgaard16.
sep.
2019 kl.
12.
43Bemærk: artiklen er mere end 30 dage gammelLæs opKlokken 11.
00 kunne bilister, der holdt i kø ved benzinstanderne, med egne øjne se konsekvenserne af det droneangreb, der i går fandt sted mod et Saudi-Arabisk olieanlæg, hvor cirka halvdelen af landets olieproduktion blev smadret.
Her steg de såkaldte listepriser for benzin nemlig – og for dem, der skulle have tanket bilen i Sydhavnen i København, betød det helt konkret et prisstigning på 40 øre literen hos OK-tanken på den ene side af vejen, mens den bemandede Circle K-tankstation på den anden side af vejen skruede prisen for 95 oktan benzin op med 50 øre – fra 10,99 kroner literen til 11.
49 kroner literen.
Den såkaldte listepris hos landets største tankstationer er blevet 40 øre dyrere pr.
liter i forhold til i går.
Listeprisen er den dagspris på brændstof, der er beregnet ud fra de internationale markedsvilkår.
Og 40 øre literen er en markant stigning, lyder det fra Peter Rasmussen, direktør for brændstof i Circle K, der er landets næststørste tankstation:- Vi har før set store stigninger over tid, men på en enkelt dag, der er det ikke særligt tit sådan noget her sker.
Hvis det koster over 13-14 kroner, vil jeg måske begynde at tænke over, om jeg skal gå til brugsen, eller når jeg henter børnene.
Farhad Sharifi, it-udvikler og bilejerIkke alle behøver at frygte en større benzinregningDet er dog forskelligt, hvordan benzinforbrugerne vil mærke prisstigningen, forklarer han.
- De 40 øre er vores anbefalede pumpepris, men forskellige steder i landet er der større eller mindre grad af priskrig, og det kan få prisen til at stige eller falde med mere eller mindre.
Når prisen på en liter benzin ikke stiger mere end den gør, skyldes det, at en stor del af den pris, forbrugeren betaler ved tanken, består af afgifter - afgifter, der ikke ændrer sig i takt med markedsøkonomien, som benzinprisen gør det, fortæller Peter Rasmussen.
- Selve produktet er kun fire kroner af prisen, over fem kroner af prisen er afgifter, og så er der også lidt til vores omkostninger til at drive det her.
Afskrækker ikke bilisterneDe dyrere benzinpriser får dog ikke de bilister, DR Nyheder mødte på Circle K i Ballerup her til morgen, til at køre mindre i bil.
Hassan Jørgensen, der er sælger, bruger sin bil hver dag - dyrere benzinpriser eller ej.
- Det får overhovedet ikke konsekvenser for, hvor meget jeg skal bruge bilen – jeg bruger den arbejdsmæssigt, så jeg kører det, jeg skal køre.
Det er en firmabil, så jeg betaler min skat for bilen – for hvis jeg skal udføre mit job og sælge, så er jeg nødt til at bruge min bil til at komme frem til kunderne.
Heller ikke Farhad Sharifi, der til dagligt er it-udvikler, vil køre mindre, så længe prisstigningerne er i den størrelsesorden, vi ser nu.
Men stiger de yderligere, kan det være, han vil tænke mere over det.
- Hvis det koster over 13-14 kroner, vil jeg måske begynde at tænke over, om jeg skal gå til brugsen, eller når jeg henter børnene, men når jeg er på vejen – på arbejde eller lignende – så er der ikke meget at gøre.
Farhad Sharifi behøver dog ikke frygte prisstigninger i den klasse, lyer det fra Peter Rasmussen fra Circle K.
- Det kan jeg ikke forestille mig.
Vi skal have en markant stigning i pris for at komme derop.
Ifølge Peter Rasmussen har dagens prisstigning været en her og nu-reaktion på angrebet i Saudi-Arabien.
- Så får vi at se, hvad der sker.
Der kommer nok lidt bølger på vandet, men 13-14 kroner det tror jeg simpelthen ikke på.
FacebookTwitterKopier linkEmner:Circle K|Prisforhold|OK Benzin|Saudi-Arabien|Detailhandel




https://www.dr.dk/sporten/fodbold/superliga/minut-minut-ob-dukkede-chanceloese-silkeborg






https://www.dr.dk/nyheder/udland/efter-droneangreb-store-olie-importoerer-forventer-ikke-forsyningskrise-i-saudi

UdlandEfter droneangreb: Store olie-importører forventer ikke forsyningskrise i Saudi-ArabienFlere asiatiske lande har fået forsyningsgaranti fra saudiarabisk olieproducent.
Videobilleder fra angrebet lørdag viser voldsomme brande ved Aramcos faciliteter.
Af Louise Brodthagen Jensen16.
sep.
2019 kl.
15.
00Bemærk: artiklen er mere end 30 dage gammelLæs opI Saudi-Arabien bliver der formentlig arbejdet på højtryk for at sikre, at en af verdens største olieproducenter fortsat kan forsyne alverdens lande med det såkaldte "sorte guld".
Olieproduktionen i det mellemøstlige land har fået et hårdt slag i weekenden, efter Saudi-Arabiens statslige selskab, Aramco, fik smadret sine anlæg i Abqaiq og Khurais, da det lørdag morgen blev angrebet af 10 droner udstyret med bomber.
Læs også:Halvdelen af Saudi-Arabiens olieproduktion smadret: Din benzin bliver dyrereAngrebet har kostet Aramco cirka halvdelen af selskabets produktion, svarende til en reduktion i omegnen af 5,7 millioner tønder råolie om dagen - eller omtrent fem procent af den globale forsyning.
Ifølge landets energiminister arbejder selskabet nu på hastigt at få genoprettet weekendens produktion, og kilder siger til den amerikanske avis The Wall Street Journal, at forventningen i Saudi-Arabien er, at knap en tredjedel af produktionen vil være genoprettet i løbet af i dag.
Det skal ske ved hjælp af eksisterende lagre og produktion fra andre af landets faciliteter.
Satellitbilleder viser angiveligt droneangrebet på Aramcos oliefelt i Abqaiq.
I flere asiatiske lande, hvoraf flere er nogle af de største aftagere af den saudiarabiske olie, forventer man da heller ikke de store forstyrrelser i forsyningssikkerheden.
Det sydkoreanske udenrigsministerium meddeler, at det ikke forventer nogle "kortsigtede forstyrrelser", og at landets raffinaderier indtil videre ikke melder om nogen påvirkning af hverken leveringstider eller volumen af leverancer.
- Disse angreb udgør en alvorlig trussel mod den vigtige internationale energi-infrastruktur, og vi er bekymrede for, at de underminerer både energisikkerheden i verden samt regionens stabilitet, lyder det fra det sydkoreanske udenrigsministerium i en udtalelse.
Forventer levering og opdateringerBåde Thailand og Indien, der får omkring 40 procent af deres samlede olieimport fra Saudi-Arabien, har fået forsyningsgarantier fra Aramco.
Det oplyser lederen af landets statslige raffinaderi, Bharat Petroleum Corp, R.
Ramachandran ifølge Bloomberg.
Derudover afventer man løbende opdatering af konsekvenerne af weekendens angreb fra Aramco, siger den thailandske energiminister, Sontirat Sontijirawong, til landets nationale nyhedsbureau NNT.
Houthi-oprørerne har offentliggjort denne video som bevis på, at de var involveret i angrebet i Saudi-Arabien.
Flere af de asiatiske lande fordømmer angrebet, som Yemens houthi-oprørere har taget ansvaret for.
- Den stabile olielevering fra Mellemøsten er absolut nødvendig for stabiliteten og væksten af den globale økonomi, herunder Japan.
Regeringen i Japan er fortsat fast besluttet på at samarbejde med regionen og de involverede lande i forhold til at bevare og opretholde fred og stabilitet i Mellemøsten, skriver det japanske udenrigsministerium blandt andet i en udtalelse.
USA venter på Saudi-ArabienKinas nationale nationale energiadministration har endnu ikke kommenteret, og landets største olie- og gasselskab, China National Petroleum Corp.
, har overfor Bloomberg afvist at kommentere.
Læs også:Trump: Jeg bremsede angreb på Iran i sidste øjeblikFra EU er angrebet på Aramcos faciliteter blevet betegnet som en trussel mod den regionale sikkerhed, og herfra opfordres der til at træde varsomt og forsøge at nedbringe spændingerne.
Selvom houthi-oprørerne har taget ansvaret for angrebet, har den amerikanske udenrigsminister, Mike Pompeo, udpeget Iran som den egentlig bagmand bag angrebet.
Noget iranerne har afvist.
Donald Trump indikerede tidligere, at amerikanerne står klar til et eventuelt angreb, men afventer situationen og en melding fra Saudi-Arabien.
FacebookTwitterKopier linkEmner:Donald Trump (politiker)|Mike Pompeo (politiker)|Saudi-Arabien|Olie- og gasselskaber|Wall Street Journal




https://www.dr.dk/nyheder/regionale/fyn/odense-dropper-opkalde-plads-efter-kim-larsen

FynOdense dropper at opkalde plads efter Kim LarsenFamilien har frabedt sig at få opkaldt veje, steder og pladser efter den afdøde sanger.
Odenses beboere lagde blomster foran Kim Larsens opgang og Lørups Vinstue efter nyheden om hans død.
Af Sofie Lodahl Ørts16.
sep.
2019 kl.
11.
29Bemærk: artiklen er mere end 30 dage gammelLæs opKim Larsens Plads eller Larsens Boulevard bliver ikke nogen realitet i den afdøde sangers hjemby, Odense.
Ideen om en gade eller et område opkaldt efter Danmarks største gavflab opstod efter hans død 30.
september sidste år.
Men nu har familien oplyst til Odense Kommune, at de ikke ønsker at imødekomme ideen, fortæller Jane Jegind (V), by- og kulturrådmand i Odense Kommune.
- Familien ønsker ikke en plads eller en vej opkaldt efter Kim Larsen i Odense, så det respekterer vi selvfølgelig.
Ideen var Kim Larsens HjørneI Odense var der flere forskellige ideer til, hvilke områder, der skulle opkaldes efter Kim Larsen.
En af de personer, som dengang var begejstret for ideen om en plads, er byrådsmedlem i Odense Anders W.
Berthelsen (S).
- Det, man kunne have gjort, var at lave Kim Larsens Hjørne i et indhak, der er ved Lørups Vinstue, fortæller han.
Lørups Vinstue er et værtshus i det centrale Odense, som Kim Larsen ofte besøgte.
Han boede desuden i en lejlighed ovenpå stedet.
Efter familiens henvendelse er der dog ikke nogen tvivl om, at der ikke bliver tale om noget mindested i Odense.
- Når familien har den holdning, og Kim Larsen også selv havde den holdning, så skal det respekteres.
Så den tanke er droppet igen, tilføjer Anders W.
Berthelsen.
Ønsket gælder både Odense og KøbenhavnDet er ikke kun i Odense, der har været mange gode intentioner om at få opkaldt en plads, gade eller boulevard efter Kim Larsen.
Også i København har der været et forslag om at opkalde en mindeplads på Christianshavn efter musikeren.
Det forslag blev dog droppet, efter Kim Larsens manager, Jørn Jeppesen, sendte en mail til Teknik - og Miljøudvalget, hvor han udtrykte, at familien ikke havde ønsker om sådan en plads.
FacebookTwitterKopier linkEmner:Anders W.
Berthelsen (politiker)|Jane Jegind (politiker)|Odense|Socialdemokraterne|Lokalpolitik




https://www.dr.dk/nyheder/penge/danmark-har-faaet-udleveret-millioner-af-dokumenter-om-svindelmistaenkte-sanjay-shah

Afsløring af skatteskandaleSe temaPengeDanmark har fået udleveret millioner af dokumenter om svindelmistænkte Sanjay ShahDe mange dokumenter skal hjælpe i slaget for at genvinde tabte milliarder til staten.
49-årige Sanjay Shah regnes for at være hovedmanden bag svindel med udbytteskat for 12,7 milliarder kroner.
(© Sanjay Shah)Af Mathias Sommer og Niels Fastrup16.
sep.
2019 kl.
16.
56Bemærk: artiklen er mere end 30 dage gammelLæs opMillioner af dokumenter er allerede i hus - og flere er på vej fra Dubai.
Sådan lyder det i dag fra fagdirektør i Skattestyrelsen Steen Bechmann Jacobsen, som på et pressemøde i dag har orienteret om status på udbytteskattesagen, hvor den danske stat er blevet franarret mindst 12,7 milliarder kroner.
- Hen over sommeren har vi haft held med at få nogle kendelser på en central aktør i Dubai, som efter vores opfattelse har spillet en ret central rolle i svindlen med udbytteskat, siger Steen Bechmann Jacobsen.
Siden foråret 2018 har Skattestyrelsen anlagt 476 sager mod personer og selskaber, som på den ene eller anden måde har haft fingrene nede i udbyttesagen.
Det gælder blandt andet selskaber med relation til den Dubai-bosatte Sanjay Shah, som anses for at have været bagmand i det påståede svindelnummer.
Ni millioner dokumenterSanjay Shahs talsmand, Jack Irvine, bekræfter over for DR Nyheder, at Sanjay Shah har udleveret millioner af dokumenter til de danske myndigheder.
I alt skal kendelsen i Dubai have givet Skattestyrelsen adgang til ni millioner dokumenter.
3,5 millioner dokumenter er allerede udleveret, og de resterende 5,5 millioner dokumenter forventes at komme skatteforvaltningen i hænde inden nytår, fortæller Bechmann Jacobsen:- På nuværende tidspunkt kan vi kun gisne om de oplysninger, der ligger i materialet, vi nu har fået adgang til på så omfattende vis.
Men vi håber på, at der ligger relevante oplysninger, som kan understøtte de allerede anlagte sager, siger han.
- Men så håber vi også, at materialet kan give grundlag for at gå andre veje mod andre aktører, som vi ikke har blik for endnu.
Og sidst om vi får adgang til aktiver andre steder i verden, som vi ikke allerede har foretaget retsskridt imod, fortsætter Steen Bechmann Jacobsen.
11,2 fastfrosne milliarder kronerSkattestyrelsens britiske advokater har ved en britisk domstol sikret en såkaldt "World wide freezing order", som betyder, at Skattestyrelsen har ret til at fastfryse 11,2 milliarder kroner tilhørende personer og selskaber, der er relateret til udbyttesagen, i store dele af verden.
Ifølge Jack Irvine stammer dokumenterne fra serveren tilhørende Sanjay Shahs britiske selskab Solo Capital.
- Det er værd at notere sig, at langt størstedelen af dokumenterne stammer fra Solo Capital, som Søik (Bagmandspolitiet, red.
) har haft adgang til siden 2015, og de har ikke fundet bevis for svindel, så det er tvivlsomt, at Skat vil.
Men Skats advokater vil tage sig godt betalt for at gennemgå dokumenterne, skriver Jack Irvine i en mail til DR Nyheder.
Data stammer fra forligOveni kendelsen fra Dubai vælter der ifølge Skattestyrelsen også i øjeblikket dokumenter ind fra et folig indgået med 60 mindre amerikanske pensionskasser, som har været en central komponent i den påståede svindel mod Danmark.
I foråret indgik pensionskasserne et forlig om at tilbagebetale 1,6 milliarder kroner til den danske stat.
Samtidig indvilgede ejerne af pensionskasserne at udlevere bunkevis af dokumenter fra deres involvering i sagen, hvor der altså fejlagtigt blev refunderet 12,7 milliarder kroner fra Danmark til udenlandske pengemænd.
- Sammenholdt med, at der fra forligsparterne også kommer en enorm mængde data, så styrker det vores muligheder for at hjemtage så mange penge som muligt i den her sag, siger Steen Bechmann Jacobsen.
Det har tidligere været fremme, at Skattestyrelsen forventer at kunne hente op mod 6 milliarder kroner hjem til statskassen i det omfattende juridiske efterspil, men det er ikke en gratis omgang at føre civile sager ved en række domstole i verden.
Advokatregningen i udbyttesagen forventes således at løbe op i 2,4 milliarder kroner.
FacebookTwitterKopier linkEmner:Sanjay Shah (erhvervsleder)|Skattestyrelsen|Dubai|Bagmandspolitiet|Økonomisk kriminalitet




https://www.dr.dk/sporten/golf/dansk-golfkomet-slaar-sig-622-pladser-frem-paa-verdensranglisten

GolfDansk golfkomet slår sig 622 pladser frem på verdensranglistenAndenpladsen i European Tour-turneringen i Amsterdam sendte Nicolai Højgaard op som nummer 380 på verdensranglisten.
Nicolai Højgaard lå nummer 1002 på verdensranglisten inden sin andenplads i KLM Open i Amsterdam.
Med sin andenplads tager Højgaard et kvantespring frem på ranglisten.
16.
sep.
2019 kl.
11.
10Bemærk: artiklen er mere end 30 dage gammelLæs opHele 622 pladser avancerede Nicolai Højgaard på den opdaterede verdensrangliste i golf.
Det står klart, efter at den 18-årige danske golfspiller søndag imponerede og overraskende sluttede på andenpladsen i European Tour-turneringen KLM Open i Amsterdam.
Inden turneringen lå Nicolai Højgaard nede som nummer 1002 på verdensranglisten, men nu er han rykket op som nummer 380.
Søndagens resultat var det hidtil bedste for Nicolai Højgaard i golfkarrieren.
Læs også:Dansk golfkomet misser triumf i Amsterdam med ét slagDen bedste dansker er fortsat Lucas Bjerregaard, der er nummer 53 i verden, mens Thorbjørn Olesen er placeret som nummer 69.
Efter Lucas Bjerregaard og Thorbjørn Olesen er der et stort spring ned til de næste danskere.
Joachim B.
Hansen er nummer 229, Sebastian Cappelen nummer 337, mens Jeff Winther er nummer 340.
Nicolai Højgaard overhalede veteranen Søren Kjeldsen (nummer 385) og er dermed den sjettebedste danske golfspiller lige nu.
Verdensranglisten toppes suverænt af amerikaneren Brooks Koepka, mens nordireren Rory McIlroy følger lige efter.
/ritzau/FacebookTwitterKopier linkEmner:Brooks Koepka (golfspiller)|Rory McIlroy (golfspiller)|Golf|Amsterdam|KLM Royal Dutch Airlines




https://www.dr.dk/nyheder/indland/hold-oejnene-paa-vejen-politiet-saetter-ind-mod-uopmaerksomme-trafikanter

IndlandHold øjnene på vejen: Politiet sætter ind mod uopmærksomme trafikanterKikkerter, videovogne og lurende motorcykelbetjente.
Politiet bruger alle kneb.
I denne uge holder politiet skarpt øje med, hvad bilister laver bag rattet.
Af Jakob Lyders Tarpgaard16.
sep.
2019 kl.
15.
20Bemærk: artiklen er mere end 30 dage gammelLæs opFor mange kan det være fristende at sende en sms, indstille gps'en eller dreje hovedet og snakke med børnene på bagsædet, mens de kører bil.
Men ser man på statistikken, er det en virkelig dårlig idé.
Ifølge Rådet for Sikker Trafik er uopmærksomhed skyld i en tredjedel af alle dødsulykker i trafikken.
Derfor vil betjente i denne uge stå med kikkerter på vejbroer eller sidde i videovogne og holde skarpt øje med, hvad bilisterne laver bag rattet.
Det fortæller Christian Berthelsen, der er politiassistent ved Rigspolitiets Nationale Færdselscenter.
- Det er en landsdækkende kampagne, hvor vi holder øje med alle trafikanter, som laver alt muligt andet, mens de kører bil.
Det gør vi med betjente udstyret med kikkerter på motorvejsbroer eller videobiler, der optager, hvad folk laver bag rattet.
Eller måske står der en motorcykelbetjent lidt i skjul og holder med øje med trafikanterne.
Så vi er alle steder, siger han.
343 klip på seks dageSiden tirsdag den 10.
september har det udover 1.
500 kroner i bøde også givet et klip i kørekortet ved kørsel, mens der bliver pillet ved en håndholdt mobiltelefon, gps eller anden tablet.
Det har indtil videre udløst 343 klip, oplyser Rigspolitiet til DR Nyheder.
Udover bøde og klip skal der også betales 500 kroner til offerfonden.
For andre forseelser ved uopmærksomhed oplyser Rigspolitiet, at bøden ligger på 1.
000 kroner, uden at det koster et klip.
Men hvis ens uopmærksomhed giver kørselsfejl, der er så grove, 'at der foreligger en væsentlig tilsidesættelse af hensyn til færdselssikkerheden', så der enten er sket personskade eller fremkaldt fare for det, kan en sag ende med en bøde på mindst 2.
500 kroner og en betinget frakendelse af kørekortet.
Læs også:Nu koster håndholdt mobil i bilen et klip i kørekortetMad og makeup er også uopmærksomhedOg netop uopmærksomhed er mange ting, forklarer Christian Berthelsen.
- Det er ikke kun mobiltelefonen.
Det er også folk, der sidder og læser i mødepapirer eller fragtpapirer, eller som sidder og lægger makeup.
At spise bag rattet er også en uopmærksomhed.
Og nogen af de her ting er i sig selv ikke ulovlige, men begynder man at lave kørselsfejl, så overtræder man færdselsloven.
Han fortæller, at færdselsbetjente ofte på lang afstand kan se, om folk er uopmærksomme, da det næsten altid påvirker deres kørsel.
Enten ved unaturlig langsom kørsel, eller ved at bilen slingrer.
- Og så bringer vi dem altså til standsning, fortæller Christian Berthelsen.
Gør dig klar inden du starter bilenIfølge Christian Berthelsen er det enkelt at fjerne de forstyrrende elementer, der gør en bilist uopmærksom.
- Sørg for at sætte musikken på, inden du begynder at køre.
Det samme gælder for indstillingen af gps'en.
Sørg for, at mobiltelefonen er koblet op på bluetooth, hvis du har trang til at tale, mens du kører bil.
Så er du klar til at køre, inden du begynder at køre, siger han.
Læs også:QUIZ Hvad må du, når du kører bil?
FacebookTwitterKopier linkEmner:Rigspolitiet|Politi|Trafik|Færdselsforseelser|Rådet for Sikker Trafik




https://www.dr.dk/nyheder/penge/skattestyrelsen-kraever-900-millioner-kroner-fra-nordea-i-sag-om-udbytteskat

Afsløring af skatteskandaleSe temaPengeSkattestyrelsen kræver 900 millioner kroner fra Nordea i sag om udbytteskatNordea afkræves stort beløb for sin involvering i sagen om refusioner af udbytteskat.
Kenneth Joensen, fagdirektør i Skattestyrelsen, taler på pressemøde om Skattestyrelsens fremdrift på udbytteområdet.
Han er flankeret af fagdirektør Steen Bechmann Jacobsen og Skattestyrelsens direktør, Merete Agergaard.
Af Mathias Sommer og Bjørn Lambek16.
sep.
2019 kl.
13.
24 | opdateret 16.
sep.
2019 kl.
16.
25Bemærk: artiklen er mere end 30 dage gammelLæs opSkattestyrelsen har sendt et krav om tilbagebetaling af 894 millioner kroner til den skandinaviske storbank Nordea, som har hjulpet en udenlandsk pensionskasse med at få refunderet udbytteskat.
Det oplyser Skattestyrelsen på et pressemøde mandag.
Via Nordea har den canadiske pensionskasse Hoopp fået refunderet 894 millioner kroner fra 2012 til 2015.
Tilbagebetalingen skete via den såkaldte bankordning, hvor Nordea, SEB og Danske Bank på vegne af statskassen har kunnet refundere udbytteskat til sine kunder.
Men i 2015 blev bankordningen kendt ulovlig.
I samme forbindelse fandt Skattestyrelsen frem til, at den canadiske pensionskasse Hoopp havde fået refunderet udbytteskat for danske aktier, som pensionskassen ifølge Skattestyrelsen ikke var den reelle ejer af.
Og derfor havde Hoopp ikke ret til tilbagebetalinger af udbytteskat, mener Skattestyrelsen, som nu også har sendt et krav til Nordea, som på vegne af staten refunderede beløbet til Hoopp.
- Kammeradvokaten har gennemgået det juridiske og faktiske grundlag, der har været for samarbejdet mellem pensionskassen og banken.
Det er gjort meget, meget grundigt, og i sidste uge fik vi en indstilling om, at vi over for banken kunne rejse krav om tilbagebetaling af de samme 900 millioner kroner, siger Kenneth Joensen, der er fagdirektør i Skattestyrelsen.
Nordea bekræfterOver for DR Nyheder bekræfter Nordea Danmark, at banken har modtaget et krav på 894 millioner kroner:- Vi kan bekræfte, at Skattestyrelsen har meddelt Nordea, at styrelsen vil stævne Nordea med krav om betaling af cirka 900 millioner kroner i forbindelse med den såkaldte Hoopp-sag, skriver chefjurist i Nordea Danmark Anders Holkmann Olsen.
- Vi tager denne sag meget alvorligt, og det er vores vurdering, at vi har overholdt vores forpligtelser og ikke har et ansvar i sagen, fortsætter han.
Ifølge Skattestyrelsen udbetalte Nordea udbytterefusionerne gennem bankordningen.
Men Nordea siger, at det skete gennem blanketordningen.
- De ansøgninger om refusion af udbytteskat, som sagen drejer sig om, blev ikke sendt via bankordningen, men derimod blanketordningen med de sædvanlige skatteblanketter, skriver Anders Holkmann Olsen, chefjurist i Nordea Danmark.
Bankordningen eksisterede i over 10 år, indtil Skat i 2015 dømte den ulovlig og kasserede ordningen.
Siden 2010 har tre danske banker - på vegne af Skat - refunderet 6,2 milliarder kroner i udbytteskat på bankordningen.
Slagsmål om 2,2 milliarder kronerI december stævnede Skattestyrelsen den canadiske pensionskasse Hoopp for 900 millioner kroner, som skatteforvaltningen allerede har refunderet.
Samtidig har Hoopp fået afvist refusioner for yderligere 1,3 milliarder kroner.
Dermed ligger Hoopp og den danske stat i et juridisk slagsmål om 2,2 milliarder kroner.
Hoopp er ellers kendt som en 'pæn' pensionskasse, der med 350.
000 medlemmer og 400 milliarder kroner under forvaltning hører til blandt de ti største pensionskasser i Canada.
Hoopp (Healthcare of Ontario Pension Plan)Hoopp (Healthcare of Ontario Pension Plan) er en af Canadas største pensionskasser, som forvalter lige over 400 milliarder kroner for pensionskassens 339.
000 medlemmer og flere end 500 arbejdspladser.
Hoopp blev stiftet i 1960 som en pensionsplan for ansatte i Ontarios sundhedssektor.
Medlemmerne omfatter sygeplejersker, medicinske teknikere, køkkenansatte og hjemmehjælpere.
I 2017 lavede pensionskassen et overskud på 10,7 procent af sine investeringer.
Kilde: Hoopp.
com og Linkedin.
Erstatningssagen mod Hoopp bliver hovedforhandlet ved Østre Landsret, og nu er den nordiske storbank Nordea altså med på sidelinjen, fordi Skattestyrelsen kræver et tilsvarende beløb i solidarisk hæftelse.
Med solidarisk hæftelse menes, at Nordea og Hoopp vil hæfte for hele beløbet, hvis det for eksempel ikke lykkes at få Hoopp til at betale.
- Det er vigtigt at sige, at det ikke er 900 plus 900, vi kræver.
Det er 900 solidarisk, vi kræver, siger Kenneth Joensen.
Globale storbankerSøndag kunne DR Nyheder fortælle, at fem internationale storbanker via Nordea i Danmark har spillet en særdeles aktiv rolle Hoopp-sagen.
Udbyttetransaktionerne har været sat op og udført af fem internationale storbanker, JP Morgan, UBS, Merrill Lynch, Barclays og Deutsche Bank.
Det er sket gennem en serie aktielåns-transaktioner, hvor aktierne kører i ring.
I sidste ende er udbetalingerne sket igennem danske Nordea.
Via blanketordningen har den danske stat fejlagtigt refunderet mindst 12,7 milliarder kroner i udbytteskat.
Papirer, som DR Nyheder har set, viser, at storbankerne hurtigt har flyttet rundt på store portioner danske aktier omkring den såkaldte udbyttedag, så det – ifølge eksperterne - så ud, som om at den canadiske pensionskasse var den reelle ejer af aktierne.
Det var vigtigt, fordi Hoopp på grund af en særlig skatteaftale mellem Canada og Danmark ikke skal betale dansk udbytteskat.
Og dermed lykkedes det at få udbetalt de 27 procent i udbytteskat, som Danmark automatisk trækker i skat når udbytte udbetales.
Læs mere her.
Opdateret klokken 16:25 med kommentar fra Nordea.
Det fik vi også at vide om bankordningen:•På dagens pressemøde blev der fremlagt en række nyheder om bankordningen.
Nyhederne var:•Der er fundet fire dubletter i bankordningen, hvor der både er refunderet udbytteskat via bankordningen og blanketordningen.
I alt beløber de fire dubletter sig til 828.
000 kroner.
Sagen er sendt til Bagmandspolitiet, Søik.
•En bank har gennemgået refusionerne i bankordningen.
Her viser det sig, at der fejlagtigt er udbetalt 3,7 millioner kroner fra Skat via banken.
Banken vil nu betale de 3,7 millioner kroner tilbage.
SEB bekræfter over for DR Nyheder, at det er SEB, der er tale om.
•Finanstilsynet har i september 2019 afsluttet sin undersøgelse af bankordningen.
Undersøgelsen har ikke kunnet bidrage yderligere.
•Skattestyrelsen har tilbagekaldt 159 såkaldte udbyttefrikort.
Et udbyttefrikort går ud på, at visse stater eller organisationer kan få udstedt et udbyttefrikort, hvis de har skattefrihed i Danmark.
Men Skattestyrelsen har gennemgået samtlige udbyttefrikort, og i 159 tilfælde har frikort-haverne ikke kunnet dokumentere deres skattefrihed.
Det betyder, at Skattestyrelsen lige nu kigger på refusioner af udbytteskat for 234 millioner kroner, som frikorthaverne måske vil blive stævnet for.
FacebookTwitterKopier linkEmner:Kenneth Joensen (erhvervsleder)|Skatter og afgifter|Økonomi|SEB|Canada




https://www.dr.dk/nyheder/penge/live-tv-skattestyrelsen-holder-pressemoede-om-bankfejl-med-udbytteskat






https://www.dr.dk/nyheder/udland/medicinalgigant-i-betalingsstandsning-efter-milliardforlig-om-rolle-i-opioidkrisen

UdlandMedicinalgigant i betalingsstandsning efter milliardforlig om rolle i opioidkrisenPurdue Pharma er blevet sagsøgt af mere end 2.
000 amerikanske institutioner.
Purdue Pharma har afsat mere end ti milliarder dollar, som skal gå til forliget i et massesøgsmål.
Af Anton Lind16.
sep.
2019 kl.
13.
17Bemærk: artiklen er mere end 30 dage gammelLæs opEndnu et stort amerikansk medicinalselskab må tage konsekvensen af sin rolle i 'opioidkrisen' i USA, der har kostet næsten 400.
000 amerikanere livet og gjort millioner afhængige.
Purdue Pharma indgik for nylig et milliardforlig i et stort massesøgsmål og er nu som konsekvens deraf gået i betalingsstandsning.
Det skriver flere medier, heriblandt CNN.
Som en del af processen afsætter selskabet mere end ti milliarder dollar - 67 milliarder kroner - til at betale sagsøgerne.
Purdue Pharma har tjent milliarder på det kraftige smertestillende middel Oxycontin, der er en form for opioid.
Flere opioider er mere end 100 gange stærkere end morfin og 50 gange stærkere end heroin.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og den påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er den dog stærkt vanedannende, og en stor del af patienterne ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for en overdosis af opioiderne, der i for store mængder sløver eller helt stopper åndedrættet.
Selskabet er blevet sagsøgt af mere end 2.
000 delstater, amter og andre institutioner for at være medansvarlig for opioidkrisen ved at bruge aggressiv markedsføring til at nedtone risikoen for afhængighed.
Selskabet opløses og føres videre i nyt selskabI sidste uge indgik selskabet et foreløbigt forlig med cirka halvdelen af alle sagsøgere.
Perdue Pharma vil derfor overdrage sine værdier i form af de ti milliarder til en fond, der styres af sagsøgerne.
Selskabet vil derefter blive opløst og ført videre i et nyt selskab, der skal producere medicin mod overdoser.
Betalingsstandsningen sker for, at selskabets værdier kan komme de berørte af opioidkrisen til gode.
Det siger selskabets bestyrelsesformand Steve Miller.
- De her forlig forhindrer at der spildes hundrede millioner af dollars og år på langvarige retssager.
I stedet vil det give afgørende ressourcer til samfund over hele landet, der forsøger at håndtere opioidkrisen, siger han ifølge CNN.
Purdue Pharma står bag lægemidlet Oxycontin.
Den stenrige Sackler-familie, der ejer Purdue Pharma, er gået med til at betale tre milliarder dollar af egen lomme.
Familien afgiver også ejerskabet over det nye selskab.
'Et slag i ansigtet'Det er dog langt fra alle, der er tilfredse med aftalen.
En lang række sagsøgere bakker ikke op om beslutningen om at indgå forlig og vil derfor fortsætte kampen med Perdue Pharma.
Heriblandt statsadvokaten i staten Pennsylvania, Josh Shapiro.
Han sagde i sidste uge, at 'sagen langt fra er slut'.
- Denne aftale er et slag i ansigtet på alle, som har måtte begrave en, de holder af på grund af familien Sacklers destruktion og grådighed, sagde han.
Flere amerikanske delstater vil have Sackler-familien til at afsætte flere af deres egne penge til forliget, og de stiller spørgsmålstegn ved værdisættelen af forliget på ti milliarder.
Ifølge The Guardian kan deres modstand skabe problemer for konkursprocessen.
Medlemmer af Sackler-familien står også over for søgsmål om, at de skulle have misinformeret læger og patienter om risikoen for afhængighed og overdosis.
130 dør af opioider hver dagProblemerne med opioider er eskaleret i ekstrem grad i USA de seneste år, og flere dør nu af stoffer end af trafikulykker og skydevåben.
Hver dag dør 130 amerikanere af opioider, og flere eksperter vurderer, at over to millioner amerikanere er afhængige af medicinen.
Præsident Donald Trump har udråbt det til en national krise.
I 1990'erne indledte Purdue Pharma en kampagne, der skulle få læger til at udskrive flere recepter på OxyContin.
I 1992 blev 112 millioner recepter udskrevet, og i 2012 var tallet steget til 282 millioner.
Opioider bliver også brugt herhjemme, men for nogle år siden blev Sundhedsstyrelsen opmærksom på risikoen efter flere dødsfald, og der er siden kommet mere fokus på brugen af stofferne.
FacebookTwitterKopier linkEmner:Donald Trump (politiker)|Medicin|USA|CNN|Medicinalindustri




https://www.dr.dk/nyheder/indland/anklagere-paa-vej-i-retten-i-dronesag-det-er-en-meget-alvorlig-sag

Drone-sagenSe temaIndlandAnklagere på vej i retten i dronesag: 'Det er en meget alvorlig sag'To tiltalte har ifølge politiet medvirket til konkrete angreb i Syrien.
Anklagerne på vej i retten til den såkaldte dronesag.
Til højre ses senioranklager Kristian Kirk.
Til venstre ses senioranklager Sidsel Kluxbüll.
Af Louise Dalsgaard16.
sep.
2019 kl.
10.
19Bemærk: artiklen er mere end 30 dage gammelLæs opDet var to anklagere med alvorlige miner, som i dag mødte foran retten i København.
Her er den såkaldte dronesag begyndt her til formiddag.
Tre mænd sidder på anklagebænken tiltalt for at have købt droneudstyr i Danmark for at sende det videre til terrororganisationen Islamisk Stat i Syrien og Irak.
- Det er en meget alvorlig sag, hvor vi også mener, at to af de tre tiltalte har indkøbt nogle effekter, som har været brugt til et konkret angreb på en militærbase i Syrien, lød det fra senioranklager ved Københavns Politi Sidsel Klixbüll forud for retssagen.
- Jeg vil endnu ikke kommentere, hvad vi går efter af straf.
Det vil komme frem under retssagen, sagde hun videre.
Terrorparagraffen, som de tre er tiltalt efter, kan give fængsel op til livstid.
Sagen føres ved retten af ikke bare én, men to anklagere.
Sidsel Klixbüll har nemlig følgeskab af senioranklager ved Statsadvokaten i København Kristian Kirk.
Det har man valgt, fordi sagen er særlig alvorlig, men også fordi man regner med, at sagen uanset udfald kan blive anket til landsretten.
Hovedpersoner manglerRetssal 41 var fyldt med både tilhørere og journalister allerede forud for sagen.
Men to af sagens hovedperson kommer ikke til at være til stede i retssalen.
Der er tale om den kendte terrorist Basil Hassan, som af politiet betegnes som bagmand i det netværk, som har forsynet terrororganisationen Islamisk Stat med droner, og dansk-tyrkiske Abdulkadir Cesur, der anses for at være mellemmand.
© ScanpixBASIL HASSANBasil Hassan er født i den 24.
maj 1987 og er dansk statsborger.
Han er sigtet og efterlyst for drabsforsøget på Lars Hedegaard i februar 2013.
Ifølge danske og udenlandske efterretningskilder har Basil Hassan haft en central placering hos Islamisk Stat.
Basil Hassan har ifølge efterretningskilder stået i spidsen for Islamisk Stats droneprogram.
Flere kvinder er i DR-dokumentaren Dronekrigeren stået frem og fortalt, at de blev holdt som gidsler af Basil Hassan.
Det er uvist, om han er død eller levende.
Hans kone fortæller dog til DR, at han helt sikkert er død.
- Som anklager vil man jo helst have alle de relevante personer på tiltalebænken.
I den her sag har vi tre personer i Danmark, som vi mener, at vi har en sag mod.
Der mangler to, men det er det muliges kunst, forklarede senioranklager Kristian Kirk i dag.
Læs også:Tre mænd tiltalt for at udstyre Islamisk Stat med dronerAbdulkadir Cesur er bosat i Tyrkiet og internationalt efterlyst, men fordi Tyrkiet ikke udleverer egne statsborgere, har Danmark ikke kunnet hente ham tilbage til en retssag.
Bassil Hassan har ikke været set i Danmark siden 2013, hvor han menes at have skudt mod Lars Hedegaard.
Han kom i 2016 på USA's terrorliste, fordi han var højt placeret hos terrororganisationen Islamisk Stat, og han er tidligere meldt dræbt.
Oplysningerne om hans død er dog ikke bekræftede.
Købte dronedele fra 2013De tre tiltaltes forsvarere har forud for sagen kritiseret, at de første indkøb af hobbyfly og kameraer skete allerede i 2013, men at sagens første anholdelser skete i efteråret 2017.
Læs også:Overblik: Her er det formodede terrornetværkMen det er der en grund til, lyder det fra Kristian Kirk:- Det skal selvfølgelig stå forsvarerne frit for, hvad man vil kritisere, men som vi også vil komme ind på oppe i retten, så er der en grund til, at det først er nu, vi har kunnet rejse sagen.
Kristian Kirk ønskede dog ikke at fortælle, hvad de grunde var, da det først vil blive præsenteret under retssagen.
Ifølge anklageskriftet i sagen har de tiltalte købt droneudstyr for 400.
000 kroner, ligesom en af de tiltalte var interesseret i at købe dronedele for yderligere 500.
000 kroner.
Alligevel siger anklageskriftet intet om, hvor politiet mener, at de penge er kommet fra.
- Den her sag handler ikke om terrorfinansiering, så det vil heller ikke være noget, vi berører i retten, sagde anklager Kristian Kirk forud for sagen.
- Ikke for at forklejne terrorfinansiering, men vi er helt oppe i straffelovens paragraf 114 (som handler om terrorisme, red.
) og medvirken til et konkret terrorangreb, så det er altså ikke terrorfinansiering, der kommer til at være genstand for bevisførelsen, når vi går ind i retten.
Alle tiltalte nægter sig skyldige.
FacebookTwitterKopier linkEmner:Islamisk Stat|Anklagemyndigheden|Terrorisme|København|Retsvæsen




https://www.dr.dk/sporten/fodbold/superliga/esbjerg-fyrer-hollandsk-cheftraener

SuperligaEsbjerg fyrer hollandsk cheftrænerJohn Lammers nåede at være cheftræner i Esbjerg fra juni 2017 til lidt over to år frem.
Hollænderen John Lammers er blevet fyret i Esbjerg.
16.
sep.
2019 kl.
09.
08Bemærk: artiklen er mere end 30 dage gammelLæs opFodboldklubben Esbjerg stopper samarbejdet med cheftræner John Lammers med øjeblikkelig virkning.
Assistenten Claus Nørgaard tager midlertidigt over.
Det oplyser superligaklubben mandag i en pressemeddelelse.
- Esbjerg har valgt at afbryde samarbejdet med John Lammers med øjeblikkelig virkning grundet manglende sportslige resultater, skriver klubben.
John Lammers er mandag morgen blevet orienteret om, at han ikke længere skal stå i spidsen som cheftræner for Esbjerg.
Beslutningen, der blev truffet efter søndagens 0-3-nederlag til Randers FC, udspringer sig af en skuffende spille- og resultatmæssig sæsonstart.
Sæsonstarten har blandt andet kun kastet fire scoringer og fem point af sig i ni superligakampe.
Assistenttræner Claus Nørgaard overtager midlertidigt roret i Esbjerg efter Lammers fyring.
Sportschef Jimmi Nagel takker John Lammers for tiden i Esbjerg, der både gav en oprykning til Superligaen og et sæt bronzemedaljer i den seneste sæson.
EFB-trænere siden årtusindskiftet1997-2002: Viggo Jensen.
2002-2005: Ove Pedersen.
2006-2008: Troels Bech.
2008: Jess Thorup (midlertidig cheftræner).
2009-2011: Ove Pedersen.
2011-2013: Jess Thorup.
2013-2015: Niels Frederiksen.
2015: Michael "Mex" Pedersen (midlertidig).
2015-2016: Jonas Dal.
2016: Colin Todd.
2016-2017: Lars Lungi Sørensen.
2017-2019: John Lammers.
2019-: Claus Nørgaard (midlertidig).
Kilder: Transfermarkt og Ritzau.
- Vi har meget at takke John Lammers for, men vi må også erkende, at vi i øjeblikket befinder os et sted, hvor resultaterne ikke er tilfredsstillende.
- Det er aldrig sjovt at tage afsked med dygtige medarbejdere, siger Jimmi Nagel til klubbens hjemmeside.
Han fortæller, at han vurderede, at det var i Esbjergs bedste interesse at skifte ud på trænerposten nu.
Indtil der er fundet en ny cheftræner, bliver det den tidligere Sønderjyske-træner Claus Nørgaard, der hidtil har været assistenttræner i Esbjerg, som overtager rollen som cheftræner.
- Jagten på en ny cheftræner intensiveres nu, og indtil den rette kandidat er på plads, vil Claus Nørgaard have det sportslige ansvar.
- Når den nye cheftræner er fundet, vil Nørgaard fortsætte i rollen som assistenttræner, oplyser Esbjerg.
John Lammers kom til Esbjerg i juni 2017, da holdet netop var rykket ud af Superligaen.
/ritzau/FacebookTwitterKopier linkEmner:Esbjerg|Fodbold|Sygdomme og lidelser|Randers FC|SønderjyskE




https://www.dr.dk/musik/sanger-bag-kaempe-80er-hit-fundet-doed-i-sin-lejlighed

MusikSanger bag kæmpe 80'er-hit fundet død i sin lejlighedRic Ocasek fra rockbandet The Cars er blandt andet kendt for hits som 'Drive'.
Her ses Ric Ocasek på scenen, da The Cars sidste år blev optaget i Rock and Roll Hall of Fame.
16.
sep.
2019 kl.
09.
19Bemærk: artiklen er mere end 30 dage gammelLæs opForsangeren i rockbandet The Cars, Ric Ocasek, er død, 75 år gammel.
Det skriver det amerikanske medie New York Post.
Ocasek blev fundet i sin lejlighed på Manhattan i New York af sin tidligere kone søndag eftermiddag, oplyser New Yorks politi til mediet.
Politiet mener, at han døde af naturlige årsager.
Forsangeren blev kendt med sit band, The Cars, da albummet 'The Cars' udkom i 1978 med hits som 'My Best Friend's Girl' og 'Just What I Need'.
Albummet blev solgt i over seks millioner eksemplarer.
Og i 1984 fik gruppen et kæmpe hit verden over med sangen 'Drive', som du kan høre her:The Cars: DriveOptaget i Rock and Roll Hall of FameRic Ocasek blev født i Baltimore i 1944 under navnet Richard Ocasek.
Bandet, der udsprang fra den såkaldte New Wave-bølge, blev dannet i 1976 af netop sanger og guitarist Ric Ocasek, sanger og bassist Benjamin Orr, guitarist Elliot Easton, Greg Hawkes på keyboard og David Robinson på trommer.
Bandet blev opløst i 1988, men blev forenet igen i 2011 for at indspille albummet 'Move Like This'.
I 2018 blev The Cars optaget i Rock and Roll Hall of Fame, hvor bandet blev forenet igen for en kort stund i en optræden.
- Det er en skøn følelse at blive accepteret af kolleger, og man får en positiv fornemmelse, når man ser de personer, der ellers er blevet optaget i Hall of Fame, sagde Ocasek til det amerikanske musikmagasin The Rolling Stone i forbindelse med optagelsen, skriver New York Post.
/ritzau/FacebookTwitterKopier linkEmner:New York|New York Post




https://www.dr.dk/nyheder/indland/anklager-i-dronesag-usb-stik-fra-tiltalts-pung-er-helt-centralt-bevis

Drone-sagenSe temaIndlandAnklager i dronesag: Usb-stik fra tiltalts pung er helt centralt bevisUsb-nøglen viser ifølge anklagemyndigheden Basil Hassan, der blander sprængstof.
Af Mette Mayli Albæk og Louise Dalsgaard16.
sep.
2019 kl.
12.
28Bemærk: artiklen er mere end 30 dage gammelLæs opDet var faktisk en helt anden sag, der startede hele den sag, som politiet har døbt "Operation Venti".
Sådan indleder senioranklager Sidsel Klixbüll sin forelæggelse af den såkaldte dronesag i Københavns Byret.
Her sidder tre 30-årige mænd, som DR omtaler som Underviseren, Cykelhandleren og Taxachaufføren på anklagebænken i det, der kan blive danmarkshistoriens største terrorsag.
I 2014 var Københavns Politi i fuld gang med at efterforske drabsforsøget mod islamkritiker Lars Hedegaard, som den nu kendte terrorist Basil Hassan er mistænkt for at stå bag.
Men da Basil Hassan blev anholdt i Tyrkiet i foråret 2014, ransagede politiet en række adresser her i Danmark.
- Man kiggede naturligt på Basil Hassans omgangskreds i Danmark.
Politiet undersøgte Underviseren (DR's kaldenavn, red.
), fordi Basil Hassan har været tilmeldt samme adresse som ham, siger Sidsel Klixbüll.
En anden mand i Basil Hassans omgangskreds, kaldet Cykelhandleren, blev også ransaget.
De tiltalte i retssal 41.
Fra venstre forsvarer Jesper Storm Thygesen og hans klient Underviseren, forsvarer Gert Dyrn og hans klient Cykelhandleren og forsvarer Michael Juul Eriksen med sin klient Taxachaufføren.
(Retstegning: Mette Ehlers, DR)Det gjorde han, fordi han året forinden flere gange havde udgivet sig for at være Basil Hassan hos Akademikernes a-kasse for på den både at hæve dagpenge til Basil Hassan, der var på flugt og ikke i Danmark.
Usb-stik med sprængstofbillederDa politiet ransagede Underviserens adresse, blev både en iPad, telefoner og computere beslaglagt.
Og i Underviserens pung fandt politiet en helt afgørende ting: Et usb-stik.
- Indholdet af usb-stikket er meget omfattende, og det er løbende blevet analyseret hos politiet.
Der er slettede og eksisterende filer på, siger Sidsel Klixbüll.
- Det er næppe nogen overdrivelse a sige, at det primært er fundet af det her usb-stik, der danner grundlag for, at der er rejst tiltale mod to af de tiltalte, lød det.
DR har det seneste år dækket dronesagen, og har netop omtalt det fundne usb-stik.
I dag i retten fremvist anklagerne i sagen noget af det materiale, der ligger på stikket.
Samtidig var der på stikket et omfattende billedmateriale med for eksempel billeder af en person iført blå handsker, som ser ud til at blandt hjemmelavede eksplosiver.
- Ifølge Beredskabsstyrelsen svarer det til fremstilling af eksplosionsstoffer RDX, men man har ikke kunnet fastslå det med sikkerhed, fordi der ikke var etiketter på flaskerne, forklarede Sidsel Klixbüll.
På blanderens ene håndled ses der ifølge Anklagemyndigheden et helt særligt armbåndsur.
- Basil Hassans libanesiske ekshustru er indkaldt som vidne i forbindelse med at kunne genkende netop dette ur, siger Sidsel Klixbüll i retten.
Billederne fra usb-stikket er udover her i Danmark også fundet i en rapport fra Islamisk Stat i Syrien sendt til Politiets efterretningstjeneste (PET) fra en af deres 'samarbejdspartnere'.
- Billedet forbindes altså direkte til et officielt ISIS-dokument, forklarede anklageren.
Læs også:Retsanalytiker: Dronesag i retten vil vise, om dansk politi forstår terrorfinansieringVideoovervågning af pakkehentningPå usb-stikket ligger også lærebogsmateriale om fremstilling af eksplosiver og materiale om modelfly.
Herudover ligger et udførligt regneark med oplysninger om indkøb foretaget på forskellige hjemmesider, hvor man kan købe dronedele.
I regnearket er der konkrete henvisninger til, hvornår indkøbene er blevet sendt med pakkepost, trackingnumre på pakkerne og stederne, de er købt.
Regnearket er ifølge anklagemyndigheden oprettet af Basil Hassan, og to af de tiltalte forbindes til indkøbene.
Politiet har efterforsket købene - som er sket i perioden november 2013 til 15.
april 2014 - og i retten fremlægger anklager Sidsel Klixbüll overvågningsvideoer fra blandt andet en postcentral i Husum, hvor en person henter en af de pakker, der er bestilt af Basil Hassan.
- Det er Basil Hassan, der har lavet filen på USB-stikket.
Det er Underviseren, der har USB-stikket med listen af forsendelser.
Og så kommer der en person med Cykelhandlerens kreditkort og henter pakken, forklarede anklager Sidsel Klixbüll.
- Ingen af dem har endnu ønsket at tale med politiet.
Derfor kan jeg ikke sige med sikkerhed, at det er Cykelhandleren, der henter pakken.
Jeg kan bare sige, at det ligner ham rigtig meget, lød det fra Sidsel Klixbüll.
Anklagerne løftede her til formiddag også lidt af sløret for, hvilke beviser de har i sagen.
På retsdag nummer to, tirsdag, skal Anklagemyndigheden føre tre vidner.
Foruden Basil Hassans libanesiske ekskone skal også en tidligere chef fra den amerikanske terrorliste vidne.
Der er tale om Jason Blazakis, som i 2016 satte danske Basil Hassan på terrorlisten.
Jason Blazakis har medvirket i DR-dokumentaren 'Dronekrigeren' om netop Basil Hassan.
Til DR har Jason Blazakis sagt:- Basil Hassan spillede en afgørende rolle i Islamisk Stats droneprogram, hvor han havde opbakning fra ledelsen i IS til at udvikle droneteknologien.
Basil Hassan er en af de farligste personer, som vi nogensinde har sat på terrorlisten.
Vi udpegede ham på grund af hans rolle i Islamisk Stats droneprogram og hans store europæiske netværk.
Dronesagen kommer til at køre henover 19 retsdage med planlagt domsafsigelse til januar 2020.
Alle tre tiltalte nægter sig skyldige.
FacebookTwitterKopier linkEmner:Islamisk Stat|Anklagemyndigheden|Politi|Terrorisme|Syrien




https://www.dr.dk/nyheder/indland/flere-skud-blev-affyret-mod-22-arig-i-ishoj

IndlandFlere skud blev affyret mod 22-årig i IshøjPolitiet advarer mod, at man deler en video, der kan stamme fra skyderiet.
Politiet afhører vidner efter skyderi i Ishøj i aftes.
En 22-årig mand mistede livet.
(Foto: Presse-fotos.
dk © Scanpix)16.
sep.
2019 kl.
11.
05Bemærk: artiklen er mere end 30 dage gammelLæs opEn skudepisode i Ishøj kostede i aftes en 22-årig mand livet, mens en jævnaldrende mand blev ramt i ballen, oplyser Københavns Vestegns Politi.
De to mænd befandt sig sammen med en tredje mand på samme alder i samme bil, da skuddene faldt.
Den tredje mand blev ikke ramt af skud, men han skal angiveligt have skåret sig på noget glas i forbindelse med skyderiet.
Læs også:Flere ramt af skud i Ishøj - en person dræbtIfølge politiet blev der affyret et større antal skud, og på nuværende tidspunkt tyder efterforskningen på, at der var tale om et opgør i det kriminelle miljø.
En video er blevet delt på sociale medier, og politiet efterforsker, om den stammer fra skyderiet, og opfordrer til ikke at dele den.
Alle vidner til skyderiet opfordres til at kontakte politiet på telefon 114.
/ritzau/FacebookTwitterKopier linkEmner:Kriminalitet|Københavns Vestegns Politi|Ishøj|Sjælland|Politi




https://www.dr.dk/nyheder/indland/lastbiler-far-forbud-mod-overhale-pa-270-km-mere

IndlandLastbiler får forbud mod at overhale på 270 km mereDe såkaldte elefantoverhalinger på tosporede motorveje forbydes på flere strækninger.
Nu bliver det forbudt for lastbiler at overhale på 500 kilometer, og det er ca.
halvdelen af motorvejsnettet (arkivfoto).
16.
sep.
2019 kl.
11.
15Bemærk: artiklen er mere end 30 dage gammelLæs opNu udvides antallet af motorvejsstrækninger, hvor lastbiler ikke må overhale, oplyser Vejdirektoratet.
I dag er der forbud mod overhalende lastbiler på i alt 230 kilometer motorveje på strækninger på Østjyske Motorvej, Fynske Motorvej, Sønderjyske Motorvej, Nordjyske Motorvej og Vestmotorvejen.
Nu udvides forbuddet til at omfatte yderligere 270 kilometer, og dermed vil 500 kilometer være omfattet af overhalingsforbud.
Det svarer til knap halvdelen af motorvejsnettet.
- En udvidelse af det eksisterende overhalingsforbud kan være med til at skabe mere ro i trafikken.
Særligt i de travle morgen- og eftermiddagstimer, siger transportminister Benny Engelbrecht (S) i en pressemeddelelse.
Hårde opbremsningerProblemet med overhalende lastbiler er, at det kan skabe hårde opbremsninger for personbiler, der kører bagved.
Det øger risikoen for, at der sker kollisioner mellem bilerne.
Overhalende lastbiler kaldes også elefantoverhalinger eller elefantvæddeløb, netop med hentydning til at lastbilerne ikke accelererer så hurtigt.
Vejdirektoratet kan ikke direkte aflæse en effekt, når man kigger på ulykkesstatistikker eller måler på, om bilisterne kommer hurtigere frem.
- Vi kan ikke registrere en forskel på, om personbiler kommer hurtigere frem, og vi kan heller ikke registrere, om der sker færre uheld.
Men politiet giver i vores løbende drøftelser udtryk for, at de ser en roligere trafikafvikling med færre opbremsninger og færre kollisioner, siger afdelingsleder Ivar Sande, Vejdirektoratet.
/ritzau/FacebookTwitterKopier linkEmner:Benny Engelbrecht (politiker)|Socialdemokraterne|Vejdirektoratet|Vejanlæg|Fyn




https://www.dr.dk/sporten/haandbold/lauge-kunne-kvitte-veszprem-men-tog-afsted-alligevel-ungarsk-eventyr-skal-faa

HåndboldLauge kunne kvitte Veszprem, men tog afsted alligevel: Ungarsk eventyr skal få sommerfuglene tilbageDR Sporten har besøgt den danske landsholdsspiller Rasmus Lauge i hans nye ungarske klub Veszprem.
Af Emil Halkier og interview: Tina Müller16.
sep.
2019 kl.
13.
00Bemærk: artiklen er mere end 30 dage gammelLæs opFor nogen er tryghed lig med trivsel.
Efter fire sæsoner i SG Flensburg-Handewitt - den nordtyske håndboldklub, hvor et rødbedefarvet pas udgyder enorm respekt - valgte Rasmus Lauge i foråret 2018 at sætte sin signatur på en kontrakt med ungarske Veszprem fra 2019-sæsonen og to år frem.
Da Lauge greb til pen og papir, var det hans tidligere cheftræner i Flensborg, svenske Ljubomir Vranjes, der stod med ansvaret og lokkede danskeren til den østeuropæiske håndboldgigant.
Til sidst havde jeg ikke sommerfugle i maven over at skulle ind og spille en kamp.
Rasmus Lauge, håndboldspiller i VeszpremEt halvt år senere fik Vranjes sparket.
Det satte gang i spekulationerne om, hvorvidt Rasmus Lauge overhovedet ville tage springet fra trygge Tyskland til Veszprem.
Det gjorde han.
Men muligheden for at returnere flybilletten til Ungarn var til stede, fortalte Rasmus Lauge, da DR Sporten i sidste uge besøgte den danske landsholdsspiller i Veszprem.
- Jeg havde muligheden for at komme ud af kontrakten, da de fyrede Vranjes.
Men der var det en øjenåbner for mig rent sportsligt, at det også kunne være fedt at komme ned og prøve noget helt nyt, siger Rasmus Lauge.
- Det var ret tydeligt for mig, at det ikke var det, der skulle være afgørende.
Sommerfuglene var fløjet vækI stedet for et velkendt træneransigt på bænken, er Rasmus Lauge nu kommet under ledelse af den tidligere spanske landsholdsspiller David Davis.
- Davis er rigtig hård, og jeg synes, at han er dygtig.
Og så er det lettere at acceptere, at han er hård, siger Lauge.
- Han ved, hvor han vil styre klubben hen.
De ved allesammen, at de mangler det forbandede Champions League-trofæ i klubben.
Veszprem har vundet 26 ungarske mesterskaber og 27 pokaltitler, men de fire gange klubben har stået i CL-finalen, er det endt med en sølvmedalje.
Dét vil Lauge være med til at lave om på.
Rasmus Lauge var en af nøglerne bag det danske guld ved VM i januar.
Nu er danskeren rykket ud af sin komfortzone med et skifte til ungarske Veszprem.
(Arkivfoto) Og så skal opholdet i Ungarn forhåbentlig en masse andet også, lyder det.
For selvom de ungarske ligakampe ikke er på et 'så sindssygt højt niveau', kan afvekslingen fra en tætpakket tysk kalender, hvor næste håndboldbrag altid er lige rundt om hjørnet, forhåbentlig give Lauge noget spilleglæde tilbage.
- De store kampe kommer ikke så ofte, men jeg kommer til at nyde dem mere, end jeg har gjort tidligere.
I Flensborg og Kiel kom der en stor kamp onsdag, en mere lørdag og så igen onsdag.
Til sidst havde jeg ikke sommerfugle i maven over at skulle ind og spille en kamp, siger Rasmus Lauge.
- Nu tror jeg måske, at jeg lærer at sætte mere pris på at spille de kampe, der virkelig betyder noget.
Du kan se et indslag om Rasmus Lauges nye tilværelse i ungarske Veszprem i videoen over artiklen.
FacebookTwitterKopier linkEmner:Rasmus Lauge (håndboldspiller)|Ungarn|SG Flensburg-Handewitt|Tyskland|Insekter




https://www.dr.dk/sporten/cykling/danske-ryttere-udtaget-til-vm-holdet-er-meget-staerkt-med-et-hoejt-topniveau-og-stor

CyklingDanske ryttere udtaget til VM: 'Holdet er meget stærkt med et højt topniveau og stor bredde'Danmark har fuldt hold med til VM, og landstræner Anders Lund har udtaget en trup, der skal kæmpe om medaljer.
Efter et uheldigt Tour de France viste danske Jakob Fuglsang storform, da han for en uge siden vandt en etape i Vueltaen.
Af Emil Halkier16.
sep.
2019 kl.
08.
10Bemærk: artiklen er mere end 30 dage gammelLæs opDanmark har udtaget otte ryttere til VM i linjeløb, og de skal være med til at præge løbet, der afvikles 29.
september.
Det fortæller landstræner Anders Lund i en pressemeddelelse.
- Holdet er meget stærkt med et højt topniveau og stor bredde, så jeg forventer, at vi selv skaber vores cykelløb et godt stykke hen ad vejen.
- Ruten er hård, men mere på grund af det tekniske element end på grund af højdemeterne, hvilket passer vores hold godt, siger Anders Lund.
De otte ryttere er: Jakob Fuglsang, Magnus Cort (begge Astana), Michael Mørkøv, Kasper Asgreen (begge Quick-Step), Michael Valgren (Dimension Data), Mads Pedersen (Trek), Christopher Juul-Jensen (Mitchelton-Scott), Casper Pedersen (Sunweb).
26-årige Magnus Cort har haft et fornuftigt 2019.
Tidligere på året vandt bornholmeren en etape i Paris-Nice.
 Holdets mest rutinerede rytter er den danske mester Michael Mørkøv.
 2019 har været Kasper Asgreens år.
Danskeren har hentet mange etapesejre heriblandt i Flandern Rundt og Tyskland Rundt.
 Efter et skuffende Tour de France er Michael Valgren blandt de otte ryttere, som skal køre om danske medaljer ved verdensmesterskabet.
 Talentfulde Mads Pedersen har kørt fire sæsoner for Trek - Segafredo.
 Christopher Juul-Jensen er også en af de danske VM-ryttere, som skal bidrage med stor rutine.
Juul-Jensen har kørt otte Grand Tours.
 Casper Pedersen vandt for to år siden U23-EM i Herning.
1 / 726-årige Magnus Cort har haft et fornuftigt 2019.
Tidligere på året vandt bornholmeren en etape i Paris-Nice.
1 / 7Holdets mest rutinerede rytter er den danske mester Michael Mørkøv.
2 / 72019 har været Kasper Asgreens år.
Danskeren har hentet mange etapesejre heriblandt i Flandern Rundt og Tyskland Rundt.
3 / 7Efter et skuffende Tour de France er Michael Valgren blandt de otte ryttere, som skal køre om danske medaljer ved verdensmesterskabet.
4 / 7Talentfulde Mads Pedersen har kørt fire sæsoner for Trek - Segafredo.
5 / 7Christopher Juul-Jensen er også en af de danske VM-ryttere, som skal bidrage med stor rutine.
Juul-Jensen har kørt otte Grand Tours.
6 / 7Casper Pedersen vandt for to år siden U23-EM i Herning.
7 / 7- Vi har rytterne til at være med i løbets vigtigste momenter, og vi skal som hold udnytte, at vi har så mange kort at spille, fastslår landstræneren.
Til herrernes enkeltstart er der fundet plads til EM-sølvvinder Kasper Asgreen og tempospecialist Martin Toft Madsen - og målet er en placering i top-10.
- Asgreen har vist, at han som den første danske eliteherre kan køre med om mesterskabsmedaljer, men det er en respektindgydende startliste, så vi skal have realistiske forventninger.
- Toft har haft et par ærgerlige styrt inden for den seneste måned, men vi satser på, at han bliver helt klar, fortæller Anders Lund.
Nyt spændende VM-tiltagSammen med kvindelandstræner Tayeb Braikia har Anders Lund sat holdet til den nye VM-opfindelse, holdtidskørslen ”mixed relay”, der er et stafetløb, hvor hold bestående af tre kvinder afløser et hold bestående af tre herrer.
- Det er et spændende tiltag, og jeg glæder mig til at se, hvad fremtiden bringer for den her disciplin, siger Tayeb Braikia.
- Det er meget svært at vide, hvor vi befinder os, fordi vi ikke har nogen historik, men jeg mener, at de danske kvinder har niveau til at køre tæt på de bedste kvindehold, fortsætter han.
Det danske hold består af følgende ryttere: Pernille Mathisen (Sunweb), Julie Leth, Emma Norsgaard (begge Bigla), Martin Toft Madsen, Christoffer Lisson (begge BHS-Almeborg Bornholm), Julius Johansen (ColoQuick).
/ritzau/FacebookTwitterKopier linkEmner:Christopher Juul-Jensen (cykelrytter)|Jakob Fuglsang (cykelrytter)|Quick-Step Team|BHS-Almeborg Bornholm|Cykelsport




https://www.dr.dk/nyheder/indland/retsanalytiker-dronesag-i-retten-vil-vise-om-dansk-politi-forstaar

Drone-sagenSe temaIndlandRetsanalytiker: Dronesag i retten vil vise, om dansk politi forstår terrorfinansiering I dag starter det, der kan blive danmarkshistoriens største terrorsag.
Danske Basil Hassan er omdrejningspunktet i den såkaldte dronesag.
Fordi han ikke er i Danmark, måske lever han slet ikke, er han ikke tiltalt i sagen, men stadig sigtet.
Anklagemyndigheden mener, at han gennem flere år bestilte dronedele fra et netværk her i landet.
Billedet her stammer fra Islamisk Stats egen propaganda af, hvordan de har brugt droner.
Af Retsanalytiker Mette Mayli Albæk16.
sep.
2019 kl.
07.
10Bemærk: artiklen er mere end 30 dage gammelLæs opDronedele for mange hundrede tusinde kroner købt i Danmark og leveret til Islamisk Stat.
Tre tiltalte mænd med lønninger fra job som taxachauffør, en cykelsmed delvis på kontanthjælp og en underviser på en erhvervsskole.
Hvordan hænger det sammen, og hvor kommer pengene fra - hvis altså de tiltalte er skyldige?
Det spørgsmål vil klæbe sig til den terrorsag, der mandag indledes i Københavns Byret, og dronesagen vil vise, om dansk politi har fast greb om terrorfinansiering, og hvor meget pengesporet er dyrket i efterforskningen.
Når pengedelen er interessant, er det fordi, at det i tidligere terrorsager netop har været politiets akilleshæl.
Det har i mange sager, både i efterforskningen og i retten, været svært for anklagemyndigheden at bevise, at et pengebeløb fra Danmark er endt 1:1 som kroner og øre brugt på terror.
Desuden er der internt i dansk politi og politiets efterretningstjeneste (PET) noget forskellige opfattelser af, hvor gode danske myndigheder er til at forstå det; penge til terror.
To hovedpersoner manglerDronesagen bliver den kaldt og med god grund, for det er, hvad den handler om.
Anklagemyndigheden mener, at et større dansk netværk har udstyret Islamisk Stat med dronedele fra 2012 til 2017, og netop i disse fem år udviklede Islamisk Stat et veldrejet, højteknologisk og professionelt droneprogram, som blev brugt både til rekognoscering, overvågning af fjenden og med fastspændte bomber til deciderede terrorangreb.
Når dørene mandag formiddag åbnes til retssal 41 vil tre 30-årige mænd sidde på anklagebænken i en retssag, der kan blive historisk.
Historisk i sit omfang og størrelse, selvom to af sagens absolutte hovedpersoner mangler, fordi de ikke er i landet.
Abdulkadir Cesur er den ene.
Han er opvokset i Danmark, tidligere terrordømt i Bosnien og nu bosiddende i Tyrkiet, hvorfra Danmark ikke kan få ham udleveret, fordi han er tyrkisk statsborger.
Læs også:Terrormistænkt på fri fod: DR finder ham i TyrkietIfølge anklagemyndigheden er Abdulkadir Cesur bindeleddet mellem de tre tiltalte herhjemme og sagens egentlige omdrejningspunkt: Basil Hassan.
Heller ikke Basil Hassan vil være i Københavns Byret under dronesagen.
Faktisk aner ingen, i hvert fald officielt, hvor han er, og om han overhovedet er i live.
Siden foråret 2013 har Basil Hassan været internationalt efterlyst for drabsforsøget på forfatter og islamkritiker Lars Hedegaard, og det er formentlig den jagt, der allerede dengang fik dansk politi på sporet af et større terrornetværk i Danmark med tråde til udlandet.
Læs også:Basil Hassan bag omfattende terrorplan: Passagerfly skulle sprænges i luftenHistorisk er sagen også, fordi anklagemyndigheden her i landet for første gang nogensinde vil prøve at overbevise retten om, hvad danskere helt ned i detaljen har hjulpet terrororganisationen Islamisk Stat med.
To af de tre mænd er endda tiltalt for at have medvirket til konkret et angreb på en militærbase i Syrien den 8.
august 2014.
Angrebet kostede 27 soldater livet, og det er første gang, at politiet kobler danskere til et angreb med så dødelig udgang.
De tre tiltalte har i DR's dækning af sagen fået kaldenavnene Cykelhandleren, Underviseren og Taxachaufføren.
En trio, der ifølge anklagemyndigheden har brugt omkring 400.
000 på professionelt droneudstyr, og som derudover forsøgte at lægge en ordre på yderligere 500.
000 kroner.
© ScanpixBASIL HASSANBasil Hassan er født i den 24.
maj 1987 og er dansk statsborger.
Han er sigtet og efterlyst for drabsforsøget på Lars Hedegaard i februar 2013.
Ifølge danske og udenlandske efterretningskilder har Basil Hassan haft en central placering hos Islamisk Stat.
Basil Hassan har ifølge efterretningskilder stået i spidsen for Islamisk Stats droneprogram.
Flere kvinder er i DR-dokumentaren Dronekrigeren stået frem og fortalt, at de blev holdt som gidsler af Basil Hassan.
Det er uvist, om han er død eller levende.
Hans kone fortæller dog til DR, at han helt sikkert er død.
Ikke tiltalt for terrorfinansieringDet er altså et større beløb, der ifølge anklageskriftet er købt ind for, men terrorfinansiering er netværket ikke tiltalt for.
Det kan der være flere grunde til:I tæt samarbejde med Politiets Efterretningstjeneste er det Københavns Politi, der i årevis har efterforsket sagen.
Politiet har været på sporet af netværket siden 2013, men sagen er kompleks og stor med 18.
000 siders bilag.
En forklaring på, at netværket ikke er tiltalt for terrorfinansiering, kan være et strategisk ønske fra politiets og anklagemyndighedens side om at køre en relativt stram sag, hvor det i sig selv vil være en sejr, hvis de tiltalte bliver dømt for at have leveret dronedelene.
Hvis de tre bliver dømt for medvirken til terror, kan de risikere fængsel på livstid.
Pengesporet kan også mangle i anklageskriftet, fordi anklagemyndigheden slet og ret har vurderet, at de ikke kan løfte bevis for terrorfinansiering.
I en del tidligere sager har det netop været problemet både i efterforskningen og i retten.
Flere sager om formodet terrorfinansiering er helt blevet droppet inden retten, mens andre sager er endt med frifindelse.
Når de kriminelle er bare nogenlunde bevidste, om hvad de laver, er det svært for politiet at bevise, at en krone stjålet i Danmark er endt som en krone i pengekassen hos eksempelvis Islamisk Stat.
Uanset hvad vil dronesagen, som kører henover 19 retsdage, med al sandsynlighed vise, hvor meget pengesporet har fyldt i efterforskningen.
Her kan dansk politi risikere at blive efterladt uden bukser på, som nogen der enten ikke forstår eller vil prioritere terrorfinansiering.
FacebookTwitterKopier linkEmner:Anklagemyndigheden|Islamisk Stat|Terrorisme|Kriminalitet|Bosnien-Hercegovina




https://www.dr.dk/nyheder/regionale/nordjylland/hvor-meget-plastikaffald-er-der-i-danmark-57000-elever-bliver

NordjyllandHvor meget plastikaffald er der i Danmark?
57.
000 elever bliver forskningsassistenter i kæmpe eksperimentDet er første gang i verden, at et helt land skal undersøges for plastikaffald.
Elever fra Skolegades Skole i Brønderslev er tyvstartet på indsamlingen.
Af Klaus Videbæk og Amal Guerdali16.
sep.
2019 kl.
07.
39Bemærk: artiklen er mere end 30 dage gammelLæs opNok er Danmark et lille land, men hvis man vil undersøge både kyster, skov, marker og gader for plastikaffald, så skal der mange hænder til.
Rigtig mange.
Men det kan lade sig gøre.
I denne uge skal godt 57.
000 elever i folkeskolen og gymnasiet udføre verdens første nationale kortlægning af plastforurening og give forskerne afgørende data om omfanget og typen af plast i den danske natur.
Masseeksperiment 2019Masseeksperimentet organiseres af Astra - Det Nationale Naturfagscenter og er en årligt tilbagevendende begivenhed.
Eksperimentet handler i år om indsamling og analyse af plastik og har flere deltagere end nogensinde før, idet 57.
000 børn og unge fra Danmark, Grønland og Færøerne deltager.
Forskningsprojekter med involvering af børn og unge eller andre lægfolk, der ikke er uddannet forskere, kendes også som citizen science.
Det sker som led i det såkaldte 'Masseeksperiment 2019', som er en del af Astra – Det Nationale Naturfagscenters naturvidenskabsfestival.
- Eleverne skal simpelthen ud og finde ud af, hvad der er af plastikaffald rundt omkring i Danmark i alle mulige naturtyper, fortæller programleder på masseeksperimentet Line Christensen.
Det kan for eksempel være låg fra kaffe to go-krus, engangsbestik eller plastikposer.
Men ofte vil det være små stykker plastik, hvor det faktisk er umuligt at se, hvor det kommer fra.
Derfor skal eleverne ikke bare indsamle plastik.
De skal også undersøge det og finde ud af, hvilke polymerer det indeholder, og kategorisere det i 22 forskellige former for plastik.
Første kortlægning i verdenResultaterne skal derefter bruges af forskere og indgå i Det Europæiske Miljøagenturs database for marineaffald, som danner grundlag for ny EU-lovgivning.
- Jeg er meget spændt, fortæller Kristian Syberg, lektor på Roskilde Universitet og repræsentant for det danske center for forskning i plastikforurening i verdenshavene, Marine Plastic.
Vi hører jo nogle gange argumenter om, at plastikforurening ikke er et problem i Danmark.
Det er kun i Indonesien og Kina, siger man.
Men vi ved det faktisk ikke.
Kristian Syberg, lektor, Roskilde Universitet- Jeg ville ikke lige have råd til at hyre 57.
000 forskningsassistenter til at lave sådan et stykke arbejde for mig, så det er et spændende datasæt, siger han.
Er det bare Indonesien og Kina?
Rent praktisk sker der det, at eleverne går ud og opmåler en hundrede meter lang og vilkårlig strækning, som de fra ende til anden gransker og tømmer for plastikaffald.
Derefter går sorteringsarbejdet i gang.
- Vi hører jo nogle gange argumenter om, at plastikforurening ikke er et problem i Danmark.
Det er kun i Indonesien og Kina, siger man.
Men vi ved det faktisk ikke, fortæller Kristian Syberg.
Derfor er resultaterne af stor betydning.
- Hvis vi ikke ved, hvad der er ude i naturen, kan vi heller ikke finde ud af, hvad vi skal gøre ved det, siger han.
Børn er faktisk grundigeSelvom arbejdet udføres af børn og unge, der ikke har færdiggjort folkeskolen eller deres ungdomsuddannelse, skal man ikke tage fejl af deres evner i marken.
Med 57.
000 deltagende børn og unge er datasættet så stort, at selv fejl hist og her vil drukne uden at skade det samlede billede.
Derudover er selve forskningsmetoden ikke så svær at gå til, som man skulle tro, selvom den naturligvis er tilpasset eleverne og deres lærere.
- Det er ikke en indsamling, som er raketvidenskab.
Det, det kræver for at være med i det her, er, at man er grundig.
Og børn er faktisk rigtig grundige til at samle sådan nogle ting ind, siger Kristian Syberg, der tidligere har lavet et projekt med gymnasieelever.
Elever skal forstå hvorforMasseeksperimentet er en gentagende begivenhed, der gennem årene har handlet om alt fra toiletvaner og bakterier til musik og smagsløg.
Eleverne er ikke i top i naturfagsundervisningen ved afgangsprøverne, og vi ved, at det handler om motivation.
Line Christensen, programleder, Masseeksperiment 2019Det har dog aldrig haft så mange deltagere som i år, hvor elever fra 92 ud af 98 kommuner deltager - plus klasser fra Grønland og Færøerne.
Udover at indsamle data er formålet at give eleverne en fornemmelse af, at naturvidenskab faktisk er nyttigt og handler om reelle udfordringer.
- Eleverne er ikke i top i naturfagsundervisningen ved afgangsprøverne, og vi ved, at det handler om motivation.
Jeg har også siddet i fysikundervisningen og tænkt: 'Hvad skal jeg lære det her for?
', siger programleder Line Christensen.
- Så det er meget vigtigt for os, at det, eleverne arbejder med, er noget, hvor de kan forstå hvorfor.
Plast er ikke kun skidtDerfor er projektet også tilknyttet en ph.
d.
-forsker, som specifikt skal undersøge, om eleverne bliver klogere, og om de ændrer adfærd, når de arbejder med plastikforureningen på den her måde.
I sidste ende kan det også være med til at rejse debatten omkring middagsbordet og give stof til eftertanke for familien derhjemme, mener Line Christensen.
- Da masseeksperimentet sidste år handlede om jagten på de gode bakterier, var overliggeren, at de skulle forstå, at bakterier ikke kun er dårlige, men faktisk også gode.
Og det forstod eleverne virkelig, siger hun.
- I år er det, at plast faktisk er et fantastisk produkt, som kan bruges til rigtig mange ting.
Vi skal bare være opmærksomme på, hvordan vi producerer det, og hvordan vi skaffer os af med det.
Resultaterne af masseeksperimentet forventes offentliggjort i en rapport i januar 2020.
FacebookTwitterKopier linkEmner:Uddannelse|Folkeskolen (Danmark)|Indonesien|Kina|Roskilde Universitet




https://www.dr.dk/nyheder/penge/skatteordfoerere-kraever-forklaring-hvorfor-fik-vi-ikke-besked-om-udbyttefejl

Afsløring af skatteskandaleSe temaPengeSkatteordførere kræver forklaring: Hvorfor fik vi ikke besked om udbyttefejl?
Flere skatteordførere kræver forklaring fra skatteminister Morten Bødskov (S) efter ny udbytteafsløring.
- Det er grænseoverskridende som politiker, at vi simpelthen ikke kan stole på Skatteministeriet i de her sager, siger DF's skatteordfører.
Af Bjørn Lambek, Mathias Sommer og Morten Frandsen16.
sep.
2019 kl.
06.
00Bemærk: artiklen er mere end 30 dage gammelLæs opOp mod en milliard kroner kan uberettiget være blevet udbetalt via en særlig ordning mellem Skat og tre danske banker i årene 2012-2015.
Det afslører interne dokumenter fra Skatteministeriets interne revision, som DR Nyheder og dagbladet Børsen er kommet i besiddelse af.
Dokumenterne fastslår, at der er sket omfattende fejl i den såkaldte bankordning, hvor Nordea, Danske Bank og SEB Danmark stod for at udbetale og kontrollere refusion af udbytteskat til udenlandske aktionærer.
Det er endnu et brud på den samfundskontrakt, vi har med bankerne.
Det er et brud på tilliden.
Katrine Olldag, skatteordfører for Radikale Venstre.
I alt overførte de tre banker på vegne af Skat 5,4 milliarder kroner til sine kunder i perioden.
Nu afslører de interne dokumenter, at der har været omfattende fejl i ordningen.
- Det er simpelthen uholdbart, og det er vi nødt til at få ministeren til at forklare, siger Dansk Folkepartis skatteordfører Dennis Flydtkjær, der er både 'rystet', 'chokeret' og nu vil kalde ministeren i samråd.
Bankordningen eksisterede i over 10 år, indtil Skat i 2015 dømte den ulovlig og kasserede ordningen.
Siden 2010 har tre danske banker - på vegne af Skat - refunderet 6,2 milliarder kroner i udbytteskat på bankordningen.
- Det er virkelig grotesk, at vi igen og igen er blevet forsikret om det modsatte, og nu viser det sig, at vi kan have mistet yderligere en milliard kroner på den her ordning.
Det er grænseoverskridende som politiker, at vi simpelthen ikke kan stole på Skatteministeriet i de her sager, fortsætter Flydtkjær.
Området for refusion af udbytteskat er i forvejen skandaleramt, fordi det tidligere Skat fra 2012 til 2015 fejlagtigt overførte 12,7 milliarder kroner til udenlandske finansfolk.
Den formodede svindel foregik via den såkaldte blanketordning.
Men problemer med bankordningen kan altså også have kostet skatteyderne et beløb i milliardklassen.
Hadegaven, der bliver ved med at giveIngen af de skatteordførere, som DR Nyheder har talt med, har hørt om fejludbetalinger i milliardklassen i bankordningen før nu.
Derfor vil Enhedslisten have den nye skatteminister, Morten Bødskov, til at lave en redegørelse i sagen.
- Jeg er hamrende sur over, at vi igennem massevis af måneder har fået at vide, at der nok ikke var problemer med bankordningen, og at vi derfor er blevet misinformeret, sådan så vi ikke i tide har kunnet tage de initiativer, der skulle til for at vi kunne komme ud og hente nogle af pengene hjem, siger Enhedslistens skatteordfører, Rune Lund til DR.
Kathrine Olldag, der er skatteordfører for Radikale Venstre, betegner udbytteskandalen som en ’hadegave, der bliver ved med at give og give’.
- Det er endnu et brud på den samfundskontrakt, vi har med bankerne.
Det er et brud på tilliden, siger Katrine Olldag.
Hun mener, at Folketinget, herunder Skatteudvalget, burde have været orienteret om det mulige tab af en milliard kroner.
- Jeg synes, det er skræmmende, at vi ikke har fået de oplysninger.
Det er ikke noget, der fremmer tilliden, siger Katrine Olldag.
Husker ikke dokumenterTidligere skatteminister Karsten Lauritzen (V) husker ikke at have læst de pågældende dokumenter.
Men han bekræfter, at han blev orienteret om fejl i bankordningen.
- Det er ikke en overraskelse for mig, at der har været fejl ved bankordningen.
Det har vi vidst hele tiden, og det er en af grundene til, at Skat har lavet en grundig undersøgelse, og at man har givet en anmeldelse ind til Finanstilsynet, siger Karsten Lauritzen.
Den tidligere skatteminister forsikrer også, at Folketinget gentagne gange er blevet oplyst om fejl i bankordningen.
- De vurderinger, man har haft, er der usikkerhed forbundet med, og derfor har man hele tiden arbejdet på at komme til bunds i sagerne.
Og det er også derfor, man har indgivet en anmeldelse til Finanstilsynet, siger Karsten Lauritzen.
Den tidligere minister erindrer til gengæld ikke, at mulige fejludbetalinger for op mod en milliard kroner har været oppe at vende i ministeriet.
- Noget konkret tal, som I nævner, kan jeg ikke genkende, siger Karsten Lauritzen til DR.
Via blanketordningen har den danske stat fejlagtigt refunderet mindst 12,7 milliarder kroner i udbytteskat.
Også fra den nye skatteminister, Morten Bødskov (S), lyder det, at tallene er nye for ham.
- At der er sket fejludbetalinger er jo ikke nyt.
Der er ikke nogen tvivl om, at bankordningen var en dårlig ordning.
Det er derfor den blev stoppet tilbage i 2015, siger Morten Bødskov.
FacebookTwitterKopier linkEmner:Dennis Flydtkjær (politiker)|Karsten Lauritzen (politiker)|Socialdemokraterne|Venstre|Skattepolitik




https://www.dr.dk/nyheder/penge/dokumentation-saadan-svarer-banker-paa-ny-udbyttekritik

Afsløring af skatteskandaleSe temaPengeDokumentation: Sådan svarer banker på ny udbyttekritikDanske banker afviser at have administreret udbytteordning forkert.
Globale storbanker og Nordea hjalp canadiere med at trække millioner ud af statskassen.
Af Mathias Sommer og Bjørn Lambek16.
sep.
2019 kl.
06.
00Bemærk: artiklen er mere end 30 dage gammelLæs opPåny vikles banker ind i sager om fejlagtige refusioner af udbytteskat, som har kostet de danske skatteydere et stort milliardbeløb.
Søndag kunne DR Nyheder afsløre, at op mod en milliard kroner kan være gået tabt i årene 2012-2015 i forbindelse med tre danske bankers administration af refusion af udbytteskat.
Det viser interne dokumenter fra Skatteministeriets interne revision.
I SEB har vi administreret bankordningen i overensstemmelse med de retningslinjer, Skat fastsatte for ordningen.
SEBI over ti år havde Danske Bank, Nordea og SEB mulighed for på vegne af sine kunder at refundere udbytteskat.
Alene fra 2010 til 2015 refunderede de tre banker udbytteskat for 6,2 milliarder kroner.
Men i 2015 blev ordningen lukket, da den viste sig at være ulovlig.
Samtidig gik det op for Skattestyrelsen, at bankerne havde haft alvorlige problemer med at håndtere ordningen.
De danske banker afviser at have administreret udbytteordning forkert.
- Af hensyn til vores samarbejde med myndighederne kan vi ikke gå i detaljer om forholdene og vilkårene omkring bankordningen.
Men overordnet kan vi sige, at vi har ikke kendskab til, at bankordningen gennem os skulle være blevet brugt til skatteunddragelse.
Og vi er helt klart af den opfattelse, at vi har levet op til de krav, der var i ordningen, skriver Nordea i et skriftligt svar til DR Nyheder.
Danske Bank: Ingen svindelDe tre bankers administration af ordningen har været kendetegnet ved fejl på fejl, afslører de interne dokumenter.
Fejlandelen har været så høj som 25 procent af de anmodninger om refusion, som bankerne har behandlet.
Og op imod hver sjette krone kan være fejludbetalt.
Danske Bank afviser dog lige som Nordea, at banken er blevet udnyttet til at svindle statskassen.
- Vores aktiviteter på dette område har været begrænsede, og vi har ingen grund til at tro, at der har været svindel med den såkaldte bankordning gennem os, lyder det fra banken.
Der er da heller ikke fundet tegn på egentlig svindel, ifølge de interne dokumenter, men dokumenterne lister hele 17 forskellige typer fejl i bankernes administration af bankordningen.
Blandt andet er der flere gange tilbagesøgt udbytteskat for den samme aktie, og det har været forkert angivet, hvor mange aktier kunden i banken rent faktisk ejede.
Bankordningen eksisterede i over 10 år, indtil Skat i 2015 dømte den ulovlig og kasserede ordningen.
Siden 2010 har tre danske banker - på vegne af Skat - refunderet 6,2 milliarder kroner i udbytteskat på bankordningen.
Men heller ikke SEB mener, at banken har gjort noget forkert, da banken på vegne af Skat refunderede penge til sine kunder:- I SEB har vi administreret bankordningen i overensstemmelse med de retningslinjer, Skat fastsatte for ordningen.
- Vi er ikke bekendt med, at der for så vidt angår vor administration af ordningen skulle have været omfattende fejl, der skulle give anledning til egentligt svig eller et skattegab af den angivne størrelse, skriver SEB.
Udbytterefusion til CanadaSøndag kunne DR Nyheder også fortælle historien om, at fem storbanker spiller en central rolle i en sag om refusioner af dansk udbytteskat for 894 millioner kroner.
Skattestyrelsen forsøger lige nu i Østre Landsret at få den store canadiske pensionskasse, Healthcare of Ontario Pension Plan (Hoopp), til at tilbagebetale pengene, fordi man mener, at Hoopp uberettiget har fået de mange millioner dansk udbytteskat udbetalt.
DR Nyheder kan i samarbejde med dagbladet Børsen og den canadiske tv-station CBC afsløre, at udbyttetransaktionerne er sat op og udført af fem internationale storbanker, JP Morgan, UBS, Merrill Lynch, Barclays og Deutsche Bank.
Det er sket gennem en serie aktielåns-transaktioner, hvor aktierne kører i ring.
I sidste ende er udbetalingerne sket igennem danske Nordea.
Til den sag siger Nordea:- Da vi som bank er underlagt tavshedspligt, kan vi desværre ikke kommentere på eventuelle kundeforhold, konkrete bankforretninger eller samarbejdet med korrespondentbanker.
Men det er værd at hæfte sig ved, at der i den pågældende periode både var en bankordning og en blanketordning til at søge om refusion af udbytteskat.
- Vi samarbejder naturligvis med myndighederne og har gennem det seneste år stillet information til rådighed for at skabe klarhed over den løsning, vi bidrog til på opfordring fra Skat fra 2007 – 2015.
Via blanketordningen har den danske stat fejlagtigt refunderet mindst 12,7 milliarder kroner i udbytteskat.
JP Morgan, UBS og Merril Lynch afviser at kommentere sagen.
Barclays er ikke vendt tilbage på DR Nyheders henvendelse.
Deutsche Bank ønsker ikke at besvare spørgsmål, men skriver i en skriftlig kommentar, at banken ’deltager i handler med aktier globalt, men sikrer sig at loven overholdes’.
- Deutsche Bank sikrer gennem sin politik, at gennemførte transaktioner er i overensstemmelse med gældende skattelovgivning og krav til skatterapportering i de jurisdiktioner, hvor banken opererer, skriver Deutsche Bank i et mailsvar.
FacebookTwitterKopier linkEmner:SEB|Nordea|Skatter og afgifter|Pengeinstitutter|Canada




https://www.dr.dk/sporten/oevrig/tid-med-familien-eller-kamp-karrieren-test-hvilken-dansk-sportsstjerne-du-minder-0






https://www.dr.dk/nyheder/udland/juraprofessor-star-til-sejr-ved-forste-valgrunde-i-tunesien

UdlandJuraprofessor står til sejr ved første valgrunde i TunesienIfølge valgstedsmåling skal partiløs professor i anden valgrunde med en fængslet præsidentkandidat.
Kais Saied ses her kysse det tunesiske flag ved en valgfest i hovedstaden Tunis på valgaftenen.
)16.
sep.
2019 kl.
08.
07Bemærk: artiklen er mere end 30 dage gammelLæs opI går blev første valgrunde til præsidentposten i Tunesien afholdt, og ifølge valgstedsmålinger fra analyseinstituttet Sigma Conseil fik den partiløse Kais Saied flest stemmer, skriver flere internationale nyhedsbureauer.
Det forhindrede dog ikke 61-årige Kais Saied i allerede i aftes at erklære sig som vinder af første runde.
Den konservative Saied, der er professor i forfatningsret, var forholdsvis ukendt inden valget, men har været fremtrædende i de seneste måneder og i valgkampens slutspurt.
Ifølge målingen fra Sigma Conseil har Kais Saied fået 19,5 procent af stemmerne.
Den kandidat, der har fået næstflest stemmer, er Nabil Karoui, som er sigtet for økonomisk kriminalitet og har ført valgkamp fra fængslet.
Han har ifølge valgstedsmålingen fået opbakning fra 15,5 procent af vælgerne.
Læs også:Tunesiens første demokratisk valgte præsident er dødDermed ser det ud til, at den anden og afgørende valgrunde ved præsidentvalget skal stå mellem Saied og Karoui.
Datoen for anden valgrunde bliver først offentliggjort, når valgresultatet af første runde foreligger, men det skal senest finde sted 23.
oktober.
Den nuværende premierminister, Yousef Chahed, der var anset som en favoritterne, måtte nøjes med en beskeden femteplads ifølge valgstedsmålingen.
Valget skulle egentlig have været afholdt 17.
november, men det blev fremskyndet, efter at den tidligere præsident Beji Caid Essebsi døde i juni.
/ritzau/FacebookTwitterKopier linkEmner:Valg og folkeafstemninger|Tunesien|Kriminalitet




https://www.dr.dk/nyheder/udland/prisen-pa-raolie-ryger-i-vejret-efter-angreb-i-saudi-arabien

UdlandPrisen på råolie ryger i vejret efter angreb i Saudi-ArabienPrisen på råolie stiger med omkring 15 procent, efter at angreb har forstyrret produktionen i Saudi-Arabien.
Droneangrebene har reduceret Aramcos produktion med 50 procent.
16.
sep.
2019 kl.
01.
25Bemærk: artiklen er mere end 30 dage gammelLæs opPrisen på råolie stiger markant efter lørdagens angreb mod to olieanlæg i Saudi-Arabien.
Dermed er der også udsigt til dyrere benzin.
Da handlen med råolie begyndte klokken 00.
00 dansk tid hoppede prisen op med omkring 15 procent, skriver nyhedsbureauet Reuters.
Efter omkring en time ligger prisen på en tønde Nordsø-olie omkring 13 procent højere i lidt over 68 dollar.
Det var på forhånd ventet, at priserne ville stige som følge af angrebene.
- Det er et ganske betydeligt tilbageslag i produktionen, som vi kommer til at se på kort sigt, og det kan altså godt få en priseffekt her i begyndelsen af ugen, sagde cheføkonom Helge J.
Pedersen fra Nordea søndag.
Læs også:Olieanlæg står i flammer: Angrebet af dronerAngrebene har midlertidigt reduceret produktionen med 5,7 millioner tønder råolie om dagen, oplyste det statslige saudiske olieselskab Aramco søndag.
Det svarer til over halvdelen af landets olieproduktion og dermed næsten seks procent af verdens daglige olieforsyning.
I august havde Saudi-Arabien, verdens største eksportør af olie en dagsproduktion på 9,85 millioner tønder.
Det skriver det amerikanske medie CNBC.
Fra oliereservenUSA's præsident, Donald Trump, har søndag givet grønt lys til, at der kan frigives olie fra landets strategiske oliereserver, hvis det skulle blive nødvendigt.
Beslutningen er taget for at holde markederne "velforsynet", meddeler han i et tweet.
Houthi-oprørerne i Yemen, som bekæmpes af en koalition anført af Saudi-Arabien, har taget skylden for de to droneangreb.
De seneste år har oprørerne stået bag en række angreb mod saudiarabiske olierørledninger og olietankskibe.
Læs også:USA beskylder Iran for at stå bag angreb på saudisk olieanlægUSA's udenrigsminister, Mike Pompeo, har derimod beskyldt Iran for at have udført angrebene.
Den amerikanske regering har, siden Trump trak USA ud af atomaftalen med Iran i foråret 2018, genindført sanktioner mod blandt andet Irans eksport af olie.
Styret i Saudi-Arabien har endnu ikke meldt ud, hvem det anser som ansvarlig for angrebene.
/ritzau/FacebookTwitterKopier linkEmner:Donald Trump (politiker)|Mike Pompeo (politiker)|Saudi-Arabien|Råolie (energikilde)|Aramco




https://www.dr.dk/nyheder/udland/usa-er-klar-til-modsvar-efter-angreb-pa-saudisk-olieanlaeg

UdlandUSA er klar til modsvar efter angreb på saudisk olieanlægUSA's præsident, Donald Trump, afventer Saudi-Arabiens bud på, hvem der står bag angrebene på olieanlæg.
- Der er grund til at tro, at vi kender gerningsmændene.
Vi er klar, afhængig af bekræftelse, men vi venter på at høre, hvem Saudi-Arabien mener, der står bag angrebet, og under hvilke vilkår vi bør fortsætte, skriver Donald Trump på Twitter.
16.
sep.
2019 kl.
03.
25Bemærk: artiklen er mere end 30 dage gammelLæs opUSA er klar til et modsvar efter lørdagens angreb mod saudiske olieanlæg.
Det skriver USA's præsident, Donald Trump, på Twitter natten til mandag.
- Der er grund til at tro, at vi kender gerningsmændene.
Vi er klar, afhængig af bekræftelse, men vi venter på at høre, hvem Saudi-Arabien mener, der står bag angrebet, og under hvilke vilkår vi bør fortsætte, skriver Trump.
Det er første gang, at Trump har antydet et muligt militært modsvar til angrebet, der midlertidigt har ødelagt halvdelen af Saudi-Arabiens olieproduktion.
Efter angrebet sagde en talsmand for de iranskstøttede houthi-oprørere i Yemen, som en saudiskledet koalition har bekriget i fem år, at bevægelsen stod bag de ti droneangreb på olieanlæggene i det vestlige Saudi-Arabien.
Prisen på råolie er stegetEfterfølgende skrev USA's udenrigsminister, Mike Pompeo, på Twitter, at han mener, at Iran står bag angrebet.
Det fik Irans udenrigsministerium til at kritisere USA.
- Sådanne nyttesløse og blinde beskyldninger og bemærkninger er uforståelige og meningsløse, sagde talsmand for ministeriet Abbas Mousavi ifølge nyhedsbureauet AFP.
Irak har også benægtet at være involveret.
Saudi-Arabien har endnu ikke meldt officielt ud, hvem landet mener er ansvarlig.
Kronprinsen, Mohammed bin Salman, har sagt, at Saudi-Arabien er "klar til at svare igen på dette terrorangreb.
"Prisen på råolie er steget med over ti procent efter lørdagens droneangreb.
I august havde Saudi-Arabien, som er verdens største eksportør af olie, en dagsproduktion på 9,85 millioner tønder.
/ritzau/FacebookTwitterKopier linkEmner:Donald Trump (politiker)|Mike Pompeo (politiker)|Saudi-Arabien|Twitter|Krige og væbnede konflikter




https://www.dr.dk/sporten/oevrig/ar-livet-og-et-aar-mindre-leve-i-se-hvad-danske-atleter-vil-ofre-guld






