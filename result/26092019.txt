https://www.dr.dk/nyheder/udland/traet-af-graad-paa-flyet-flyselskab-indfoerer-oversigt-over-hvor-der-sidder-smaa

UdlandTræt af gråd på flyet?
Flyselskab indfører oversigt over, hvor der sidder små børnJapan Airlines gør det muligt at vælge sæde langt fra grædende babyer.
Sæder, som er bestilt til et barn under to år, vil blive markeret i bookingsystemet.
Af Sally Frydenlund Larsen26.
sep.
2019 kl.
22.
49Bemærk: artiklen er mere end 30 dage gammelLæs opDu skal på ferie og sætter dig godt til rette i flysædet.
Du når lige at tænke, at de 13 timer, til du lander i Thailand, kommer til at flyve afsted.
Lige indtil babyen på sædet bag dig begynder at græde.
Kan du nikke genkendende til den situation?
Så er du formentlig ikke alene.
Japan Airlines har i hvert fald nu lanceret et redskab, der skal hjælpe baby-forskrækkede rejsende, når de bestiller flybilletter.
Det skriver blandt andre CNN.
En smilende baby-figur markerer et sæde bestilt til en baby.
Screenshot fra Japan Airlines.
Fremover vil selskabet markere sæder, der allerede er booket til passagerer på under to år, med et baby-symbol i den del af bookingen, hvor man vælger sit sæde.
- Passagerer, der rejser med børn på mellem 8 dage og 2 år, og som vælger deres sæder på Japan Airlines-hjemmesiden, får et børneikon vist på deres sæder på bookingskærmen.
- Dette lader andre passagerer vide, at et barn kan sidde der, skriver Japan Airlines på deres hjemmeside.
Blandede modtagelserTiltaget fra Japan Airlines bliver både hyldet og kritiseret på sociale medier.
En bruger skriver på Twitter, at han lige har fløjet med flyselskabet og takker det for at "advare ham om, hvor babyer havde tænkt sig at råbe og skrige i løbet af min 13 timer lange rejse.
"En anden Twitter-bruger joker med, at man burde udvide redskabet til flere typer af personer.
- Hvad med en sædeoversigt over fulderikker, uhøflige folk eller folk, der taler for højt, spørger han.
En tredje bruger mener, at det slet ikke er de baby-forskrækkede passagerer, det er mest synd for.
- Det er også hårdt for forældrene.
Og husk: det er bare en dag.
Du overlever nok din flyvetur, slap af.
Hvem er du enig med?
FacebookTwitterKopier linkEmner:Japan|Flyselskaber|Twitter|Trafik|CNN




https://www.dr.dk/musik/jennifer-lopez-og-shakira-skal-optraede-ved-super-bowl

MusikJennifer Lopez og Shakira skal optræde ved Super Bowl- Jeg er så beæret over at skulle spille på en af verdens største scener, siger Shakira om NFL-optræden.
Jennifer Lopez, også kendt som J.
Lo, får følgeskab af Shakira til Super Bowl.
)26.
sep.
2019 kl.
22.
53Bemærk: artiklen er mere end 30 dage gammelLæs opPop-divaerne Shakira og Jennifer Lopez skal optræde som hovedartister ved Super Bowl, der løber af stablen den 2.
februar 2020 i Miami.
Det skriver National Football League (NFL) i en pressemeddelelse.
Finalen i amerikansk fodbold er årets største amerikanske tv-begivenhed med over 100 millioner tv-seere.
Den kommende finale er ekstra særlig, da NFL kører på sin sæson nummer 100.
- Jeg er så beæret over at skulle spille på en af verdens største scener i selskab med en anden kvindelig kunstner, der repræsenterer latinos - og for at toppe det, er det på min fødselsdag, siger Shakira i pressemeddelelsen.
Den colombianske sangerinde har vundet et hav af priser for hendes musik på både spansk og engelsk og står bag kæmpehits som "Hips don't lie" og "Whenever".
Hun får selskab af Jennifer Lopez, også kendt som J.
Lo, der både har gjort karriere indenfor skuespil og musik.
Sidstnævnte har hun også modtaget priser for med hits som "Jenny from the Block" og "Get Right".
- Lige siden jeg så Diana Ross flyve ved halvlegsshowet, har jeg drømt om at optræde i Super Bowl, siger J.
Lo i pressemeddelelsen.
Mange sagde nej sidste årTidligere optrædener har inkluderet stjerner som Madonna, Prince, Justin Timberlake, Katy Perry og Bruno Mars.
Sidste år spillede bandet Maroon 5.
Det skete, efter at flere kunstnere havde sagt nej til den ellers prestigefyldte optræden, herunder Rihanna og Mary J.
Blige.
Modstanden skyldes den omdiskuterede sag med San Francisco 49'ers-quarterback Colin Kaepernick.
Kaepernick blev et symbol på racekampen i USA, da han motiveret af politivold mod sorte amerikanere, nægtede at stå op under den obligatoriske afspilning af den amerikanske nationalsang før en kamp i 2016.
/ritzau/FacebookTwitterKopier linkEmner:Bruno Mars (musiker)|Colin Kaepernick (fodboldspiller)|National Football League|USA|Amerikansk fodbold




https://www.dr.dk/nyheder/udland/trump-om-whistleblowers-kilde-naesten-en-spion

Mulig rigsretssag mod Donald TrumpSe temaUdlandTrump om whistleblowers kilde: Næsten en spionUSA's præsident afviser indholdet i whistleblower-rapport som "heksejagt.
"Donald Trump holder fast i, at han ikke har forsøgt at presse Ukraines præsident, og at whistleblower-notatet er "fake news".
Af Louise Brodthagen Jensen26.
sep.
2019 kl.
21.
31Bemærk: artiklen er mere end 30 dage gammelLæs opHvem der end har videregivet information om Donald Trumps opkald til Ukraines præsident, Volodymyr Zelenskyj den 25.
juli kan næsten betragtes som en spion.
Så kontant lyder det fra USA's præsident i dag, efter det omtalte whistleblower-notat om blandt andet hans opkald er blevet offentliggjort.
- Jeg vil gerne vide, hvem den person er.
Hvem er det, der har givet oplysninger til whistlebloweren, fordi det er næsten det samme som en spion, lød fra præsidenten tidligere i dag ifølge LA Times.
Sagen kortDen 25.
juli ringede USA's præsident til Ukraines nyvalgte præsident, Volodimir Zelenskij.
I samtalen understreger Trump, at han ville have Ukraines præsident til at assistere en efterforskning af den tidligere vicepræsident, Joe Biden, og dennes søn, Hunter Biden.
Hunter Biden har siddet i bestyrelsen for et energiselskab i landet.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Kommentaren faldt ifølge avisen ved en privat begivenhed, Trump deltog i i New York, og præsidenten føjede til, at i gamle dage håndterede man spioner lidt anderledes end i dag.
Af notatet fremgår det, at whistlebloweren ikke selv lyttede til den efterhånden meget omtalte samtale, der fandt sted den 25.
juli mellem de to præsidenter - en samtale, Trump har kaldt "upåklagelig".
At whistlebloweren ikke selv har overhørt opkaldet, har fået Trump til at afvise hele notatet og kalde det en "heksejagt".
- En whistleblower med andenhåndsoplysninger?
Endnu en fake news-historie, skriver præsidenten blandt andet her til aften på Twitter, hvor han også går til angreb på formanden for efterretningsudvalget i Repræsentanternes Hus, Adam Schiff, som præsidenten beskylder for at have "nul troværdighed".
Efterretningschef: Whistleblower handlede i "god tro"I mere end tre timer afhørte medlemmer af selvsamme udvalg i dag den fungerende chef for den nationale efterretningstjeneste, Joseph Maguire.
Og fra flere af de republikanske medlemmer af udvalget lød nogenlunde samme kritik som fra præsidenten.
Fungerende chef for den nationale efterretningstjeneste, Joseph Maguire, blev afhørt i begge Kongressens efterretningsudvalg i dag.
For mens demokraterne mest var interesserede i at få belyst, hvorfor Joseph Maguire i første omgang aktivt tilbageholdt notatet fra Kongressen, gjorde flere af republikanerne og Maguire selv opmærksom på, at whistlebloweren har fået samtalen mellem de to præsidenter refereret af andre.
- Jeg kan ikke vide, om fremstillingen er sand eller ej, lød det fra Maguire, der dog er af den overbevisning, at whistlebloweren "handlede i god tro.
"Han gjorde yderligere opmærksom på, at han ikke kender identiteten på vedkommende og derfor ikke kan vurdere, om personen har haft et politisk motiv eller ej.
Samtidig understregede han vigtigheden af at beskytte whistlebloweren, og at hverken Det Hvide Hus eller justitsministeriet har krævet at kende identiteten på personen.
"Et cover-up"Kort tid inden den flere timer lange høring blev selve notatet i censureret form offentliggjort.
Heraf fremgår det, at det var samtalen mellem Trump og Zelenskij, som fik whistlebloweren til at reagere.
Det var også det, der fik formand for Repræsentanternes Hus, Nancy Pelosi, til i tirsdags at tage første skridt til en rigsretssag mod præsidenten.
Efter i månedsvis at have været forbeholden over for at indlede en sådan proces er den ledende demokrat nu klar til at gå skridtet videre.
- Det her er et cover-up.
Ifølge notatet forsøgte Det Hvide Hus at skjule alle referater af opkaldet.
Det gav whistlebloweren grund til at tro, at Det Hvide Hus var klar over alvoren af det, der blev sagt i det opkald, sagde hun her til aften.
Formanden slog fast, at de forskellige udvalg nu vil fortsætte deres undersøgelser, og det er dem, der afgør, hvornår man eventuelt går videre til at udarbejde punkter, som danner grundlag for en egentlig rigsretssag.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Virksomhedsdrift|Repræsentanternes Hus




https://www.dr.dk/nyheder/indland/politiet-affyrer-varselsskud-pa-amager

IndlandPolitiet affyrer varselsskud på AmagerIngen kom til skade, da politiet her til aften affyrede varselsskud.
Tre personer er anholdt.
Politiet har i forbindelse med undersøgelse af et mistænkeligt forhold affyret varselsskud på Kamillevej på Amager.
(Foto: Presse-fotos.
dk © Scanpix)26.
sep.
2019 kl.
21.
13 | opdateret 26.
sep.
2019 kl.
21.
20Bemærk: artiklen er mere end 30 dage gammelLæs opPolitiet har i forbindelse med undersøgelse af et mistænkeligt forhold affyret varselsskud på Kamillevej på Amager.
Det skriver Københavns Politi på Twitter.
Ingen er kommet til skade, men tre personer er anholdt.
Lokalpolitiet på Amager holder til på Kamillevej 3.
Billeder fra stedet viser, at et område ved politistationen er afspærret.
Kort efter klokken 21 skriver politiet på Twitter, at der er affyret et kanonslag i området.
Det har ikke været muligt at komme i kontakt med Københavns Politi, så det har ikke været muligt at få oplyst de nærmere omstændigheder ved episoden, eller hvad de tre anholdte sigtes for.
- Der er fortsat ikke yderligere kommentarer, lyder det fra politiet på Twitter.
/ritzau/FacebookTwitterKopier linkEmner:Twitter|Amager|Københavns Politi|København|Politi




https://www.dr.dk/nyheder/penge/ny-sag-om-boelle-metoder-3f-medlemmer-chikanerede-i-aarevis-kollegaer

PengeNy sag om bølle-metoder: 3F-medlemmer chikanerede i årevis kollegaerAnsatte blev frosset ud med skældsord på toilettet og kold luft i frokoststuen.
Af Alexander Hecklen, Sara Larsen Rud, Ole Ørskov, Casper Schrøder, Gustav Houe Dall og Mikkel Jensen26.
sep.
2019 kl.
21.
28Bemærk: artiklen er mere end 30 dage gammelLæs opEn sæsonansat bagageportør i SAS Ground Handling, der er blevet truet, fordi han har nægtet at melde sig ind i 3F, er i øjeblikket sygemeldt.
Sagen om trusler hos SASDen 5.
september i år nedlægger bagagemedarbejdere hos SAS Ground Handling arbejdet.
Forklaringen er i første omgang deltagelse i et fagligt møde, men dagen efter, hvor medarbejderne igen strejker, kommer det frem, at der er tale om en faglig konflikt.
Fra SAS lyder det, at de ansatte ønsker en kollega fjernet, fordi han ikke er medlem af samme fagforbund som resten af medarbejderne i afdelingen.
Men formanden for 3F i Kastrup forklarer istedet, at en sæsonansat med medlemskab i Ingeniørforeningen IDA har udvist grænseoverskridende adfærd over for sine kollegaer.
En lydoptagelse offentliggøres, hvor 3F-medlemmer truer den sæsonansatte.
Et af de involverede 3F-medlemmer har siden sagt, at han "gik langt over stregen".
IDA-medlemmet er nu sygemeldt.
Fagforbundet 3F's ledelse har kaldt truslerne mod den sæsonansatte hos SAS for en "finke, der røg af panden" og noget, man "aldrig har oplevet før".
Men nu viser nye oplysninger, som DR Nyheder har fået aktindsigt i hos Arbejdstilsynet, at det langt fra er første gang, 3F-medlemmer har brugt den slags hårde metoder over for kollegaer.
30-40 medarbejdere forlader lokalet, når de mobberamte kommer indArbejdstilsynets påbudFor få år siden måtte Arbejdstilsynet træde til i en sag om mobning rettet mod to bagagearbejdere i Københavns Lufthavn.
"Handlingerne har stået på i cirka 16 måneder, hvor der undervejs også har været skrevet krænkende beskeder som 'fuck', 'skruebrækkere' samt tegning af fuck-finger og røvhul," skriver tilsynet i et påbud til virksomheden Aviator Airport Services Denmark fra 2014.
Andre medarbejdere oplyser, at der tidligere har fundet mobning sted af 3-5 kollegaerArbejdstilsynets påbudIgnoreret og frosset ude i frokoststuenI Arbejdstilsynets rapport står der, at uenigheden handlede om overenskomstforhandlinger.
Men ifølge DR Nyheders oplysninger er chikanesagen hos Aviator udløst af en overenskomststridig strejke, som tre 3F-medlemmer ikke vil deltage i.
I december 2012 starter den massive mobning mod mindst to af de tre ansatte.
Medarbejderne bliver mødt med ord som "små ludere" skrevet på personaletoilettet, ingen vil tale med dem, og i frokoststuen bliver de frosset ude af de andre ansatte.
- 30-40 medarbejdere forlader lokalet, når de mobberamte kommer ind, skriver Arbejdstilsynet.
Det er ansatte, som står "stærkt internt i medarbejdergruppen", der fører an i mobningen.
Men i perioder "har det været stort set alle medarbejdere, som har deltaget aktivt eller passivt i mobningen", lyder det i Arbejdstilsynets rapport.
Virksomheden Aviator har ligesom SAS en overenskomst med 3F for sine bagagemedarbejdere.
Men da den ene af de mobberamte medarbejdere søger hjælp hos sin fagforening, sker der ikke noget, skriver Arbejdstilsynet.
- Medarbejderen fik det råd, at såfremt det blev for meget, kunne (medarbejderen, red.
) sygemelde sig eller afspadsere.
Også på hjemmefronten har mobningen "haft personlige konsekvenser", skriver Arbejdstilsynet.
- Det er blandt andet kommet til udtryk i mindre overskud og generelt dårligere humør i fritiden, hvilket bemærkes af medarbejdernes pårørende, lyder det.
Ikke eneste sagMobbesagen mod de to medarbejdere er heller ikke den eneste sag om chikane, Arbejdstilsynets besøg fra 2014 afdækker.
- Andre medarbejdere oplyser, at der tidligere har fundet mobning sted af 3-5 kollegaer som følge af interne uenigheder i medarbejdergruppen om lokale overenskomstforhandlinger, skriver tilsynet.
Tip os•Kender du til sager, hvor faglige konflikter har ført til mobning og chikane.
Skriv til ahec@dr.
dkSagen om mobning hos Aviator lukkes i 2015, ved at virksomheden hyrer en ekstern rådgiver og fyrer en håndfuld medarbejdere som konsekvens af mobningen, viser dokumenter i sagen.
- Arbejdstilsynet har efterfølgende gennemført besøg, hvor der ikke blev konstateret problemer med mobning, skriver Arbejdstilsynet i en e-mail til DR Nyheder.
3F: Sygemeldning var godt rådSelvom den ene af de to mobberamte ifølge Arbejdstilsynet uden held forsøgte at få hjælp fra sin fagforening, så afviser lokalformand for 3F Kastrup Henrik Bay-Clausen, at 3F kunne have gjort noget andet end at anbefale, at medarbejderen holdt sig hjemme.
- I den akutte situation var det et godt råd.
Virksomheden kunne åbenbart ikke skærme dem, og virksomheden tog ikke initiativ til at få at flyttet rundt på folk før senere, siger han.
Har du kendskab til andre sager fra lufthavnen, hvor der er brugt den her slags metoder?
- Vi arbejder hele tiden med arbejdsmiljø på virksomhederne alle steder.
Også det psykiske arbejdsmiljø og mobning på forskellig vis, men jeg har ikke lige nogle konkrete (sager, red.
).
Dukker der flere sager op om dårligt arbejdsmiljø og intimidering af kollegaer?
- Der er helt bestemt sager, hvor vi er inde over det psykiske arbejdsmiljø.
Det er ikke noget, jeg har konkret kendskab til, men det vil der være, siger Henrik Bay-Clausen.
FacebookTwitterKopier linkEmner:3F|Arbejdstilsynet|Arbejdsmarked|Sundhed og velvære|Kastrup




https://www.dr.dk/nyheder/regionale/oestjylland/med-unge-fans-til-lokalbrag-skal-vi-ikke-synge-noget-med-han-skal-paa

ØstjyllandMed unge fans til lokalbrag: 'Skal vi ikke synge noget med, at han skal på plejehjem?
'En flok U13-spillere sørgede for en solid lydkulisse, da AGF besøgte VSK.
Der var ikke mange, men dem, der var der, sørgede for at larme.
Af Helena Melin26.
sep.
2019 kl.
21.
46Bemærk: artiklen er mere end 30 dage gammelLæs opEthvert fodboldhold med respekt for sig selv har en dedikeret fanskare, og selvom VSK Aarhus huserer i den knap så sjove ende af 2.
division, er de naturligvis ikke en undtagelse.
Også selvom modstanderen er storebror fra AGF.
Sådan er det i hvert fald torsdag eftermiddag, da VSK Aarhus tager imod bysbørnene på Vejlby Stadion i pokalturneringens 16.
-delsfinaler.
VSK AarhusVSK står for Vejlby Skovbakken.
Dannet i 2016 som en fusion af IK Skovbakken og Vejlby IK.
Har hjemmebane i Vejlby i det nordlige Aarhus.
Spiller i 2.
division.
Har et kvindehold i den bedste danske liga, Gjensidige Kvindeligaen.
For de er på plads, VSK Ultras, som de hedder, en gruppe U13-spillere fra VSK Aarhus, bevæbnet med tromme, bannere, diverse smædesange og en megafon, der går på skift.
Og en ukuelig tro på, at deres hold nok skal tage fusen på gæsterne, som de - i hvert fald torsdag - nærer et ætsende had til.
En af dem drister sig til at sige, at han altså også normalt er AGF-fan, men det må han trække tilbage, da han ser reaktionen fra holdkammeraterne.
Denne aften er det kun VSK, der tæller.
God tur hjemOg det er da også hjemmeholdet, der dominerer - i hvert fald på på tribunerne, hvor både cheftræner Jens Gjesing (der i øvrigt er tidligere AGF'er), fotografen Trine og samtlige spillere både på og uden for banen bliver hyldet.
I hvert fald dem, de kan huske navnene på.
Dominansen er knap så stor inden for kridtstregerne, hvor der blot går tre minutter, inden et reservespækket og ungt AGF-mandskab får sin første store mulighed - men uden at udnytte den.
Det ødelægger dog ikke humøret på lægterne, selvom repertoiret af smædesange er ved at være udtømt, da stadionuret passerer de otte minutter.
Den første begejstring er ved at have lagt sig.
- Altså, har VSK overhovedet haft et skud på mål endnu eller hvad?
, lyder det fra en af de dedikerede fans, da der er gået ti minutter.
Det har de ikke.
Men på tavlen står der stadig 0-0, og på trods af, at AGF'erne presser på, er det de blåklædte spillere - og fans - der får lov at juble først.
Komplet imod spil og chancer udnytter VSK's Jakob Rittig i det 38.
minut en omstillingsmulighed, han sparker bolden i målet via stolpen - og 1-0 til hjemmeholdet.
Det er noget, de kan lide hos VSK Ultras, og knapt har jublen lagt sig, før en ny idé til en smædesang er tittet frem hos ham med megafonen - denne gang en klassiker:- God tur hjem, god tur hjem, lyder det taktfast.
VSK'erne bliver klappet til pause.
Der var hjemmelavede flag med til at løfte stemningen.
Tæt på sensationenI anden halvleg er det fortsat AGF'erne, der sidder på spillet, men de har svært ved at udnytte dominansen.
Det får David Nielsen til at sende den rutinerede spydspids Patrick Mortensen på banen.
Ikke noget, der imponerer VSK Ultras.
- Skal vi ikke synge noget med, at Patrick Mortensen skal på plejehjem?
, bliver der spurgt håbefuldt.
Og så gør de det.
På den modsatte tribune sidder AGF-fansene, og selv om de i store dele af kampen er overmatchet lydmæssigt, får de fremtvunget en direkte opfordring til holdet på banen:- Attack, attack, attack!
Og så gør de det.
AGF's sydafrikaner Gift Links gør det til 1-1 efter 75 minutters spil.
Med ganske få sekunder tilbage af den ordinære spilletid er det lige ved at lykkes VSK at skabe sensationen, men det ender 1-1, og kampen skal ud i forlænget spilletid.
Selvom VSK'erne kæmper med næb og kløer, er det AGF, der trækker det længste strå.
Først gør Alexander Munksgaard det til 2-1, inden Patrick Mortensen cementerer sejren i det næstsidste minut af den forlængede spilletid.
Det får flere af VSK's Ultras til at udvandre.
De er skuffede.
Dog ikke så skuffede, at de ikke er at finde på lægterne næste gang, VSK skal i aktion.
- Giver I den så lige så meget gas, som I gjorde i dag?
- Nej, det tror jeg ikke, lyder det.
Men på trods af at euforien har lagt sig, er der alligevel plads til at give et par af VSK-spillerne highfives, da de er på vej i omklædningsrummet.
Man er vel fan.
I medgang og modgang.
FacebookTwitterKopier linkEmner:AGF|Aarhus|Fodbold




https://www.dr.dk/nyheder/penge/3f-tager-afstand-fra-ny-chikane-sag-fra-lufthavnen-mobning-er-uacceptabelt

Penge3F tager afstand fra ny chikane-sag fra lufthavnen: Mobning er uacceptabeltBesøg fra Arbejdstilsynet viser hårdt arbejdsmiljø i lufthavnen.
- Jeg må stadig sige, at jeg ikke har oplevet noget lignende, siger lokalformand for 3F Kastrup Henrik Bay-Clausen, efter ny sag om chikane har set dagens lys.
Af Mathias Sommer, Alexander Hecklen, Gustav Houe Dall, Sara Larsen Rud, Ole Ørskov og Casper Schrøder26.
sep.
2019 kl.
22.
01Bemærk: artiklen er mere end 30 dage gammelLæs op- Det er noget rigtig skidt, og det skal vi komme til livs.
Sådan lyder reaktionen fra lokalformand for 3F Kastrup Henrik Bay-Clausen, efter endnu en sag om mobning mellem medarbejdere på 3F-arbejdspladser i Københavns Lufthavn har nået overfladen.
Nye oplysninger, som DR Nyheder har fået aktindsigt i hos Arbejdstilsynet, viser, at ansatte hos virksomheden Aviator Airport Services i 2012 begyndte en hidsig mobning af to medarbejdere.
I en rapport fra Arbejdstilsynet fremgår det, at baggrunden for mobningen var uenighed om overenskomstforhandlinger.
Men i følge DR Nyheders oplysninger var chikanesagen hos Aviator udløst af en overenskomststridig strejke, som enkelte 3F-medlemmer ikke ville deltage i.
Sagen ærgrer Henrik Bay-Clausen.
- Mobning dur ikke.
Det er uacceptabelt, uanset om det er fra ledelse til medarbejdere eller internt mellem medarbejdere, siger han.
3F: En anden sagDen nye sag om dårligt psykisk arbejdsmiljø i Københavns Lufthavn kommer kort efter striden blandt SAS' bagagemedarbejdere, der nedlagde arbejdet, fordi en sæsonansat ikke ville organisere sig i 3F.
I et lydklip kom det frem, at den sæsonansatte var blevet intimideret af sine kollegaer til at melde sig ind i 3F.
Sagen om trusler hos SASDen 5.
september i år nedlægger bagagemedarbejdere hos SAS Ground Handling arbejdet.
Forklaringen er i første omgang deltagelse i et fagligt møde, men dagen efter, hvor medarbejderne igen strejker, kommer det frem, at der er tale om en faglig konflikt.
Fra SAS lyder det, at de ansatte ønsker en kollega fjernet, fordi han ikke er medlem af samme fagforbund som resten af medarbejderne i afdelingen.
Men formanden for 3F i Kastrup forklarer istedet, at en sæsonansat med medlemskab i Ingeniørforeningen IDA har udvist grænseoverskridende adfærd over for sine kollegaer.
En lydoptagelse offentliggøres, hvor 3F-medlemmer truer den sæsonansatte.
Et af de involverede 3F-medlemmer har siden sagt, at han "gik langt over stregen".
IDA-medlemmet er nu sygemeldt.
I den forbindelse udtalte Henrik Bay-Clausen, at han 'aldrig havde set sådan noget før'.
Over for DR Nyheder fastholder han dog, at sagen med lydklippet var særlig.
Også selv om den nye sag dokumenterer deciderede bølle-metoder over for to medarbejdere, der dog rent faktisk var medlemmer af 3F, da de var udsat for chikanen.
- Jeg må stadig sige, at jeg ikke har oplevet noget lignende, og sådan var den her sag heller ikke, siger han.
De bliver kaldt ludere og bliver mødt af fuckfingre.
Der er vel tale om voksenmobning, så hvad tænker du om de metoder?
- Mobning er på alle måder uacceptablet.
Det er det mellem medarbejdere og mellem ledelse og medarbejdere.
Mobbekulturen på arbejdspladsen er uacceptabel, siger Henrik Bay-Clausen.
Flere sager om dårligt arbejdsmiljøDen nye sag kombineret med lydfilen giver et indtryk af et hårdt arbejdsmiljø blandt bagage-medarbejderne.
Hvilke konklusioner drager du?
- Både fysisk og psykisk skal arbejdsmiljøet være i orden på alle virksomheder.
Det italesætter vi, og det er noget, vi skal blive ved med at gøre.
Vi bruger store ressourcer på det psyskisk arbejdsmiljø, og det er vigtigt, fordi der hele tiden er små og store historier rundt omkring i landet, og mobning er uacceptabelt.
Dukker der flere sager op om dårligt arbejdsmiljø og intimidering af kollegaer?
- Der er helt bestemt sager, hvor vi er inde over det psykiske arbejdsmiljø.
Det er ikke noget, jeg har konkret kendskab til, men det vil der være.
Hvad gør I for at undgå, at medarbejderne i lufthavnen ikke ender i en situation, hvor de bliver mobbet?
- Når der popper noget op, tager vi det alvorligt, og vi har allerede indkaldt tillidsfolk til et ekstraordinært kursus lige præcis om det her, siger Henrik Bay-ClausenFacebookTwitterKopier linkEmner:3F|Arbejdstilsynet|Arbejdsmarked|Arbejdsmiljø|Kastrup




https://www.dr.dk/sporten/fodbold/broendby-flyver-videre-til-cl-ottendedelsfinale

FodboldBrøndby flyver videre til CL-ottendedelsfinaleBrøndbys fodboldkvinder spillede 1-1 mod Piteå og gik samlet videre til ottendedelsfinalen med 2-1.
Af /ritzau/, Emil Halkier og Interview: Henrik Fallesen26.
sep.
2019 kl.
20.
19 | opdateret 26.
sep.
2019 kl.
20.
54Bemærk: artiklen er mere end 30 dage gammelLæs opDer er to danske hold i bowlen, når der mandag trækkes lod til ottendedelsfinalerne i kvindernes Champions League i fodbold.
Det står klart, efter at Brøndby torsdag aften fik 1-1 hjemme mod Piteå og dermed avancerede fra opgøret i 16.
-delsfinalen med samlet 2-1.
22-årige Nicoline Sørensen åbnede scoringen for Brøndby i første halvleg, og selv om et selvmål af Kamilla Karlsen i slutminutterne skabte spænding om udfaldet, gik Brøndby videre.
Det gav, ganske som forventet, anledning til brede smil på bænken hos cheftræner Per Nielsen.
- De her piger de vokser så meget med de her Champions League-kampe.
Det er så sjældent, at vi spiller tætte kampe i den danske liga, så de vokser så meget af at få de her kampe.
Og nu får de også få en runde mere.
Det betyder meget for dem, siger Brøndby-træneren til DR Sporten.
Brøndby-spillerne jubler efter Nicoline Sørensens 1-0 scoring i anden halvleg.
 Linnea Johanna Svensson i en regulær sandwich mellem Piteås Emelie Lövgren og Madelen Janogy under torsdagens Champions League-kampe i Brøndby.
1 / 2Brøndby-spillerne jubler efter Nicoline Sørensens 1-0 scoring i anden halvleg.
1 / 2Linnea Johanna Svensson i en regulær sandwich mellem Piteås Emelie Lövgren og Madelen Janogy under torsdagens Champions League-kampe i Brøndby.
2 / 2Det nåede dog at blive en smule hektisk, da svenskerne kort før overtiden kom på tavlen efter en situation omkring et hjørnespark.
Det til trods følte Brøndby-målscorer Nicoline Sørensen, at de blågule formåede at bevare noget af den kontrol, som holdet ikke for alvor formåede at finde i det omvendte opgør.
- Vi vidste, at det ville blive hektisk.
Derfor var det rigtig godt, at vi kom foran 1-0, så vi havde en buffer.
Vi vidste, at de var gode på lange bolde og dødbolde, og det viste de også til sidst, da de fik den ind, men jeg synes generelt, at vi var i god kontrol, siger Nicoline Sørensen.
- Vi var udspillet i Sverige i den første kamp og spillede ikke specielt godt, men vi kom igen i dag (torsdag, red.
) og spillede med mange unge spillere.
Det er så sejt, at de steppede op, siger Brøndby-spilleren.
Onsdag nåede Fortuna Hjørring videre med en samlet sejr over albanske KF Vllaznia Shkodër.
Det er 16.
gang, at Brøndbys kvinder deltager i knockoutfasen af Champions League, hvilket ifølge Det Europæiske Fodboldforbunds (Uefa) hjemmeside er rekord.
Fortuna Hjørring har været i 16.
-delsfinalerne alle 11 gange under det nuværende turneringsformat, hvilket kun Brøndby og Lyon også har præsteret.
I sidste sæson røg nordjyderne ud i 16.
-delsfinalen efter to nederlag til italienske Fiorentina, mens Brøndby nåede en runde længere og røg ud til LSK Kvinner fra Norge.
/ritzau/FacebookTwitterKopier linkEmner:Brøndby|Fodbold|Brøndby IF|Fortuna Hjørring|Lyon




https://www.dr.dk/nyheder/viden/teknologi/facebook-vil-rykke-graenserne-spil-med-hjernekontrol

TeknologiFacebook vil rykke grænserne for spil med hjernekontrolVirtuelle hænder og parallelverdener skal være en del af techgigantens fremtid.
Oculus Quest-headsettet blev lanceret tidligere på året sammen med det lidt mindre avancerede Oculus Rift S.
Af Esben Hardenberg26.
sep.
2019 kl.
20.
10Bemærk: artiklen er mere end 30 dage gammelLæs opSynes du, at det er blevet lidt kedeligt at scrolle gennem Facebook?
Så er der godt nyt.
Facebook planlægger nemlig nye projekter, der ved hjælp af virtual reality (VR) og hjernekontrol skal gøre det meget sjovere at stene på det sociale medie.
Det Facebook-ejede firma Oculus, der laver VR-briller, afholder i disse dage sin årlige udviklerkonference, Oculus Connect.
Her præsenterer de mange af deres planer for fremtiden.
I år handler det blandt andet om en virtuel verden, hvor du og dine venner kan spille mod hinanden og hænge ud.
Der er også ny teknologi på programmet, som bringer dine virkelige hænder ind i virtual reality-verdenen.
Men Facebook har også travlt med andre ting end Oculus og virtual reality.
Tidligere på ugen kom det frem, at de har købt firmaet CTRL-Labs, der laver teknologi, som kan bruge din hjerneaktivitet til at styre en computer med.
Og alle de nyheder giver os et indblik i, hvilke planer Facebook har for fremtiden.
En fremtid for det sociale medie, der tegner til at blive noget anderledes fra det Facebook, vi kender i dag.
Facebooks virtuelle tegneserieverdenEn af de mest opsigtsvækkende nyheder på Oculus Connect er, at Facebook arbejder på en virtuel verden kaldet Facebook Horizon.
I reklamevideoen, som du kan se her, vises nogle af de muligheder, du har, hvis du tager VR-briller på og besøger Horizon.
Det er blandt andet spil og kreative aktiviteter såsom at male.
I Facebook Horizon kan du ifølge hjemmesiden også være med i mere traditionelle SoMe-aktiviteter som fællesskaber og begivenheder.
Selve oplevelsen ligner en tegnefilm til børn, med simplistiske ansigter og klare farver.
Af uvisse årsager har karaktererne i Facebook Horizon ikke nogle ben.
(© facebook)Virtual reality - nu med pølsefingreEn anden nyhed handler om, hvordan du interagerer med den virtuelle verden, du besøger.
I dag sker det ved hjælp af controllers, som du holder i hænderne.
Men controllers bliver ifølge Facebook overflødige i fremtiden.
Fra næste år begynder VR-brillerne nemlig på forsøgsbasis at kunne genkende dine hænder.
Det skriver Oculus i et blogindlæg.
Det sker sker ved hjælp af kameragenkendelse fra de kameraer, der er monteret på Oculus Quest-brillerne.
Facebook mener, at det for eksempel kan bruges, når du spiller eller til undervisning.
Facebook køber hjerneaflæserFacebook har ikke selv opfundet Oculus-teknologien fra bunden.
De købte i 2014 firmaet Oculus VR for to milliarder dollar, og siden da har de videreudviklet teknologien.
Meget ser ud til, at Facebook vil gøre noget lignende på et andet område: Forbindelsen mellem computeren og den menneskelige hjerne.
Tidligere på ugen købte Facebook nemlig firmaet CTRL-Labs.
CTRL-Labs har opfundet et armbånd, som via sensorer monteret på armen kan aflæse signaler fra hjernen.
Armbåndet fungerer ved hjælp af elektromyografi, som er en måde at aflæse musklernes elektriske aktivitet på.
Aktiviteten kommer fra vores hjerne, når vi tænker, så det er ikke nødvendigt at bevæge armen - det er nok at tænke på det.
CTRL-Labs bruger signalerne fra vores hjerne til at genkende vores intentioner, som derefter kan laves om til en handling i for eksempel et computerspil.
Meget mere på plakatenOm controller-fri virtual reality, hjernekontrol, virtuelle verdener eller en af de andre ting, Facebook har i støbeskeen, bliver noget, vi kommer til at bruge på hverdagsbasis i løbet af de kommende år, er endnu uvist.
Men Facebook beviser i disse år, at selskabet har evnen til at forestille sig nye typer oplevelser og teknologien, der - måske - kan få det til at ske.
FacebookTwitterKopier linkEmner:Facebook|Teknologi|Erhverv




https://www.dr.dk/nyheder/kultur/gift-ved-foerste-blik-luna-efter-bruddet-nu-skal-jeg-moedes-med-en-kvinde

GIFT VED FØRSTE BLIK 2019Se temaKulturGift ved første blik-Luna efter bruddet: Nu skal jeg mødes med en kvinde- Det handler ikke om køn, men mennesker, siger Luna.
- Jeg er bange for at blive såret og slippe taget igen, men jeg har lovet mig selv, at jeg vil gå ud og date.
Der er en grund til, at jeg meldte mig til programmet, jeg vil være en del af en tosomhed, siger 52-årige Luna Elmkjær.
(© Snowman Productions)Af Rikke Bjerge26.
sep.
2019 kl.
20.
40Bemærk: artiklen er mere end 30 dage gammelLæs opSpoiler-advarsel!
I artiklen her nævnes der detaljer fra 6.
afsnit af 'Gift ved første blik'.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Nu har det første par i denne sæson officielt gjort det forbi i 'Gift ved første blik'.
Under en uge efter bryllupsnatten er bryllupsgaverne delt op, og Anders og Luna er flyttet hver for sig, inden det hele kom rigtigt i gang.
Siden den sidste omgang parterapi i afsnit 6 har det tidligere ægtepar kun set hinanden én gang til en officiel event forud for premieren på tv.
For Luna Elmkjær har det været hårdt at skulle gennemleve det hele igen, flere måneder efter at kameraerne slukkede i juni.
Men det har også givet en masse svar.
Se klippet, hvor Anders pakker sine ting i Lunas lejlighed:Hun er blevet 52 år og er ifølge egne ord på vej til sidste halvdel af livet.
Og her kan der godt ske forandringer.
- Jeg er et sted i livet, hvor jeg ikke ved, hvad jeg vil, og hvor livet vil have mig hen.
Under programmet har jeg fået henvendelser fra interesserede bejlere.
Både mænd og kvinder, som hun siger.
Jeg er et sted i livet, hvor jeg tror på mennesker og relationer, og så er kønnet måske ikke det vigtigste.
Luna, 52 år, deltager i 'Gift ved første blik'Lige pt.
har hun meget svært ved at stole på en relation.
- For hvordan skal jeg gå ud og gennemskue noget som helst?
Hvor meget mere plads har jeg til at blive såret og tage fejl?
Jeg vil ikke derned igen, siger Luna.
Men to mennesker har alligevel sneget sig under radaren 'via humor og ved at være interessante mennesker', som hun siger.
En af dem er en kvinde, som hun nu skal mødes med.
- Om noget har alt det her lært mig, at livet har sine egne veje.
Jeg er et sted i livet, hvor jeg tror på mennesker og relationer, og så er kønnet måske ikke det vigtigste.
Hvem ved, om jeg forelsker mig i en kvinde den sidste halvdel af mit liv, spørger hun.
Luna har tidligere været forelsket i en kvinde, men det blev aldrig til mere.
- Jeg er et nysgerrigt menneske.
Jeg er ikke lesbisk, men det handler om mennesker og ikke køn, og det skræmmer mig ikke på det her sted, hvor jeg er i livet, slår hun fast.
Stress og søvnløse nætterSiden Luna kom hjem fra bryllupsrejse, har hun haft problemer med at sove om natten.
I starten vandrede hun rundt i hele lejligheden med sin dyne og kunne ikke falde til ro.
Nu går det bedre, men hun får stadig meget mindre - og dårligere - søvn, end hun plejer.
Hun beskriver det selv som stress i kroppen, som fysisk giver bankende hjerte og puls i halsen på fuldt tryk.
Hun håber og tror dog, det stopper, når sidste afsnit er sendt, og stormen er stilnet af.
Men lige nu er det ikke helt nemt at komme videre, når man skal gennemleve det hele igen på skærmen sammen med resten af Danmark.
Til gengæld giver det Luna en form for afslutning.
- Det giver en ny indsigt, for nu får jeg al den viden gennem skærmen, jeg ikke havde dengang.
Dét Anders siger og den måde, han agerer på.
Der er meget, jeg ikke husker selv, fordi jeg var så langt ude, fortæller Luna.
- Og så er jeg også sindssygt glad for opbakningen fra så mange derude, understreger hun.
En ond drømVi skal mange år tilbage i tiden for at forstå, hvorfor episoden på bryllupsrejsen - hvor Anders droppede hende - har påvirket Luna så meget.
Her fik hun nemlig en depression.
Med Anders følte hun allerede fra starten, at der var en særlig kemi.
De kyssede, krammede og holdt om hinanden, og i Lunas verden gik det hele fantastisk.
Lige indtil den første morgen på bryllupsrejsen, hvor Anders sagde, at han ikke kunne se dem sammen fremover.
Og det triggede noget i Luna fra gamle dage.
Der var kold luft på resten af bryllupsrejsen til Bordeaux i Frankrig, efter Anders valgte at gøre det forbi den første morgen på deres tur.
(© Snowman Productions)- Da jeg fik sådan en rystetur, mistede jeg al min virkelighedsforståelse.
Du bliver vendt på hovedet, og du skal have samlet dine brikker igen.
Jeg græd meget i dagene efter, og det er et symptom, jeg havde, da jeg fik min depression dengang.
Jeg var så bange for at ryge derned igen, og jeg havde jo ikke nogen i Frankrig, jeg kunne gå til, siger den 52-årige pædagog.
Efter den sidste parterapitime i episode 6, opsøgte hun en psykolog.
Og det hjalp.
- Det var første gang, jeg virkelig kunne mærke, hvorfor jeg reagerede, som jeg gjorde.
Det havde ellers føltes som en ond drøm eller noget, der ikke var sket, siger hun.
Ond drøm eller ej.
Luna fortryder ikke, at hun meldte sig til 'Gift ved første blik'.
- Nej, det gør jeg faktisk ikke.
Jeg er så glad for den, jeg er i dag, og det har fået mig til at gøre mig en masse tanker om mig selv og fremtiden.
Psykolog: Mange kommer hurtigt videreEfter Gift ved første blik lærer deltagerne sig selv at kende, de finder ud af, hvad det kræver at være i et forhold og får brudt de gamle mønstre, siger psykolog Gert Martin Hald (© DR Presse)Gert Martin Hald er psykolog og specialist i klinisk sexologi.
Han har været ekspert i alle sæsoner af 'Gift ved første blik'.
Han peger på, at det ofte ikke tager lang tid, før de deltagere, der ikke forbliver gift, er videre.
- Det er noget, eksperimentet også kan.
Mange af deltagerne har haft flere forhold, som ikke gik, men det er som om eksperimentet og vores arbejde med dem gør, at de meget hurtigt finder en partner, hvis det ikke lykkes her, siger han.
Er det fordi, de får mange flere tilbud efter programmet?
- Selvfølgelig er der en vis efterspørgsel efter dem.
Men efter den her tur lærer de sig selv at kende, de finder ud af, hvad det kræver at være i et forhold og får brudt de gamle mønstre.
For os er det også en succes, siger han.
FacebookTwitterKopier linkEmner:Parforhold|Sundhed og velvære|Søvn|Frankrig




https://www.dr.dk/sporten/fodbold/pokalturneringen/de-smaa-fortsaetter-med-drille-agf-maatte-i-forlaenget-slaa

PokalturneringenDe små fortsætter med at drille: AGF måtte i forlænget for at slå aarhusiansk lillebrorVSK Aarhus var foran, men ligesom FCK og Brøndby kom AGF tilbage og gik videre i pokalturneringen.
Alexander Munksgaard (th.
) var manden med den forløsende 2-1 scoring i overtiden.
Herefter lukkede og slukkede AGF-angriberen Patrick Mortensen (tv.
) med sit 3-1 mål.
26.
sep.
2019 kl.
19.
44 | opdateret 26.
sep.
2019 kl.
20.
32Bemærk: artiklen er mere end 30 dage gammelLæs opFor anden runde i træk måtte AGF gennem forlænget spilletid for at gå videre til næste runde af landspokalturneringen i fodbold.
Den lokale lillebror VSK Aarhus gjorde ellers sit for at skabe en overraskelse.
2.
divisionsholdet var foran 1-0, men måtte se sig besejret 1-3 efter forlænget spilletid torsdag aften.
Sejren sender AGF videre til turneringens ottendedelsfinale, som der trækkes lod til senere torsdag.
Blandt de mulige modstandere er superligaklubber som FC København og Brøndby, der heller ikke formåede at gå videre fra deres opgør i 16.
-delsfinalerne i ordinær spilletid.
På papiret havde AGF ellers gode forudsætninger for at sætte naboklubben til vægs.
VSK Aarhus gik ind til kampen med fire nederlag og en enkelt uafgjort i sæsonens fem hjemmekampe i 2.
division.
For anden pokalrunde i træk måtte AGF-træner David Nielsen vente til overtiden, før hans AGF-mandskab klarede ærterne.
Senest mod Marstal/Rise fra landets femtebedste fodboldrække måtte aarhusianerne bruge mere end 90 minutter på at gå videre.
Gæsterne fra AGF, der stillede med flere reserver, havde da også rigeligt med chancer til at få bolden over stregen i første halvleg, men skarpheden manglede.
Magnus Anbo fik en stor mulighed på et hjørnespark allerede tre minutter inde i kampen, men satte bolden lige på værternes keeper Magnus Rask Thomsen.
Sydafrikanske Gift Links startede for første gang på banen efter skiftet til AGF, og han gjorde sig flere gange positivt bemærket.
Han fik en stor chance efter 12 minutter, som Thomsen klarede med en fodparade.
Uden at være komplet dominerende spillede AGF sig frem til flere store muligheder, men det var noget overraskende VSK Aarhus, der bragte sig på 1-0 i det 38.
minut.
AGF tabte bolden højt oppe på banen, og efter et par hurtige pasninger trillede Jakob Rittig bolden i nettet via stolpen.
Det glædede blandt andre den tidligere AGF-spiller Jens Gjesing, der i dag er træner for VSK Aarhus.
Føringen holdt helt frem til et kvarter før tid, hvor Gift Links fra sin position ved straffesparkspletten sparkede udligningen resolut i mål.
I den forlængede spilletid kunne AGF'erne så endelig øjne ottendedelsfinalebilletten, da forsvarsspilleren Alexander Munksgaard skovlede bolden over stregen på et hjørnespark.
Håbet blev endegyldigt slukket for VSK Aarhus, da Patrick Mortensen i fri position sparkede 3-1-målet i kassen.
Også Randers havde problemer med at spille sig videre, men ordnede dog paragrafferne ved at slå FC Roskilde 2-1 i ordinær spilletid.
/ritzau/FacebookTwitterKopier linkEmner:AGF|Aarhus|FC København|Fodbold|Brøndby




https://www.dr.dk/nyheder/udland/faeldet-kommissaerkandidat-giver-ikke-op-det-er-en-politisk-beslutning

UdlandFældet kommissærkandidat giver ikke op: Det er en politisk beslutningUngarske Laszlo Trocsanyi er den ene af to kommissærkandidater, der i dag er blevet afvist af Europa-Parlamentet.
Ungarske Laszlo Trocsanyi har tidligere været justitsminister i Viktor Orbans Fidesz-regering.
Af Per Bang Thomsen - Bruxelles26.
sep.
2019 kl.
18.
48Bemærk: artiklen er mere end 30 dage gammelLæs opDer er ikke noget at komme efter, og derfor giver dagens kolde afvaskning fra Europa-Parlamentet ingen mening.
Det er budskabet fra Laszlo Trocsanyi, der er Ungarns kandidat til den nye Europa-Kommission, efter at Europa-Parlamentets retsudvalg tidligere på dagen nægtede at sige god for ham.
Sammen med danske Margrethe Vestager og 24 andre europæiske politikere står han til at blive en del af Europa-Kommissionen, der blandt andet udformer EU's love.
Og retsudvalget har til opgave at vurdere, om der er nogle af dem, som ligger inde med potentielle interessekonflikter, der kan gå hen og blive et problem for både dem selv og resten af kommissærholdet.
Og det gør Laszlo Trocsanyi, mener et flertal i retsudvalget, der i dag afviste ham.
Men det er der intet grundlag for, mener den ungarske politiker selv.
- Under et lukket møde, hvor der ikke var adgang for offentligheden, svarede jeg ærligt på alle de spørgsmål, jeg blev stillet, udtaler han i en skriftlig kommentar.
11 udvalgsmedlemmer stemte for, at der er en interessekonflikt, mens ni stemte imod og to undlod at stemme.
Laszlo Trocsanyi, der står til at blive EU’s næste kommissær for naboskab og udvidelse, mener derfor, at der er tale om ”en politisk beslutning uden noget hold i virkeligheden”.
- Jeg agter fuldt ud at tage alle nødvendige juridiske skridt for at få den omgjort, skriver han.
Kan skyldes partihensynDagens beslutning betyder, at han ikke kan få lov til at deltage i den kommissærhøring i Europa-Parlamentet, som alle kandidater skal igennem.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- Proceduren er blevet suspenderet, lød det tidligere på dagen fra parlamentets talsperson, Jaume Duch.
Mødet fandt sted bag lukkede døre, og derfor er det uvist, hvad interessekonflikten helt konkret grunder i.
Men beslutningen om at fælde Laszlo Trocsanyi kom, få timer efter at den rumænske kommissærkandidat, Rovana Plumb, var blevet afvist af samme udvalg på grund af personøkonomiske interessekonflikter.
Læs også:Rumænsk kommissærkandidat afvist på grund af økonomiHvor Laszlo Trocsanyi er en del af Europas kristenkonservative EPP-familie, der er den største i Europa-Parlamentet, er Rovana Plumb medlem af den socialdemokratiske S&D-familie, som er den næststørste.
Og ifølge DR’s EU-korrespondent, Ole Ryborg, er der ikke utænkeligt, at der ligger partipolitiske hensyn bag dagens to kommissær-fældninger.
- Vi har før set, at hvis der røg en kommissærkandidat fra en partifamilie, skulle der også ryge en fra den anden, siger han.
Omstridt kandidatLaszlo Trocsanyi har tidligere været justitisminister i Ungarns nationalkonservative og EU-kritiske Fidesz-parti, og han bliver set som en af bagmændene bag de omstridte lovforslag om at indskrænke NGO’ers manøvrerum i Ungarn, der har ført til store konflikter med netop Europa-Kommissionen.
- Det var ventet, at Laszlo Trocsanyi ville komme i problemer under høringerne, men som følge af sin politiske holdninger og ikke sine potentielle interessekonflikter, siger Ole Ryborg og understreger, at Laszlo Trocsanyi ikke nødvendigvis er dømt ude endnu.
- Der kan både være tale om interessekonflikter i forhold til ens privatøkonomi og i forhold til ens portefølje.
Hvis der er tale om det sidste, kan Ursula von der Leyen vælge at holde fast i ham og give ham en anden post, siger DR's EU-korrespondent og fortsætter:- Derudover må vi ikke glemme, at både von der Leyen og Trocsanyi er medlem af EPP-familien, så spørgsmålet er også, hvor langt hun er klar til at gå for at redde en af sine egne.
Ursula von der Leyen har endnu ikke udtalt sig om dagens afstemninger.
Hele kommissionen skal godkendes af Europa-Parlamentet, før den kan træde til 1.
november.
Den kommende kommissionsformand, Ursula von der Leyen, har sammensat et hold af 26 kommissærer fra alle EU's medlemslande på nær Storbritannien.
De skal i de kommende to uger igennem høringer i parlamentet, for at kommissionen som samlet hele blive godkendt.
FacebookTwitterKopier linkEmner:EU|Europa-Kommissionen|Margrethe Vestager (politiker)|Ungarn|EU-forhold




https://www.dr.dk/sporten/fodbold/pokalturneringen/fremad-amager-smider-fc-midtjylland-ud-af-pokalturneringen

PokalturneringenFremad Amager smider FC Midtjylland ud af pokalturneringenFC Midtjylland er færdig i landspokalturneringen efter et nederlag på 0-1 til Fremad Amager.
FC Midtjyllands Jens-Lys Cajuste fik to advarsler og dermed rødt kort i pokalkampen mod Fremad Amager.
26.
sep.
2019 kl.
21.
29 | opdateret 26.
sep.
2019 kl.
22.
37Bemærk: artiklen er mere end 30 dage gammelLæs opFC Midtjylland kommer ikke til at forsvare sit pokalguld fra sidste sæson.
Fodboldklubben, der i øjeblikket ligger nummer et i Superligaen, blev torsdag aften slået ud af landspokalturneringen af 1.
divisionsklubben Fremad Amager.
Kampens enlige mål i 1-0-sejren blev scoret af Samson Iyede, efter at Midtjyllands Jens-Lys Cajuste kort forinden var blevet udvist efter to gule kort.
Dermed var Fremad Amager med i bowlen, da der senere torsdag blev trukket lod til ottendedelsfinalerne.
Her sjællænderne matchet med vinderen af opgøret mellem Thisted og AC Horsens.
Pokallodtrækning - ottendedelsfinalerAB - EsbjergHIK/Silkeborg - FC FredericiaBrøndby - SønderjyskeViby/Vanløse - RandersFC København - Vendsyssel/FC NordsjællandAGF - OBHB Køge - AaBThisted/AC Horsens - Fremad AmagerDer mangler fortsat fire kampe i 16.
-delsfinalerne:Viby - Vanløse, 1.
oktoberHIK - Silkeborg IF, 2.
oktoberThisted FC - AC Horsens, 3.
oktoberVendsyssel FF - FC Nordsjælland, 10.
oktober- Jeg har det virkelig godt.
Jeg tog mine chancer.
Jeg spillede mod mit tidligere hold, så jeg ville vinde for at vise over for dem, at jeg er en god spiller.
Jeg gjorde det godt - tog chancen og scorede, siger Iyede, der spillede i Midtjylland som ungdomsspiller, til TV3 Sport.
Med en status som superligaetter var forventningspresset på forhånd på FC Midtjylland.
Men for to uger viste Fremad Amager, at holdet kunne slå et mandskab fra landets bedste fodboldrække ud, da det gik ud over Lyngby.
Hjemmeholdet fra Amager var da også tæt på at tage føringen 21 minutter inde i kampen.
Nordmanden Thor Lange tog et frispark på kanten af feltet, men bolden sneg sig lige uden om stolpen.
Kunne ikke udnytte overtalMidtvejs i halvlegen var det så FC Midtjylland-profilen Evander, der var tæt på at give gæsterne føringen.
Efter et hurtigt træk afsluttede brasilianeren, men afslutningen tog foden af stolpen og gik i stedet til målspark.
Syv minutter inde i anden halvleg blev arbejdsbetingelserne væsentligt ringere for de midtjyske gæster.
Dommeren vurderede, at Jens-Lys Cajuste gik for hårdt ind i en duel, og det takserede han til advarsel nummer to til stor frustration for Cajuste.
Fremad Amager var tæt på at tage føringen, da Lukas Engel nåede højest på et hjørnespark, men igen gik bolden lige uden om fjerneste stolpe.
Men scoringen kom, og det var Fremad Amagers Samson Iyede, der var afsender.
Den nigerianske angriber tog et hurtigt træk og hamrede med stor kraft bolden i modsatte side af nettet.
FCM-målmand Jesper Hansen kastede sig i sin fulde længde, men forgæves.
Midtjyderne forsøgte at etablere et pres, og enkelte gange blev de nærgående.
Det kunne dog også være blevet 2-0, hvis Fremad Amager-spillerne havde udnyttet en af sine store kontraåbninger, men Iyedes kasse blev kampens eneste.
/ritzau/FacebookTwitterKopier linkEmner:FC Midtjylland|Fremad Amager|Fodbold|Jylland|Amager




https://www.dr.dk/sporten/golf/bjerregaards-titelforsvar-lever-i-bedste-velgaaende-efter-runde-paa-brutal-bane-0

GolfBjerregaards titelforsvar lever i bedste velgående efter runde på 'brutal bane'Golfdanskeren ligger på en delt 23.
plads efter første runde ved Alfred Dunhill Links Championship.
Lucas Bjerregaard skal i weekenden forsøge at forsvare sit titel ved Alfred Dunhill Links Championship.
26.
sep.
2019 kl.
19.
21Bemærk: artiklen er mere end 30 dage gammelLæs opGolfspilleren Lucas Bjerregaard vandt sidste år European Tour-turneringen Alfred Dunhill Links Championship i Skotland.
Og selv om andre gjorde det bedre i første runde af 2019-udgaven, er der ikke langt til toppen.
Bjerregaard gik første runde i fem slag under par, hvilket rækker til en delt 23.
-plads efter førstedagen.
Han er bedste dansker og fire slag efter sydafrikanske Justin Walters på førstepladsen.
Generelt havde nordjyden en god runde, men en dobbelt bogey på hul 18 trak hans samlede score ned.
Bjerregaard startede på hul 10 og kan derfor glæde sig over, at han sluttede dagen med fire birdies på de sidste ni huller.
Næstbedste dansker efter første runde ved Alfred Dunhill Links Championship er Joachim B.
Hansen på en delt 78.
-plads.
Efter første runde ligger landsmanden Joachim B.
Hansen på en delt 78.
-plads, mens Thomas Bjørn, Nicolai Højgaard og Søren Kjeldsen befinder sig i den tunge ende af feltet.
Alfred Dunhill Links Championship adskiller sig fra de fleste andre golfturneringer ved, at spillerne spiller på tre forskellige baner i løbet af de første tre runder - en runde på hver, før de søndag spiller på den samme bane.
Fire af de fem spillere, der ligger i toppen efter første runde, spillede torsdag på den legendariske bane St.
Andrews.
Bjerregaard befandt sig på Carnoustie.
I et interview med European Tour forud for turneringen fortalte Bjerregaard, at han foretrækker Carnoustie.
- Carnoustie er brutal, og den giver altid problemer, men faktisk kan jeg godt lide banen, og den er en stor udfordring.
- Jeg vil gå så langt som at sige, at jeg tror, at det er min favoritbane.
Men jeg ved ikke hvorfor, for den giver mig altid problemer, sagde Bjerregaard.
Foruden St.
Andrews og Carnoustie spilles der på banen Kingsbarns i turneringen.
Thorbjørn Olesen vandt turneringen i 2015, men er i øjeblikket suspenderet af European Tour på grund af en sag i det britiske retssystem om hans opførsel på et fly fra Nashville til London i juli.
/ritzau/FacebookTwitterKopier linkEmner:Golf|Storbritannien|London|Lucas Bjerregaard (golfspiller)|Søren Kjeldsen (golfspiller)




https://www.dr.dk/nyheder/penge/international-postaftale-paa-plads-slut-med-stor-porto-rabat-paa-pakker-fra-kina

PengeInternational postaftale på plads: Slut med stor porto-rabat på pakker fra KinaPostNord kan se frem til at få mere for omdelingen af pakker fra andre lande.
Aftalen ændrer de internationale vilkår, der i dag betyder, at post fra eksempelvis Kina underbetales markant på det internationale postmarked.
Af Oliver Batchelor og Signe Mai Kærsgaard Vilsbøll26.
sep.
2019 kl.
18.
03Bemærk: artiklen er mere end 30 dage gammelLæs opI flere år har udenlandske e-handelsvirksomheder sendt varer ind over de danske grænser og ud til forbrugerne uden at skulle betale det samme for fragten som deres danske konkurrenter.
Men med en ny global aftale, som samtlige medlemslande i FN-organisationen Universal Postal Union er blevet enige om, bliver konkurrencen nu mere jævnbyrdig.
- Det er meget positivt, at det lykkedes at indgå en aftale, som alle landene i verdenspostforeningen bakker op om, lyder det fra transportminister Benny Engelbrecht i en pressemeddelelse.
Aftalen sikrer ifølge ministeriet bedre konkurrencevilkår for danske e-handelsvirksomheder, der får sendt deres pakker ud med PostNord, mens den nødlidende dansk-svenske postkoncern kan se frem til at tjene mere på at omdele breve og pakker fra udlandet.
Herunder Kina, der sidste år sendte omkring 16 millioner forsendelser til kunder i Danmark.
- PostNord Danmark kan se frem til en væsentlig forbedring af betalingen for modtagelse og omdeling af forsendelser fra andre lande, lyder det fra Benny Engelbrecht.
Kort om postaftalen:På en ekstraordinær kongres i FN-organisationen Universal Postal Union (UPU) har landene aftalt nye vilkår for omdeling af post og pakker.
Den nye aftale indfases fra juli 2020 og gradvist i de efterfølgende fem år.
For PostNord betyder aftalen, at postkoncernen fra 2025 vil kunne kræve op til 70 procent af den indenlandske porto fra de kinesiske firmaer.
Aftalen kommer også den danske e-handel til gode, da virksomhederne i dag betaler betydeligt mere for at sende pakker indenlands, end kinesiske firmaer betaler for at sende pakker fra Kina til Danmark.
Den gradvis stigning betyder dog, at borgere og e-handelsvirksomheder i Danmark ikke bliver udsat for dramatiske prisforhøjelser i de første år.
Dog må der forventes betydelige stigninger for forsendelser til USA.
Kilde: Transport- og Boligministeriet / Ritzau- Det betyder, at virksomheden vil kunne mindske et betydeligt underskud på omdeling af især pakker fra andre lande, tilføjer han.
Kina var tidligere et "uland"Med medlemslandenes enighed er der dermed gjort op med en mere end 100 år gammel aftale om internationale postrater, som har lagt gevaldigt pres på PostNord.
Aftalen karakterisede Kina som et uland, hvilket betød, at kinesiske leverandører kunne sende pakker billigt til danskernes hoveddør.
For eksempel var det danske postvæsen forpligtet til at levere en kinesisk forsendelse til danskerne for bare 6,5 kroner.
Læs også:Kinesiske pakker koster Postnord en formue: Minister klar til at rive traktat overTil sammenligning koster det 20 kroner at sende et standardbrev på under 100 gram mellem to danske adresser.
Men det er slut med den nye atale, der blev underskrevet i dag.
Blandt andet indebærer aftalen, at andre lande skal betale et bidrag til forbedring af konkurrencen mellem danske e-handelsvirksomheder og for eksempel kinesiske e-handelsvirksomheder.
Godt nyt for dansk e-handelFagchef for forretningsservice i Dansk Erhverv Jakob Tietge kalder det "en god dag for internethandel", da aftalen løser et stort problem.
- Med aftalen får vi mere lige konkurrencevilkår mellem Danmark og Kina.
Vi er glade for, at der endelig sker noget, så er danske skatteydere ikke er med til at finansiere en stor rabat og de særfordele, kinesiske e-handelsvirksomheder har haft.
Det har vi ønsket i meget lang tid.
Jakob Tietge så dog gerne, at prisstigningen for udenlandske e-handelsbutikker var sket hurtigere, tilføjer han.
Niels Ralund, der er administrerende direktør for Foreningen for Dansk Internethandel, har ikke læst aftalen til fulde.
Det, han har set, lyder fornuftigt, siger han:- Det er dejligt, at politikerne endelig har fået øjnene op for det, vi har råbt op om i flere år.
Vi lever i en ny verden.
Derfor er man nødt til at se på de vilkår, virksomheder opererer under.
FacebookTwitterKopier linkEmner:Benny Engelbrecht (politiker)|Niels Ralund (erhvervsleder)|PostNord|Kina|Erhverv




https://www.dr.dk/nyheder/udland/efterretningschef-jeg-fik-ikke-ordre-om-blokere-whistleblower-rapport

Mulig rigsretssag mod Donald TrumpSe temaUdlandEfterretningschef: Jeg fik ikke ordre om at blokere whistleblower-rapportManden, der tilbageholdt en indberetning om Trump, forklarede sig i dag i Kongressen.
Joseph Maguire mener, at whistlebloweren handlede i god tro, siger han under høringen.
Af Sally Frydenlund Larsen og Jakob Busk Olsen26.
sep.
2019 kl.
18.
47Bemærk: artiklen er mere end 30 dage gammelLæs opDen fungerende chef for USA's nationale efterretningstjeneste, Joseph Maguire, blev ikke presset af hverken Det Hvide Hus eller justitsministeriet til at blokere en whistleblower-klage mod Donald Trump.
Det forklarede Maguire i dag ved en 3,5 timer lang høring i Kongressen.
Sagens kerne er en omdiskuteret telefonsamtale mellem præsident Trump og hans ukrainske kollega, Volodymyr Zelenskij.
Og ikke mindst har et referat af samtalen rejst et stort spørgsmål blandt amerikanske politikere:Hvorfor blev Kongressen ikke orienteret om, at en whistleblower var bekymret nok over samtalen, til at den blev indberettet til efterretningstjenesten?
Nærmere bestemt bekymret over, at præsident Trump misbrugte sin magt til at få Ukraines Volodymyr Zelenskij til at grave smuds frem om tidligere vicepræsident, Joe Biden - den mand, som måske bliver demokraternes præsidentkandidat i 2020.
Sagen kortDen 25.
juli ringede USA's præsident til Ukraines nyvalgte præsident, Volodimir Zelenskij.
I samtalen understreger Trump, at han ville have Ukraines præsident til at assistere en efterforskning af den tidligere vicepræsident, Joe Biden, og dennes søn, Hunter Biden.
Hunter Biden har siddet i bestyrelsen for et energiselskab i landet.
Opkaldet har fået en såkaldt whistleblower til at slå alarm og indberette det til den amerikanske efterretningstjeneste.
Det centrale spørgsmål forsøgte Joseph Maguire at besvare, for det var nemlig ham, der endeligt besluttede, at whistleblowerens rapport ikke skulle deles med Kongressen.
Læs også:Whistleblower: Det Hvide Hus forsøgte at skjule Ukraine-samtaleMen han traf ikke beslutningen om at blokere rapporten for at beskytte præsidenten, slog han fast under høringen.
- Jeg er ikke partisk, og jeg er ikke politisk.
Jeg har gjort tjeneste under otte forskellige præsidenter, og i løbet af mine 40 år i tjenesten er der aldrig blevet tvivlet på min integritet.
Søgte råd i Det Hvide HusDa generalinspektøren for efterretningsvæsenet, Michael Atkinson, som den første modtog notatet fra whistlebloweren, vurderede han, at det skulle videregives til Kongressen.
Så du gik til den, som klagen omhandlede, for at få råd om, hvorvidt den skulle blokeres?
Spørgsmål til efterretningschef Joseph Maguire.
Men den vurdering underkendte Joseph Maguire efter at have rådført sig med Det Hvide Hus og det amerikanske justitsministerium.
Det er Det Hvide Hus' ret at vurdere, at samtalen mellem USA's præsident og en anden nations leder er forbeholdt regeringen, forklarede Maguire under høringen.
Og beslutningen om at gå til Det Hvide Hus først fik kritik med på vejen fra formanden for efterretningsudvalget i Repræsentanternes Hus, Adam Schiff.
- Så du gik til den, som klagen omhandlede, for at få råd om, hvorvidt den skulle blokeres?
- Da jeg så den her klage, vidste jeg med det samme, at det var en seriøs sag, svarede efterretningschefen, som fastholdt, at han ikke fik ordrer fra Det Hvide Hus om at tilbageholde rapporten, men selv traf beslutningen.
Maguire sagde også, at hverken præsidenten eller andre i Det Hvide Hus har bedt om at få afsløret, hvem whistlebloweren er og slog fast, at han heller ikke selv kender identiteten på vedkommende.
Kan holde på en hemmelighedSelv om whistleblowerens rapport i første omgang blev holdt tilbage fra Kongressen, fik amerikanske politikere alligevel nys om samtalen mellem Donald Trump og den ukrainske præsident.
Det har fået formanden for Repræsentanternes Hus, demokraten Nancy Pelosi, til at indlede en rigsretsproces mod præsidenten.
Under høringen blev Joseph Maguire konfronteret med mistanken om, at informationerne blev lækket af nogen i efterretningstjenesten.
Det afviste Maguire.
- Jeg leder efterretningstjenesten.
Vi ved godt, hvordan man holder på hemmeligheder, sagde han.
Vicepræsident Joe Biden med sin søn, Hunter Biden.
Lagde pres på UkraineIndberetningen falder ind under en ordning for whistleblowere fra en anonym ansat i den amerikanske efterretningstjeneste.
Whistlebloweren valgte at skrive en indberetning, efter at vedkommende havde hørt et referat af telefonsamtalen mellem Donald Trump og Ukraines dengang nye præsident, Volodymyr Zelenskij.
Et referat af telefonsamtalen, der blev lagt frem i går, viser, at Trump prøver at få Zelenskij til at assistere en efterforskning af tidligere vicepræsident Joe Biden og dennes søn, Hunter Biden.
Trump kalder selv Ukraine-sagen for "spild af tid" og en "heksejagt".
Se, hvad en rigsretssag går ud på, i videoen:FacebookTwitterKopier linkEmner:Donald Trump (politiker)|Nancy Pelosi (politiker)|USA|Virksomhedsdrift|Repræsentanternes Hus




https://www.dr.dk/nyheder/regionale/sjaelland/fandt-nye-men-oedelagte-sko-i-en-container-nu-undskylder-sportmaster

SjællandFandt nye men ødelagte sko i en container: Nu undskylder SportmasterOmkring 80 par nye sko var blevet skåret op med en kniv og smidt ud.
Karen Warrer Juul (tv.
), Sofie Fridolin Kaup og Josefine Rubin (th.
)  fandt de ubrugelige sko i en affaldscontainer hos Sportmaster.
Af Lis Vibeke Læsøe Olsen og Kimmie Hetland26.
sep.
2019 kl.
19.
50Bemærk: artiklen er mere end 30 dage gammelLæs opSneakers, støvler og sandaler i én stor bunke.
Helt nye, men samtidig ødelagte, fordi de var skåret op, så de ikke kunne bruges.
Det var, hvad Karen Warrer Juul, Josefine Rubin og Sofie Fridolin Kaup fandt i en container ved Sportmaster Lagersalg i Holbæk Megacenter.
Skoene fandt de efter en klimadag på skolen, hvor der var et foredrag med skralder og miljøaktivist Fabian Vennekilde.
Efter foredraget gik de ud for at se, hvad man kunne finde i byens containere, og de ødelagte sko gjorde dem rasende.
- Vi blev virkelig chokerede, for det var meget overraskende at finde så mange sko.
Vi er i en tid, hvor der er meget fokus på klimaet, og derfor er det svært at forstå, at folk kan smide så meget ud.
Det er jo kæmpe ressourcespild, siger Karen Warrer Juul.
Protest i flere byerMandag og tirsdag har de unge kvinder fra Holbæk siddet foran Sportmaster Lagersalg i byen for at demonstrere mod, at butikken har smidt de omkring 80 par sko ud i affaldscontaineren.
Initiativet til at demonstrere blev taget af skralde- og miljøaktivist Fabian Vennekilde, som holdt foredrag på pigernes skole.
Han blev nemlig lige så forarget over fundet.
Omkring 80 par ødelagte nye sko fandt pigerne sammen med miljøaktivisten Fabian Vennekilde.
 privatfoto)- Jeg synes, det er rigtigt ærgerligt, at skoene er blevet smidt ud.
Især når vi taler om klima og miljø.
Mange af de sko var i par i samme størrelse.
Og Sportmaster er bare blevet symbolet på det, der er problemet.
Der er sikkert flere virksomheder, der ødelægger deres varer, siger Fabian Vennekilde.
Ifølge Fabian Vennekilde kommer der til at være demonstrationer i omkring 16 byer i hele landet, da han er blevet kontaktet af mange mennesker, der er frustrerede over, hvordan Sportmaster kunne slippe afsted med det.
Sportmaster: 'Vi skal stramme op'Hos Sportmaster indrømmer Peter Hædersdal, der er head of marketing, at det var en fejl, da kædens butikslager i Holbæk kasserede de brugbare sko.
Vi er simpelthen nødt til at stramme op.
Peter Hædersdal, head of marketing, Sportmaster- Vi har meget klare procedurer for, hvad man skal gøre med brugbare varer, der ikke kan sælges.
De skal gives til velgørenhed.
Og når og hvis det ikke sker, er der ikke andet at gøre end at sige undskyld.
Vi er simpelthen nødt til at stramme op, siger Peter Hædersdal.
Sko fra Lacoste og Nike var skåret op med en hobbykniv og smidt i en container.
 privatfoto) Sko fra Lacoste og Nike var skåret op med en hobbykniv og smidt i en container.
 privatfoto)1 / 2Sko fra Lacoste og Nike var skåret op med en hobbykniv og smidt i en container.
 privatfoto)1 / 2Sko fra Lacoste og Nike var skåret op med en hobbykniv og smidt i en container.
 privatfoto)2 / 2Og med hensyn til de varslede demonstrationer mod butikskæden andre steder i landet siger han, at der vil blive taget godt imod de unge, og at det er prisværdigt, når unge mennesker har noget på hjertet, de vil af med.
Tilbudt et møde med direktørenKaren Warrer Juul, Josefine Rubin og Sofie Fridolin Kaup er af Sportmaster blevet tilbudt et direkte svar og møde med Sofie Lindahl-Jessen, som er direktør hos Sportmaster, men det har de takket nej til.
- Og det er også fedt, at det er kommet op på direktørplan, siger Karen Warrer Juul og bliver suppleret af Sofie Fridolin Kaup.
- Vi synes, at vi har sagt, hvad vi mener.
Det blev også kørt meget op i medierne til sidst, så vi takkede nej, for at det ikke bare kører videre, siger Sofie Fridolin Kaup.
De unge kvinder har takket nej til at mødes med direktionen i Sportmaster.
Hos Sportmaster forstår man beslutningen.
- Vi forstår det hundrede procent.
Vi har også foreslået et møde helt uden medier, men vi respekterer selvfølgelig, at de ikke vil tale med os, siger Peter Hædersdal.
FacebookTwitterKopier linkEmner:Sportmaster|Holbæk|Detailhandel|Demonstrationer




https://www.dr.dk/nyheder/indland/uddannelser-lider-under-sparekrav-farvel-til-studieture-laerere-og-ny-it

IndlandUddannelser lider under sparekrav: Farvel til studieture, lærere og ny itSelvom VUC ikke skal spare 37 millioner næste år, er skolerne stadig kørt i sænk, mener rektor.
Regeringen vil af med det omdiskuterede omprioriteringsbidrag .
Af Mathilde Bugge26.
sep.
2019 kl.
17.
43Bemærk: artiklen er mere end 30 dage gammelLæs opFlere afdelinger er blevet lukket helt ned, valgfag er blevet aflyst, noget undervisning foregår over nettet, lærere har mindre tid til forberedelse, studieturene er røget, og der har været massefyringer.
Man har valgt at køre området helt i sænk.
Nu har jeg 25-års jubilæum, og det påvirker mig sgu.
Det synes jeg simpelthen ikke, er okay.
Frants Regel, rektor.
Konsekvenserne er til at tage at føle på for VUC Vest, efter skolen har skullet spare to procent om året siden 2016.
Og selvom regeringen nu har meldt ud, at den har sløjfet det udskældte sparekrav, så VUC-uddannelserne alligevel ikke skal spare 37 millioner kroner næste år, så er skolerne stadig udsultet, mener Frants Regel, der er rektor på VUC Vest.
Frants Regel er rektor på VUC Vest.
Han mener, at de seneste års grønthøsterbesparelser på uddannelserne har gjort kvaliteten ringere.
.
- Man har valgt at køre området helt i sænk.
Nu har jeg 25-års jubilæum, og det påvirker mig sgu.
Det synes jeg simpelthen ikke er okay, siger Frants Regel.
Ifølge regeringens beregninger kan VUC Vest slippe for at spare 1,7 millioner kroner i 2020.
- Jeg er selvfølgelig super, super glad for, at de to procents besparelser stopper ved udgangen af det her år.
Men det ændrer ikke på, at vi har skullet spare, siger Frants Regel.
Ifølge rektoren har sparekniven allerede kostet på kvaliteten af uddannelsen.
Og for Frants Regel er det vigtigt, at politikerne gennemfører forringelserne med viden om de konsekvenser, det har.
Der er ikke en konto, der ikke bliver luget igennem.
Alting er i luften i forhold til besparelser.
Vi er pressede.
Vi er simpelthen pressede.
Frants Regel, rektor- Vi er der, hvor vi bliver nødt til at gøre nogle ting, som vi ved vil have konsekvenser for kvaliteten på sigt.
Det er altså en af konsekvenserne ved besparelserne.
Det synes jeg, vi er forpligtigede til at sige højt, siger Frants Regel.
Ingen studietur til VUCs eleverHos VUC Vest har de skullet spare 17 procent af skolens samlede udgifter siden 2016.
Og for skolen har det betydet, at der er blevet sparet på alle områder.
- Der er ikke en konto, der ikke bliver luget igennem.
Alting er i luften i forhold til besparelser.
Vi er pressede.
Vi er simpelthen pressede, siger rektoren.
Det er blandt andet gået ud over antallet af lærere.
VUC Vest er gået fra 135 fuldtidsstillinger i 2016 til 79 fuldtidsstillinger i dag og har stort set haft ansættelsesstop.
Både på grund af omprioriteringsbidraget og tilbagegangen på grund af højkonjunkturen.
Eleverne har også været nødt til at vinke farvel til deres studietur.
Tidligere fik de et tilskud til en studietur på cirka 1000-1500 kroner til for eksempel London eller Berlin.
Men det kan der slet ikke blive tale om nu.
Men eleverne siger ikke så meget til det, for eleverne, der går der nu, har ikke været vant til andet.
Ifølge rektoren kender de ikke til de gode tider.
- Studieturen er for længst nedlagt.
Den er der simpelthen ikke råd til, siger Frants Regel.
OmprioriteringsbidragetOmprioriteringsbidraget er et andet ord for besparelser.
Manøvren består i, at Christiansborg pålægger eksempelvis kommuner, regioner og statslige institutioner at spare to procent om året - så folketingspolitikerne kan prioritere de frigivne millioner til særlige formål.
Uddannelse, undervisning og kultur blev omfattet af omprioriteringsbidraget i 2016, og derfor har gymnasier, universiteter og muséer siden skullet spare 2 procent om året.
VUC Vest har uddannelsessteder i Esbjerg, Vejen, Varde og Grindsted.
Men skolen er blevet nødt til at lukke de to sidstnævnte afdelinger.
Og det har betydet, at mange af eleverne fra afdelingerne i Varde og Grindsted er droppet ud af uddannelsen.
- Afstanden er blevet for stor til, at de kan fortsætte med at gå på uddannelsen.
25 procent af dem, der går på VUC, er forsørgere med familier.
Når der pludseligt bliver tre kvarter eller en time mere frem og tilbage til deres skole, og de samtidig skal hente børn, så bliver det uoverstigeligt at fortsætte, siger han.
Besparelser går hårdt ud over skolen•Desuden fortæller rektoren, at besparelserne er gået ud over lærernes efteruddannelse og forberedelsestid•at al renovering og vedligeholdelse af bygninger er blevet udskudt på ubestemt tid•at flere valgfag er blevet skrottet•at der ikke er råd til nyt IT-udstyr til lærere og i klasselokalerne•at nogle Hf-fag nu bliver undervist over nettet, hvilket går hårdt ud over de svageste elever, der har brug for støtte fra en lærerOrdfører: Ikke udsigt til flere pengeSelvom det årlige sparekrav er sløjfet, lider VUC-uddannelserne stadig.
Frants Regel mener, at der er brug for at give penge tilbage til uddannelserne.
Nu starter vi med at fjerne omprioriteringsbidraget.
Så må vi jo se de næste par år, hvad vi kan finde af midler til fortsat at investere i uddannelse.
Kasper Sand Kjær (S), Uddannelsesordfører,- Nogle af besparelserne skal tilbagerulles på den ene eller den anden måde.
Det er helt nødvendigt, siger han.
Uddannelsesordfører for Socialdemokratiet Kasper Sand Kjær ved godt, at besparelserne har haft store konsekvenser for kvaliteten af undervisningen, og han ser afskaffelsen af omprioriteringsbidraget som et første skridt.
Alligevel har Kasper Sand Kjær ingen planer om at føre penge tilbage til sektoren for nu.
- Nu starter vi med at fjerne omprioriteringsbidraget.
Så må vi jo se de næste par år, hvad vi kan finde af midler til fortsat at investere i uddannelse, siger han.
Har I i Socialdemokratiet konkrete planer om at føre penge tilbage til de videregående uddannelser?
- Her og nu er det vi kan - og det vi har økonomi til - at fjerne omprioriteringsbidraget.
Det er det, der ligger i vores udspil til finansloven.
Når der skal forhandles om den, kan det være, at nogle af de andre partier møder op med forslag til, hvordan vi kan prioritere yderligere i uddannelse.
Så må vi jo se på det.
Ellers kan det blive noget af det, vi kan gøre de kommende år, siger han.
Så det bliver ikke et forslag fra Socialdemokratiet på den kommende finanslov?
- Det gør det ikke, nej, siger han.
FacebookTwitterKopier linkEmner:Kasper Sand Kjær (politiker)|Socialdemokraterne|Uddannelse|Økonomi|Grindsted




https://www.dr.dk/nyheder/regionale/midtvest/motionscykler-i-klasselokalet-philip-og-maja-traeder-i-pedalerne-i

Midt- og VestjyllandMotionscykler i klasselokalet: Philip og Maja træder i pedalerne i undervisningen Nørre Nissum Skole har taget en ny metode i brug, så eleverne får rørt sig.
Der er rift om de to motionscykler i 8.
klasse på Nørre Nissum Skole.
Af Mads Kruse Juhl, Kim Nybom og Asta Pil Heltborg26.
sep.
2019 kl.
18.
20Bemærk: artiklen er mere end 30 dage gammelLæs opEn grøn kridttavle, et kateder, flere rækker af hårde træstole- og borde og lærebøger i reolerne.
Mange af os har haft vores daglige skolegang i sådan et lokale.
Men på Nørre Nissum Skole ved Lemvig er der kommet nye faciliteter i 8.
klassernes lokaler.
Her er der to bestemte pladser, eleverne kæmper om at få lov til at sidde på.
To af de almindelige stole er nemlig byttet ud med to motionscykler, som har vundet indpas blandt eleverne.
Jeg får meget mere energi af det, og min hjerne kommer meget mere op at køre, end når jeg sidder på en almindelig stol.
Maja Ilsø, elev, Nørre Nissum SkoleHer kan eleverne sidde og træde i pedalerne, mens de løser deres skoleopgaver.
Det hjælper blandt andre 14-årige Maja Ilsø med at koncentrere sig.
- Jeg synes, det er mega sjovt, for det gør undervisningen meget sjovere.
Når man sidder på en almindelig stol, kan det godt være lidt kedeligt, fortæller hun.
Motionscyklerne er hægtet fast til bordene, så eleverne kan sidde og tage noter på samme tid med, at de bevæger sig.
For formålet er, at det holder eleverne fysisk aktive, hvilket hjælper dem med at holde fokus, når timerne bliver lange.
- Jeg får meget mere energi af det, og min hjerne kommer meget mere op at køre, end når jeg sidder på en almindelig stol, siger Maja Ilsø.
Rift om pladserneEleverne i klassen skal skrive deres navne på tavlen, hvis de vil have en af de to pladser med cyklerne.
Og 13-årige Philip Jensen fortæller, at det næsten er alle eleverne, som byder ind.
For det gør timerne sjovere, mener han.
- Det betyder rigtig meget.
Jeg kan godt lide matematik, men det bliver lidt kedeligt i længden, når man har det i to timer.
Men hvis man er på cyklen i et kvarters tid, er det lidt ligesom at have frikvarter.
Nørre Nissum Skole har indtil videre haft cyklerne i tre uger, mens de tester dem for virksomheden Office-Fit i Holstebro.
Indtil nu har virksomheden primært fokuseret på at sælge løsninger til bevægelse til virksomheder i hele landet, men nu tager de også fat på skoleeleverne for at gøre dem mere aktive.
Både lårmusklerne og hjernen arbejder hårdt, når undervisningen er i gang.
Elly Bank, der er lærer i klassen, kan også se, cyklingen har en stor effekt.
- Selv efter tre uger er der stor rift om cyklerne, så det fungerer rigtig godt, fortæller hun.
Mindre uro i klassenModsat på normale motionscykler kan man ikke indstille niveau eller se, hvor langt man cykler.
Alligevel konkurrerer eleverne sommetider om, hvem som kan cykle hurtigst.
Det betyder dog ikke, at der bliver mere uro i klasselokalet, fortæller lærer Elly Bank.
- Tværtimod oplever vi, at dem, som sidder på cyklerne, har meget fokus på lektierne, og når de kommer tilbage til deres træstol, er de i stand til at sidde mere roligt og fokusere mere, siger hun og uddyber:- Vi oplever ofte, at hvis de sidder på en almindelig stol i en hel lektion, kan de godt komme til at sidde og rotere lidt på stolen, fordi de har brug for at komme op og røre sig.
Ikke nok bevægelse til skolebørnDet er med god grund, hvis mange elever sidder og tripper for at komme op og røre sig, mens de har undervisning.
For i en ny undersøgelse fra Dansk Skoleidræt siger blot 58 procent af de adspurgte folkeskoler, at de opfylder det reformbestemte krav om, at alle elever skal have 45 minutters daglig bevægelse.
Om undersøgelsenUndersøgelsen hedder 'Bevægelse i skoledagen' og er fra september 2019.
Den er udarbejdet af Oxford Research for Dansk Skoleidræt og Trygfonden.
De udsendte et spørgeskema til 1.
957 skoler, hvoraf 420 deltog i undersøgelsen.
Heraf svarer 58 procent af folkeskolerne, at de opfylder kravet om, at alle elever skal have 45 minutters daglig bevægelse.
Det er omtrent det samme antal som de sidste fire år, og det tyder derfor på, at skolerne ikke er blevet bedre til at opfylde lovens krav.
Elly Bank, der er lærer på Nørre Nissum Skole, håber, at motionscyklerne kan blive en fast bestanddel af klassens faciliteter, så eleverne kan få rørt sig nok.
- Det ville være det ultimative.
Det ville være ønskeligt, hvis alle elever havde en cykel til rådighed, siger hun.
Det samme mener 13-årige Philip Jensen, der håber på fortsat at kunne træde i pedalerne, mens lærerne remser grammatiske regler og matematiske formler op.
- Det ville være virkelig dejligt, for der er ikke altid super meget bevægelse i undervisningen, men når man har cyklerne, så får man ret meget.
Nørre Nissum Skole skal have cyklerne en lille uge endnu, hvorefter den skal evaluere på, om det giver mening at investere i motionscyklerne.
FacebookTwitterKopier linkEmner:Uddannelse|Nørre Nissum|Grundskole|Dansk Skoleidræt|Folkeskolen (Danmark)




https://www.dr.dk/nyheder/indland/siemens-fyrer-op-mod-600-medarbejdere-i-danmark

IndlandSiemens fyrer op mod 600 medarbejdere i DanmarkVindmølleproducenten fyrer medarbejdere, fordi danske afdelinger skal lukke.
Siemens Gamesa producerer vindmøller - nu gør firmaet klar til at fyre hundredevis af medarbejdere i Danmark.
26.
sep.
2019 kl.
15.
37 | opdateret 26.
sep.
2019 kl.
16.
11Bemærk: artiklen er mere end 30 dage gammelLæs opVindmølleproducenten Siemens Gamesa planlægger at fyre op mod 600 medarbejdere i Danmark.
Det oplyser selskabet i en pressemeddelelse.
- Vi beklager at måtte sige farvel til gode og værdsatte kolleger, og vi gør vores yderste for at hjælpe vores berørte medarbejdere videre på den bedst mulige måde.
- Disse tiltag er nødvendige for at håndtere et stadig mere konkurrencepræget marked på en ansvarlig måde, udtaler Andreas Nauen, administrerende direktør for Siemens Gamesa Renewable Energy i Danmark, i pressemeddelelsen.
Nedskæringerne kommer ifølge selskabet som følge af beslutninger om at udfase landvinddivisionen i Brande i slutningen af 2020, ligesom Siemens Gamesas fabrik i Aalborg vil indstille produktionen af vinger til landvind allerede ved udgangen af 2019.
Selskabet vil i oktober indlede forhandlinger med de lokale samarbejdsudvalg.
Danske fabrikker bestårTrods det store antal fyringer, vil fabrikkerne i både Aalborg og Brande dog bestå, forsikrer Siemens Gamesa i pressemeddelelsen.
Fabrikkerne vil således stadig skulle producere havvindmøller.
- Dette (fyringerne, red.
) ændrer på ingen måde vores overbevisning om, at vores industri har særdeles gode fremtidsudsigter med den store udfordring med at drive den grønne energiomstilling, der ligger foran os, udtaler Andreas Nauen.
Selskabet understreger endvidere, at Danmark fortsat er vigtig for vindmølleproducenten.
- Danmark er og bliver ved med at være en nøglelokation for Siemens Gamesa og et kernekompetencecenter for virksomhedens globale aktiviteter.
- Danmark vil fortsat være centrum for værdiskabende aktiviteter som f.
eks.
innovation, produktudvikling, prototyping og test samt kommercielle aktiviteter, står der i pressemeddelelsen.
/ritzau/FacebookTwitterKopier linkEmner:Siemens|Gamesa|Spanien|Arbejdsmarked|Vindmølleindustri




https://www.dr.dk/nyheder/regionale/sjaelland/kvinder-i-brystkraeftsag-kan-faa-erstatning-efter-visitationsfejl

SjællandKvinder i brystkræftsag kan få erstatning efter visitationsfejlDe to kvinder er blevet visiteret forkert i deres kræftforløb på Ringsted Sygehus.
Ni kvinder har fået konstateret brystkræft efter mangelfuld undersøgelse på Ringsted Sygehus.
Nu har de første to fået krav på erstatning.
Af Casper Henriques og Julie Würtz26.
sep.
2019 kl.
17.
52Bemærk: artiklen er mere end 30 dage gammelLæs opTo kvinder har ret til erstatning efter sagen om manglende brystkræftsundersøgelser på Ringsted Sygehus i årene 2013 til 2017.
Det viser foreløbige undersøgelser fra Patienterstatningen, oplyser Region Sjælland.
Patienterstatningen har vurderet, at kvinderne har mulighed for erstatning fra regionen, fordi kvinderne blev visiteret forkert i deres kræftforløb og burde have været igennem et hurtigere forløb.
Sagen handler om 304 kvinder, hvor Patienterstatningen er i gang med at gennemgå flere af patientforløbene.
Indtil videre har man undersøgt 14 sager, hvor man altså har fundet visitationsfejl i mindst to kvinders journaler.
- Det er alvorligt for hver enkelt kvinde, det er gået ud over.
De har fået forsinket deres forløb i en grad, så de har ret til erstatning.
Det har påvirket dem, og det er dybt ulykkeligt, siger koncerndirektør i Region Sjælland Leif Panduro Jensen.
Sagen kortRingsted Sygehus havde fra 2013 til 2017 en mangelfuld procedure ved brystkræftundersøgelser, hvor patienter var blevet henvist fra egen læge.
Først da en afdelingslæge slog alarm, begyndte man at overholde de nationale retningslinjer.
Region Sjælland har undersøgt 9.
400 journaler og fundet over 300 tilfælde, hvor kvinder, der siden har fået konstateret brystkræft, har fået den mangelfulde undersøgelse.
Som direkte konsekvens af sagen, er centrale personer på Ringsted Sygehus blevet meldt til politiet, og sygehusets direktør er blevet fyret.
At to ud af 14 kvinder har krav på erstatning, er også flere, end hvad koncerndirektøren havde regnet med.
- Det giver et advarselsflag, fordi vi har et system, hvor vi ikke kan undgå, at der sker fejl engang imellem, men vi har også et sikkerhedsnet, der skal sørge for, at fejlene ikke får konsekvenser, når det sker.
Det er sagens kerne.
Hele sikkerhedsnettet virkede ikke, siger han.
Region øger kontrollenDet er stadig usikkert, om der er tale om tilfældige fejlvisiteringer eller systematiske fejl.
Derfor skruer Region Sjælland op for kontrollen med den måde, man visiterer kvinder til brystkræftundersøgelser, fortæller koncerndirektøren.
- Vi har lavet en stikprøve hver måned, hvor alt har set fint ud, men nu laver vi en større stikprøve for at se, om der er et underliggende forhold, vi skal have fokus på.
Det vil vi gøre i de kommende uger, fortæller koncerndirektøren i Region Sjælland.
Leif Panduro Jensen håber, at alle sager hos Patienterstatningen er gennemgået inden for et halvt års tid.
FacebookTwitterKopier linkEmner:Leif Panduro Jensen (læge)|Patienterstatningen|Region Sjælland|Patienter|Sjælland




https://www.dr.dk/nyheder/penge/styrelse-vil-staevne-sidste-pensionsplaner-i-udbyttesag

Afsløring af skatteskandaleSe temaPengeStyrelse vil stævne sidste pensionsplaner i udbyttesagSkattestyrelsen tager skridt til at stævne de sidste pensionsplaner i USA for cirka 1,2 milliarder kroner.
(ARKIV) Skattestyrelsen i København, mandag den 16.
september 2019.
To amerikanere stod for 4, 1 milliarder kroner af den påståede svindel med dansk udbytteskat.
De burde sendes i fængsel, siger SF's skatteordfører.
Det skriver Ritzau, mandag den 23.
september 2019.
.
 26.
sep.
2019 kl.
17.
44Bemærk: artiklen er mere end 30 dage gammelLæs opSkattestyrelsen tager skridt til at stævne de sidste amerikanske pensionsplaner for cirka 1,2 milliarder kroner i sagen om svindel med udbytteskat.
Det fremgår af en pressemeddelelse fra Skattestyrelsen, der dog ikke vil uddybe, hvad betegnelsen "tager skridt til" nærmere dækker over.
Hvad er en pensionsplan?
De amerikanske pensionsplaner bliver også omtalt som enkeltmandspensionskasser eller 401K-planer.
Nummeret henviser til det afsnit i det amerikanske skattesystem, Internal Revenue Code, som beskriver den særlige konstruktion.
I praksis er der tale om en pensionskonto, som mange amerikanske arbejdsgivere tilbyder deres ansatte, og som har en række skattefordele.
- Nu tager vi et definitivt skridt og gør klar til at sagsøge de sidste pensionsplaner for cirka 1,2 milliarder kroner, siger Skattestyrelsens chefforhandler, direktør for Særlig Kontrol Steen Bechmann Jacobsen.
Sagen om udbyttesvindel for samlet 12,7 milliarder kroner er kompliceret og dækker over, at flere selskaber og personer i en række lande uberettiget har krævet udbytteskat udbetalt.
Udbyttesagen forløb fra 2012 til 2015.
Forlig med pensionsplanerSkattestyrelsen har i maj indgået et forlig med 61 pensionsplaner om at tilbagebetale 1,6 milliarder kroner ud af samlet 2,9 milliarder kroner.
Differencen mellem de to beløb er efter Skattestyrelsen og Kammeradvokatens opfattelse gået til andre aktører i det samlede kompleks.
Ifølge Politiken og TV2, der har afdækket dele af sagskomplekset de seneste dage, har svindlerne i et forlig fået lov til at fratrække de udgifter, de har haft i forbindelse med at snyde Skat.
Dette afviser Skattestyrelsen.
/ritzau/FacebookTwitterKopier linkEmner:Skattestyrelsen|Økonomi|Pension|Kammeradvokaturen|USA




https://www.dr.dk/nyheder/indland/laes-svarene-lasse-er-paa-fjerde-sabbataar-jeg-har-bidraget-og-betalt-skat-som-alle






https://www.dr.dk/sporten/haandbold/herreligaen/islandsk-plankevaerk-spraeller-forgaeves-i-thisted

HerreligaenIslandsk plankeværk spræller forgæves i ThistedFor anden gang i sæsonen gik Skjern Håndbold fra banen som taber, og for anden gang skete det på udebane.
Eivind Tangen og holdkammeraterne fra Skjern tabte torsdag aften på udebane mod Mors-Thy.
26.
sep.
2019 kl.
22.
56Bemærk: artiklen er mere end 30 dage gammelLæs opMors-Thy Håndbold skaffede sig torsdag aften to tiltrængte point i Primo Tours Ligaen efter to nederlag på stribe.
Det gik ud over gæsterne fra Skjern, der nu har tabt to af sæsonens fem første kampe.
Begge nederlag er kommet på udebane, hvor Skjern fortsat ikke har vundet.
Mors-Thy vandt kampen 28-25.
Skjern ligger bedst placeret af de to på sjettepladsen med fem point efter fem kampe, mens Mors-Thy har fire point på tiendepladsen.
På trods af den dårligere ligaplacering var det hjemmeholdet, der sad på begivenhederne i Thy Hallerne torsdag aften.
Skjern kom foran 1-0 på et mål af Eivind Tangen, men det var sidste gang, at gæsterne havde føringen.
Mors-Thy gik til pausen foran 15-12, og anført af Mads Hoxers i alt syv scoringer bevarede værterne føringen kampen igennem.
Björgvin Páll Gústavsson gjorde sit i Skjern-målet ved at stå med en høj redningsprocent, mens Jesper Konradsson blev noteret for seks mål for det gæstende mandskab.
Mors-Thy møder i næste runde Bjerringbro-Silkeborg, mens Skjern tager imod Ribe-Esbjerg.
/ritzau/FacebookTwitterKopier linkEmner:Mors-Thy Håndbold|Skjern|Bjerringbro-Silkeborg Elitehåndbold|Jylland|Håndbold




https://www.dr.dk/nyheder/regionale/nordjylland/tre-aar-efter-branden-paa-svinkloev-hoteller-vil-stille-stoerre-krav

NordjyllandTre år efter branden på Svinkløv: Hoteller vil stille større krav til sig selvBrandsikkerheden skal være bedre, end den er i dag, mener hoteller og beredskaber.
Det gamle Svinkløv Badehotel brændte den 26.
september 2016.
Af Klaus Videbæk og Simon Krogh Johansen26.
sep.
2019 kl.
17.
25Bemærk: artiklen er mere end 30 dage gammelLæs opDet kom som et chok midt i den mørke nat, da det 81 år gamle Svinkløv Badehotel for præcis tre år siden pludselig stod i flammer og på få timer brændte ned til grunden.
Siden har der ikke mindst på de ældre hoteller været stort fokus på at øge brandsikkerheden, men det kniber med konkrete tiltag fra politisk side.
Det er lidt mere moderne udstyr, vi skal have ind og sikre hotellerne, end det vi måske har haft i tidligere tider.
Bjarne Nigaard, Danske BeredskaberDerfor er Danske Beredskaber og brancheorganisationen for hoteller og restauranter Horesta gået sammen om en række anbefalinger.
- Det handler om, at det er lidt mere moderne udstyr, vi skal have ind og sikre hotellerne, end det vi måske har haft i tidligere tider, siger Bjarne Nigaard, sekretariatschef hos Danske Beredskaber.
Forskellige regler for hvert hotelSom udgangspunkt skal hotellerne i dag overholde regler gældende for det år, som det enkelte hotel er bygget i.
Det gælder alle hoteller bygget før 2006.
Men selv ved nyere hotelbyggerier kan det være svært at finde ud af, hvad man skal og kan gøre, hvis man ønsker at øge brandsikkerheden for sine gæster.
Det mener blandt andre Christian Middelbo Outzen, ejer af Løkken Strand Hotel fra 2017.
Løkken Strand Hotel har hjemme i en gammel skolebygning i Løkken og var stadig under opførelse, da Svinkløv Badehotel brændte i 2016.
Behov for retningslinjerForud for hotelbyggeriet var der taget højde for flugtveje og andre tiltag for at forbedre brandsikkerheden.
Men som følge af branden på Svinkløv stillede brandinspektøren, der besøgte stedet, også krav om et såkaldt ABA-anlæg på alle værelser.
Det betød en ekstraregning på flere hundrede tusinde kroner.
Det anbefaler hoteller og beredskaberDanske Beredskaber og Horesta er gået sammen om en række anbefalinger, der skal øge brandsikkerheden på danske hoteller.
Nu søger man støtte fra politisk side.
Anbefalingerne drejer sig særligt om tre punkter:Godkendelse af flere trådløse alarmsystemer til brug på hotellerne.
En økonomisk håndsrækning til hotellerne, så de nye teknologier kan installeres.
Bedre vilkår for rådgivning fra beredskabet til de enkelte hoteller.
Kilde: HorestaDerfor så Christian Middelbo Outzen gerne, at man kunne enes om nogle generelle regler, som alle skulle overholde uafhængigt af aktuelle hændelser, eller hvad den enkelte brandinspektør måtte mene om behovet.
- Hvis der nu havde været klare retningslinjer, man kunne forholde sig til, så kunne man også budgettere med det.
Det var lige ved at knække vores budget, fortæller han.
Trådløst system kan være løsningNår både Horesta og Danske Beredskaber vil have politikerne til at kigge på forholdene, skyldes det også, at man i dag ikke har godkendte trådløse alarmsystemer i Danmark.
De er billigere og nemmere at sætte op end alarmsystemer, der skal føres via kabel, og de kan også være en mulighed i ældre byggerier.
- Det er desværre sådan i dag, at vi ikke har godkendte trådløse systemer, som Danske Beredskaber kan tage med ud, og det er ikke godt nok, siger direktør i Horesta Kirsten Munch Andersen.
Derudover anbefaler de to parter øget rådgivning om brandsikkerhed, og at man giver en økonomisk håndsrækning til hotellerne, så de kan installere den nyeste teknologi på området.
Mangler svar fra ministerietFire gange siden starten af februar har Danske Beredskaber og Horesta henvendt sig til ministeriet med henblik på at få et møde og starte en dialog om problemerne.
Dog uden svar.
Til DR skriver Transport- og Boligministeriet.
"Sagen er under behandling i ministeriet.
Det er en sag, der optager boligminister Kaare Dybvad Bek (S), som straks vil følge op på, hvad der kan gøres.
"FacebookTwitterKopier linkEmner:Kaare Dybvad (politiker)|Kirsten Munch Andersen (erhvervsleder)|Socialdemokraterne|Hotelbranchen|Løkken




https://www.dr.dk/nyheder/kultur/maria-roerbye-roenn-om-ny-dr-strategi-public-service-spiller-vigtigere-rolle-end

MedieforhandlingerSe temaKulturMaria Rørbye Rønn om ny DR-strategi: Public service spiller vigtigere rolle end nogensindeDR har fremlagt en ny strategi, hvor planlagte besparelser på 255 millioner kroner er sløjfet.
DR har fremlagt en ny strategi, hvor planlagte besparelser på 255 millioner kroner er sløjfet.
Af Jakob Lyders Tarpgaard26.
sep.
2019 kl.
17.
20Bemærk: artiklen er mere end 30 dage gammelLæs opSelvom det nuværende medieforlig pålægger DR besparelser på yderligere 255 millioner kroner, har DR i dag fremlagt en strategi frem mod år 2025, hvor besparelsen ikke fremgår.
Læs også:DR klar med ny strategi: Vil have politikere til at droppe millionbesparelserDR Nyheder har derfor stillet generalsekretær Maria Rørbye Rønn en række spørgsmål om den offensive strategi:Maria Rørbye Rønn, hvad er det helt konkret, I beder partierne bag en kommende medieaftale om?
Vi synes, at DR og public service spiller en endnu vigtigere rolle i det danske samfund end nogensinde før.
Maria Rørbye Rønn, generaldirektør i DR- Da vi sad og arbejdede på vores strategi, konstaterede en ny regering og støttepartierne bag den, at flertallet bag den tidligere medieaftale er bortfaldet, og at man ønsker at forhandle en ny medieaftale.
Og derfor synes vi, at det er vigtigt at være tydelig om, at vores hovedønske til nye medieforhandlinger er, at vi ikke skal gennemføre en fase 2-besparelse på yderligere 255 millioner kroner.
Hvorfor skulle partierne ønske at rulle besparelser på en kvart milliard kroner tilbage?
- Vi synes, at DR og public service spiller en endnu vigtigere rolle i det danske samfund end nogensinde før.
Dansk indhold er under pres fra medieudviklingen og konkurrencen, og vi vil fremover også gerne kunne bringe danskerne sammen om det vigtige.
Og vi synes, at det vigtige er at understøtte demokrati, kultur og fællesskaber i Danmark.
Og derfor fortæller vi nu, hvad vores ambition og strategi er.
Men hvad gør I, hvis besparelserne fortsat skal gennemføres?
- Fase 2 vedrører år 2022 og 2023, så det bliver i år 2021, at vi i givet fald skal gøre det.
Nu ser vi frem til, at der skal ske en forhandling i år 2020 om en ny medieaftale, og så må vi se derefter, hvor det ender.
Jeg vil også godt sige, at jeg aldrig har udtalt, at vi aflyser besparelserne eller ikke regner med dem, sådan som nogle medier skriver.
For det er jo politikernes beslutning i sidste ende.
Men man skal ikke være i tvivl om, hvad vores hovedprioriteter til kommende forhandlinger er.
Men hvis et politisk flertal beslutter, at vi skal gennemføre yderligere besparelser, så laver vi en plan, hvor vi sørger for, at der kommer balance i DR's økonomi.
Men I laver vel ikke sådan en strategi, hvis ikke I har en tro på, at de forsvinder?
- Vores nuværende strategi er allerede baseret på, at vi er beskåret med 420 millioner kroner.
Men når der pludselig sker det, at vores rammer er til forhandling igen, og at vi ikke ved, hvad vores rammer bliver, så har vi valgt en strategi, der står på den nuværende økonomi.
Hvorfor har I valgt så offensiv en strategi?
- Jeg synes, det er vigtigt at være offensiv både på DR's rolle og betydning fremadrettet, og at vi ønsker at bringe danskerne sammen om det vigtige.
Men selvfølgelig også være tydelig på, at hvis vi skal gennemføre besparelser på yderligere 255 millioner kroner, så vil det få nogle konsekvenser.
Men hvis et politisk flertal beslutter, at vi skal gennemføre yderligere besparelser, så laver vi en plan, hvor vi sørger for, at der kommer balance i DR's økonomi.
Jeg skal ikke begynde at gætte på, hvordan politiske forhandlinger ender.
Det, jeg kan sige, er, at vi går ind i debatten med stærke ambitioner på DRs vegne.
Maria Rørbye Rønn, generaldirektør i DRI har fremlagt eksempler på, hvad scenarierne kan være, hvis I skal spare yderligere 255 millioner kroner.
Kan du sige noget mere konkret om, hvad der bliver skåret væk, hvis det sker?
- Der er ingen konkrete intentioner bag de eksempler.
Det er rene beregningstekniske eksempler.
Og det, jeg har lært af mediedebatten, er, at man bliver nødt til at være meget konkret på, hvad konsekvenser på besparelser bliver.
Ellers er det bare abstrakte beløb.
Derfor har vi lavet de eksempler.
Det, der er vigtigt, er, at alle forstår, at det vil have nogle konsekvenser - også for indholdet.
Men du vil vel gerne erkende, at strategien er en politisk presbold?
- Ja, det kan man godt kalde det.
Men det er også at være tydelig.
For vi står i en situation, hvor vi har ageret på baggrund af en medieaftale, hvor man nu konstaterer, at flertallet er bortfaldet.
Så det er jo en speciel situation, vi står i.
Hvor sikker er du på, at besparelserne bliver skrottet?
- Jeg skal ikke begynde at gætte på, hvordan politiske forhandlinger ender.
Det, jeg kan sige, er, at vi går ind i debatten med stærke ambitioner på DR's vegne.
Og jeg synes, at vi har en offensiv og ambitiøs plan for, hvordan vi skal levere public service til den danske befolkning fremadrettet.
FacebookTwitterKopier linkEmner:Økonomi|Mediepolitik|Maria Rørbye Rønn (erhvervsleder)




https://www.dr.dk/nyheder/penge/sikkerhedsekspert-hackere-er-blevet-de-store-virksomheders-vaerste-fjender

PengeSikkerhedsekspert: Hackere er blevet de store virksomheders værste fjenderEn bølge af raffinerede angreb har ramt virksomheder som Demant, Mærsk og Norsk Hydro.
Et hackerangreb har kostet Demant op mod 650 millioner kroner.
Af Signe Mai Vilsbøll26.
sep.
2019 kl.
16.
37Bemærk: artiklen er mere end 30 dage gammelLæs opDen børsnoterede høreapparatkoncern Demant blev i begyndelsen af september ramt af et hackerangreb, som lammede it-systemer på tværs af lokationer og forretningsenheder.
I dag er de økonomiske konsekvenser for virksomheden så blevet tydeliggjort, og da angrebet har gjort det umuligt for Demant at drive forretning på normal vis i en periode, opgør Demant tabet til en halv milliard kroner.
Hvad der præcis er sket, hvem der står bag og hvilken type angreb, der er tale om, ønsker koncernen ikke at fortælle.
- Vi kan ikke være specifikke, og det vil vi heller ikke, men vi besluttede os hurtigt for at lukke ned for alle vores it-systemer, så konsekvenserne ikke blev værre, forklarer Søren Nielsen, administrerende direktør i Demant, og tilføjer, at kriminelle handlinger altid har et formål:- Sådan er det også i det her tilfælde.
Det er nogen, der ikke har villet os det godt.
Ransomwareangreb er mulig forklaringÅrsagerne til hackerangreb på virksomheder kan være mange.
Søren Debois, der er lektor og it-sikkerhedsforsker på ITU, mener dog, det er mest sandsynligt, at bagmænd har sneget sig ind i Demants systemer for at lokke penge ud af virksomheden.
- Det lyder som et ransomwareangreb, hvor nogle krypterer data på computere og gør indholdet utilgængeligt for derefter at bede dem om penge for at give virksomheden kontrol over systemerne igen, siger Søren Debois.
Sådanne angreb er ifølge forskeren blevet mere almindelige, og det er ikke mere end et halvt år siden, at aluminiumskæmpen Norsk Hydro blev ramt af et såkaldt ransomwareangreb, der fik selskabet til at skifte til manuel drift i en periode.
En it-sikkerhedschef skal være heldig hele tiden.
En hacker skal kun være heldig en gang.
Peter Kruse, it-sikkerhedsekspert, CSISSelskabets hjemmeside var ude af drift som følge af angrebet, mens produktionsanlæg blev sat i stå.
Desuden fik de ansatte besked på, at de ikke måtte tænde computeren.
Norsk Hydro og Mærsk tabte millioner på angrebAngrebet på Norsk Hydro kostede ifølge det norske medie Dagens Næringsliv et tab på op mod 400 millioner kroner.
Et større og dyrere ransomwareangreb på Mærsk kostede i 2017 det danske rederi mellem 1,6 og 2 milliarder kroner.
- Vi ved ikke, hvad der foregår internt i selskaberne, men det kan meget vel være samme type bagmænd, siger Søren Debois og kommer med et alternativt bud:- Der er den mulighed, at det er et angreb, som er biprodukt af et angreb mod helt andre.
Den slags har vi også set før.
Men hvis angrebet er sket med fuldt overlæg, vil det som oftest handle om penge eller industrispionage, som ved et uheld er endt med ødelagte systemer.
Adgangen til systemerne starter ifølge Søren Debois i de fleste tilfælde med noget så simpelt som en phishing e-mail, der får en medarbejder til at hente et dokument eller et regneark.
Det kan nemlig give hackerne adgang til et netværk.
En bølge af raffinerede angreb på virksomhederMed et stigende antal cyberangreb vurderes truslen mod virksomheder som "meget høj" af Forsvarets Efterretningstjenestes Center for Cybersikkerhed, der hvert år udgiver en national cybertrusselsvurdering.
I seneste vurdering lyder det, at cyberkriminelle konstant er på udkig efter økonomisk gevinst.
Desuden skriver Forsvarets Efterretningstjeneste, at virksomheder kan forvente at blive udsat for forsøg på cyberkriminalitet.
Ifølge it-sikkerhedsekspert hos CSIS, Peter Kruse, har angrebene skiftet karakter.
Over det seneste halve år er en lang række globale virksomheder blevet ramt af raffinerede og destruktive angreb, som er direkte koblet til sabotage, siger han:- Der er en bølge af den her type angreb, der i høj grad minder om dem, vi så hos Hydro og Mærsk, og som ligner angrebet hos Demant.
Hackerne går tilsyneladende efter de store virksomheder.
Hackeren skal kun være heldige en gangSamtlige angreb på globale virksomheder har ifølge Peter Kruse forårsaget lang nedetid og stort tab af produktivitet, og graden af sofistikation er markant.
- Hackere er efterhånden blevet en af de største trusler mod internationale virksomheder.
De kan forårsage store ødelæggelser på produktion og bundlinje, og de kan ramme de fleste virksomheder.
De bliver udført af mennesker med en stor teknisk viden.
Det er ikke hvilke som helst personer, der kan infiltrere et netværk på en måde, der er så kompleks, siger Peter Kruse og påpeger, at det kan være næsten umuligt at beskytte sig mod hackere:- Som jeg plejer at sige: En it-sikkerhedschef skal være heldig hele tiden.
En hacker skal kun være heldig en gang.
Administrerende direktør i Demant, Søren Nielsen, siger i et interview med DR Nyheder, at virksomheden reagerede hurtigt på cyberangrebet i begyndelsen af september.
Søren Nielsen mener, det har betydet, at angrebet ikke ramte endnu hårdere.
Fra i dag af har virksomheden planer om at styrke sikkerheden yderligere, oplyser han.
FacebookTwitterKopier linkEmner:Erhverv|IT-kriminalitet|Norsk Hydro|Norge|Peter Kruse (erhvervsleder)




https://www.dr.dk/nyheder/kultur/gaming/skoert-gaasespil-laegger-internettet-ned-det-er-saa-aandssvagt-du-bare-maa

GamingSkørt gåsespil lægger internettet ned: 'Det er så åndssvagt, at du bare må prøve det'Muligheden for at udleve sin indre narrøv er et af spillets helt store styrker, mener spilekspert.
I 'Untitled Goose Game' er du en gås, hvis eneste formål er at ødelægge hyggen i en lille landsby.
(© House House)Af Morten Bjerregaard26.
sep.
2019 kl.
16.
28Bemærk: artiklen er mere end 30 dage gammelLæs opHar du nogensinde haft lyst at spille et computerspil, hvor det eneste formål er at gøre tilværelsen sur for en række intetanende og uskyldige landsbyboere?
Så skal du helt sikkert prøve spillet 'Untitled Goose Game', som siden udgivelsen for en lille uge siden har taget internettet med storm.
I 'Untitled Goose Game' er du en gås, som rent ud sagt er lidt af en narrøv.
Her er det dit job at gøre livet så surt som muligt for indbyggerne i en søvnig landsby.
Det kan du for eksempel gøre ved stjæle sokker, som hænger til tørre, skræppe ualmindeligt højt, mens en kvinde prøver at foretage et telefonopkald, eller ødelægge en romantisk picnic.
Spillets skrabede design er en af spillets helt store styrker ifølge spilekspert Magnus Groth-Andersen.
(© House House)Det lyder ret bizart, og spillets design leder tankerne hen mod tidlige computerspil fra 90'erne og start 00'erne.
Men det er netop spillets helt store styrke, forklarer Magnus Groth-Andersen, der er chefredaktør på spilmediet GameReactor.
dk.
- Når folk ser på 'Untitled Goose Game' og læser om spillets præmis, er det så åndssvagt, at du nærmest bare må prøve det.
- Vi er blevet vant til at være helten i computerspil, så når man her får lov til at udleve sin indre narrøv og genere andre mennesker ustandseligt, så er det tiltrækkende, siger Magnus Groth-Andersen.
Passer godt til Youtube-generationenPå trods af spillets simple præmis og skrabede udseende, så er 'Untitled Goose Game' perfekt designet til den verden, vi lever i, mener Magnus Groth-Andersen.
- Spillet er virkelig sjovt, og så er der så meget variation, at de, der spiller, får vidt forskellige oplevelser.
- Og så passer det ret godt til Youtube-generationen, fordi det er ekstremt streamable.
Jeg tror, at spillet er gået viralt, fordi influencers og spillere lynhurtigt kan lave noget sjovt med og om spillet.
Et godt eksempel på, hvad han mener, kan du se i Twitter-opslaget herunder.
Her har en bruger klippet en trailer til spillet, hvor han har lagt den amerikanske sangerinde Lizzos hit 'Juice' indover.
Ene og alene af den årsag, at Lizzo synger sætningen 'Gotta blame it on the goose' i nummeret.
Og der er masser af lignende eksempler, hvor kreative sjæle med brug af memes, videoer og gif'er har det sjovt over gåsen, der ødelægger det for alle andre.
Søger du på 'Untitled Goose Game' på Youtube, finder du klip efter klip, hvor spillere har det vildt over at spille rollen som gåsen fra helvede.
'Charmerende og sjov spiloplevelse''Untitled Goose Game' er udviklet af det australske spilfirma House House, og kun to dage efter udgivelsen lå spillet øverst på Austaliens Nintendo-liste over mest populære spil.
Det populære spil har også fået glimrende anmeldelser med på vejen.
The Guardian giver gåsespillet fem stjerner og kalder det en 'charmerende og sjov spiloplevelse'.
Det amerikanske medie The Verge er også vild med det, fordi 'det smukke ved spillet er, at ingen får den samme spiloplevelse.
''Untitled Goose Game' koster godt 100 kroner og kan købes til PC og Nintendo Switch.
Spillet er endnu ikke at finde på Playstation 4 eller Xbox One.
Læs også:Trods trusler om boykot og rasende fans: Kriseramt spil får overraskende succesFacebookTwitterKopier linkEmner:Twitter|Youtube|Nintendo|Computerspil|Forbrugerelektronik




https://www.dr.dk/sporten/fodbold/mere-fart-klogere-spillere-og-teknisk-snilde-vm-var-det-bedste-nogensinde

FodboldMere fart, klogere spillere og teknisk snilde: VM var det bedste nogensindeEn ny FIFA-rapport viser, at VM var det bedste nogensinde, og at niveauet i kvindefodbold er blevet højere.
USA vandt VM, og anfører Megan Rapinoe i midten er netop blevet kåret til verdens bedste kvindelige spiller af Fifa.
Af Jade Madsen Wittenkamp26.
sep.
2019 kl.
16.
12Bemærk: artiklen er mere end 30 dage gammelLæs opI sommer fik fodboldelskere over hele verden serveret det bedste VM i kvindefodbold nogensinde.
Det slår en teknisk FIFA-undersøgelse fast.
En god grund til de rekordmange seere og tilskuere i massevis til mesterskabet finder man i rapporten: Kvindefodbold har nået det hidtil højeste niveau af teknisk, taktisk og fysisk kunnen.
Rapporten blev fremlagt på den første FIFA-konference for kvindefodbold, hvor trænere, direktører og sportschefer var samlet.
Og analyserne fortæller altså, at spillet er blevet mere spændende og kvaliteten højere.
Her er nogle af punkterne, hvor kvindefodbold er blevet bedre.
Teknisk snildeHer scorer først Brasiliens Christiane og derefter USA’s Christen Press og Alex Morgan på hovedstød.
Kvindernes grundlæggende teknik er blevet bedre.
Det baserer rapporten blandt andet på de mange hovedstødsmål og gode indlæg ved VM.
- Spillernes evne til at bruge brede områder og levere præcise kryds skabte mange åbninger foran mål.
Og her viste spillerne exceptionel målscoringsteknik i luften, siger rapporten.
Hovedstødsmål og de gode, præcise indlæg lagde landstræner for det danske kvindelandshold Lars Søndergaard også mærke til.
- Man har hørt i kvindefodbold, at kvinderne ikke er gode til at heade og spille længere afleveringer med præcision og hårdhed, men det blev modbevist til VM.
Den næste udvikling kan være, at forsvarerne også bliver gode til at heade, så målchancerne bliver mindre på et indlæg, siger han.
Muren i måletI semifinalen mellem Holland og Sverige var der mange store redninger.
Mål vinder kampe, og derfor kan målmanden være altafgørende.
Et godt eksempel er VM-semifinalen mellem Sverige og Holland, hvor målmændene viste flere store redninger.
Til VM var redningsprocenten 70 procent, og ifølge fodboldkommentator for DR Arnela Muminovic er målmandsspillet netop et punkt, hvor kvinderne har udviklet sig meget.
- Målmandssituationen har altid været en akilleshæl i kvindefodbold, og der er stadig meget udviklingspotentiale, men det var det bedste niveau af målmænd, jeg har set i kvindefodbold ved en slutrunde.
Der var nogle, som viste sig frem på højt niveau, og det er lidt af et gennembrud.
Taktisk klogskabSverige mister her bolden, så tyskerne får mulighed for at score et hurtigt mål.
- Individuelt bliver spillerne klogere, siger en af eksperterne i rapporten.
Til VM spillede kvinderne tålmodigt, forsvarede godt og turde sætte tempo, derfor vurderer FIFA, at det taktiske niveau er blevet højere.
Og netop tempo er et nøgleord i kvindefodboldens udvikling, mener landstræner Lars Søndergaard.
- Kvindefodbold nærmer sig herrefodbold i forhold til tempo og genpres.
Og tempoet er vigtigt i udviklingen, for eksempel i EM-kvalifikationen møder vi hold, som er gode til at forsvare sig.
Det kræver, at vi har tempo i afleveringerne, så vi kan komme ud af det greb, og det formåede holdene at gøre til VM.
FIFA har valgt at fokusere på bestemte punkter i kvindefodbold, men generelt er niveauet i kvindefodbold er blevet bedre, mener fodboldkommentator Arnela Muminovic.
- Både holdmæssigt og individuelt er spillerne blevet bedre til at sparke, tæmme, skyde og stå på mål.
De taktiske tendenser så vi ikke så meget tidligere, så selve spillet er noget af det bedste, der har været.
- Det har dog ikke toppet endnu, til EM om to år er det nok endnu bedre, fordi spillerne og holdene bliver endnu mere professionelle.
FacebookTwitterKopier linkEmner:FIFA|Fodbold|Sverige|Holland|Brasilien




https://www.dr.dk/nyheder/udland/live-tv-amerikansk-efterretningschef-til-hoering-i-kongressen






https://www.dr.dk/nyheder/politik/selvmord-og-overgreb-danmark-sender-akut-millioner-til-groenland

PolitikSelvmord og overgreb: Danmark sender akut-millioner til GrønlandRegeringen vil give byen Tasiilaq fem millioner kroner til blandt andet psykologer.
- Vi mener, der skal 100 millioner kroner til for at løse udfordringen, siger Aaja Chemnitz Larsen (IA).
Hun er ikke tilfreds med den hjælp, der nu gives akut.
Af Daniel Myrup Pedersen26.
sep.
2019 kl.
15.
50Bemærk: artiklen er mere end 30 dage gammelLæs opByen Tasiilaq i Østgrønland har store sociale udfordringer, når det kommer til selvmord og seksuelle overgreb.
Det blev kortlagt i DR-dokumentaren 'Byen, hvor børn forsvinder'.
Seksuelle overgreb og selvmordGrønland har mere end otte gange så mange anmeldelser om seksualforbrydelser som Danmark og Færøerne.
I Grønland har Tasiilaq det højeste antal anmeldelser om seksualforbrydelser mod børn og unge pr.
indbygger.
I 2018 var 27 procent af anmeldelser om kønsligt forhold til barn under 15 år fra Tasiilaq, mens befolkningen i Tasiilaq udgjorde 5 procent af den samlede grønlandske befolkning.
Hvert femte dødsfald i området ved Tasiilaq er et selvmord.
Kilde: Grønlands politiDerfor vil regeringen nu give 5,3 millioner kroner i akutbevilling til Tasiilaq.
Pengene skal gå til at sende et akutteam af psykologer, socialrådgivere og andet personale til Grønland.
- Jeg er rigtig glad for, at vi nu kan sætte ind med akuthjælp til Tasiilaq, hvor der desværre har været en situation med rigtig mange sager om seksuelle overgreb mod børn, siger social- og indenrigsminister Astrid Krag (S).
Akutbevillingen blev bevilget i Folketingets Finansudvalg i dag, og det forventes at personalet kan tage afsted meget snart.
Pengene er alene afsat til 2019, og så vil regeringen arbejde på en mere langsigtet løsning, som skal mindske lignende problemer i andre grønlandske byer - og ikke bare Tasiilaq.
Grønland spurgte om hjælpI DR-dokumentaren kunne man se, hvordan børn og unge i Tasiilaq i årevis forgæves har bedt om psykologhjælp hos kommunen, efter at de har været udsat for overgreb.
Her skal penge brugesDe 5,3 millioner kroner forventes anvendt til:Et akutteam, som forventes at bestå af socialrådgivere, psykologer og familiebehandlere, der kan bistå med sagsbehandling og behandlingsindsatser over for udsatte børn og unge i Tasiilaq.
Midler til at gennemføre en analyse af plejefamilieområdet i Grønland.
Midler til udvidelse af behandlingsindsatsen til børn og unge, som er ofre for seksuelle overgreb.
Kilde: Social- og indenrigsministerietMinister for socialområdet i Grønland Martha Abelsen (SIU) spurgte derfor i juni Danmark om hjælp til at løse udfordringerne, som særligt Tasiilaq stod med.
Læs også:Grønland vil bede Danmark om hjælp til svigtede børn- Vi erkender, at der er et stort problem med omsorgssvigt af børn i Grønland.
Derfor har vi et ønske om dansk hjælp på den korte bane, sagde Martha Abelsen.
En hjælp, der nu er på vej.
- Vi er utrolig glade for Danmarks hjælp.
Vi kan ikke løse alle udfordringerne på børne- og ungeområdet på samme tid.
Vi er begyndt med Tasiilaq.
Med akutindsatsen fra Danmark får mange udsatte børn og unge i Tasiilaq hjælp, siger Martha Abelsen nu i dag.
Hun understreger dog, at der skal mere hjælp til næste år.
'Som at pisse i bukserne for at holde varmen'Medlem af Folketinget for partiet Inuit Ataqatigiit Aaja Chemnitz Larsen (IA) mener, der skal en katastrofefond på 100 millioner kroner til for at løse problemerne på børneområdet.
- Det er positivt, at der bliver sat noget i gang, men fire socialrådgivere, der skal til Grønland i tre måneder ad gangen er ikke tilstrækkeligt.
Det er uambitiøst.
Det er som at pisse i bukserne for at holde varmen, siger Aaja Chemnitz Larsen.
Social- og indenrigsminister Astrid Krag siger dertil, at der er nedsat en arbejdsgruppe, der skal komme med yderligere anbefalinger til løsninger.
Og der er ministeren åben for yderligere økonomisk hjælp til Grønland.
FacebookTwitterKopier linkEmner:Aaja Chemnitz Larsen (politiker)|Grønland|Socialdemokraterne|Inuit Ataqatigiit|Socialforhold




https://www.dr.dk/nyheder/udland/surrugue-jacques-chirac-var-frankrigs-langlemmede-gavtyv-der-sagde-bush-midt-imod

UdlandSurrugue: Jacques Chirac var Frankrigs langlemmede gavtyv der sagde Bush midt imodNekrolog: Jacques Chirac vandt franske hjerter med sine store armbevægelser - og modstandere med sin kynisme.
Den tidligere franske præsident, Jaques Chirac, er død i alder af 86 år.
Her er han i forbindelse med G8-topmødet i Skt.
Petersborg i Rusland i 2006.
Af Stéphanie Surrugue26.
sep.
2019 kl.
15.
03Bemærk: artiklen er mere end 30 dage gammelLæs opDe var ikke bare på fornavn med ham; de var på kælenavn.
Præsident Jacques Chirac var ”Chichi” for alle – unge som gamle, mænd som kvinder, franskmænd fra alle verdenshjørner.
Folkelig som få franske præsidenter – både før og efter ham - leverede Jacques Chirac måske ikke de store indenrigspolitiske resultater i sin regeringsperiode fra 1995 til 2007, men han dominerede historien og inkarnerede billedet af 'Franskmanden'.
I dag døde han, 86 år gammel.
Læs også:Den tidligere franske præsident Jacques Chirac er dødHans store armbevægelser – både de fysiske og de politiske - var noget, mangen en galler holdt af.
Jacques Chiracs notoriske kærlighed til mad, vin, kunst, kultur, kvinder og 'La Gloire de la France' - Frankrigs storhed - var livsbekræftende, kunne de fleste franskmænd blive enige om på tværs af diverse politiske kløfter.
Jacques Chiracs helbred blev svækket af et mindre slagtilfælde i 2005, mens han var præsident.
Han blev efterfulgt på posten af Nicolas Sarkozy i 2007.
Fuld af modsætningerMen dér holdt enigheden også op.
For hvem var han egentlig, den langlemmede livsnyder, der som ung var gadesælger i Paris for den kommunistiske avis l’Humanité og endte som borgerlig præsident i republikken?
En positiv kyniker.
En indenrigspolitisk mellemvare, der forstod at sætte internationale dagsordener.
En politisk overlever, der ikke sjældent udviste større kærlighed til sine egne mærkesager end til det borgerlige Frankrigs mærkesager.
Jacques Chirac og afdøde prinsesse Diana ved åbningen af Cezanne-udstillingen på Grand Palais-museum in Paris 25.
september 1995.
En velvoksen gavtyv af en ægtemand til den loyale og diskrete fru Bernadette, som med jernnæve i silkehandske forsøgte at holde styr på ”Chichi”, der ofte og alligevel aldrig veg fra hendes side.
Det sagde Jaques ChiracOm invasionen af Irak:- Man eksporterer ikke demokrati i et pansret køretøj.
Og, ikke mindst, livets goder:- Lad os skåle for vores kvinder, vores heste, og dem, der bestiger dem.
Om sit borgerlige tilhørsforhold:- Selvfølgelig er jeg venstreorienteret, jeg spiser sauerkraut og drikker øl.
Eller, måske mest sigende om den politiske kamæleon Jacques Chirac:- Jeg kan ikke lide at sige, at jeg ”tror” på noget.
Der er ingen idéer, der er værd at tro på.
En gigant for en hel generation – og en politiker, der i høj alder måtte føje en korruptionsdom til CV’et.
Historien om Frankrigs nu afdøde præsident Chirac er om noget historien om et modsætningernes menneske, politisk såvel som personligt.
'Non' og 'oui' til EuropaDet var ikke indenrigspolitisk, at Jacques Chirac satte sine største politiske aftryk.
Hans forsøg på store reformer endte ofte i forsøg på stilfuld retræte.
Undtagelsen: han fik gennemført forkortelsen af det franske præsidentembedes varighed fra syv til de nuværende fem år.
Europapolitisk svingede Chiracs holdninger fra et indædt ”non” til en fælles europæisk møntfod i 1991 til et klart ”oui” til Maactricht-traktaten i 1992.
Jaques Chirac, her sammen med den tyske kansler, Angela Merkel, var stor fortaler for EU-samarbejdet.
Franskmændene svingede ikke i takt med deres præsident: Da Chirac var sprunget ud som supereuropæer og i 2005 meddelte franskmændene, at de burde stemme ja til EU’s forfatningstraktat, takkede 55 procent af franskmændene nej og gav dermed Chirac en af karrierens største kindheste.
På den storpolitiske scene forstod Chirac at sætte dagsordener, der gav ham respekt hjemme.
Særligt, da han i 2003 sagde nej til USA’s invasion af Irak.
Ganske vist havde Frankrig støttet interventionen i Afghanistan i 2001, men nu, to år senere, splittede præsidenten den vestlige verden ved at gå i spidsen for kritikken af amerikanernes fremfærd.
Og franskmændene kvitterede begejstret for præsidentens mod til at sige George W.
Bush midt imod.
Chiracs makker i oprøret mod USA var Tysklands kansler Schröder.
De to stod tæt sammen i mangt et internationalt spørgsmål, og talrige var de europæiske stats- og regeringschefer, der gennem årene blev banket på plads ved diverse topmøder af den borgerlige franskmand og den socialdemokratiske tysker.
Chirac og Schröder tog over over, hvor deres forgængere Mittérand og Kohl slap: I fastholdelsen af den fransk-tyske dominans af EU.
Kostede vinbønder dyrtMindst lige så kontroversiel som modstanden mod invasionen af Irak var Jacques Chiracs beslutning om, at Frankrig skulle foretage atomprøvesprængninger i Stillehavet.
Den internationale harme resulterede i boykot af fransk vin, mens miljøaktivister lænkede sig fast til den franske ambassade på Kongens Nytorv i København og Danmarks statsminister Poul Nyrup Rasmussen (S) iførte sig cykelhjelm og rullede ud på landevejene i protest.
Jacques Chirac som nyvalgt præsident i 1995.
Hans beslutning om at gennemføre atomprøvesprængninger i Fransk Polynesien kostede de franske vinbønder omkring 100 millioner kroner i forbindelse med den efterfølgende boykot.
De senere år levede den sygdomsplagede Jacques Chirac et tilbagetrukket liv.
Men det er ikke den aldrende, skrøbelige Chirac, franskmændene vil huske.
De vil huske det politiske dyr, der gennem årtier ledede flere ministerier, var Paris’ overborgmester, premierminister i flere regeringer og endelig: Republikkens præsident.
Ganske vist blev han i 2011 dømt for korruption og magtmisbrug for i sin tid som overborgmester at have fusket med de offentlige mider for at fremme sit eget parti.
Det bliver ikke glemt, men heller ikke husket som det første.
Det vil til gengæld mange af hans udødelige citater.
Om briterne, for eksempel:- Du kan ikke stole på et folk, der har så elendigt et køkken.
Det er næst efter Finland det land i verden, der har den dårligste mad.
Den politiske kamæleonChirac forstod at tale, så franskmændene forstod ham.
Om invasionen af Irak, for eksempel:- Man eksporterer ikke demokrati i et pansret køretøj.
Og, ikke mindst, om livets goder:- Lad os skåle for vores kvinder, vores heste, og dem, der bestiger dem.
Ikke sjældent fik Chirac både journalister og franskmænd til at trække på smilebåndet, som når han adspurgt om sit borgerlige tilhørsforhold eksempelvis svarede:- Selvfølgelig er jeg venstreorienteret - jeg spiser sauerkraut og drikker øl.
Men dét citat, der måske er det mest sigende om den politiske kamæleon Jacques Chirac, handler hverken om kvinder, heste eller egnsretter – derimod om en politisk pragmatisme, der gav Chirac et af de længste politiske liv, nogen fransk statsmand i historien har kunnet præstere:- Jeg kan ikke lide at sige, at jeg ”tror” på noget.
Der er ingen idéer, der er værd at tro på.
FacebookTwitterKopier linkEmner:Frankrig|Poul Nyrup Rasmussen (politiker)|EU|Irak|Vin




https://www.dr.dk/nyheder/regionale/hovedstadsomraadet/alberte-mistede-sin-far-som-12-aarig-kommuner-mangler-tilbud

KøbenhavnAlberte mistede sin far som 12-årig: Kommuner mangler tilbud til børn i sorgFamilien ville være kommet mere på ret køl med hjælp udefra, mener Alberte Ølgaard Jensen.
Alberte Ølgaard Jensen var 12 år, da hun mistede sin far til kræft.
Dengang savnede hun hjælp til familien i den hårde tid.
Af Anne Diklev Pallesen26.
sep.
2019 kl.
16.
05Bemærk: artiklen er mere end 30 dage gammelLæs opAlberte Ølgaard Jensen var 12 år, da hun mistede sin far til kræft i 2012.
- Tabet gjorde, at jeg følte mig ensom og ked af det.
Jeg var alene med sorgen, og dem rundt om mig vidste ikke så meget om det, fortæller Alberte Ølgaard Jensen.
Faderens død gjorde, at hun hurtigt fik det svært både hjemme og i skolen.
Hun savnede hjælp.
Og den måtte gerne komme udefra.
Børn og sorgHvert år mister 6.
000 børn en forælder.
Børn og unge, der har mistet en forælder, trives på flere områder dårligere sammenlignet med børn og unge med raske forældre.
Langt flere føler sig ensomme, stressede, kede af det, irritable og vrede.
Langt flere har haft selvskadende adfærd og selvmordstanker.
Børn, der mister i barndommen, har senere i livet øget risiko for at blive skilt.
Færre børn, der har mistet i barndommen, gennemfører en uddannelse.
Kilder: Statens Institut for Folkesundhed, Kræftens Bekæmpelse og Børn, Unge og Sorg- Det var en helt vild hård periode i de første mange år.
Jeg blev tit ked af det i løbet af skoletiden.
Nogle gange tog jeg tidligere hjem, og jeg passede ikke mine lektier og passede heller ikke rigtig mine venskaber, fortæller hun.
Når børn mister deres mor eller far, rammes de af dyb sorg og har ofte brug for hjælp.
Men kun 31 ud af 98 kommuner har tilbud om sorggrupper eller anden hjælp til børn i sorg.
Det viser en opgørelse fra det Nationale Sorgcenter.
Foreninger: Kommuner bør hjælpe børneneDet er et problem, lyder det fra de tre organisationer, der arbejder med børn i sorg, nemlig Skyggebørn, Kræftens Bekæmpelse og Børn, Unge og Sorg.
De peger samstemmende på, at alle børn bør sikres et tilbud i kommunerne, som passer dem, når de bliver ramt af sorg.
Og den hjælp skal beslutningstagerne på Christiansborg være med til at sikre ved lov, lyder kravet.
Når børn mister en forælder, er hjælpen utrolig tilfældig, og oftest er der ikke hjælp at hente.
Preben Engelbrekt, direktør, Børn, Unge og Sorg- Der er vel dårligt noget tidspunkt i et barns liv, der er så rystende forfærdeligt og svært, som når man mister en far eller mor.
Så derfor burde der virkelig være nogle ressourcer i kommunerne til at bakke op om børnene, siger børne - og ungechef i Kræftens Bekæmpelse Per Bøge.
Men det er ikke tilfældet i dag, siger Preben Engelbrekt, der er direktør i organisationen Børn, Unge og Sorg.
- Når børn mister en forælder, er hjælpen utrolig tilfældig, og oftest er der ikke hjælp at hente, siger han.
Forskellig hjælp alt efter hvor du borI Kommunernes Landsforening understreger formanden for Socialudvalget, Thomas Adelskov (S), at kommunerne er forpligtede til at hjælpe barnet.
Men hvis en familie har brug for hjælp, skal man kontakte kommunen for at høre, hvilken hjælp, der findes.
- Det er forskelligt, hvordan vi arbejder med det i kommunerne.
Det handler om størrelse, geografi og behov.
Det er ikke givet, at der kan være en sorggruppe i en kommune, hvor der er store afstande, og man derfor skal køre langt, siger Thomas Adelskov.
Hjemme hos Alberte Ølgaard Jensen smuldrede hendes familie langsomt fra hinanden, da både hendes mor og søster var hårdt ramt af sorgen og begge udviklede en depression.
Alberte Ølgaard Jensen udviklede selv angst og senere en depression.
Det burde være sådan, at når en kommune finder ud af, at en familie er gået i stykker på en tragisk måde, så tager den hånd om familien og giver hver person i familien den hjælp, de har brug for.
Alberte Ølgaard Jensen, mistede sin far som 12-årig- Det, at min familie gik i stå og gik i stykker, var jo ikke rart for en 12- årig pige som mig at være i, siger hun.
Dengang ønskede hun, at nogen udefra kunne komme og hjælpe familien, der også måtte flytte, da de ikke længere havde råd til at bo i deres hus efter faderens død.
- Jeg havde brug for nogen, der hjalp os på hjemmefronten.
Jeg følte, at jeg stod rigtig meget alene, fortæller hun.
6.
000 børn og unge mister en mor eller far hvert årAlberte Ølgaard er langt fra alene.
Tal fra Det Nationale Sorgcenter viser, at omkring 6.
000 børn og unge hvert år mister en mor eller far.
I organisationen Børn, Unge og Sorg har man tilbud om sorggrupper i København, Aarhus og Odense.
Skyggebørn har tilbud i Aalborg og København og i Kræftens Bekæmpelse arbejder de med at uddanne sorggruppevejledere ude på skolerne.
Men ingen af de tre organisationer har plads nok til at hjælpe alle de børn landet over, der rammes af sorg.
De kritiserer derfor, at børn i Danmark i dag ikke er lovsikret hjælp, hvis de mister en forælder.
Det er ellers en ret, man har i både Sverige, Finland og Norge, fortæller Per Bøge.
Hjælp til børn i sorg i SkandinavienI vores tre skandinaviske nabolande har man lovsikret børns ret til at få hjælp, hvis de mister en forælder.
Norge: Landet har siden 2010 haft en lov på området ”Barn som pårørende”.
Man har også statsfinansieret kompetencecenter ”Barns Beste”Sverige: Landet har efter norsk forbillede vedtaget en tilsvarende lov om ”Børn som pårørende”Finland: Landet har efter norsk forbillede vedtaget en tilsvarende lov om ”Børn som pårørende”Danmark: Landet har ikke en lovgivning på området.
Kilde: Kræftens Bekæmpelse- Der er simpelthen så gode erfaringer med, at man forpligter alle, der er i kontakt med børn som pårørende, til at hjælpe dem.
I Danmark har vi retningslinjer og handleplaner men ikke direkte lovgivning, siger Per Bøge.
Derfor skal politikerne på Christiansborg på banen, lyder det fra Preben Engelbrekt.
- For at sikre en fælles indsats landet over og sikre fælles standarder ude i kommunerne, siger Preben Engelbrekt.
Socialministeren skal på banenDR har talt med sundhedsordførerne fra Enhedslisten, De Radikale og De Konservative.
De siger samstemmende, at de vil gå til socialministeren med et forslag om at indføre de samme regler i Danmark, som de har i vores nabolande.
Det har ikke været muligt at få en kommentar til sagen fra socialminister Astrid Krag (S), men Socialdemokratiets socialordfører, Camilla Fabricius, siger, at hun og regeringen gerne vil lytte til forslag fra partier og hjælpeorganisationer.
- Hvis der er nogen, der har nogle gode bud eller er villige til at indgå i et samarbejde, er vi selvfølgelig meget villige til at lytte til de konkrete ideer, siger hun.
Alberte Ølgaard Jensen er i dag 20 år og har det bedre.
Hun går i terapi og får på den måde bearbejdet faderens død.
Her otte år efter han gik bort, kigger hun tilbage på en tid, der kunne have været meget bedre.
- Det burde være sådan, at når en kommune finder ud af, at en familie er gået i stykker på en tragisk måde, så tager den hånd om familien og giver hver person i familien den hjælp, de har brug for, siger hun.
FacebookTwitterKopier linkEmner:Camilla Fabricius (politiker)|Socialdemokraterne|København|Radikale Venstre|Sundhed og velvære




https://www.dr.dk/nyheder/udland/whistleblower-det-hvide-hus-forsoegte-skjule-ukraine-samtale

Mulig rigsretssag mod Donald TrumpSe temaUdlandWhistleblower: Det Hvide Hus forsøgte at skjule Ukraine-samtale En sprængfarlig indberetning mod Trump er blevet offentliggjort.
De seneste dages mest omtalte dokument er nu lagt frem.
Af Jakob Busk Olsen26.
sep.
2019 kl.
15.
15 | opdateret 26.
sep.
2019 kl.
15.
50Bemærk: artiklen er mere end 30 dage gammelLæs opDet Hvide Hus forsøgte at skjule indholdet af en telefonsamtale i juli mellem Donald Trump og Ukraines præsident, Volodimir Zelenskij.
Det fremgår af den indberetning fra en whistleblower, som hele den sprængfarlige sag bygger på.
Indberetningen er netop blevet offentliggjort af blandt andet efterretningsudvalget i Repræsentanternes Hus.
Et censureret udskrift af samtalen mellem Trump og Zelenskij blev offentliggjort allerede i går.
Det nye dokument fra whistlebloweren bekræfter, at det især var denne samtale, som fik den anonyme person, som arbejder i den amerikanske efterretningstjeneste, til at skrive sin indberetning.
Sagen kortDen 25.
juli ringede USA's præsident til Ukraines nyvalgte præsident, Volodymir Zelenskij.
I samtalen understregede Trump talrige gange, at han ville have Ukraine til at efterforske tidligere vicepræsident Joe Biden og hans søn Hunter Biden.
Hunter Biden har siddet i bestyrelsen for et energiselskab i Ukraine.
Opkaldet har fået en whistleblower til at slå alarm og skrive en indberetning til den amerikanske efterretningstjeneste.
På baggrund af indberetningen har Demokraterne besluttet sig for at indlede en undersøgelse af, om Trump skal stilles for en rigsret.
Lyttede ikke selv medWhistlebloweren lyttede ikke selv med på samtalen, men har fået den refereret af en lang række kollegaer.
De udtrykte - ifølge indberetningen - også bekymring over indholdet af telefonsamtalen, hvor Trump forsøger at få sin kollega til at indlede en efterforskning af tidligere vicepræsident i USA Joe Biden og hans søn Hunter Biden.
Sønnen havde i 2014 og to år frem siddet som bestyrelsesmedlem i et ukrainsk energiselskab.
Indberetningen handler dog om mere end bare telefonsamtalen.
Whistlebloweren mener, at Trumps handlinger i forhold til Ukraine samlet set beløber sig til "misbrug af sit embede for personlig vindings skyld" ved at "anmode om indblanding fra et fremmed land i næste års amerikanske valg" - det vil sige præsidentvalget i 2020, hvor Joe Biden lige nu er favorit til at udfordre Trump som demokraternes præsidentkandidat.
Hunter Biden (tv) og Joe Biden (th) i 2009.
Samtale "låst inde"Den anonyme skribent er ligeledes alarmeret over den måde, som Det Hvide Hus har håndteret oplysninger om den famøse telefonsamtale.
Vedkommende skriver, at Trumps folk har sørget for, at oplysninger om samtalen blev "låst inde" - det gælder især det ordrette referat.
Ifølge indberetningen blev det elektroniske afskrift af samtalen fjernet fra et computersystem, hvor den slags normalt blev lagret.
I stedet blev filen opbevaret i et system, der anvendes til særlig hemmelig og følsom information, selvom samtalen ikke indeholdt noget, som var "bare tilnærmelsesvis følsomt" ud fra hensynet til national sikkerhed.
- Disse serier af handlinger understregede for mig, at embedsmænd i Det Hvide Hus forstod alvoren af det, der var foregået i telefonsamtalen, skriver whistlebloweren.
Indberetningen indeholder samtidig flere afsnit, som udtrykker bekymring over Trumps personlige advokat Rudy Giuliani.
Han har været frontfigur i forsøget på at finde smuds på Joe Biden i Ukraine.
Donald Trump med sin advokat Rudy Giuliani.
Efterretningschef vidnerIndberetningen blev offentliggjort, få minutter før USA's fungerende efterretningschef, Joseph Maguire, skulle afgive forklaring om sagen i Repræsentanternes Hus.
I første omgang landede indberetningen fra whistlebloweren på bordet hos Michael Atkinson, som er generalinspektør for de amerikanske efterretningstjenester.
Atkinson vurderede, at indberetningen var både legitim og presserende, hvorfor han i henhold til forskrifterne ville sende den til politikere i Kongressen.
Men på vejen kom teksten forbi Joseph Maguire, og efterretningschefen mente ikke, at indberetningen indeholdt noget, der var så presserende, at Kongressen skulle orienteres.
Politikerne hørte dog alligevel om, at indberetningen fandtes, og efter stort pres fra Kongressen og medier har Det Hvide Hus valgt at frigive oplysninger om både den famøse telefonsamtale og whistleblowerens indberetning.
Sagen har ført til, at formanden for Repræsentanternes Hus, demokraten Nancy Pelosi, har indledt en rigsretsproces mod præsidenten.
Trump kalder selv Ukraine-sagen for "spild af tid" og en "heksejagt".
Sådan foregår en rigsretssag i USA:FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Virksomhedsdrift




https://www.dr.dk/nyheder/udland/rumaensk-kommissaerkandidat-afvist-paa-grund-af-oekonomi

UdlandRumænsk kommissærkandidat afvist på grund af økonomiDen ungarske kandidat er også blevet afvist af Europa-Parlamentets retsudvalg.
Rumænske Rovana Plumb står til at blive EU's næste transportkommissær.
Men nu er det uvist, om hun får posten.
Af Per Bang Thomsen - Bruxelles26.
sep.
2019 kl.
12.
18 | opdateret 26.
sep.
2019 kl.
14.
18Bemærk: artiklen er mere end 30 dage gammelLæs opEuropa-Parlamentets retsudvalg har her til formiddag vendt tommelfingeren nedad til den rumænske kommissærkandidat, Rovana Plumb, på grund af hendes personlige økonomiske forhold.
Den rumænske socialdemokrat, der ellers står til at blive EU's næste transportkommissær, var blevet bedt om at redegøre for en række økonomiske forhold, der kunne komme til at udgøre en interessekonflikt i den nye rolle.
Ifølge rumænsk presse drejer det sig om valgkampslån på 800.
000 euro, knap seks millioner kroner, som hun ikke har redegjort ordentligt for over for Europa-Parlamentet.
Og i dag har et flertal i retsudvalget så besluttet, at de ikke kan bakke op om hende som EU's kommende transportkommissær.
Læs også:'Undergravende, nytænkende, grøn': Det mener de danske parlamentsmedlemmer om den nye kommissionNu er det op til den kommende formand for Europa-Kommissionen, Ursula von der Leyen, at beslutte, om hun vil holde fast i Rovana Plumb eller bede den rumænske regering stille med en ny kandidat.
Men ifølge DR's EU-korrespondent, Ole Ryborg, er det faktisk en besked fra parlamentet til Ursula von der Leyen om, at hun skal finde en anden kandidat.
- Når man fra parlamentets side har konstateret, at de økonomiske forhold ikke er i orden, så har man heller ikke tænkt sig at holde en høring med kommissæren.
Og så må man gå ud fra, at Europa-Parlamentet heller ikke vil godkende kommissionen, siger Ole Ryborg.
Skulle udspørges onsdagDet er nemlig Europa-Parlamentet, der skal godkende den samlede Europa-Kommission, inden den kan træde til den 1.
november i år.
Det sker, efter at alle kommissærerne har været igennem høringer i Europa-Parlamentet.
De høringer går i gang på mandag, og her skal de blandt andet spørges ind til, hvilke tanker de gør sig om de poster, som de står til at overtage.
Og ifølge den oprindelige plan skulle Rovana Plumb være blevet udspurgt på onsdag.
Men ifølge Mina Andreeva, der er talsmand for Europa-Kommissionen, er den procedure nu blevet suspenderet.
Hun tilføjer ifølge nyhedsbureauet Reuters, at kommissionen nu overvejer en række forskellige muligheder.
Men det har kastet grus i kommissærmaskineriet, siger DR's EU-korrespondent.
- Kommer der en ny rumænsk kommissærkandidat, skal personen have tid til at forberede sig.
Og spørgsmålet er også, om man kan finde en ny, kvindelig kommissær i Rumænien, der er god til transportpolitik, eller om von der Leyen i stedet vælger at jonglere rundt med de andre kandidater, siger Ole Ryborg.
Det nye kommissærhold blev præsenteret tidligere på måneden.
Det er ikke nyt, at kommissærkandidaterne skal redegøre for deres privatøkonomiske forhold - og eventuelle interessekonflikter - inden de kan få posterne.
Men det er nyt, at det sker inden selve høringerne, forklarer DR's EU-korrespondent.
- Før udspurgte man kommissærerne om deres økonomi under høringerne, men det her er en ny procedure, der er blevet indført.
Og den har allerede kostet sit første offer, siger Ole Ryborg og fortsætter:- Det er kun det første skridt i den institutionelle magtkamp i EU, som kommissærhøringerne er, siger han.
Nej til ungarsk kommissærRovana Plumb har tidligere været i de rumænske myndigheders søgelys for mistanke om korruption.
I 2017 forsøge Rumæniens antikorruptionshed at indlede en efterforskning af den socialdemokratiske toppolitiker.
Parlamentet i Rumænien afviste dog at ophæve hendes immunitet, og sagen blev dernæst lukket.
Udover Rovana Plumb var den ungarske kommissærkandidat, Laszlo Trocsanyi, også blevet bedt om at redegøre for sine personlige økonomiske forhold og mulige interessekonflikter.
Ungarske Laszlo Trocsanyi, der tidligere har været justitsminister i regeringspartiet Fidesz, går også en usikker kommissærfremtid i møde efter dagens afstemning.
Hans sag var på programmet efter Rovana Plumb, og her valgte et flertal i retudvalget ligeledes at vende tommelfingeren nedad.
Det skyldes også en interessekonflikt.
- Det er klart, at høringerne ikke kan finde sted, lyder det ifølge Politico fra en talsperson for Europa-Parlamentet.
- Nu må vi se, hvad der sker herfra.
De 24 resterende kommissærkandidater, heriblandt danske Margrethe Vestager (R), er blevet blåstemplet af retsudvalget.
FacebookTwitterKopier linkEmner:EU|Europa-Kommissionen|Margrethe Vestager (politiker)|Rumænien|Økonomi




https://www.dr.dk/nyheder/kultur/dr-klar-med-ny-strategi-vil-have-politikere-til-droppe-millionbesparelser

KulturDR klar med ny strategi: Vil have politikere til at droppe millionbesparelserDR har fremlagt en ny strategi, hvor planlagte besparelser på 255 millioner kroner ikke er medtaget.
Maria Rørbye Rønn, generaldirektør for DR.
Af Jakob Lyders Tarpgaard26.
sep.
2019 kl.
12.
24 | opdateret 26.
sep.
2019 kl.
14.
01Bemærk: artiklen er mere end 30 dage gammelLæs opDR har i dag fremlagt en ny strategi frem mod år 2025 under overskriften "Sammen om det vigtige".
Men hele forudsætningen for strategien er, at et flertal på Christiansborg skrotter planlagte besparelser på 255 millioner kroner.
- Vi synes, at DR og public service spiller en endnu vigtigere rolle i det danske samfund end nogensinde før.
Dansk indhold er under pres fra medieudviklingen og konkurrencen, og vi vil fremover også gerne kunne bringe danskerne sammen om det vigtige.
Og vi synes, at det vigtige er at understøtte et demokrati, dansk kultur og fællesskaber i Danmark, siger DR's generaldirektør, Maria Rørbye Rønn, til DR Nyheder.
Læs også:P6 Beat og P8 Jazz fortsætter til udgangen af 2020Mangler fortsat en sparerundeI det seneste medieforlig blev DR pålagt at spare 20 procent, hvilket medførte to sparerunder.
Den første del af besparelsen på 420 millioner kroner er allerede effektueret, mens den næste og sidste på 255 millioner kroner altså ikke eksisterer i DR's nye strategi.
- Da vi sad og arbejdede på vores strategi, konstaterede en ny regering og støttepartierne bag den, at flertallet bag den tidligere medieaftale er bortfaldet, og at man ønsker at forhandle en ny medieaftale.
Og derfor synes vi, at det er vigtigt at være tydelige om, at vores hovedønske til nye medieforhandlinger er, at vi ikke skal gennemføre en fase 2-besparelse på yderligere 255 millioner kroner, siger Maria Rørbye Rønn.
Læs også:Regeringen og DF beskærer DR med 20 procent og afskaffer licensenHåber på aflysning af besparelserSelvom fase 2-besparelserne er fjernet i den nye, fremlagte strategi, forventer eller regner generaldirektøren ikke med, at de bliver fjernet.
Men hun siger, at hun selvfølgelig håber på, at det sker.
- Men hvis et politisk flertal beslutter, at vi skal gennemføre yderligere besparelser, så laver vi en plan, hvor vi sørger for, at der kommer balance i DR's økonomi.
Det er selvfølgelig en politisk beslutning, som vi vil tage til efterretning, siger hun.
Hvis et politisk flertal beslutter, at vi skal gennemføre yderligere besparelser, så laver vi en plan, hvor vi sørger for, at der kommer balance i DRs økonomi.
Maria Rørbye Rønn, generaldirektør i DRFarvel til alle DRs podcasts?
DR har i strategifremlæggelsen vist nogle tænkte eksempler på, hvad konsekvensen af yderligere besparelser kan blive.
Et scenarie er at lukke tv-kanalen DR2, radiokanalen P5 og alle podcasts.
Et andet scenarie er at lukke tv-kanalerne Ramasjang og Ultra samt radiokanalen P3.
Tredje scenarie er at lukke radiokanalerne P1, P2 og alle DR's kor og orkestre.
- Men det er vigtigt for mig at sige, at det er rent beregningstekniske eksempler.
Der er absolut ingen konkrete intentioner eller planer bag, siger Maria Rørbye Rønn.
Vil måle kvalitet fremfor kvantitetSamtidig vil DR fremover skele mindre til seertal og i stedet måle sig selv på, om befolkningen føler, at den får værdi ved at benytte DR's produkter.
- Succesparametrene er nogle andre i en digital verden.
Det giver ikke så meget mening at måle på tidsforbruget, som man gør i en verden med masser af flow-tv.
I en digital verden vælger man alt aktivt til, og der er det afgørende for os, at vi rent faktisk skaber en værdi for vores brugere, siger hun.
FacebookTwitterKopier linkEmner:Økonomi|DR2|Mediepolitik|DR P1|Maria Rørbye Rønn (erhvervsleder)




https://www.dr.dk/sporten/haandbold/herrelandsholdet/mikkel-hansen-doejer-med-hjernerystelse

HerrelandsholdetMikkel Hansen døjer med hjernerystelseMikkel Hansen er ude med en hjernerystelse, skriver danskerens klub i en mail til DR Sporten.
Den danske verdensstjerne pådrog sig en hjernerystelse under en træning i Paris i sidste uge.
Af Emil Halkier og /ritzau/26.
sep.
2019 kl.
14.
30 | opdateret 26.
sep.
2019 kl.
15.
45Bemærk: artiklen er mere end 30 dage gammelLæs opHåndboldspilleren Mikkel Hansen er ramt af en hjernerystelse.
Det skrev den den franske sportsavis L'Equipe tidligere på dagen.
DR Sporten har i en mail fra den franske klub fået bekræftet L'Equipes oplysninger om den danske håndboldstjerne.
- Mikkel har ikke været i stand til at spille de sidste tre kampe, efter han blev ramt af en hjernerystelse under en træning i sidste uge, lyder det i svaret fra Paris Saint-Germain til DR Sporten.
- Han er blevet undersøgt af en specialist, og klubbens lægestab følger forløbet nøje dag for dag.
Paris vil ikke tage nogen chancer, før Mikkel Hansen er kommet sig fuldt ovenpå hændelsen, skriver den franske klub.
Mikkel Hansen blev tidligere på året kåret til verdens bedste håndboldspiller for tredje gang i karrieren.
Mikkel Hansen spillede senest for PSG 11.
september mod Nantes, hvor han brillerede med ni mål, men siden har holdet måttet klare sig uden den danske bagspiller.
Han var faktisk på holdkortet til Champions League-kampen mod Zagreb 14.
september, men her blev han aldrig sendt i aktion.
Siden har han end ikke været på holdkortet i de tre efterfølgende kampe, og forklaringen er altså, at han har fået en hjernerystelse.
Mikkel Hansen kom til PSG i 2012 og har været med til at vinde det franske mesterskab i seks af de syv sæsoner, han har været der.
Endnu mangler klubben dog at hjemføre Champions League-trofæet.
PSG har ellers været blandt favoritterne i flere år.
Med det danske landshold har Mikkel Hansen vundet alle de tre store titler, der findes.
I 2012 blev det til EM-guld, i 2016 OL-guld og i januar 2019 kom så VM-guldet på hjemmebane i Danmark.
/ritzau/FacebookTwitterKopier linkEmner:Paris Saint-Germain|L'Equipe|Mikkel Hansen (håndboldspiller)|Frankrig|Zagreb




https://www.dr.dk/sporten/tennis/tennisstjerne-straffes-usportslig-opfoersel-med-betinget-udelukkelse

TennisTennisstjerne straffes for usportslig opførsel med betinget udelukkelseNick Kyrgios får en betinget straf på 16 ugers udelukkelse og en bøde på 25.
000 dollar for yderst grov adfærd.
Nick Kyrgios er blevet udelukket fra ATP Touren i 16 uger.
Straffen tildeles for gentagne gange i det seneste år at have overtrådt ATP's regelsæt for god opførsel.
26.
sep.
2019 kl.
11.
51Bemærk: artiklen er mere end 30 dage gammelLæs opNick Kyrgios er torsdag blevet straffet med udelukkelse fra ATP Touren i 16 uger og en bøde på 25.
000 dollar (170.
000 kroner).
Det skriver tennisorganisationen ATP på sin hjemmeside.
Han får straffen for gentagne gange i det seneste år at have overtrådt ATP's regelsæt for god opførsel.
Straffen bliver gjort betinget og bliver annulleret, hvis den australske tennisspiller i en prøveperiode på seks måneder ikke får nye bøder for verbale eller fysiske lovovertrædelser i forbindelse med kampe på ATP Touren.
Den 24-årige temperamentsfulde australier har gennem årene fået en række sager på nakken for sin opførsel i forbindelse med tenniskampe.
Senest kaldte han ATP Touren for korrupt, fordi han i august fik en bøde på 113.
000 dollar (765.
000 kroner) for at smadre to ketsjere og råbe af dommeren under Cincinnati Masters.
Nick Kyrgios har kaldt ATP Touren for korrupt, fordi han i august fik en bøde på 113.
000 dollar (765.
000 kroner) for at smadre to ketsjere og råbe af dommeren under Cincinnati Masters.
Kyrgios blev på et pressemøde spurgt, om bøden har præget ham, og australieren var klar i mælet.
- Overhovedet ikke, for ATP er ret korrupt, så det bekymrer mig ikke.
Jeg fik en bøde på 113.
000 dollar for hvad?
, lød det fra Nick Kyrgios ifølge Reuters.
ATP meddelte efterfølgende, at man ville undersøge udtalelserne fra Kyrgios, der hurtigt kom på andre tanker.
I en længere tekst på Twitter nogle timer senere beklagede australieren sine ord.
Men det har ikke været nok for organisationen, der altså vælger at straffe Kyrgios.
Kritik fra legendeTidligere på måneden var tennislegenden Rod Laver ude og opfordre ATP til at suspendere Kyrgios.
- Intet af det, de har gjort, har virket indtil videre, så måske er en suspendering den eneste mulighed.
- Jeg er ikke sikker på, han har lært noget af de ting, han har gjort, sagde 81-årige Rod Laver i et interview med The Sydney Morning Herald.
Kyrgios har fem dage til at appellere straffen.
/ritzau/FacebookTwitterKopier linkEmner:Tennis|Retsvæsen|ATP|Ohio|Nick Kyrgios (tennisspiller)




https://www.dr.dk/nyheder/politik/overblik-saa-meget-slipper-din-uddannelse-spare-grundet-sloejfet-sparekrav

PolitikOVERBLIK Så meget slipper din uddannelse for at spare grundet sløjfet sparekravOg så meget har omprioriteringsbidraget allerede betydet for din uddannelse.
Regeringen vil af med det i uddannelsesverdenen forhadte omprioriteringsbidrag.
På uddannelserne håber man, at det er begyndelsen på en genrejsning af uddannelsesområdet, skriver Ritzau.
Af Thomas Klose Jensen26.
sep.
2019 kl.
13.
30Bemærk: artiklen er mere end 30 dage gammelLæs opRegeringen vil af med de planlagte besparelser på uddannelsesområdet – det såkaldte omprioriteringsbidrag.
Det betyder helt konkret, at uddannelserne ifølge Uddannelses- og Forskningsministeriet ikke skal bekymre sig om at finde plads i budgetterne til at håndtere besparelser for godt 300 millioner kroner i alt næste år.
Omprioriteringsbidraget – der betyder, at uddannelsesinstitutionerne hvert år har skullet spare to procent af budgettet – har betydet, at statens tilskud til de videregående uddannelser i dag er 1,3 milliarder kroner mindre, end de ellers ville have været.
Se herunder, hvor omprioriteringsbidraget har påvirket tilskuddet til din uddannelse, men også hvad en afskaffelse af sparekravet vil betyde i budgettet for næste år.
SydjyllandFor Erhvervsakademi Sydvest (billedet) har omprioriteringsbidraget betydet, at statens tilskud er otte millioner kroner mindre i 2019, end det havde været, hvis ikke omprioriteringsbidraget havde eksisteret.
(© Erhvervsakademi Sydvest)•Erhvervsakademi Sydvest, der ligger i både Esbjerg og Sønderborg, stod til at skulle finde 1,8 millioner kroner i budgettet for 2020.
•Samlet set er bevillingerne til erhvervsakademiet blevet beskåret med 8 millioner kroner.
•Professionshøjskolen UC Syddanmark har uddannelser i fire studierbyer, nemlig Esbjerg, Haderslev, Aabenraa og Kolding.
Institutionen skulle have sparet 7,3 millioner kroner i 2020.
•Samlet set er bevillingerne til professionshøjskolen blevet beskåret med 32,5 millioner.
•Fredericia Maskinmesterskole skulle have fundet 1 million kroner i besparelser næste år.
•Samlet set er bevillingerne til skolen blevet beskåret med 4,5 millioner kroner.
MidtjyllandOmprioriteringsbidraget har for Aarhus Universitet betydet, at statens tilskud er 151,7 millioner kroner mindre i 2019, end det havde været, hvis omprioriteringsbidraget ikke havde fandtes.
•Erhvervsakademi MidtVest tilbyder en række uddannelser fordelt på to akademier i Herning og Holstebro.
Her skulle man efter planen have sparet 0,9 millioner kroner næste år.
•Samlet set er bevillingerne til erhvervsakademiet blevet beskåret med 4,1 millioner kroner.
•Designskolen Kolding skulle have sparet 0,6 millioner kroner i næste års budget.
•Samlet set er bevillingerne til skolen blevet beskåret med 2,8 millioner kroner.
•Erhversakademi Kolding skulle have fundet 1,6 millioner kroner i budgettet for 2020.
•Samlet set er bevillingerne til erhvervsakademiet blevet beskåret med 7 millioner kroner.
•Erhvervsakademi Dania, med uddannelsessteder i Grenaa, Hedensted, Hobro, Horsens, Randers, Silkeborg, Skive og Viborg, skulle have sparet 2,6 millioner kroner i 2020.
•Samlet set er bevillingerne til erhvervsakademiet blevet beskåret med 11,6 millioner kroner.
•Arkitektskolen Aarhus skulle have sparet 1,1 millioner kroner i 2020.
•Samlet set er bevillingerne til skolen blevet beskåret med 5 millioner kroner.
•Danmarks Medie- og Journalisthøjskole skulle have sparet 2,2 millioner kroner i 2020.
•Samlet set er bevillingerne til skolen blevet beskåret med 11,4 millioner kroner.
•Erhvervsakademi Aarhus skulle have sparet 5,6 millioner kroner i 2020.
•Samlet set er bevillingerne til erhvervsakademiet blevet beskåret med 24,4 millioner kroner.
•Professionshøjskolen VIA University College, med campusser i Herning, Holstebro, Horsens, Randers, Silkeborg, Viborg og Aarhus, skulle have sparet 24,2 millioner kroner i 2020.
•Samlet set er bevillingerne til professionshøjskolen blevet beskåret med 108,3 millioner kroner.
•Aarhus Maskinmesterskole skulle have sparet 1,6 millioner kroner i 2020.
•Samlet set er bevillingerne til skolen blevet beskåret med 6,9 millioner kroner.
•Aarhus Universitet skulle have sparet 35,8 millioner kroner i 2020.
•Samlet set er bevillingerne til universitetet blevet beskåret med 151,7 millioner kroner.
NordjyllandFor Skoleskibet Danmarks vedkommende har omprioriteringsbidraget betydet, at statens tilskud til institutionen i 2019 er 1,2 millioner kroner mindre, end hvis det ville have været uden omprioriteringsbidraget.
•MARTEC - eller Maritime and Polytechnic University College - i Frederikshavn skulle have fundet 1,4 millioner kroner i budgettet næste år.
•Samlet set er bevillingerne til MARTEC blevet beskåret med 6,9 millioner kroner.
•Skoleskibet Danmark - der drives af MARTEC - skulle efter planen have sparet 0,2 millioner kroner næste år.
•Samlet set er bevillingerne til skoleskibet blevet beskåret med 1,2 millioner kroner.
•Professionshøjskolen UC Nordjylland skulle have fundet 11,5 millioner kroner i budgettet for 2020.
•Samlet set er bevillingerne til professionshøjskolen blevet beskåret med 51 millioner kroner.
•Aalborg Universitet skulle have sparet 23,8 millioner kroner i 2020.
•Samlet set er bevillingerne til universitetet blevet beskåret med 103,3 millioner kroner.
FynOmprioriteringsbidraget har for Syddansk Universitet betydet, at statens tilskud er 106,5 millioner kroner mindre i 2019, end det havde været, hvis omprioriteringsbidraget ikke havde fandtes.
•Syddansk Universitet, med hovedcampus i Odense samt regionale campusser i Slagelse, Kolding, Esbjerg og Sønderborg og København, skulle have sparet 25,2 millioner kroner i 2020.
•Samlet set er bevillingerne til universitetet blevet beskåret med 106,5 millioner kroner.
•UCL Erhversakademi og Professionshøjskole, med campusser i Odense, Svendborg, Vejle, Jelling and Fredericia, skulle have sparet 13,6 millioner kroner i 2020.
•Samlet set er bevillingerne til professionshøjskolen blevet beskåret med 60,5 millioner kroner.
•Den Frie Lærerskole i Ollerup skulle have sparet 0,3 millioner kroner i 2020.
•Samlet set er bevillingerne til skolen blevet beskåret med 1,3 millioner kroner.
•SIMAC - Svendborg International Maritime Academy - skulle have fundet 1,3 millioner kroner i budgettet for 2020.
•Samlet set er bevillingerne til akademiet blevet beskåret med 6,7 millioner kroner.
•Svendborg Søfartsskole skulle have fundet 0,3 millioner kroner i 2020.
•Samlet set er bevillingerne til skolen blevet beskåret med 1,9 millioner kroner.
•Marstal Navigationsskole skulle have sparet 0,5 millioner kroner i 2020.
•Samlet set er bevillingerne til skolen blevet beskåret med 2,7 millioner kroner.
SjællandFor Roskilde Universitets vedkommende har omprioriteringsbidraget betydet, at statens tilskud til institutionen i 2019 er 30,7 millioner kroner mindre, end hvis det ville have været uden omprioriteringsbidraget.
•Zealand Sjællands Erhvervsakademi, med uddannelsessteder i Roskilde, Køge, Næstved, Slagelse and Nykøbing Falster, skulle have sparet 4,2 millioner kroner næste år.
•Samlet set er bevillingerne til erhvervsakademiet blevet beskåret med 18,3 millioner kroner.
•Roskilde Universitet stod til at skulle finde 7,1 millioner kroner i budgettet for 2020.
•Samlet set er bevillingerne til universitetet blevet beskåret med 30,7 millioner kroner.
•Professionshøjskolen Absalon i Roskilde skulle have fundet 9,2 millioner kroner i 2020.
•Samlet set er bevillingerne til professionshøjskolen blevet beskåret med 42,2 millioner kroner.
HovedstadsområdetFor IT Universitetets vedkommende har omprioriteringsbidraget betydet, at statens tilskud til institutionen i 2019 er 13 millioner kroner mindre, end hvis det ville have været uden omprioriteringsbidraget.
•Copenhagen Business School - Handelshøjskolen stod til at skulle finde 13,2 millioner kroner i budgettet til næste år.
•Samlet set er bevillingerne til Handelshøjskolen blevet beskåret med 55,4 millioner kroner.
•Det Kongelige Danske Kunstakademis Skoler for Arkitektur, Design og Konservering skulle have sparet 3,2 millioner kroner i 2020.
•Samlet set er bevillingerne til akademiet blevet beskåret med 13,5 millioner kroner.
•Erhvervsakademiet Copenhagen Business Academy skulle have fundet rum for besparelser for 6,1 millioner kroner i 2020.
•Samlet set er bevillingerne til erhvervsakademiet blevet beskåret med 27 millioner kroner.
•IT Universitetet i København stod til at spare 3,1 millioner kroner i budgettet for 2020.
•Samlet set er bevillingerne til universitetet blevet beskåret med 27 millioner kroner.
•Københavns Erhvervsakademi (KEA) skulle have sparet 7,7 millioner kroner i 2020 sammenlignet med året før.
•Samlet set er bevillingerne til erhvervsakademiet blevet beskåret med 33,3 millioner kroner.
•Københavns Professionshøjskole skulle have sparet 22 millioner kroner til næste år som følge af omprioriteringsbidraget.
•Samlet har uddannelsesinstitutionen sparet 99,5 millioner kroner sammenlignet med 2015.
•Samlet set er bevillingerne til professionshøjskolen blevet beskåret med 99,5 millioner kroner.
•Københavns Universitet skulle have fundet besparelser for 45,3 millioner kroner i næste års budget som følge af omprioriteringsbidraget.
•Samlet set er bevillingerne til universitetet blevet beskåret med 190,3 millioner kroner.
•Skoleskibet Georg Stage skulle finde 0,2 millioner kroner i budgettet for 2020.
•Samlet set er bevillingerne til skibet blevet beskåret med 0,8 millioner kroner.
•Danmarks Tekniske Universitet i Lyngby skulle have sparet 17,8 millioner kroner i 2020.
•Samlet set er bevillingerne til universitetet blevet beskåret med 70,5 millioner kroner.
•Maskinmesterskolen i København skulle have fundet 1,4 millioner kroner til besparelser i 2020.
•Samlet set er bevillingerne til skolen blevet beskåret med 6 millioner kroner.
FacebookTwitterKopier link




https://www.dr.dk/nyheder/indland/politiet-ransager-31-adresser-i-det-kobenhavnske-bandemiljo

IndlandPolitiet ransager 31 adresser i det københavnske bandemiljøEn bandekonflikt har medført en række alvorlige hændelser på Sjælland.
Politiet har torsdag gennemført aktion.
Politiet til stede i Mjølnerparken, i København NV, hvor de foretog ransagninger på flere adresser.
(Foto: Presse-fotos.
dk © Scanpix)26.
sep.
2019 kl.
12.
03Bemærk: artiklen er mere end 30 dage gammelLæs opPolitiet har gennemført en koordineret ransagningsaktion mod 31 adresser i København og på den københavnske Vestegn.
Det oplyser Københavns Politi i en pressemeddelelse.
Politiet holder kortene tæt til kroppen, men tilføjer, at ransagningerne sker i bandemiljøet.
Siden februar har der været 13 sprængninger i Storkøbenhavn, og aktuelt udspiller der sig en konflikt mellem banderne NNV og Brothas.
Desuden beslaglagde politiet i sidste uge 57 skydevåben og en stor mængde ammunition, der blandt andet var beregnet til brug i bandemiljøerne.
Og det er på den baggrund, at politiet har lavet ransagningerne torsdag, lyder det.
Politiaktionen involverede foruden Københavns Politi også Københavns Vestegns Politi.
Derfor koordineres den af Særlig Efterforskning Øst, fortæller politiinspektør Torben Svarrer fra SEØ til Ritzau.
Også Forsvarets specialister i sprængstoffer, EOD, gav en hånd med i aktionen, hvilket er normal praksis i aktioner som disse.
Gennem den seneste måneds tid har hovedstadsområdet været præget af voldsomme uroligheder i det kriminelle miljø.
Det kulminerede den 15.
september, da en 22-årig mand blev dræbt i en byge af skud i Ishøj.
Baggrunden og motivet for drabet har politiet ikke løftet sløret for.
/ritzau/FacebookTwitterKopier linkEmner:København|Københavns Politi|Københavns Vestegns Politi|Sjælland|Organiseret kriminalitet




https://www.dr.dk/nyheder/regionale/syd/et-sabbataar-blev-til-flere-frederik-var-doven-andreas-valgte-forkert-og-lasse

Syd- og SønderjyllandÉt sabbatår blev til flere: Frederik var doven, Andreas valgte forkert og Lasse kan slet ikke vælgeHver fjerde student er ikke i gang med uddannelse mere end to år efter sidste eksamen.
Af Louise Mandrup og Susanne Kristine Terman Pedersen26.
sep.
2019 kl.
13.
02Bemærk: artiklen er mere end 30 dage gammelLæs op'Jeg havde brug for ro', 'jeg anede ikke, hvad jeg ville', 'jeg kunne ikke vælge', 'jeg var for doven', 'jeg ventede på en åbenbaring', 'jeg troede, jeg vidste, hvad jeg skulle'.
Stil spørgsmålAndreas Friis og Lasse Grahndin, der er i gang med deres tredje sabbatår, svarer på spørgsmål i aften.
Det er på dr.
dk fra klokken 20.
00.
Stil dit spørgsmål til dem allerede nu - lige her.
Forklaringerne er mange, når der skal svares på, hvorfor unge studenter stadig ikke er kommet i gang med en uddannelse, flere år efter de har fået huen på.
Hver fjerde student fra 2016 nåede sidste år at gå i gang med deres tredje sabbatår efter gymnasiet.
Det viser en ny analyse fra Dansk Industri baseret på tal fra Danmarks Statistik.
Og det er det højeste antal studenter i ti år.
Her kan du møde tre af de studenter, der dimitterede i 2016 og som stadig ikke er gået i gang med en uddannelse.
De har netop taget hul på deres fjerde sabbatår.
'Jeg ved simpelthen ikke, hvad jeg skal')Lasse Grahndin, 21 år, fra Esbjerg, bor i Odense.
Det har aldrig ligget i kortene, at 21-årige Lasse Grahndin fra Esbjerg skulle starte direkte på en videregående uddannelse efter gymnasiet.
- Jeg har altid haft en plan om, at jeg efter gymnasiet ville have et sabbatår, finde et arbejde, så jeg kunne komme ud og rejse.
Men mest af alt havde jeg efter gymnasiet brug for at få lidt ro på, fortæller han.
Lasse tog på en måneds interrail, og de sidste tre år har han været lærervikar på en skole i Esbjerg, mens han sideløbende har spillet i sit band, været roadie, samt produceret sin egen og andres musik.
Men intet af det har givet ham nogen fornemmelse af, hvad han gerne vil med sit liv.
Har du løsningen?
Hvis du har et bud på, hvordan vi kan løse problemet - så send en mail til publicservice@dr.
dk.
P1 Public Service er DR's konstruktive radioprogram, som dykker ned i, hvordan vi kan løse danske udfordringer.
- Jeg ved simpelthen ikke, hvad jeg skal.
Der er mange muligheder derude.
Jeg har et hav af interesser, men det er virkelig svært at finde ud af, hvad jeg skal lave resten af livet, fortæller han.
- Jeg mangler virkelig at finde ud af, hvor min plads er i det her kæmpe samfund.
Vi har uendelige muligheder, og det gør bare valget endnu sværere.
Han mener ikke selv, at der er noget pres på hans skuldre for at komme i gang med en videregående uddannelse, selvom han nu er i gang med sit fjerde sabbatår:- Det er rigtig svært i den her digitale tidsalder at have tid til at finde sig selv.
Jeg kender i hvert fald ikke mig selv godt nok til, at jeg kan træffe så stor en beslutning endnu.
Der er klart nogle, der er hurtigere til det end andre.
Det er godt for dem.
Det tager bare længere tid for mig.
'Jeg har jo aldrig tænkt, at jeg skulle andet')Andreas Friis, 23 år, fra EsbjergHvad gør man, når man pludselig ikke længere bliver glad af at forberede sig til at komme på musikkonservatoriet?
Svaret for 23-årige Andreas Friis blev pause.
Siden 8.
klasse, hvor han startede med at spille guitar, har både han selv og omverdenen vidst, at han da skulle på konservatoriet, når han ”blev stor”.
- Jeg har faktisk aldrig været i tvivl.
Det var jo det, jeg skulle.
Når jeg kigger tilbage, har jeg nok følt mig lidt presset til at tage musikervejen – både fra mig selv og mit bagland.
Jeg har aldrig ladet mig selv tænke, om der var andet, jeg skulle, fortæller han.
Derfor startede han også på Musikalsk GrundKursus (MGK) lige efter gymnasiet.
Et forberedende kursus, der skulle gøre ham klar til at tage på musikkonservatoriet.
- Men pludselig en dag opdagede jeg det ræs og den konkurrence, der er i musikerbranchen.
Det gjorde mig bare ikke glad.
Derfor tillod jeg mig at trække i bremsen, fortæller han.
Derfor er han nu i fuld gang med at finde ud af, hvem han er uden musikken.
- Jeg har jo aldrig tænkt, at jeg skulle andet.
Jeg kunne sikkert også sagtens have fortsat til Konservatoriet.
Blevet færdig der og kommet halvdeprimeret ud på den anden side.
Men det vil jeg simpelthen ikke byde mig selv.
Jeg er nødt til at have hjertet med, så jeg kommer ud på den anden side som et helt, sundt menneske.
Derfor har han ikke sat nogen deadline for sig selv for, hvornår han skal være i gang med en ny uddannelse.
- Jeg er færdig med at rette mig ind efter andre.
Jeg er nået til et punkt, hvor det nok skal komme til mig.
For det må give et sundere uddannelsesforløb og en bedre arbejdskraft, hvis man er sikker på, hvad man vil, før man starter.
'Jeg var kort sagt doven efter gymnasiet'Foto: Kasper Morville, Artius Frederik Dupont Elvstrøm, 22 år, fra Vejle- Jeg var kort sagt doven efter gymnasiet.
Jeg anede ikke, hvad jeg ville.
Sådan lyder den korte forklaring fra 22-årige Frederik Dupont Elvstrøm.
Han blev student i 2016 og er stadig ikke kommet i gang med en videregående uddannelse.
Efter gymnasiet tog han forskellige jobs som vikar, hvorefter han tog på en 100-dages rejse til Sydøstasien.
- Jeg regnede nok med, at jeg ville få en form for åbenbaring på den tur.
Det kendte jeg andre, der havde fået – og så vidste de bare, hvad de ville med deres liv, forklarer han.
Men sådan gik det ikke.
- Jeg kom hjem, og jeg havde haft en fantastisk tur.
Men alt på turen havde drejet sig om rejsen og oplevelserne.
Jeg havde ikke skænket min fremtid en eneste tanke, fortæller han.
Derfor stod han pludselig uden et sted at bo og skiftede imellem at bo ved sin bror og en kammerat.
Frederik Dupont Elvstrøm mødte mange fordomme på sin vej.
- Der har ligesom været en tone af, at det er socialt nederen stadig ikke at vide, hvad man vil.
Det var ikke så slemt det første og andet sabbatår.
Men det blev pludselig frygteligt at tage med til familiefester efter to sabbatår og fortælle, at jeg stadig ikke vidste, hvad jeg ville.
Læs også:Stine, Line og Ciliane troede, deres sabbatår ville blive fedt: Vi endte i en livskriseI foråret besluttede han sig for at forsøge at komme ind på Journalisthøjskolen.
Det lykkedes ham ikke i første forsøg, så nu går han i stedet på højskole for at forberede sig på optagelsesprøven næste år.
- På min rejse fandt jeg ud ad, at menneskelige fortællinger virkelig er spændende.
Nu håber jeg bare, at jeg kan komme ind næste gang, så jeg kan komme i gang med en uddannelse.
Nu ved jeg nemlig, hvad jeg gerne vil, fortæller Frederik Dupont Elvstrøm.
FacebookTwitterKopier linkEmner:Uddannelse|Esbjerg|Gymnasiale uddannelser|Danmarks Medie og Journalisthøjskole|Danmarks Statistik




https://www.dr.dk/nyheder/politik/foreninger-glaeder-sig-over-sloejfede-sparekrav-paa-uddannelser

PolitikForeninger glæder sig over sløjfede sparekrav på uddannelserGymnasieelever efterlyser større ambitioner fra regeringen, der vil skrotte omprioriteringsbidraget.
Regeringen vil af med det i uddannelsesverdenen forhadte omprioriteringsbidrag.
På uddannelserne håber man, at det er begyndelsen på en genrejsning af uddannelsesområdet.
Af Thomas Klose Jensen26.
sep.
2019 kl.
13.
03Bemærk: artiklen er mere end 30 dage gammelLæs opDet var egentligt planen, at landets uddannelser skulle have sparet omkring 300 millioner kroner i 2020 og 600 millioner kroner i 2021.
Men nu vil regeringen skrotte det såkaldte omprioriteringsbidrag, der kort fortalt betyder, at uddannelsesinstitutionerne siden 2016 har skullet spare to procent årligt.
Og den udmelding får ros med på vejen fra flere organisationer - blandt andet Lederne for Danske Erhvervsskoler og -gymnasier.
- Det er rigtig godt, at regeringen nu fjerner omprioriteringsbidraget, der år for år har udhulet økonomien på blandt andet erhvervsuddannelserne og de gymnasiale uddannelser, skriver formand OIe Heinager i en mail til Ritzau.
OmprioriteringsbidragetOmprioriteringsbidraget er et andet ord for besparelser.
Manøvren består i, at Christiansborg pålægger eksempelvis kommuner, regioner og statslige institutioner at spare to procent om året - så folketingspolitikerne kan prioritere de frigivne millioner til særlige formål.
Uddannelse, undervisning og kultur blev omfattet af omprioriteringsbidraget i 2016, og derfor har gymnasier, universiteter og muséer siden skullet spare 2 procent om året.
- Det er noget, vi har kæmpet for i lang tid, og derfor er vi selvfølgelig godt tilfredse med, at de årlige besparelser nu er taget af bordet fra næste år.
Også i Dansk Industri får regeringen opbakning til planerne om at skrotte sparekravet.
- Kloge hoveder og hænder er vores vigtigste råstof i Danmark, og derfor er det fantastisk at regeringen dropper omprioriteringsbidraget på uddannelsesinstitutionerne, skriver Mette Fjord Sørensen, der er chef for forskning og uddannelse ved Dansk Industri i en mail.
Vitalt løft manglerOmprioriteringsbidraget - altså sparekravet - blev til i 2015, da Venstre indtog Statsministeriet.
Sammenlignet med niveauet i 2015 er bevillingerne til de videregående uddannelser ifølge Uddannelses- og Forskningsministeriet blevet beskåret med cirka 1,3 milliarder kroner i 2019 grundet kravet.
I forståelsespapiret mellem den socialdemokratiske regering og støttepartierne fremgår det også, at sparekravet skulle afskaffes i den første finanslov efter regeringsdannelsen.
Men også at der i takt med, at pengene kan findes, også skal investeres i uddannelse.
Og særligt den sidste del ser Dansk Magisterforening, der også glæder sig over første skridt, frem til at se udmøntet.
- Tilbage udestår nu det vitale løft til at sikre kvaliteten på de humanistiske og samfundsvidenskabelige uddannelser på universiteterne.
Uddannelserne kan vitterligt ikke klare sig uden løftet, og det er ubegribeligt, at de skal stå med hatten i hånden år efter år til finanslovsforhandlingerne - løftet bør selvfølgelig blive permanent, skriver formand Camilla Gregersen i en mail.
Og samme holdning har formand for Dansk Gymnasieelevers Sammenslutning Martin Mejlgaard:- Nu mangler der bare, at regeringen sætter ambitionerne højere og ønsker at investere i uddannelse, fordi det er der behov for, siger han til Ritzau.
Regering er åben for forhandlingAne Halsboe-Jørgensen ankommer til Amalienborg i København ved præsentationen af den nye regering torsdag den 27.
juni 2019.
Uddannelses- og forskningsminister Ane Halsboe-Jørgensen (S) forklarer, at forslaget om at sløjfe sparekravet er fuldt finansieret.
Regeringen vil nemlig annullere en planlagt lempelse af bo- og gaveafgiften, droppe skattefritagelsen for fri arbejdstelefon og bevare loftet på aktiesparekontoen.
- Uddannelse er det, vi lever af i det her land, og derfor er det tosset at spare på det hvert eneste år, som den tidligere regering har gjort.
Vi vil gerne have tryghed omkring deres økonomi, så de kan sikre kvaliteten, og det er det, vi gør nu, siger hun.
Ministeren gør det dog også klart, at regeringen er åben for forhandling med de øvrige partier om, hvordan det hele præcis skal udformes.
- Vi er en mindretalsregering, så vi kan sige, hvordan vi synes, tingene skal se ud, og så må vi jo forhandle - og det gælder hele finansloven.
FacebookTwitterKopier linkEmner:Ane Halsboe-Jørgensen (politiker)|Socialdemokraterne|Uddannelses- og Forskningsministeriet|Økonomisk politik|Uddannelse




https://www.dr.dk/nyheder/udland/den-tidligere-franske-praesident-jacques-chirac-er-doed

UdlandDen tidligere franske præsident Jacques Chirac er dødDen tidligere franske præsident Jacques Chirac er død, 86 år gammel.
Det oplyser familien ifølge nyhedsbureauet AFP.
Jacques Chirac blev 86 år.
26.
sep.
2019 kl.
12.
04Bemærk: artiklen er mere end 30 dage gammelLæs opDen tidligere franske præsident Jacques Chirac er afgået ved døden.
Det oplyser familien til det franske nyhedsbureau AFP.
Han blev 86 år gammel.
- Jacques Chirac døde denne morgen omgivet af sin familie - fredfyldt, siger hans svigersøn Frederic Salat-Baroux til nyhedsbureauet.
Chirac var præsident i Frankrig i mere end et årti fra 1995 til 2007.
Jacques Chirac, Paris 2006.
 Jacques Chirac venter på de afrikanske ledere ved åbningen af det 24.
Afrika-Frankrig topmøde i Cannes, februar 2007.
 Jacques Chirac hilser på lokale i Mayotte, maj 2001.
 Marts 1976, Jacques Chirac ryger en cigaret under et møde i Nice, Frankrig.
 Jacques Chirac under en tale i 2006.
 Jacques Chirac på metro-tur med den chilenske præsident, Michelle Bachelet, under et besøg i Santiago, Chile, 2006.
 Jacques Chirac var premierminister, mens Francois Mitterand (t.
h.
) var præsident.
Her ses de under den årlige fejring af Bastille-dagen.
 Jacques Chirac ankommer til EU-topmøde i Bruxelles, december 2005.
1 / 8Jacques Chirac, Paris 2006.
1 / 8Jacques Chirac venter på de afrikanske ledere ved åbningen af det 24.
Afrika-Frankrig topmøde i Cannes, februar 2007.
2 / 8Jacques Chirac hilser på lokale i Mayotte, maj 2001.
3 / 8Marts 1976, Jacques Chirac ryger en cigaret under et møde i Nice, Frankrig.
4 / 8Jacques Chirac under en tale i 2006.
5 / 8Jacques Chirac på metro-tur med den chilenske præsident, Michelle Bachelet, under et besøg i Santiago, Chile, 2006.
6 / 8Jacques Chirac var premierminister, mens Francois Mitterand (t.
h.
) var præsident.
Her ses de under den årlige fejring af Bastille-dagen.
7 / 8Jacques Chirac ankommer til EU-topmøde i Bruxelles, december 2005.
8 / 8Den tidligere franske præsident kritiserede åbent USA for at invadere Irak i 2003 og er også kendt for at have sagt om briterne, at "man ikke kan stole på et folk med så dårligt et køkken".
Hvilken politik Chirac selv stod for, var dog mere utydeligt.
Han er blevet kaldt en politisk vendekåbe og kamæleon gennem sin tid som præsident fra 1995 til 2007.
Engang var den konservative politiker eksempelvis EU-skeptiker, men forvandlede sig til en af euroens varmeste fortalere.
/ritzau/FacebookTwitterKopier linkEmner:Frankrig|EU|Irak|Storbritannien|Jacques Chirac (politiker)




https://www.dr.dk/nyheder/udland/bekymrende-og-trovaerdig-politikere-faar-adgang-til-whistleblowers-anklage-mod-trump

Mulig rigsretssag mod Donald TrumpSe temaUdland'Bekymrende' og 'troværdig' – Politikere får adgang til whistleblowers anklage mod TrumpEt flertal i Repræsentanternes Hus støtter nu en rigsretssag mod præsidenten.
Formanden for efterretningsudvalget i Repræsentanternes Hus, demokraten Adam Schiff, er en af de få, som har læst whistleblowerens indberetning.
Af Jakob Busk Olsen26.
sep.
2019 kl.
10.
53Bemærk: artiklen er mere end 30 dage gammelLæs opSenere i dag ventes en meget omtalt indberetning fra en whistleblower om præsident Trump og Ukraine at blive offentliggjort.
Indberetningen blev i går givet til medlemmer af Kongressen, og flere er rystede over det, de har læst.
Det sagde de: Telefonsamtalen mellem de to præsidenter 25.
juli varede 30 minutter.
Se uddrag af samtalen her:Donald Trump:- Jeg vil bede statsadvokaten om at ringe til dig eller dine folk, og jeg vil gerne have, at I kommer til bunds i sagen.
- Den anden ting.
Der er en masse snak om Bidens søn - at Biden stoppede anklagemyndigheden, og at mange mennesker ønsker at finde ud af det, så alt, hvad du kan udrette sammen med statsadvokaten, vil være fint.
- Biden gik rundt og pralede med, at han stoppede forfølgelsen af anklagerne, så hvis du kan se på det.
.
.
Det lyder forfærdeligt i mine ører.
Volodimir Zelenskij:- Spørgsmålet om efterforskningen af sagen er faktisk et spørgsmål om at sikre at genskabe ærligheden, så vi vil tage os af det og vil arbejde på efterforskningen af sagen.
- Oveni det vil jeg venligst bede dig om at give dem videre til os, hvis du har ekstra oplysninger.
Kilde: Ritzau, CNN, Det Hvide Hus.
- Jeg fandt anklagerne dybt bekymrende.
Jeg fandt dem også troværdige, siger demokraten Adam Schiff, som er formand for efterretningsudvalget i Repræsentanternes Hus.
Ben Sasse, som er republikaner og medlem af Senatets efterretningsudvalg, erkender, at der er "bekymrende ting" i indberetningen.
Han opfordrer sine partifæller til ikke bare at "slå ring" om præsidenten.
"Heksejagt"Indberetningen fra en anonym ansat i den amerikanske efterretningstjeneste blev indgivet i august.
Den handler blandt andet om en telefonsamtale i juli mellem Donald Trump og Ukraines dengang nyvalgte præsident, Volodomir Zelenskij.
Et udskrift af telefonsamtalen, der blev lagt frem i går, viser, at Trump opfordrer Zelenskij til at indlede en efterforskning af tidligere vicepræsident Joe Biden og hans søn, Hunter Biden.
Sagen har ført til, at formanden for Repræsentanternes Hus, demokraten Nancy Pelosi, har indledt en rigsretsproces mod præsidenten.
Trump kalder selv Ukraine-sagen for "spild af tid" og en "heksejagt".
Hvad er en rigsretssag:Flertal i Repræsentanternes HusAmerikanske medier som tv-stationen NBC skriver, at 219 demokrater i Repræsentanternes Hus plus et enkelt uafhængigt medlem nu støtter en eller anden form for rigsretssag mod Trump.
Dermed er der i princippet flertal.
Det er dog ikke givet, at alle tilhængerne af en rigsretssag i sidste ende kommer til at stemme for at indlede sagen.
Demokraterne taler nemlig ikke nødvendigvis om det samme, når de kræver en rigsretssag.
Læs også:OVERBLIK Trump-modstandere vil have en rigsretssag: Så svært er detNogle af dem kræver for eksempel en meget bred undersøgelse af Trumps mulige forseelser, men andre vil have en mere fokuseret proces.
Det er dog første gang, at der er flertal for en rigsretssag blandt de demokratiske medlemmer.
Hidtil har især medlemmer, som er valgt i distrikter, der støttede Donald Trump ved præsidentvalget i 2016, været modstandere af indgrebet mod præsidenten.
FacebookTwitterKopier linkEmner:Donald Trump (politiker)|Nancy Pelosi (politiker)|Repræsentanternes Hus|USA|Embedsmisbrug




https://www.dr.dk/nyheder/indland/politiet-er-pa-razzia-i-det-kobenhavnske-bandemiljo

IndlandPolitiet er på razzia i det københavnske bandemiljøEn bandekonflikt har medført en række alvorlige hændelser på Sjælland.
Politiet er torsdag i gang med aktion.
Ammunitionsryddere er til stede under ransagning på Nørrebro i København.
26.
sep.
2019 kl.
09.
14Bemærk: artiklen er mere end 30 dage gammelLæs opPolitiet er torsdag morgen i gang med en række ransagninger i København og på den københavnske Vestegn.
Det oplyser Københavns Politi på Twitter.
Politiet holder kortene tæt til kroppen, men tilføjer, at ransagningerne sker i bandemiljøet.
Ritzau har forgæves forsøgt at få en uddybende kommentar fra Knud Hvass, der er leder af Københavns Politis afdeling for organiseret kriminalitet.
Aktionen betyder blandt andet, at politiet er i Mjølnerparken på Nørrebro, oplyser politiet på Twitter.
- I forbindelse med vores særlige indsats i dag er vi til stede med vores mobile politistation, som i øjeblikket holder i området omkring Mjølnerparken.
Gennem den seneste måneds tid har hovedstadsområdet været præget af voldsomme uroligheder i det kriminelle miljø.
Det kulminerede den 15.
september, da en 22-årig mand blev dræbt i en byge af skud i Ishøj.
Baggrunden og motivet for drabet har politiet ikke løftet sløret for, men en række dokumenter hos politiet, som Ritzau har fået aktindsigt i, viser, hvordan banderne Brothas og NNV bekriger hinanden.
Det er uvist, om torsdagens politiaktion har noget at gøre med drabet og konflikten.
/ritzau/FacebookTwitterKopier linkEmner:København|Københavns Politi|Nørrebro|Twitter|Kriminalitet




https://www.dr.dk/nyheder/politik/myndigheder-har-svigtet-i-vurdering-af-udlaendinge-pa-talt-ophold

PolitikMyndigheder har svigtet i vurdering af udlændinge på tålt opholdOmbudsmanden kritiserer Rigspolitiet og Udlændingestyrelsen for behandling af folk på tålt ophold.
Udlændinge på tålt ophold kan være forpligtet til at opholde sig et bestemt sted eller melde sig regelmæssigt til myndighederne.
(Arkivfoto) 26.
sep.
2019 kl.
10.
56Bemærk: artiklen er mere end 30 dage gammelLæs opOmbudsmanden kritiserer Udlændingestyrelsen og Rigspolitiet for ikke at have revurderet afgørelser om opholdspligt og meldepligt for udlændinge på tålt ophold.
Personer på tålt ophold har ikke ret til at være i Danmark, men kan ikke sendes tilbage til deres hjemlande grundet frygt for dødsstraf, tortur eller lignende.
De kan være forpligtet til at opholde sig et bestemt sted eller melde sig regelmæssigt til myndighederne.
Hvert halve årSådan en pligt skal revurderes hvert halve år.
Men det er i flere tilfælde ikke sket i over et år og i nogle tilfælde endnu længere.
- Afgørelser om opholdspligt og meldepligt udgør et indgreb for den enkelte udlænding, som i hvert enkelt tilfælde skal være proportionalt.
- Derfor er det af stor betydning, at afgørelserne revurderes inden for fristerne og ikke opretholdes længere end nødvendigt, skriver Folketingets Ombudsmand, Jørgen Steen Sørensen, i en pressemeddelelse.
/ritzau/FacebookTwitterKopier linkEmner:Folketingets Ombudsmand|Udlændingestyrelsen|Flygtninge og asylansøgere|Udlændingepolitik|Jørgen Steen Sørensen (jurist)




https://www.dr.dk/nyheder/politik/venstre-har-fordelt-ordfoererskaber-ingen-til-lars-loekke-rasmussen-og-kristian

PolitikVenstre har fordelt ordførerskaber: Ingen til Lars Løkke Rasmussen og Kristian JensenDet er ifølge Jakob Ellemann-Jensen deres eget ønske ikke at få et ordførerskab.
Jakob Ellemann-Jensen understreger, at ordførerne er valgt efter kompetenser.
Af Daniel Myrup Pedersen26.
sep.
2019 kl.
10.
21 | opdateret 26.
sep.
2019 kl.
15.
28Bemærk: artiklen er mere end 30 dage gammelLæs opPå Venstres gruppemøde her til morgen blev den endelige kabale lagt for, hvilke ordførerskaber medlemmerne i Venstres folketingsgruppe skal have.
Her blev det besluttet, at tidligere næstformand Kristian Jensen ikke får en ordførerpost.
Det er efter eget ønske.
Tidligere statsminister og formand for Venstre, Lars Løkke Rasmussen, bliver medlem af Udenrigspolitisk Nævn, men får heller ikke en ordførerpost.
- Vi har nu lavet vores endelige konstituering efter nogle justeringer, som følge af ændringen i Venstres ledelse, siger formand, Jakob Ellemann-Jensen.
Justeringen drejer sig om posten som sundhedsordfører.
Den har Sophie Løhde tidligere haft, men efter at hun blev politisk ordfører, har den plads været ledig.
Den får Martin Geertsen nu.
Kristian Jensen skal bruges i klimaforhandlingerKristian Jensen har ifølge Venstres formand, Jakob Ellemann-Jensen, ønsket en mere fri rolle i Venstre folketingsgruppe, og det glæder formanden.
- Det giver mig mulighed for at bruge en vægtig og vigtig brik som Kristian Jensen til at lægge tyngde i de forhandlingsforløb, som vi står over for.
Første gang, hvor jeg har tænkt mig at spille med Kristian Jensen bliver, når vi skal til at tale klimalov, siger Jakob Ellemann-Jensen.
Jakob Ellemann-Jensen bemærker sig også, at stemningen inde ved gruppemødet var god, eftersom at der ikke er blevet lækket noget til pressen vedørende fordelingen af poster.
Derudover fortæller han, at ordførerskaberne er blevet fordelt på baggrund af kompetencer og efter et ønske om at lave så lille en rokade af poster i forhold til eksisterende poster, som mulig.
Martin Geertsen som sundhedsordfører er den eneste ændring i ordførerskaber, som Venstre foretager.
FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Sundhedspolitik|Sophie Løhde (politiker)




https://www.dr.dk/nyheder/politik/mette-f-kalder-chikane-mod-lufthavnsansat-uacceptabelt

PolitikMette F.
kalder chikane mod lufthavnsansat for uacceptabeltStatsminister forstår kollegers ønske om sammenhold, men kalder chikane af sæsonansat for uacceptabelt.
Statsminister Mette Frederiksen siger på 3F-kongres, at hun forstår, at de ansatte ønsker, at man står sammen - "men det skal være inden for lovens rammer.
" 26.
sep.
2019 kl.
10.
35Bemærk: artiklen er mere end 30 dage gammelLæs opStatsminister Mette Frederiksen (S) tager afstand fra sagen fra Københavns Lufthavn, hvor en sæsonarbejder er blevet overfuset, fordi han ikke er medlem af fagforbundet 3F.
- Chikane er selvfølgelig uacceptabelt.
Lovgivningen er ret klar i Danmark på det område, siger Mette Frederiksen.
Hun udtrykker forståelse for, at de bagageansatte ønsker, at alle skal være organiserede.
- Når det sagt, forstår jeg godt, at kollegerne gerne vil have, man står sammen og er organiseret inden for arbejdsmarkedet.
- Men det skal selvfølgelig være inden for lovens rammer, siger Mette Frederiksen.
Chikane er selvfølgelig uacceptabelt.
Lovgivningen er ret klar i Danmark på det område.
Statsminister Mette FrederiksenOrdene falder efter statsministerens tale torsdag på 3F's kongres i Aalborg Kongres Center.
Her kom hun dog ikke direkte ind på sagen, der ellers har fyldt meget de seneste uger.
Den omtalte episode fandt sted i juli, og de verbale udfald mod sæsonmedarbejderen, der er medlem af Ingeniørforeningen, blev lydoptaget.
Efterfølgende nedlagde de bagageansatte arbejdet tre gange.
Arbejdsretten har konkluderet, at arbejdsnedlæggelserne var ulovlige.
3F-formand: Uheldig sagDet var den tidligere næstformand for de bagageansatte, Michael Marstrand, der stod bag udtalelserne.
Han har over for 3F's eget blad erkendt, at han gik over stregen.
3F's forbundsformand, Per Christensen, sagde forud for indledningen af kongressen lørdag, at det var en "uheldig sag".
Læs også:3F-formand: Truende bagagemedarbejder er 'et mandfolk'- Loven om foreningsfrihed skal overholdes ligesom de overenskomster, man har, også skal overholdes.
Michael Marstrand er ikke længere næstformand, og forbundsformanden er tilfreds med, at han har erkendt sin fejl.
- Medarbejderen i lufthavnen (Marstrand, red.
) er gået for langt, og det har han også erkendt og taget konsekvensen af.
Det er et mandfolk i min bog.
Beskæftigelsesminister Peter Hummelgaard (S) var onsdag i samråd om sagen.
- Det, der har fundet sted i Københavns Lufthavn, er fuldstændig uacceptabelt og udtryk for en kultur, som burde høre fortiden til.
- Jeg har en forventning om og tiltro til, at arbejdsmarkedets parter er ved at rydde op og træffe foranstaltninger, sagde Peter Hummelgaard.
Sæsonmedarbejderen er nu sygemeldt.
/ritzau/FacebookTwitterKopier linkEmner:Mette Frederiksen (politiker)|Peter Hummelgaard Thomsen (politiker)|Socialdemokraterne|Lufthavne|Aalborg




https://www.dr.dk/nyheder/udland/braendende-trawler-kaentrer-med-200000-liter-diesel-ombord

UdlandBrændende trawler kæntrer med 200.
000 liter diesel ombordOnsdag brød en russisk trawler i brand i Tromsø i Norge.
26.
sep.
2019 kl.
12.
13Bemærk: artiklen er mere end 30 dage gammelLæs opLige før klokken 9.
15 onsdag tippede trawleren Bukhta Naezdik, der lå til kaj i Breivika om på siden, og store af dele af skibet ligger under vand.
Det ryger fortsat kraftigt.
Da branden brød ud, havde skibet 200.
000 liter diesel om bord.
- Meget af dette er nok brændt af nu, siger Øystein Solstad, brand- og redningschef i Tromsø.
Skibet ligger nu på siden i havet, og selv om røgen aftager, som vandet kommer ind i trawleren, har den fortsat retning mod Universitetssygehuset Nord-Norge.
- Vi arbejder fortsat med at styre røgen væk fra sygehuset, siger Øystein Solstad.
Sygehuset igangsatte torsdag morgen sit kriseberedskab og vurderede, at det var nødvendigt at lukke flere afdelinger.
Også ansatte var forhindret i at komme på arbejde, da omkringliggende veje var lukket på grund af skibsbranden.
Onsdag aften klokken 23 beordrede politiinspektøren i distriktet, at alle beboere indenfor 300 meter fra den brændende trawler skulle evakueres.
Det har ført til, at 92 personer er blevet evakueret.
Desuden er veje og områder tæt på blevet lukket af på grund af fare for, at fartøjet vil eksplodere.
Det har medført trafikale udfordringer.
Trawleren er 64 meter lang og 13 meter bred.
Da branden brød ud, var der et mandskab bestående af 29 personer om bord på skibet.
12 er blevet sendt på hospitalet med røgskader.
/ritzau/NTBFacebookTwitterKopier linkEmner:Norge|Erhvervsfiskeri|Brande|Hospitaler




https://www.dr.dk/nyheder/regionale/syd/alarmklokkerne-ringer-over-12000-unge-er-i-gang-med-deres-tredje-sabbataar

Syd- og Sønderjylland'Alarmklokkerne ringer': Over 12.
000 unge er i gang med deres tredje sabbatårUndervisningsministeren ser ikke noget forkert i sabbatår, men hun vil holde øje med tendensen.
Studenter med flere sabbatår passer måske bedre på en erhvervsuddannelse, mener Dansk Industri.
Arkivfoto.
Af Louise Mandrup og Susanne Kristine Terman Pedersen26.
sep.
2019 kl.
11.
02Bemærk: artiklen er mere end 30 dage gammelLæs opNår studenterhuen er kommet i hus, er det langt fra alle unge, der suser videre til en videregående uddannelse.
Stil spørgsmålAndreas Friis og Lasse Grahndin, der er i gang med deres tredje sabbatår, svarer på spørgsmål i aften.
Det er på dr.
dk fra klokken 20.
00.
Stil dit spørgsmål til dem allerede nu - lige her.
Hver fjerde student fra 2016 nåede sidste år at gå i gang med deres tredje sabbatår efter gymnasiet.
Det viser en ny analyse fra Dansk Industri.
Og det er det højeste antal studenter i ti år, der er gået i gang med tredje sabbatår.
Det er over 12.
000 unge, og det er en udfordring, mener erhvervsuddannelseschef i Dansk Industri Lone Folmer Berthelsen.
- Man kan komme for langt væk fra at komme i gang.
Man kan vænne sig til at tjene penge og kommer ikke tilbage til skolebænken.
- Vi synes, alarmklokkerne ringer, hvis man efter to år ikke er i gang med sin kompetencegivende uddannelse.
For det tager jo nogle år at gøre den færdig, og i mellemtiden har vi stået og manglet dem ude i virksomhederne, siger Lone Folmer Berthelsen.
Minister vil holde øje med tendensenUndervisnings- og forskningsminister Ane Halsboe-Jørgensen (S) mener ikke, at der er noget forkert i, at unge har sabbatår efter gymnasiet.
Hun vil dog holde øje med tendensen.
Uddannelsesminister Ane Halsboe-Jørgensen (S) er ikke imod, at de unge tager sabbatår.
Men hun er klar over, at udviklingen skal følges.
- Jeg har selv to sabbatår i bagagen, og det hjalp mig godt videre.
Men vi skal selvfølgelig holde øje med tendensen, for jo flere sabbatår du holder, desto mindre tilbøjelig er du til at komme tilbage på skolebænken, siger ministeren.
Har du løsningen?
Hvis du har et bud på, hvordan vi kan løse problemet - så send en mail til publicservice@dr.
dk.
P1 Public Service er DR's konstruktive radioprogram, som dykker ned i, hvordan vi kan løse danske udfordringer.
Dansk Industri opfordrer til, at loven skal ændres, så studievejlederne ikke kun må hjælpe studenter mod en videregående uddannelse.
DI mener, at de unge også bør blive vejledt om erhvervsuddannelser.
- Vi mener, at der kan gå unge rundt, som ikke har fundet deres rette hylde i de videregående uddannelser.
De burde i stedet blive vejledt om erhvervsuddannelser.
Her mangler vi arbejdskraft, og der er jobs til de unge, siger Lone Folmer Berthelsen.
Ministeren er enig og vil gerne vil være med til at gå lovgivningen igennem.
- Jeg er helt med på, at studievejlederne bør have lov til at vejlede de unge så bredt som muligt – også mod erhvervsuddannelserne.
For uanset hvad er meningen med gymnasiet jo, at man skal videre og i gang med en ny uddannelse, siger Ane Halsboe-Jørgensen.
- Det vigtigste er, at vi får hjulpet de unge mennesker videre i den uddannelse, de føler sig hjemme i, slutter hun.
FacebookTwitterKopier linkEmner:Ane Halsboe-Jørgensen (politiker)|Socialdemokraterne|Dansk Industri|Uddannelse|Erhverv




https://www.dr.dk/sporten/haandbold/kvindelandsholdet/nyt-ungt-ansigt-paa-haandboldlandsholdet-det-er-overvaeldende

KvindelandsholdetNyt ungt ansigt på håndboldlandsholdet: Det er overvældendeEmma Friis er for første gang udtaget til den danske A-landsholdstrup.
19-årige Emma Friis spiller til dagligt for Herning-Ikast Håndbold, men i denne uge er hun for første gang med A-landsholdet på træningslejr.
26.
sep.
2019 kl.
09.
03Bemærk: artiklen er mere end 30 dage gammelLæs opDer er Stine Jørgensen, Anne Mette Hansen og Sandra Toft.
Alle efterhånden kendte ansigter og rutinerede kræfter på det danske kvindelandshold i håndbold.
Emma Friis- 19 år- spiller for FC Midtjylland Håndbold- Fra Herning- Position: venstre fløjMen et nyt ansigt har også blandet sig i truppen, der i denne uge er samlet i Vejle på træningslejr forud for VM i Tokyo.
Det er 19-årige Emma Friis, der for første gang er blevet udtaget til en A-landsholdstrup.
Og for den unge fløjspiller er det en stor oplevelse at være med blandt de bedste danske håndboldspillere.
- Det er en drøm, der går i opfyldelse.
Det har næsten altid været en drøm at spille på landsholdet, men da jeg var omkring 14-15 år og fandt ud af, at jeg faktisk var ret god til håndbold, blev det for alvor noget, jeg begyndte at gå efter, siger hun.
Sæsonens talentEmma Friis var i den seneste sæson med til at spille Herning-Ikast Håndbold hele vejen til DM-finalen, hvor det blev til et nederlag til Team Esbjerg.
Hun blev samtidig kåret til sæsonens talent, og nu er den gode udvikling blevet krydret med en plads blandt landstræner Klavs Bruun Jørgensens udvalgte.
- Det har været lidt overvældende, men det har været et fedt og meget lærerigt år for mig som person og som håndboldspiller.
- Først og fremmest giver det mig en masse erfaring at spille med Danmarks bedste håndboldspillere.
Jeg er nødt til at give mig 100 procent i alle situationer, og det gør, at jeg udvikler mig.
- Og så udvikler jeg mig også personligt ved at blive sat i nogle nye sammenhænge, og det gør mig mere robust, når jeg skal stå på nogle svære udebaner med mit hold, siger Emma Friis.
Emma Friis kalder det en drøm, der går i opfyldelse, at hun nu er udtaget til det danske A-landshold.
Landstræner Klavs Bruun Jørgensen spår også den unge fløj en stor håndboldfremtid.
- Da jeg så hende første gang som ungdomslandsholdsspiller, var jeg meget imponeret.
Selv om hun er en lille spiller, er hun bomstærk, lynhurtig, springer højt og er relativ afslutningssikker.
- Der er ingen tvivl om, at Emma vil være en spiller, der - måske ikke denne gang - men på længere sigt vil være meget landsholdsaktuel.
Selv om Emma Friis er med landsholdet på træningslejr, ved hun godt, at der stadig kan være lang vej til en plads i den trup, der i slutningen af november drager til Japan.
- Jeg har snakket med Klavs om, at jeg egentlig bare skal tage det lidt med ro, og at jeg har mange år endnu at tage af.
Så verden går ikke under, hvis jeg ikke er med i VM-truppen nu.
Jeg har masser af år at spille håndbold i, siger hun.
Den endelige VM-trup bliver udtaget omkring 1.
november, og det danske landshold spiller første gruppekamp ved VM 30.
november.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Håndbold|Herning-Ikast Håndbold|Team Esbjerg|Herning




https://www.dr.dk/nyheder/vejret/weekenden-bliver-vaad

VejretWeekenden bliver vådEfteråret ligger på lur i Atlanterhavet med regn, blæst og lavere temperaturer.
Der vil nogle steder være omkring otte graders forskel på sidste søndag og nu på søndag.
Af Nina Bendixen26.
sep.
2019 kl.
09.
31Bemærk: artiklen er mere end 30 dage gammelLæs opSol og 23 grader i skyggen.
Sådan lød sidste weekends vejrudsigt.
I den kommende weekend bliver solen puttet godt om bag skyerne, og temperaturen tager et dyk.
Der bliver nemlig åbnet for lavtryksmotorvejen mod vest, og det giver plads til flere fronter med regn og blæst fra vest.
En tropisk forbipasserendeDet første lavtryk, der nærmer sig Danmark op til weekenden har oven i købet et navn: Humberto.
Det er nemlig resterne af den orkan, som for en halv snes dage siden passerede tæt på den nordlige del af Bermuda som en kategori tre-orkan.
Herunder kan man se, hvordan den tidligere tropiske orkan har rejst over atlanten og nu ligger et simpelt lavtryk lige vest for Danmark.
Så meget vind får vi dog ikke.
Fredag blæser det blot en svag til jævn sydvestenvind, og lørdag hiver det lidt mere op i gevandterne.
Både lørdag og søndag blæser det en jævn til frisk vind fra sydvest med op til hård vind ved kysterne.
Våd, vådere, weekendFredagen er præget af byger, men om aftenen klarer det noget op.
Først i løbet af natten dukker et nyt regnvejr op fra vest, og det vil fylde godt i luftrummet hele lørdagen med kun sparsomt kig til solen.
Temperaturen vil lørdag ligge mellem 14 og 17 grader.
Søndag vil solen blande sig lidt mere på himlen, mest mod nord og øst.
Ellers bliver det skyet med udbredt regn fra sydvest.
Temperaturen søndag kommer til at ligge lige omkring de 15 grader.
FacebookTwitterKopier linkEmner:Vejret|Orkaner




https://www.dr.dk/sporten/badminton/axelsen-og-antonsen-er-faerdige-i-korea

BadmintonAxelsen og Antonsen er færdige i KoreaBåde Viktor Axelsen og Anders Antonsen tabte i to sæt til undertippede modstandere og er ude af Korea Open.
Efter at have vundet sin første kamp siden april med en sejr i Korea Opens 1/16-finaler, røg Viktor Axelsen i dag ud af turneringen i 1/8-finalerne.
26.
sep.
2019 kl.
08.
18Bemærk: artiklen er mere end 30 dage gammelLæs opViktor Axelsen vandt onsdag sin første sejr siden april, men glæden varede kort for den danske badmintonspiller, der torsdag løb ind i et nederlag i anden runde af Korea Open.
De danske resultaterFra 1/8-finalerne i herresingle i Korea Open:Viktor Axelsen - Zii Jia Lee (Malaysia) 18-22, 16-21Anders Antonsen - Tzu Wei Wang (Taiwan) 15-21, 6-21Jan Ø.
Jørgensen - Anthony Sinisuka Ginting (Indonesien) 17-21, 21-16, 21-13Han blev slået i to sæt af nummer 16 i verden, Zii Jia Lee fra Malaysia, med cifrene 18-21, 16-21 og er dermed færdig i turneringen.
Syvendeseedede Axelsen var rigtig godt med i første sæt, hvor det kun var marginaler, der afgjorde kampen til Lees fordel.
Undervejs i sættet var danskeren foran 15-11 og 16-12, inden malaysieren igen meldte sig ind i kampen og tog fem point i træk.
Andet sæt var også en jævnbyrdig affære til 7-7, men så trak Lee fra og kom hurtigt foran 13-8, og derfra kunne danskeren ikke stille noget op.
Også Anders Antonsen er færdig i turneringen i Korea.
Den fjerdeseedede dansker tabte i to sæt til Tzu Wei Wang fra Taiwan, der ligger nummer 25 i verden.
Antonsen gik helt død i andet sæt og endte med at tabe kampen med cifrene 15-21, 6-21.
Anders Antonsen er ude af Korea Open efter nederlag i 1/8-finalerne.
Forleden nåede han til semifinalerne i China Open.
Mens de danske favoritter skuffede, sørgede Jan Ø.
Jørgensen for rød-hvid opmuntring.
Den useedede dansker slog overraskende ottendeseedede Anthony Ginting fra Indonesien i tre sæt med cifrene 17-21, 21-16, 21-13.
Dermed er Jan Ø.
Jørgensen den eneste af de fem danske herresingler, der stillede op i turneringen, som stadig er med efter anden runde.
I kvartfinalen fredag skal han op imod Kashyap Parupalli fra Indien, der er nummer 30 i verden.
Herredouble stadig i spilOgså herredoublen med Mathias Boe og Mads Conrad-Petersen er videre, efter at duoen i tre sæt besejrede et par fra Indonesien med 20-22, 21-14, 21-10.
Den anden danske herredouble med Kim Astrup og Anders Skaarup tabte derimod deres andenrundekamp i to sæt med 17-21, 13-21 til et par fra Sydkorea.
Korea Open er en Super 500-turnering på World Touren.
Fraregnet sæsonfinalen er det tredjehøjeste turneringsniveau på touren.
Turneringen blev kort for singlerne Rasmus Gemke, Hans-Kristian Vittinghus og Line Kjærsfeldt, der alle tabte i første runde onsdag.
Det samme gjorde mixeddoublen med Niclas Nøhr og Sara Thygesen.
Sidstnævnte røg også ud i damedouble sammen med makkeren Maiken Fruergaard.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Indonesien|Sydkorea|Badminton




https://www.dr.dk/sporten/cykling/efter-vm-hattrick-nu-gaar-dansk-tempokonge-efter-verdensrekord

CyklingEfter VM-hattrick: Nu går dansk tempokonge efter verdensrekordMikkel Bjerg vil slå timerekorden, som Victor Campenaerts lige nu sidder på.
Mikkel Bjerg blev tirsdag U23-verdensmester i enkeltstart for tredje gang i træk.
26.
sep.
2019 kl.
07.
52Bemærk: artiklen er mere end 30 dage gammelLæs opTirsdag blev danske Mikkel Bjerg som den første cykelrytter nogensinde tredobbelt verdensmester i enkeltstart for U23-ryttere, og i de kommende år går jagten så ind på en af sportens mest prestigefyldte rekorder.
Mikkel Bjerg- 20 år- Fra København- Bor til daglig i Girona- U23-verdensmester i enkeltstart i 2017, 2018 og 2019- Kører for holdet Hagens Berman-Axeon- Fra næste år har han kontrakt med storholdet UAE Team EmiratesDen 20-årige tempokonge stiler målrettet efter at slå timerekorden - en rekord, som belgieren Victor Campenaerts satte sig på tidligere på året.
Fra nytår tager Bjerg skridtet op til World Tour-niveau, når han skal køre for UAE Emirates, og det skifte skal efter planen hjælpe ham mod det store mål.
- Inden for de næste tre år håber jeg sammen med UAE Emirates at få sat et program sammen, så jeg kan tage rekorden, siger Mikkel Bjerg.
Han har flere gange forsøgt sig i den udmarvende disciplin, hvor han og en anden enkeltstartsekspert Martin Toft Madsen på skift har forbedret den danske rekord.
Senest kørte Toft Madsen i august 53.
975 meter på de 60 minutter, og den danske tvekamp kommer til at fortsætte i den kommende tid.
I oktober vil Mikkel Bjerg på Odense Cykelbane forsøge at slå Victor Campenaerts verdensrekord i 60 minutters-løb.
Timerekorden lyder på 55.
089 meter og blev sat i Mexico i april.
- 6.
oktober forsøger jeg at slå den tid på Odense Cyklebane.
Jeg vil blive meget overrasket, hvis jeg slår verdensrekorden allerede der, siger Bjerg med et grin.
- Målet i oktober er primært at slå Martin Toft Madsens rekord, og så vil jeg drille ham lidt med det hen over vinteren.
- Forhåbentlig vil han så prøve at tage den tilbage.
Det er godt med lidt pr.
omkring timerekorden, lyder det fra Mikkel Bjerg.
Victor Campenaerts verdensrekord lyder på 55.
089 meter og blev sat i Mexico i april.
/ritzau/FacebookTwitterKopier linkEmner:Martin Toft Madsen (cykelrytter)|Victor Campenaerts (cykelrytter)|Cykelsport|UAE Team Emirates|Mexico




https://www.dr.dk/nyheder/penge/hackerangreb-koster-dansk-virksomhed-over-en-halv-milliard

PengeHackerangreb koster dansk virksomhed over en halv milliardHackerangrebet betød, at høreapparatvirksomheden Demant ikke kunne distribuere produkter, og det har kostet salg.
Hackerangrebet lammede systemerne så meget, at det gik ud over distribution af høreapparater.
(© iStock)26.
sep.
2019 kl.
08.
11 | opdateret 26.
sep.
2019 kl.
09.
41Bemærk: artiklen er mere end 30 dage gammelLæs opEt hackerangreb tidligere i september hos høreapparatvirksomheden Demant koster selskabet 550-650 millioner kroner.
Det oplyser Demant - tidligere kendt som William Demant - i en meddelelse.
Hackerangrebet fandt sted 3.
september.
Selskabet ønsker ikke at oplyse, hvilken type angreb der er tale om, men angrebet ramte selskabets servere og systemer, og det har påvirket produktion og distribution af høreapparater, som bliver solgt under navnet Oticon.
Dermed har Demant ikke kunnet sælge så meget som normalt.
Det har især gjort sig gældende i USA, som er Demants vigtigste marked, men også salget i Australien, Storbritannien og Canada er ramt.
Om angrebet på DemantHøreapparatkoncernen Demant måtte i begyndelsen af september lukke alle sine it-systemer på tværs af lokationer og forretningsenheder, fordi selskabet var blevet ramt af en "kritisk it-hændelse".
Den kritiske hændelse viste sig at være et hackerangreb.
Mangel på adgang til it-systemerne har haft konsekvenser for centrale forretningsprocesser i hele værdikæden.
Alt fra produktion til distribution har været ramt, og det har været umuligt for Demant at drive forretning på normalt niveau efter angrebet, hvilket har haft betydning for salget.
Særligt i USA, Canada og Australien er salget ramt.
Telefoner har været nede, og kunder har måttet vente på at få høreapparater repareret og leveret.
Angrebet har kostet virksomheden op mod 650 millioner kroner.
Det forventes dog, at alle systemer og servere vil være oppe og køre igen indenfor de næste to til tre uger.
Kilde: Demant, Version 2, BerlingskeDemant er blandt Danmarks største virksomheder og havde sidste år en omsætning på knap 14 milliarder kroner.
Der er 14.
000 ansatte på verdensplan.
Hackerangrebet har blandt andet betydet, at Demant ikke har kunnet hjælpe hørehæmmede på sine klinikker på normal vis.
Et hackerangreb af den størrelse er voldsomtDemant er fortsat i gang med at gendanne systemer og servere efter angrebet, og de fleste er nu oppe at køre igen på normal vis.
De resterende forventes at være på plads inden for de næste to-tre uger.
- Cyberkriminaliteten har haft en betydelig indvirkning på vores evne til at skabe den vækst, vi forventede i andet halvår, siger Søren Nielsen, administrerende direktør for Demant.
Hos Sydbank betegner senioranalytiker Søren Løntoft Hansen, der følger Demant tæt, hackerangrebet som voldsomt.
- At et hackerangreb kan koste et selskab på den anden side af en halv milliard, er voldsomt.
- Angrebet har ramt stort set hele værdikæden hos Demant - lige fra forskning og udvikling over i salg og distribution.
Det er et meget kraftigt angreb, siger han.
Hackerangreb er blevet en trussel for selskaberne, som skal tages alvorligt.
Det er et væsentlig risikomoment, som virksomhederne er nødt til at bruge flere penge på at sikre sig mod.
Søren Løntoft Hansen, senioranalytiker, SydbankDemant nedjusterer forventninger til salgDemant oplyser, at virksomheden forventer at få 100 millioner kroner i forsikring på grund af hackerangrebet.
Det beløb er fratrukket de 550-650 millioner kroner, som det forventes at koste.
På grund af hackerangrebet nedjusterer Demant sine forventninger til overskuddet i 2019.
Selskabet forventer nu at tjene 2-2,3 milliarder kroner mod tidligere 2,65-2,85 milliarder kroner, og nedjusteringen på de mere end 500 millioner kroner får torsdag morgen investorerne til at sende aktien ned med over 6 procent til kurs 170.
Det er ikke første gang, at en større dansk virksomhed er blevet ramt af et omkostningsfuldt hackerangreb.
I 2017 blev Mærsk ramt af et angreb, der kostede transportgiganten mellem 1,3 og 1,9 milliarder kroner.
- Hackerangreb er blevet en trussel for selskaberne, som skal tages alvorligt.
Det er et væsentlig risikomoment, som virksomhederne er nødt til at bruge flere penge på at sikre sig mod, siger Søren Løntoft Hansen.
DR NyhederFacebookTwitterKopier linkEmner:IT-kriminalitet|Søren Løntoft Hansen (økonom)|Sydbank|Erhverv|Storbritannien




https://www.dr.dk/nyheder/kultur/boeger/kristians-bog-var-taet-paa-ikke-blive-til-noget-nu-topper-den-bestseller

Med andres ordSe temaBøgerKristians bog var tæt på ikke at blive til noget - nu topper den bestseller-listerneKristian Bang Foss blev tvunget til at lægge sit liv om for at færdiggøre sin roman.
Udover at toppe salgslisterne er Kristian Bang Foss' roman også nomineret til DR Romanprisen 2020.
Af Michelle From Hoxer26.
sep.
2019 kl.
11.
00Bemærk: artiklen er mere end 30 dage gammelLæs opFem- og seksstjernede anmeldelser, en topplacering på bestseller-listen - og nu også en prisnominering.
Jeg var helt kørt fast og frustreret over, at jeg ikke kunne skrive, som jeg gerne ville - og jeg overvejede, hvad jeg så skulle lave.
Kristian Bang Foss, forfatterDet er status for Kristian Bang Foss' seneste roman 'Frank vender hjem', som udkom i begyndelsen af september.
Den har ellers haft en ekstra lang og besværlig fødsel, romanen, der er hans fjerde af slagsen.
Og netop fordi den har været syv år undervejs har han denne gang været mere nervøs op til udgivelsen, fortæller han:Om Kristian Bang FossFødt i 1977.
Uddannet fra Forfatterskolen i 2003Debuterede med 'Fiskens vindue' i 2004 – men fik sit store gennembrud med romanen 'Stormen i 99' (2008).
For 'Døden kører Audi' (2012) var han både nomineret til DR Romanprisen og Montanas Litteraturpris.
Kristian Bang Foss debuterer senere i år som manuskriptforfatter på filmen 'Vores mand i Amerika', som er instrueret af Christina Rosendahl.
- Der har været mere pres på denne gang.
Fordi der er gået så længe mellem den og min seneste bog, har jeg følt, at nu måtte der gerne ske noget.
Fra ungkarl til familiefarPå et tidspunkt i skriveforløbet var han faktisk tæt på helt at droppe projektet - og sin karriere som forfatter i det hele taget.
- Jeg var helt kørt fast og frustreret over, at jeg ikke kunne skrive, som jeg gerne ville - og jeg overvejede, hvad jeg så skulle lave.
Skrivekriser er ret almindelige, men det her var et ekstremt slemt tilfælde, fordi det faldt sammen med så mange andre omvæltninger i mit liv, forklarer han.
Det er det bedste, der er sket for mig, men også en oplevelse, som jeg har skullet fordøje.
Kristian Bang Foss, forfatterEn helt afgørende grund til, at det tog Kristian Bang Foss længere tid at skrive 'Frank vender hjem', var nemlig, at han i løbet af de sidste fem år er gået fra et liv som ungkarl i Berlin til en tilværelse med kone og to små børn i København.
- Tilværelsen tog pludselig en uventet drejning, da jeg skulle være familiefar.
Det er det bedste, der er sket for mig, men også en oplevelse, som jeg har skullet fordøje, siger han.
Brug for mere strukturDen nye status som ægtemand og far betød, at han ikke længere kunne skrive, når det passede ham, ligesom han havde gjort i Berlin - og i tiden førhen.
Det var frustrerende, og selvom han på et tidspunkt overvejede et karriereskift, så vidste han også, at det ikke ville passe ham med et job, hvor han ikke selv var chef.
Han opsøgte i stedet en coach for at få hjælp til at håndtere sit problem.
- Han var virkelig god til at se, hvordan jeg kunne planlægge min tid bedre, fortæller Kristian Bang Foss.
Rådet fra coachen lød blandt andet, at det ville kræve benhård planlægning af hverdagen, hvis det skulle lykkes ham at færdiggøre den roman, han var startet på i 2014.
- Jeg har brug for at strukturere hverdagen meget hårdt nu og lave tidsplaner hver dag for at få noget fra hånden, fordi jeg har kortere tid.
I Berlin kunne jeg bare skrive, når det passede mig.
(© Gyldendal)Brug for at holde tvivlen på afstandFør han fik familie, tog Kristian Bang Foss ofte på længere rejser til for eksempel New Zealand, hvor han fiskede og camperede og ikke fik skrevet i flere uger.
Den går ikke længere.
- Mit problem har nok altid været, at jeg nemt bliver distraheret.
Jeg har fundet ud af, at jeg er nødt til at skrive hver dag, også selvom der er andre ting, jeg skal.
Hvis jeg ikke skriver i nogle dage, begynder jeg at tvivle.
Den der tvivl bliver holdt på afstand, hvis jeg får skrevet hver dag, forklarer han.
Uanset om han skal på ferie med familien, undervise på skrivehold eller holde et oplæg et sted i landet, så afsætter han minimum en halv time til at få skrevet.
Hverdage mellem 9 og 12 helliger han til at skrive på et kontor uden for hjemmet.
- Og paradoksalt nok har jeg skrevet mere, fordi jeg netop har måttet strukturere min tid.
'Det føles bare magisk'Den strengere struktur hjalp ham til at få færdiggjort romanen, som indtil videre har fået en flyvende start.
Udover de strålende anmeldelser og salgstal, er 'Frank vender hjem' nemlig også nomineret til DR Romanprisen 2020.
Den gode nyhed fik Kristian Bang Foss, allerede før bogen udkom.
DR ROMANPRISENDR ROMANPRISEN er en læserpris, som er blevet uddelt siden 1999 (under skiftende navn).
I samarbejde med Litteratursiden nominerer DR hvert år seks romaner til prisen, som offentliggøres fra juni-december.
Fra december-maj bliver de seks romaner løbende læst og diskuteret af læsekredse på landets biblioteker.
Månedens bog er samtidig til debat på Litteratursiden.
dk.
Herefter stemmes tre romaner videre - og den endelige vinder findes af en læser-jury.
Til DR ROMANPRISEN 2020 er følgende foreløbigt nomineret:'Ophav' af Eva Tind'De nærmeste' af Lotte Kirkeby'Frank vender hjem' af Kristian Bang Foss- Det havde jeg ikke regnet med - og jeg blev virkelig glad, fortæller den 42-årige forfatter, som også var nomineret til DR Romanprisen for sin forrige roman 'Døden kører Audi'.
Romanens hovedperson Frank har giftet sig ind i en rig familie, hvor han ikke helt føler, at han hører til.
Han forsvinder pludseligt under mystiske omstændigheder og vender senere tilbage med en næsten lidt for utrolig historie.
Juryen bag prisen fremhæver Kristian Bang Foss' evne til at skildre, hvor besværligt det kan være at bevæge sig fra underklassen til overklassen i dagens Danmark.
Og de kalder 'Frank vender hjem' for en 'veloplagt og vigtig samtidsroman, der gør læseren klogere på de store klasseforskelle, som stadig gør sig gældende i dag.
'At romanen har klaret sig så godt allerede, kan han selvfølgelig ikke være utilfreds med:- Man kan aldrig vide noget som helst, når man udsender en bog.
Det hele er en positiv overraskelse.
At mange kan relatere til en historie, jeg har fundet på her på mit kontor, føles bare magisk.
De sidste tre nominerede til DR Romanprisen 2020 bliver offentliggjort til december.
Vinderen afsløres til juni næste år.
Læs også:Adopteret forfatter opsøgte sin mor i Korea: Jeg følte mig mindre forkertFacebookTwitterKopier linkEmner:Litteratur|Berlin|København|Audi|New Zealand




https://www.dr.dk/nyheder/kultur/film/en-latterlig-parodi-laenge-ventet-downton-abbey-film-er-chokerende-uambitioes

FilmlandSe temaAf Filmanmelder og vært på FilmlandPer Juul CarlsenFilm og serier'En latterlig parodi': Længe ventet Downton Abbey-film er chokerende uambitiøsEn film helt uden kød på, mener anmelder om filmfortsættelsen af den populære serie.
- Man skal uden tvivl være fan for at acceptere en så chokerende latterlig parodi på en historie, skriver Per Juul Carlsen.
(© Jaap Buitendijk/UPI)26.
sep.
2019 kl.
06.
31Bemærk: artiklen er mere end 30 dage gammelLæs opSeriøst?
!
Mener I virkelig det?
!
Var det alt, hvad I havde i posen med ambitioner?
'Downton Abbey' Instruktør: Michael EnglerMedvirkende: Maggie Smith, Michelle Dockery, Tuppence MiddletonPremiere: 26.
septemberEn flok tjenestefolk, der er ved at hoppe ud af deres bedste skind, da kongen og dronningen kommer forbi – men som bliver arrige, da de opdager, at de slet ikke må kokkerere og servere for de royale og derfor begår oprør?
Selvfølgelig er det er altid sjovt at se folk blive sure og gå til modangreb.
Men altså, skal det virkelig udgøre dramaet i en spillefilm på to timer?
Fair nok at det stolte tyende på Downton Abbey i Yorkshire er kongetro, og at den franske kok og den buttede, royale kammertjener er øretæveindbydende i deres oppustede selvfedme, men man kan vel snuppe en tiltrængt fridag, når kongeparrets folk rykker ind.
Og så give plads til en fortælling med mere kød på.
'Lad os få noget hygge på bordet'Men næh nej, en nordirsk nationalist kommer forbi og forsøger at hævne den menneskelige lidelse, de britiske imperialistvaner har skabt i hans hjemland.
Det er et sprængfarligt politisk emne i England i 1927, men lad os få tossen overmandet i en fart og pistolen pillet fra ham, så vi kan komme hen til kernen i filmen; at en håndfolk tjenestefolk insisterer på at servere mad for kongen og dronningen.
Det er simpelthen omdrejningspunktet i spillefilmsudgaven af den populære serie, 'Downton Abbey', der har tryllebundet millioner af fans verden over siden premieren i 2010.
I sit udgangspunkt er serien et billede på det britiske samfund i ét mikrokosmos, godset Downton Abbey med den britiske overklasse repræsenteret ved jarlen af Granham, Robert Crawley, og hans mor, Violet, og underklassen ved blandt andet køkkenchefen, fru Patmore, og køkkenpigen Daisy.
Kokken på Downton Abbey, fru Patmore, spilles af Lesley Nicol, der har haft samme rolle i alle seriens seks sæsoner.
(© Jaap Buitendijk/UPI)Og som sådan har 'Downton Abbey' givet sit eget billede på tidernes skiften ved at lade blandt andet 1.
verdenskrig, den spanske influenza-pandemi og Titanics forlis flytte rundt på persongalleriet.
Den slags ambitioner har filmudgaven ikke.
Bestemt ikke.
Væk med ildsjælen fra Irland – lad os få noget hygge på bordet i stedet.
Lad os grine af en fjollet franskmand, der bliver låst inde på sit værelse, og en tjener, der er ved at eksplodere af stolthed over at få lov at servere for kongeparret.
En gave til fans, men.
.
.
Uden kraftige påvirkninger udefra virker 'Downton Abbey'-universet pludselig forbavsende tyndbenet.
Fornøjelsen består mest af at fnise af de evindelige magtspil i en verden, vi kender fra tv-serier som 'Herskab og tjenestefolk' og 'Gensyn med Brideshead'.
Det er hyggeligt med de gamle, puritanske overklassetanter, der forsvarer gamle dyder med bidende sarkasme, og som er dødsensangste for at miste deres formue eller status.
Og det er lige så befriende uhøjtideligt at se tyendet i kælderen korse sig over tosserne med pengene ovenpå.
'Downton Abbey'-filmen er en fortsættelse af tv-serien med samme navn, der er skabt af Julian Fellowes og blev sendt fra 2010 til 2015.
(© Jaap Buitendijk/UPI)'Downton Abbey'-filmen svælger uhæmmet i den fascination af svundne tider – samtidig med at den, bizart nok, tager afstand fra den, for eksempel ved at vise medfølelse for en håndfuld homoseksuelle mænd, der bare gerne vil mødes i deres hemmelige klub, men bliver arresteret af politiet.
Der er på én gang en glæde og en afsky ved den snerpede, britiske overklasse, hvilket er noget af et paradoks.
Men det kammer helt over i slutningen, hvor de royale heldigvis er skredet igen, og filmen bruger en halv time – en halv time!
– på at lukke ned for diverse småhistorier med samme tone, at Downton Abbey vil bestå om 100 år, som det bliver jublet til sidst.
Filmudgaven af 'Downton Abbey' er med andre ord en gave til fans, en mere cremet og lækkert opsat udgave end serie-versionen med det smukkest tænkelige efterårsvejr.
Og man skal uden tvivl være fan for at acceptere en så chokerende latterlig parodi på en historie.
Læs også:Anmelder irriteret på 'absurd' gyserfilm: Hvordan kan man opføre sig så latterligt?
FacebookTwitterKopier linkEmner:Storbritannien|England|Nordirland|Socialdemokraterne|Irland




https://www.dr.dk/nyheder/politik/hovedkrav-til-finansloven-enhedslisten-vil-bruge-en-milliard-ekstra-paa-psykiatrien

PolitikHovedkrav til finansloven: Enhedslisten vil bruge en milliard ekstra på psykiatrienEn 'akut-milliard' til de psykiatriske patienter er Enhedslistens hovedkrav til den kommende finanslov.
Med et krav om en akut-milliard til psykiatrien, gør Enhedslisten klar til de kommende finanslovsforhandlinger.
Af Morten Henriksen og Daniel Myrup Pedersen26.
sep.
2019 kl.
09.
07Bemærk: artiklen er mere end 30 dage gammelLæs opDer skal sættes ind med mere personale og flere sengepladser på landets psykiatriske afdelinger.
I hvert fald hvis det står til Enhedslisten, som vil have afsat en ekstra milliard kroner til psykiatrien.
- Vi skal have sat en prop i blødningen.
Den psykiatriske del af vores sundhedsvæsen har simpelthen lidt i rigtig mange år.
Der er patienter, som bliver udskrevet før tid.
Der er en akut mangel på sengepladser og mangel på ansatte, og det skal vi have gjort noget ved, siger Enhedslistens frontfigur, Pernille Skipper.
Hun fastslår, at den ekstra psykiatri-milliard er et hovedkrav fra Enhedslisten i de kommende forhandlinger om finansloven for 2020.
- Vi kalder det for en akut-milliard.
Allerede fra 1.
januar 2020 skal der sendes penge ud for at sikre flere sengepladser, flere ansatte og mere hjælp til pårørende, siger Pernille Skipper, der senere i dag vil præsentere partiets udspil til den kommende finanslov på et pressemøde.
Det foreslår EnhedslistenEnhedslisten ønsker at afsætte en ekstra milliard til psykiatrien i den kommende finanslov – og vil blandet andet bruge pengene sådan her:340 millioner kr.
til bedre normeringer i psykiatrien250 millioner kr.
til 200 nye sengepladser i den almene psykiatri250 millioner kr.
til akutindsats i regionerne, herunder til psykiatriambulancer i hele landet75 millioner kr.
til 50 nye sengepladser i retspsykiatrien50 millioner kr.
til hjælp til pårørende35 millioner kr.
til 10 nye sengepladser på sikringen i SlagelseKonkret ønsker Enhedslisten blandt andet at bruge 340 millioner kroner ekstra til mere personale på de psykiatriske afdelinger, mens andre 250 millioner skal gå til ekstra sengepladser.
- Hvis vi giver en milliard til psykiatrien, så vil det være et første vigtigt skridt.
Vi taler altså om mennesker med psykiske lidelser, som bliver behandlet rigtig dårligt - med ringe værdighed og ringe respekt af et system, som er blevet sparet og sparet og sparet væk, siger Pernille Skipper.
Pengene til den ekstra psykiatri-indsats vil Enhedslisten blandt andet finde ved at hæve skatten for aktie- og kapitalindkomst.
S ser positive takterSocialdemokratiets finansordfører, Christian Rabjerg Madsen, vil ikke på forhånd sige, om regeringen vil gå med til forslaget eller ej.
- Forhandlingerne tager vi ved forhandlingsbordet.
Men jeg synes, at det er positivt, at Enhedslisten ligesom regeringen har et fokus på at styrke psykiatrien, siger Christian Rabjerg Madsen, som ikke ønsker at vende tommelfingeren op eller ned for de enkelte forslag i Enhedslistens udspil.
Han fastslår, at regeringen i den netop indgåede økonomiaftale med kommuner og regioner selv lagde an til en ny 10-årsplan på det psykiatriske område - med ekstra fokus på at mindske genindlæggelser og nedbringe ventetiden.
Der skal dog mere konkret handling til, mener Pernille Skipper.
- Det vigtige er, at vi får sat ind på de afgørende områder her og nu og ikke venter på en lang 10-års plan, siger hun.
Nogen garanti for ekstra penge til psykiatrien på den kommende finanslov vil Christian Rabjerg Madsen ikke give.
- Hvordan vi får det til at skinne igennem i forhold til den kommende finanslov, må vi tage, når vi sidder ved forhandlingsbordet sammen med blandt andet Enhedslisten, siger han.
Fylde et hulFormanden for landsforeningen Sind, Knud Kristensen, mener, at en ekstra milliard til psykiatrien vil falde på et tørt sted.
- Vi har en psykiatri, som har været udsultet i årevis, så selvom en milliard ikke er nok til at fylde det hul, som er gravet, så er det et rigtig godt skridt i den rigtige retning, siger Knud Kristensen.
Han tilføjer dog, at det ikke er så lige til at oprette de 200 ekstra sengepladser i den almene psykiatri, som Enhedslisten lægger op til.
- Man vil nogle steder kunne finde plads, fordi man over de seneste år har nedlagt psykiatriske sengepladser, som kan genåbnes.
Men andre steder, hvor man som i Skejby har bygget nyt, er der ikke plads til at man kan etablere nye sengepladser, før man bygger til.
Så jeg tror, man kan komme langt, men ikke alle steder, siger Knud Kristensen.
'Enhedslisten vil detailstyre'Formanden for Danske Regioners psykiatriudvalg, Sophie Hæstorp Andersen (S), er glad for, at Enhedslisten vil give penge til psykiatrien.
- Det er hårdt tiltrængt, siger Sophie Hæstorp Andersen, som dog ikke mener, udspillet rammer plet.
- Vi har nogle udfordringer i regionerne - særligt med at finde tilbud til de mennesker, som er mest psykisk syge, og her er det vigtigt, at vi både investerer i sengepladser, men også i de botilbud, som både drives af regioner og kommuner, siger Sophie Hæstorp Andersen, som mener, Enhedslisten i for høj grad lægger op til at detailstyre psykiatri-indsatsen.
- Det handler om, at man går i dialog om de her midler og ikke laver for stramme retningslinjer fra Enhedslistens side.
Vi har brug for flere sengepladser i retspsykiatrien, og jeg tænker, at nogle af de midler, som Enhedslisten vil bruge på at støtte psykiatrien, kunne gå til flere sengepladser dér.
Det tror jeg er den rigtige vej at gå frem for at give pengene til den almene psykiatri, siger Sophie Hæstorp Andersen.
Enhedslisten er dog helt klar til at justere på udspillet, lader Pernille Skipper forstå.
- Selvfølgelig er vi klar på at ændre prioriteringen af den milliard mellem sengepladser og retspsykiatri, hvis det er, hvad der skal til for at få tingene til at hænge sammen, siger hun.
Kan du være tilfreds, hvis du kommer ud af forhandlingslokalet, og der ikke er afsat en milliard ekstra?
- Alt er til forhandling.
Sådan er det i en finanslov, siger Pernille Skipper.
FacebookTwitterKopier linkEmner:Christian Rabjerg (politiker)|Enhedslisten|Pernille Skipper (politiker)|Psykiske lidelser|Aarhus




https://www.dr.dk/sporten/haandbold/vandet-var-blevet-saa-grumset-det-skulle-renses-dhf-fjerner-omdiskuteret-challenge

Håndbold'Vandet var blevet så grumset, at det skulle renses': DHF fjerner omdiskuteret challenge-systemPå et ekstraordinært møde mellem DHF og de danske håndboldligaklubber onsdag aften blev det besluttet, at challenge-systemet fjernes med øjeblikkelig virkning.
Formanden i Dansk Håndbold Forbund, Per Bertelsen, havde gerne set, at challenge-systemet var blevet i dansk håndbold.
Af Emil Halkier og Helena Melin26.
sep.
2019 kl.
00.
38Bemærk: artiklen er mere end 30 dage gammelLæs opDet var på forhånd svært at vide, om indførelsen af et challenge-system i dansk håndbold ville blive en dreng eller en pige.
Her, 29 dage efter fødslen, skulle tiltaget dog vise sig at blive et problembarn.
Og nu er det slut.
Efter et ekstraordinært møde onsdag aften mellem DHF og de danske klubber blev det nemlig besluttet, at challenge-systemet fjernes med øjeblikkelig virkning.
Mødet varede næsten fem timer, og her fik ligaklubberne mulighed for at komme med deres indsigelser, før Udvalget for Professionel Håndbold under Dansk Håndbold Forbund (DHF) bag lukkede døre nåede frem til en endelig dom.
Derfor ærgrer det mig selvfølgelig også, at vi er nødt til at fjerne det igen.
Det var en god mulighed for at få lov til at sætte et præg på det endelige forslag, der vil komme i IHF på et tidspunkt.
Per Bertelsen, formand i Dansk Håndbold ForbundEn dom, der nu lægger challenge i graven som minimum sæsonen ud, siger Per Bertelsen, formand i DHF.
- Vi har lyttet til klubberne på det første møde i dag (onsdag, red.
), og da vi samledes i udvalget, havde vi en god drøftelse af situationen og besluttede, at vi fjerner challenge for resten af indeværende sæson, siger Per Bertelsen til DR Sporten.
Alt begyndelse er svær, men dansk håndbolds kinddans med challenge har været et uvejr med skum på bølgetoppene stort set fra første dag.
- Vandet var blevet så grumset, at det skulle renses.
Jeg havde gerne set, at challenge fik lov til at fortsætte hele sæsonen, men der var så stor modstand fra klubberne, at det kunne ikke kunne lade sig gøre, siger Per Bertelsen.
Tilbage til det simpleKlubbernes frustrationer er gået på, at challenge-systemet har forvirret mere, end det har gavnet, siger Kasper Jørgensen, direktør i GOG og formand i Divisionsforeningen.
Derfor var han glad for den konklusion, man nåede frem til ved onsdagens møde.
- Det har været klubbernes ønske at komme tilbage til en tid uden challenge, siger Kasper Jørgensen til DR Sporten.
- Vi har oplevet, at det var et meget kompliceret system og for at få forståelsen tilbage for håndboldspillet for alle interessenter, tilskuere, sponsorer og tv-seere, var det vigtigt at komme tilbage til det simple, siger formanden i Divisionsforeningen.
Danmark var det første land i verden til at indføre challenge i håndbold - og nu altså også det første til at fjerne det igen.
Introduktionen har været skæmmet af, at trænere, spillere, dommere og observatører ikke i tilstrækkelig grad har trænet på opgaven og været forberedt på reglerne for challenge.
Peter Bredsdorff, cheftræner i Bjerringbro-SilkeborgTiltaget var en prøveballon, DHF i samarbejde med klubberne sendte til vejrs for at teste både de negative og positive elementer ved challenge, men samtidig være med til at forme noget, som formentlig bliver implementeret internationalt, siger Per Bertelsen.
- Derfor ærgrer det mig selvfølgelig også, at vi er nødt til at fjerne det igen.
Det var en god mulighed for at få lov til at sætte et præg på det endelige forslag, der vil komme i IHF på et tidspunkt.
- Men det ærgrer mig endnu mere, når jeg så har fornemmelsen af, at alle stort set over en bred kam har haft svært ved at forstå, hvad det var, vi gik og lavede.
Og af den grund skulle det pilles af, siger Per Bertelsen.
Beslutningen om at fjerne challenge i dansk håndbold er dog ikke lig med et dødsstød.
- Det vil blive overvejet igen, og så er det formen på det, vi skal kigge på, hvis vi skal have det tilbage, siger Kasper Jørgensen, formand i Divisionsforeningen.
Ikke være godt nok forberedtIdéen til et challenge-system blev luftet allerede for flere år siden, og her var Peter Bredsdorff, cheftræner i Bjerringbro-Silkeborg, blandt tiltagets varmeste fortalere.
BSH-træneren synes, fjernet regel eller ej, at challenge-systemet er en god mulighed for at udvikle sporten og produktet.
- Grundlæggende var tanken, at vi i højere grad skulle undgå, at kampe blev afgjort på specifikke fejl.
Jeg har set det fungere godt i andre sportsgrene, og derfor er det også oplagt i håndbold, som er et spil med mange dommerkendelser, siger Peter Bredsdorff, som ligesom Per Bertelsen ikke bifalder, at challenge-muligheden nu fjernes.
- Men jeg håber samtidig på, at vi ser det tilbage allerede i næste sæson, siger Bredsdorff.
Bjerringbro-Silkeborgs cheftræner Peter Bredsdorff-Larsen håber, at challenge-systemet vender tilbage i dansk håndbold.
De 29 dage dansk håndbold nåede at have challenge var med megen postyr.
Det skyldes blandt andet, at aktørerne ikke havde sat sig ordentligt ind i tingene, mener Peter Bredsdorff.
- Man kan være enig eller uenig i et challenge-system, men jeg håber, at aktørerne næste gang fremstår bedre forberedt.
Introduktionen har været skæmmet af, at trænere, spillere, dommere og observatører ikke i tilstrækkelig grad har trænet på opgaven og været forberedt på reglerne for challenge, siger Peter Bredsdorff.
- Det er ikke noget, der lige er kommet ind med firetoget.
Derfor håber jeg, at vi vil være bedre forberedt næste gang.
Challenge er stadigvæk et godt værktøj, og det er oplagt, at Danmark skal være forgangsland til udviklingen af muligheden for challenge.
Det ærgrer mig, at vi ikke har håndteret det mere professionelt, siger han.
FacebookTwitterKopier linkEmner:Dansk Håndbold Forbund|Bjerringbro-Silkeborg Elitehåndbold|Håndbold|Bjerringbro|Silkeborg




https://www.dr.dk/nyheder/udland/barsk-debat-i-det-britiske-underhus-der-var-ondskab-i-luften

BrexitSe temaUdlandBarsk debat i det britiske Underhus: "Der var ondskab i luften"Premierministeren opfordrede oppositionen til at stille et mistillidsvotum i en meget hård debat.
Af Sean Coogan og Robin Patrick Stampe Seierby (VIDEO)26.
sep.
2019 kl.
09.
30 | opdateret 26.
sep.
2019 kl.
11.
35Bemærk: artiklen er mere end 30 dage gammelLæs opDet britiske Underhus var i går samlet for første gang, siden premierminister Boris Johnson for to uger siden sendte parlamentarikerne på ufrivillig orlov.
Her ventede mange i spænding på at høre, hvad Boris Johnson ville sige om suspenderingen, som den britiske højesteret har fundet ulovlig.
Læs også:Stort nederlag til Boris Johnson i højesteret: Ulovligt at sende parlamentet hjemHvis de forventede en undskyldning, blev de skuffet.
Det var nemlig en meget provokerende premierminister, der i går viste, at han ikke har tænkt sig at give op, lyder vurderingen fra Hans Christian Andersen, seniorlektor ved Northumbria University i Newcastle, over for P1 Morgen.
Aftenens spørgetime i Underhuset kom i høj grad til at handle om sprogbrug og udviklede sig til tider til decideret mundhuggeri, mens oprørte parlamentarikere flere gange skulle bedes om at stoppe deres råb ned mod premierministeren.
- Der blev en kolossal og larmende ballade - jeg kan ikke huske, at jeg nogensinde har hørt noget lignende.
Der var ondskab i luften, siger seniorlektoren.
Myrdet politiker i fokusPremierministeren fik flere gange de samlede parlamentarikere til at bryde ud i højlydte protester ved at omtale parlamentets seneste brexit-lov som "overgivelsesloven".
Det gjorde han hele 15 gange, noterer mediet Politico.
Jeg er træt af det!
Vi bliver nødt til at moderere vores sprog, og det skal først og fremmest komme fra premierministerenPaula Sherriff, medlem af LabourFlere parlamentarikere opfordrede premierministeren til at tænke over sit sprogbrug og gjorde opmærksom på, at "os mod dem"-retorik har konsekvenser uden for parlamentet, hvor politikere lever med trusler.
Labour-parlamentarikeren Paula Sheriff var blandt kritikerne.
- Vi bør ikke ty til at bruge stødende, farligt og provokerende sprog om lovgivning, som vi ikke kan lide, sagde hun med henvisning til premierministerens retorik.
Læs også:Afgørende dag i højesteretten: Tidligere premierminister går imod Boris JohnsonMange parlamentarikere mødes stadig af dødstrusler, hvor ord som overgivelse og forræderi bliver brugt, sagde hun og henviste til sin partifælle Jo Cox, der blev myrdet af en højreekstremist op til folkeafstemningen om brexit i 2016.
Underhusets formand, John Bercow, havde travlt med at forsøge at dæmpe salen i går.
- Jeg er træt af det!
Vi bliver nødt til at moderere vores sprog, og det skal først og fremmest komme fra premierministeren, lød det fra en oprørt Paula Sherriff, der sagde, at premierministeren bør skamme sig.
- Jeg har ikke hørt sådan en omgang humbug i hele mit liv, sagde premierministeren, mens salen brød ud i højlydte råb.
Efterfølgende sagde premierministeren, at den bedste måde at ære Jo Cox på er ved at gennemføre brexit.
Det har vakt kritik - blandt andet, fordi Jo Cox gik ind for at blive i EU og blev myrdet af "en terrorist, der råbte 'Storbritannien først'", skriver Politico.
Andre har kritiseret oppositionspolitikere for at blande den afdøde politiker ind i debatten.
Hendes enkemand opfordrer til ikke at gøre hende til genstand for debatten og opfordrer begge sider til at tænke over deres "provokerende" ordvalg.
Johnson: Giv os et nyvalgPremierministeren beskyldte i går oppositionen for at stikke halen mellem benene ved ikke at gå med til et nyvalg eller stille et mistillidsvotum mod hans regering.
Her betegnede Boris Johnson parlamentet som lammet og opfordrede politikerne til at respektere de 17,4 millioner briter, der stemte for brexit, ved at gennemføre farvellet til EU.
Der er dog ikke udsigt til, at parlamentet bliver enige om det store foreløbigt, lyder vurderingen fra DR's korrespondent i Storbritannien, Kim Bildsøe Lassen.
- Lige nu er der så store uoverensstemmelser, at de måske som tidligere kan blive enige om, hvad de ikke vil, men det er meget vanskeligt for dem at blive enige om, hvad det er, der er vejen frem, siger han.
Boris Johnson har peget på, at oppositionen i dag får mulighed for at stille et mistillidsvotum mod hans regering.
Men man skal ikke forvente, at de går den vej siger korrespondenten.
De vil nemlig først have sikkerhed for, at briterne ikke ryger ud af EU uden en aftale den 31.
oktober.
- Det er også grunden til, at man ikke vil stemme for, at der afholdes valg, før der er sikkerhed for, at det ikke sker.
Debatten fortsætter i Underhuset i dag, hvor De Konservative forventes at bede om at få lukket parlamentet i tre dage i næste uge, mens partiet afholder partikongres.
FacebookTwitterKopier linkEmner:Boris Johnson (politiker)|Storbritannien|EU|Det Konservative Folkeparti|Sprog




https://www.dr.dk/nyheder/penge/kronvidne-i-tysk-retssag-aabner-op-om-udbyttesvindel-mod-danmark-saadan-gjorde-de

Afsløring af skatteskandaleSe temaPengeKronvidne i tysk retssag åbner op om udbyttesvindel mod Danmark: Sådan gjorde deDanmark har været udsat for en særligt grov - og profitabel - udbyttefidus, siger aktiehandler.
De aggressive handler, som har kostet europæiske skatteydere dyrt, blev opfundet og eksekveret fra Londons finansdistrikt, City of London.
Af Mathias Sommer26.
sep.
2019 kl.
06.
00 | opdateret 26.
sep.
2019 kl.
06.
00Bemærk: artiklen er mere end 30 dage gammelLæs opNærmere detaljer i sagen om udbyttesvindel mod Danmark er de seneste dage kommet frem i Retten i Bonn.
Her har det britiske kronvidne, Martin S.
, der er blevet mangemillionær på udbyttespekulation, over tre retsdage lagt kortene på bordet.
Martin S.
har beskrevet, hvordan han var en del af en 'industri', som havde de europæiske skattekasser som omdrejningspunkt.
Og så har han forklaret, hvordan svindlen mod Danmark er foregået:- Den her type handler er struktureret på en fuldstændigt anden måde end nogen anden strategi, jeg nogensinde har været involveret i.
Det er tale om rene looping-transaktioner.
Mere direkte kan det også kaldes "voucher printing" (printning af skattekuponer, red), siger Martin S.
Der var tale om en særligt grov form for spekulation, da den danske statskasse blev tømt for 12,7 millarder kroner i tilbagebetalinger af udbytteskat, forklarer Martin S.
i Retten i Bonn:- Det er de transaktioner, som er udført af Solo Capital og Sanjay Shah til skade for den danske statskasse, men også i Tyskland med fonde som EQI (finansselskab i London, red.
) og deres udenlandske investeringsenheder, lyder det med henvisning til den hovedmistænkte i den danske sag, Sanjay Shah.
Dark Cum-exMartin S.
er tiltalt for at have svindlet den tyske statskasse for 3,4 milliarder kroner i den tyske sag om udbyttesvindel, den såkaldte Cum-ex-sag.
Selv med min viden om handlernes ekstraordinære rentabilitet, besluttede jeg mig for ikke at blive involveret i disse handler.
Martin S.
Her menes det tyske skattevæsen at have refunderet udbytteskat for over 75 milliarder kroner til netværket omkring Martin S.
I sin forklaring til retten gennemgik Martin S.
de forskellige metoder til at lokke penge ud af skatteforvaltningerne.
Her kom han også ind på metoden, som blev benyttet mod Danmark, kaldet 'Dark Cum-ex'.
- Fra omkring 2012 blev jeg opmærksom på, at sådanne handler eksisterede på det tyske marked.
Men det var først i 2015, at jeg blev opmærksom på deres udbredelse på andre markeder og de uforholdsmæssigt store beløb, som blev tjent på dem, siger han.
Martin S.
under det første retsmøde i Cum-ex-sagen i Bonn den 4.
september.
Han er flankeret af sin forsvarsadvokat Dr.
Hellen Schilling.
(© fotograf peter langkilde DR)Martin S.
forsøger at få nedsat sin straf på op mod 10 års fængsel ved at benytte kronvidneparagraffen i tysk lovgivning.
Den kan opnås ved at samarbejde med myndighederne.
Lukket kredsløbSelv om Martin S.
er blevet mangemillionær på at hive udbytteskat op af særligt den tyske statskasse, var metoden mod Danmark så grov, at han ikke selv turde røre den.
- Selv med min viden om handlernes ekstraordinære rentabilitet, besluttede jeg mig for ikke at blive involveret i disse handler, på trods af at jeg fik tilbuddet på et sølvfad, siger Martin S.
Forskellen på Cum-ex og Dark Cum-ex er den platform, som handlerne foregår på.
Bedrageriet mod den danske statskasse har været yderst professionelt planlagt og udført af dygtige erfarne bankfolk i et netværk over flere landeHenrik Munkholm, dommer Retten i Glostrup.
'Almindelige' Cum-ex-handler finder sted på et åbent marked, hvor en række aktører flytter enorme aktiebeholdninger rundt omkring dagen, hvor børsnoterede selskaber betaler udbytte.
I Grosse Strafkammer i Retten i Bonn kører den første Cum-ex sag, som handler om skattesvindel for over 75 milliarder kroner.
(© Peter Langkilde)Med Dark Cum-ex blev der bygget et lukket kredsløb, hvor handlerne blev sendt mellem selskaber internt i finanshusene, typisk uden der lå reelle aktier til grund for handlerne:- Det er et komplet afviklings- og betalingssystem, der findes inden for et enkelt institut.
I dette tilfælde sendes aktierne frem og tilbage mellem konti i det samme depot.
Ofte uden der ligger reelle aktier til grund for handlerne, fortæller han.
I branchen kaldes sådan et lukket handelssystem for CMSS.
Aktier og kontanterIfølge Martin S.
er Dark Cum-ex blevet benyttet til at trække penge ud af i hvert fald Danmark, Belgien og Tyskland.
Handlerne udnytter de skatteaftaler, som landene har med udlandet.
Aftaler, som giver udenlandske selskaber ret til at tilbagesøge dansk udbytteskat.
I Danmarks tilfælde er særligt en skatteaftale med USA blevet brugt til udbyttesvindel.
Martin S.
kunne sætte flere detaljer på, hvordan Sanjay Shah og hans finansselskabs, Solo Capital, opererede.
- De amerikanske pensionsplaner og malaysiske selskaber blev oprettet på Solo Capitals handelsplatform, hvor der blev solgt danske og belgiske aktier.
Her var Sanjay Shah i stand til at 'nettoafvikle'.
Det betyder, at han kunne afvikle transaktioner uden aktier eller kontanter.
- Efter sigende blev platformen brugt på en sådan måde, at der ikke blev krævet aktier eller kontanter til at fremstille de her skattekuponer, som blev sendt videre til skattevæsenet, sagde Martin S.
Martin S.
nævnte også, at den australske storbank Macquarie havde bygget en handelsplatform, der mindede om et lukket markedskredsløb og dermed lænede sig tæt op ad Dark Cum-ex.
North Channel BankMartin S.
' udsagn i Retten i Bonn bakkes op af et retsmøde i Retten i Glostrup mandag, hvor den tyske bank North Channel Bank erkendte at have begået skattesvindel mod Danmark.
Banken modtog en bøde på 110 millioner kroner for at have lagt hus til et lukket kredsløb af fiktive handler, som spyttede bunkevis af skattekuponer ud.
DR Nyheder besøgte i efteråret 2017 den tyske bank North Channel Bank, som har til hjemme i et højhus i byen Mainz.
I alt har 27 amerikanske pensionsplaner modtaget 1,1 milliarder kroner i refusion af udbytteskat som resultat af de fiktive handler i North Channel Bank.
Handlerne foregik i 2014 og 2015 og var inspireret af de ekstremt profitable handler, som foregik i Solo Capital.
På retsmødet i Retten i Glostrup erkendte direktøren i North Channel Bank, Gunnar Volkers, at der ikke var tale om reelle aktier, men handler i et lukket system:- Bedrageriet mod den danske statskasse har været yderst professionelt planlagt og udført af dygtige erfarne bankfolk i et netværk over flere lande, som har udnyttet deres viden fra banksektoren til at bedrage de danske skattemyndigheder.
- Forholdet har stået på i en længere periode og ved anvendelse af hundredvis af fiktive aktiehandler, lød det fra dommer Henrik Munkholm, da dommen blev afsagt mandag.
Aktier, udbytte og skat•Når en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
•Når aktionærer modtager udbytte, skal de betale skat af det.
Det kaldes udbytteskat.
•I Danmark er satsen for udbytteskat 27 procent.
De penge tilbageholdes automatisk af skat.
•Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
•Men ifølge de danske myndigheder har hundredvis af pensionskasser og selskaber fået refunderet udbytteskat, som de slet ikke har betalt.
I alt har Skat fra 2012 til 2015 fejlagtigt udbetalt 12,7 milliarder kroner i refusion af udbytteskat.
FacebookTwitterKopier linkEmner:Skatter og afgifter|Økonomisk kriminalitet|Retten i Glostrup|Bonn|Tyskland




