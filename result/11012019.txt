https://www.dr.dk/sporten/haandbold/vm-herrer/video-danmarks-nordiske-naboer-faar-pligtsejr-trods-vanskeligheder

VM herrerVIDEO Danmarks nordiske naboer får pligtsejr trods vanskelighederNorge fra Danmarks VM-gruppe vandt 34-24 over Tunesien, mens Sverige sled sig til sejr over Egypten.
Af Kasper Heide Lund11.
jan.
2019 kl.
23.
10Bemærk: artiklen er mere end 30 dage gammelLæs opFredag var både Norge og Sverige i aktion for første gang ved VM i herrehåndbold.
Nordmændene, som Danmark er i gruppe med, stod over for Tunesien.
Her måtte Sander Sagosen og kompagni til tider slide for de to point, men i sidste ende blev det alligevel til en på papiret sikker sejr på 34-24 til Norge.
Venstrefløjen Magnus Jøndal blev topscorer i opgøret med ni mål.
Dermed kommer tuneserne ikke med den største selvtillid, når de lørdag møder Danmark i Boxen i Herning.
Nordafrikanske drillerierI Royal Arena fik vores svenske naboer kamp til stregen i deres åbningskamp.
Her stod de over for en anden nordafrikansk nation, nemlig Egypten.
Selvom Sverige førte det meste af opgøret, så kunne de ikke føle sig sikre på en sejr, da egypterne blev ved med at bide fra sig og æde ind på det svenske forspring.
Det resulterede også i, at det stod helt lige 24-24, kort før kampen sluttede.
Alligevel formåede Sverige til sidst at trække fra og vinde 27-24.
FacebookTwitterKopier linkEmner:Sverige|Jyske Bank Boxen|Norge|Royal Arena|Messecentre og multihaller




https://www.dr.dk/nyheder/udland/svenske-vaelgere-forvirrede-over-regeringsforslag-det-foeles-meget-maerkeligt

Valg i SverigeSe temaUdlandSvenske vælgere forvirrede over regeringsforslag: 'Det føles meget mærkeligt'Forræderi, fusk og bedrag lyder kritikken af Centerpartiets støtte til Stefan Löfven.
Jonas Lönberg fra Malmø er ikke helt tilfreds med det nye forslag til regeringsdannelse.
Af Louise Brodthagen Jensen11.
jan.
2019 kl.
23.
29Bemærk: artiklen er mere end 30 dage gammelLæs opDe færreste forventer nok, at sætter man sin stemme på et borgerligt parti med ønske om en borgerlig statsminister, ja, så ender man med en socialdemokrat.
Ikke desto mindre ser det ud til, at det er lige præcist den situation, nogle af de svenske vælgere, som gik til valg i september sidste år, kan ende i.
Efter fire måneders forhandlinger har den socialdemokratiske statsminister, Stefan Löfven, nemlig i dag fået opbakning fra ledelsen i de to borgerlige partier Centerpartiet og De Liberale.
Det bekræftede Centerpartiets leder, Annie Lööf, i eftermiddag og efterfølgende blev et udkast til en regeringsaftale mellem Socialdemokraterne, Centerpartiet, Miljøpartiet og De Liberale lagt på Socialdemokraternes hjemmeside.
Men trods en række politiske indrømmelser fra Socialdemokraterne, for eksempel på beskæftigelses- og skatteområdet, er især Centerpartiets leder blevet skarpt kritiseret for at have svigtet og ført sine borgerlige vælgere bag lyset.
Og på gaden i Malmø ved de svenske vælgere heller ikke helt, hvad de egentlig skal sige til det, der ligner afslutningen på fire måneders politisk tovtrækkeri.
Martin Sidén (t.
v.
) har mistet tilliden, føler han.
- Det bliver jo slet ikke det, de har lovet, når nu man har stemt på dem.
Jeg ved ikke helt, hvad man skal tro, når de sådan hopper frem og tilbage, siger Martin Sidén.
Jonas Lönberg ærgrer sig over den nye regerings-aftale.
- Det er et stort svigt.
Man har lovet nogle ting og lagt hele valget an på dette her samarbejde, og nu ødelægges det, siger Jonas Lönberg.
Læs også:Anna Gaarslev: Svensk regeringsaftale er et dødsstød til borgerlig alliance'Vi glemmer aldrig'Annie Lööf erkendte i dag, at det ikke er en optimal løsning, men kaldte det 'den bedst mulige i en vanskelig situation'.
Selvom det er lykkes for partiet at holde både Venstrepartiet og særligt Sverigedemokraterne uden for indflydelse, er der dog ikke megen forståelse at hente på de sociale medier, hvor flere går hårdt til den politiske leder.
Kandidat for Kristdemokraterne ved det kommende EP-valg, Sara Skyttedal, har som flere andre postet et billede af Annie Lööfs valgplakat, hvoraf sloganet 'stem på nyt lederskab' står.
- Forræder, fuskere og bedragere, vi glemmer aldrig, skriver Sara Skyttedal.
Retspolitisk ordfører hos Moderaterne, Tomas Tobé, kalder det en sørgelig dag, når Centerpartiet aktivt skal lægge stemmer til en Löfven-ledet regering.
Ebba Busch Thor lagde ikke skjul på, at hun anser den borgerlige bloks Allianse for at være slut.
Tidligere i dag lagde heller ikke Kristdemokraternes leder, Ebba Busch Thor, skjul på, at hun var skuffet over, at den borgerlige bloks alliance nu er sprængt.
- Det er at føre de borgerlige vælgere bag lyset, sagde hun og understregede, at de stadig ser Ulf Kristersson fra Moderaterne som Sveriges næste statsminister.
Heller ikke fra valgets tredjestørste parti, Sverigedemokraterne, er der mange rosende ord til overs for de to borgerlige partiers forslag, og partileder Jimmie Åkesson siger, at deres opgave nu bliver at udgøre en stærk og aktiv opposition sammen med Moderaterne og Kristdemokraterne.
I løbet af i morgen skal Centerpartiet beslutte, om det vil støtte partiledelsens forslag om at bakke Stefan Löfven op som statsminister, og i næste uge skal Rigsdagen i Sverige for tredje gang siden valget i september stemme om en ny statsminister.
FacebookTwitterKopier linkEmner:Annie Lööf (politiker)|Sverige|Ulf Kristersson (politiker)|Socialdemokraterne|Valg og folkeafstemninger




https://www.dr.dk/nyheder/regionale/nordjylland/alene-i-et-stort-hus-aeldre-bliver-boende-selvom-de-maaske-gjorde

NordjyllandAlene i et stort hus: Ældre bliver boende, selvom de måske gjorde bedst i at flytteDer er flere ældre og færre børn i landets parcelhuskvarterer.
Når børnene flytter og ægtefællen dør, kommer der ofte værelser og rum i overskud.
Alligevel bliver mange ældre boende i deres gamle hus.
(© Grafik: Signe Heiredal - DR Nordjylland)Af Frederik Holst og Charlotte Ostertag11.
jan.
2019 kl.
22.
00Bemærk: artiklen er mere end 30 dage gammelLæs opBesøger man et af landets parcelhuskvarterer, vil man blive mødt af færre legende børn på vejene end tidligere.
En stor del af parcelhusene bebos nemlig af ældre, enlige eller familier, hvor børnene er flyttet hjemmefra.
Ifølge Statens Bygningsforskningsinstituts opgørelse over to tredjedele af alle landets parcelhuse er godt halvdelen af landets 1,3 millioner parcelhuse beboet af ældre, enlige eller par hvor børnene er flyttet hjemmefra.
Men det kan være en udfordring at bo alene i et stort hus i en høj alder, mener forskere og en ejendomsmægler.
Et hus fyldt med minder70-årige Ketty Christensen er en af de ældre, der har valgt at blive boende alene i familiens store parcelhus i Vester Hornum.
Hvis jeg flyttede, ville jeg skulle lære nogen nye mennesker at kende.
Ketty ChristensenFamilien har boet i huset siden 1973, dengang var kvarteret nyt.
Gennem tiden er familiens børn flyttet ud og blevet voksne, og for 11 år siden døde Kettys mand.
Ketty Christensen har da også overvejet at skifte parcelhuset ud med en mindre bolig, men så længe hun har energien til at klare de daglige gøremål, bliver hun boende.
- Jeg har boet her i alle årene, og det er jo mit hjem.
Så jeg vil blive boende, så længe jeg kan holde ud at passe det hele og ikke skal hyre hjælp udefra.
Der er jo noget at rykke i, så jeg keder mig ikke, siger Ketty Christensen.
Udover at hjemmet har dannet ramme om et langt familieliv, så er det også nabofælleskabet, der holder Ketty fra at flytte.
- Jeg har nogle gode naboer, der gerne vil hjælpe, hvis der er noget, der skal ordnes.
De er guld værd.
Hvis jeg flyttede, ville jeg skulle lære nogen nye mennesker at kende.
Det ville nok ikke være noget problem, men det er lidt som at blive rykket op med rode, siger Ketty.
Ketty Christensen, der stadig bor i familiens parcelhus, har indrettet et af værelserne til, når børnebørnene er på besøg.
Selvom der kan være mange minder forbundet med de mursten, man har opfostret sin familie i, kan der være visse problemer forbundet med at blive boende i parcelhuset.
For parcelhusene er bygget med børnefamilier for øje, så boligformen passer ikke længere til det liv, der leves indenfor de fire vægge, forklarer Mette Mechlenborg, forsker ved Statens Bygningsforskningsinstitution.
- Et parcelhus er en familiebolig, så når man ikke længere har børn, vil der være en masse kvadratmeter, man ikke længere bruger.
Socialt ekskluderetTomme værelser betyder måske ikke meget for den enkelte, men det gør det, hvis det sociale liv, der var forbundet med livet som børnefamilie, ikke er blevet udskiftet.
Sådan kan det nemt gå, hvis man bor som ældre bor alene.
- Man kan føle sig socialt ekskluderet, for der kan være langt til de sociale fællesskaber, når man for eksempel ikke længere har sine børn, der spiller badminton, og man kan stå og kigge på dem oppe i hallen, siger Mette Mechlenborg.
Udover, at det kan være svært at pleje det sociale liv, forklarer Mette Mechlenborg, at de ældre sjældent er lige så gode som yngre beboere til at få vedligeholdt og forbedret husene.
Det kan koste penge både på energiudgifterne nu og her, men også når huset engang skal sælges, hvis det ikke er ordentligt vedligeholdt.
Slidte huseNetop det, at de ældre beboere ikke altid er lige så gode til at få malet gavlen og renset tagrenden, kan ejendomsmægler Tom Pedersen se, når han formidler salg af livslange familiehjem i Hadsund.
- En person oppe i alderen, er jo ikke på samme måde gearet til at renovere og sætte i stand, og det giver ikke så meget mening at lave de store forbedringer, når børnene er fløjet fra reden, siger Tom Pedersen.
Man skal tilbyde dem alternative boligformer, som går lige præcis til det at være ældre.
Mette Mechlenbor, Statens BygningsforskningsinstitutionNår Tom Pedersen møder de ældre boligejere, oplever han, at de oftest selv har taget beslutningen om at flytte fra boligen.
Det vil de selv bestemme.
Men når han møder personer, der på grund af en fremskreden alder er begyndt at overveje at sælge og flytte, opfordrer han dem til at gøre det, også selvom de stadig er forholdsvist friske.
- Jeg plejer at sige til dem i den tredje alder: 'Er det ikke rarest at få lov til at flytte, mens du selv kan pakke flyttekasserne?
' Det der med at flytte, det skal man gøre, når man har lysten og modet, og når det passer en selv, siger han.
Andre boligformerUdover, at det kan påvirke beboerne på den sociale front og selve husets stand, kan det også koste mere arbejde for kommunen, hvis de ældre er spredt i mange forskellige parcelhuskvarterer.
Læs også:Ældre venter for længe på plejebolig i flere hovedstadskommunerMette Mechlenborg mener, at det ville kunne lette kommunens hjemmehjælp, hvis man får de ældre samlet lidt mere.
- Fra et kommunalt perspektiv kan der være god økonomi at kigge på, om man skulle tilbyde boligformer, der er mindre spredt.
Det ville kunne spare velfærdssamfundet for, at man skal køre ud til dem for at hjælpe dem med mad og rengøring, siger Mette Mechlenborg.
Dermed siger hun ikke, at de ældre skal flytte på plejehjem, men opfordrer blot kommunerne til at overveje at tilbyde de ældre borgere en boligform, der passer deres livssituation bedre.
- Man skal tilbyde dem alternative boligformer, som går lige præcis til det at være ældre.
Man vil gerne være tæt på fællesskaberne og velfærdsfunktioner, men stadig gerne have nogle af de kvaliteter, der knytter sig til at have hus med have, hvor man kan trække sig tilbage og passe nogle blomster – men til gengæld slippe for at vedligeholde taget, siger hun.
FacebookTwitterKopier linkEmner:Bolig|Hadsund




https://www.dr.dk/nyheder/politik/loekke-om-intern-strid-jeg-har-en-oplevelse-af-et-enigt-venstre

PolitikLøkke om intern strid: ’Jeg har en oplevelse af et enigt Venstre’Statsministeren mener, at han har opbakning til sundhedsreform efter hovedbestyrelsesmøde i Venstre.
Lars Løkke Rasmussen har været i skudlinjen, mens der har været strid i Venstre om regionernes fremtid.
Af Nis Kielgast11.
jan.
2019 kl.
21.
19Bemærk: artiklen er mere end 30 dage gammelLæs opStatsminister Lars Løkke Rasmussen tog her til aften ansvaret for, at den interne strid om regionernes fremtid har eskaleret i Venstre den seneste tid.
På aftenens hovedbestyrelsesmøde var netop regionerne det varme emne, og statsministeren fremlagde sin analyse af sundhedssystemets udfordringer til medlemmerne.
Det burde han nok have gjort før, lød det fra statsministeren efter mødet, hvor han skulle berolige de venstrefolk, der har udtrykt bekymring over regeringens kommende sundhedsreform.
Læs også:Venstre-formænd sender brev til statsministeren: Bevar regionerne- Vi har haft et rigtig godt møde i hovedbestyrelsen, og det skulle vi have haft noget før.
For det er jo sådan, at hver gang, man leger med tanken om at lave om på noget kendt, så skaber man naturlig utryghed, og det er mit ansvar, at den utryghed vokser frem, sagde Lars Løkke Rasmussen (V).
Om regionerne skal overleve, ville statsministeren ikke give klar besked på.
Det bliver først klart, når regeringen fremlægger sin sundhedsreform.
Opgaverne skal rykkesDen seneste tid har flere af Venstres folketingsmedlemmer advaret Lars Løkke Rasmussen mod at afskaffe de folkevalgte i landets regioner.
Profiler som den tidligere V-gruppeformand Søren Gade og borgmester Lars Krarup fra Herning har været på banen, og alle Venstres 54 regionsrådsmedlemmer har i et fælles brev opfordret statsministeren til at bevare regionerne.
- Jeg har forklaret, hvad det er for nogle overvejelser, vi har haft om at lave en sundhedsreform, for var det ikke lettere at lade være, og jeg har en oplevelse af et fuldstændigt enigt Venstre, der deler analysen af, at noget skal der ske, sagde Løkke.
Formand for Danske Regioner Stephanie Lose (V) var også med på hovedbestyrelsesmødet.
Hun er fortaler for at bevare regionerne, men hun var glad for dagens møde.
- Jeg havde ønsket mig, at vi havde haft den drøftelse, vi har haft i aften, på et langt tidligere tidspunkt, sagde Stephanie Lose.
Løkke: En fremtid med flere ældreHvad der præcist skal ske, skal aftales i regeringen, men Venstre kommer i hvert fald til at støtte, at nogle af sundhedsvæsenets opgaver flyttes.
- Vi ser ind i en fremtid, hvor der kommer op mod en kvart million flere ældre og antallet af diabetikere næsten fordobles de næste ti år.
Hvis ikke vi får rykket lidt på opgavefordelingen i sundhedsvæsnet, så vi får rykket opgaverne tættere på der, hvor borgerne bor, ude i kommunerne, ude hos den alment praktiserende familielæge, så kommer læsset til at vælte, sagde statsministeren.
Hvad det betyder at flytte opgaver, ville han ikke uddybe.
Partifællen Stephanie Lose regner dog med at det ender med et dødsstød til regionsrådene.
- Jeg tror, der er en klar risiko for, at det ender uden det folkevalgte led i regionerne.
Uden at det er sådan, at jeg har set det endelige reformforslag, sagde hun.
FacebookTwitterKopier linkEmner:Lars Krarup (politiker)|Lars Løkke Rasmussen (politiker)|Venstre|Lokalpolitik|Herning




https://www.dr.dk/nyheder/indland/kropssprog-fanget-paa-kamera-kan-afsloere-gerningsmaend-bag-kidnapning-af

IndlandKropssprog fanget på kamera kan afsløre gerningsmænd bag kidnapning af millardærs koneI Danmark er overvågningsvideoer blevet brugt som bevis i flere sager.
Af Flemming Brandt11.
jan.
2019 kl.
21.
39Bemærk: artiklen er mere end 30 dage gammelLæs op- Et rigtigt godt bevis.
Sådan karakteriserer advokaturchef i Sydsjælland og Lolland-Falsters Politi, Jeanette Wincentz Andersen, overvågningsvideoer af gerningsmænd.
Spørgsmålet om overvågningsvideoers værdi er aktuelt i forbindelse med sagen i Norge, hvor den 68-årige Anne-Elisabeth Falkevik Hagen, gift med rigmanden Tom Hagen, menes at være blevet bortført af ukendte gerningsmænd.
Det ved vi om bortførelsenAnne-Elisabeth Falkevik Hagen forsvandt fra Hagen-ægteparrets hus i Lørenskog få kilometer øst for Oslo 31.
oktober sidste år.
Ægtemanden Tom Hagen kom efter bortførelsen hjem til en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Ifølge politiet har der ikke været livstegn fra kvinden, siden hun forsvandt.
Anne-Elisabeth Falkevik Hagens mand er blevet rig på ejendomsinvesteringer og investeringer i el.
Tom Hagen er Norges 172.
rigeste person og har ifølge Kapital Indeks en formue på 1,7 milliarder norske kroner (knap 1,3 milliarder danske kroner).
Politiet har dog en optagelse fra et overvågningskamera uden for Tom Hagens arbejdsplads.
Her passerer to ukendte personer, som det norske politi meget gerne vil i kontakt med.
Jeanette Wincentz Andersen understreger, at hun ikke kan udtale sig om den konkrete sag i Norge, som hun kun har hørt om gennem medierne og derfor ikke har den fornødne indsigt i.
Men hun vil gerne fortælle om, hvordan man kan bruge videooptagelser i forbindelse med kriminalsager herhjemme.
Gerningsmændenes gangAdvokaturchefen har flere gange oplevet, at optagelser fra overvågningsvideoer er blevet brugt som beviser i danske retssager.
Og det er ikke nødvendigvis, fordi man kan genkende gerningsmændenes ansigter eller særlige kendetegn på kroppen.
Det handler i stedet om gerningsmændenes gang, altså den måde, som de bevæger kroppen på, når de går.
- Jeg har for en del år siden selv haft en sag med nogle røverier, som blev begået i bowlingcentre rundt omkring i landet.
Vi havde nogle rigtigt gode videooptagelser fra bowlingcentrene, som vi kunne bruge.
- Da vi fik mistanke til nogle gerningsmænd, gennemgik de en antropologisk undersøgelse, og det lykkedes faktisk at bruge undersøgelsen som bevis sammen med optagelserne.
Optager de mistænkteJeanette Wincentz Andersen forklarer, at man optager de mistænkte, mens de går, og siden viser man optagelserne til en antropolog, som så kan se nogle karakteristiske bevægelser, som er forskellige fra person til person.
- Alle har et eller andet, som de gør med benene, når de går.
Antropologen måler bevægelserne i ben, arme og krop, og så kan han lave nogle nogle beregninger, hvor han siger, hvor stor sandsynlighed der er, for at det er den samme person, som man ser på optagelserne.
- Det er et meget spændende arbejdsredskab.
Det er måske ikke lige så sikkert som et fingeraftryk, men det kan godt bruges som bevismateriale i en retssag, fastslår Jeanette Wincentz Andersen.
Ingen livstegn siden 31.
oktoberDer har ikke været livstegn fra Anne-Elisabeth Falkevik Hagen, siden hun forsvandt den 31.
oktober sidste år.
Dog heller ikke tegn på, at hun ikke er i live.
Der har ikke været livstegn fra Anne-Elisabeth Falkevik Hagen, siden hun forsvandt den 31.
oktober sidste år.
(© Norsk Politi)Den dag, den 68-årige Anne-Elisabeth Falkevik Hagen blev bortført, var hendes mand, milliardæren og erhvervsmanden Tom Hagen, på arbejde i nærheden.
Da han vendte hjem i frokostpausen, var det til et tomt hus.
Her fandt han ifølge politiet en seddel fra bortførerne, der kræver ni millioner euro, eller 67 millioner kroner, for at frigive Anne-Elisabeth Falkevik Hagen.
Læs også:Video har givet mange nye tip i kidnapningssagBortførerne truede samtidig med at slå kvinden ihjel, hvis politiet blev inddraget.
250 tips fra offentlighedenTom Hagen anmeldte alligevel sagen, som politiet valgte at efterforske i hemmelighed.
Først onsdag, da det stod klart, at man ikke kunne komme videre, henvendte politiet sig til offentligheden i sagen.
Politiinspektør og efterforskningsleder Tommy Brøske fortalte ved et pressemøde i dag, at politiet nu har modtaget omkring 250 tips fra offentligheden om sagen.
En stor del af dem kommer på baggrund af de overvågningsvideoer, som man offentliggjorde torsdag.
FacebookTwitterKopier linkEmner:Kriminalitet|Bortførelser|Politi|Norge|Lolland




https://www.dr.dk/sporten/haandbold/vm-herrer/verdensmestre-maatte-kaempe-overraskende-haardt-mod-brasilien

VM herrerVerdensmestre måtte kæmpe overraskende hårdt mod BrasilienFrankrig måtte på hårdt arbejde, da Brasilien fredag blev besejret i begge holds første kamp ved VM.
Frankrig hentede en overraskende besværlig sejr hjem mod Brasilien.
11.
jan.
2019 kl.
22.
52Bemærk: artiklen er mere end 30 dage gammelLæs opDe forsvarende verdensmestre i herrehåndbold, Frankrig, måtte kæmpe for sejren, da holdet fredag spillede sin første kamp ved VM.
Her blev Brasilien besejret med cifrene 24-22.
Brasilianerne formåede at opbygge og holde en smal føring i kampens indledning, men måtte som pausen nærmede sig give efter for de franske favoritter, der gik i omklædningsrummet foran 16-13.
Læs også:VM-danskerne skal fastholde attitude fra åbningssejr: 'Det må ikke blive udtryksløst'Men Brasilien lagde sig ikke ned og kæmpede videre i anden halvleg.
Med cirka ti minutter tilbage stod der 21-21, og Frankrig, som er taget til VM uden superstjernen Nikola Karabatic, der er skadet, måtte således arbejde hårdt for at tage sejren.
I Danmarks gruppe kom de norske viceverdensmestre også godt fra land med en sejr over Tunesien på 34-24 i Jyske Bank Boxen i Herning.
Læs også:Den islandske vulkan sprutter forgæves: Kroatien vinder tæt VM-opgørNordmændene var foran med 18-13 ved pausen, og der var aldrig rigtig tvivl om kampens udfald.
Tidligere fredag vandt Østrig med 29-22 over Saudi-Arabien i samme gruppe.
De forsvarende europamestre fra Spanien indledte også VM med en sejr fredag.
Her blev Bahrain sikkert slået med 33-23.
Læs også:VIDEO Ukendt angolaner laver mirakler i målet: ’Han kunne godt ligne en oldboys-målmand’Spanierne var foran med fem mål efter de første 30 minutter.
Sverige vandt fredag også i den første kamp ved verdensmesterskaberne.
I Royal Arena i København blev Egypten med nød og næppe besejret med cifrene 27-24.
Først til allersidst trak svenskerne fra.
Læs også:Bengan Boys forvandlede snus og bajere til et dynasti med svensk medaljerusTidligere fredag tog Angola en imponerende sejr over Qatar i samme gruppe, som Sverige er i.
Angola var bagud med et enkelt mål med et halvt minut tilbage, men formåede alligevel at vinde 24-23 efter to lynscoringer.
/ritzau/FacebookTwitterKopier linkEmner:Brasilien|Frankrig|Jyske Bank Boxen|Jyske Bank|Messecentre og multihaller




https://www.dr.dk/nyheder/regionale/nordjylland/karin-har-solgt-60000-stykker-rav-til-statens-naturhistoriske-museum

NordjyllandKarin har solgt 60.
000 stykker rav til Statens Naturhistoriske MuseumKarin Nordmann Ernst har brugt 40 år på at samle rav, og det kommer nu forskerne til gode.
Her er det en myg fanget i en af Karin Normann Ernsts mange tusind stykker rav.
 En edderkop, der formentlig er flere millioner år gammel.
 Og en bille fra fortiden.
1 / 3Her er det en myg fanget i en af Karin Normann Ernsts mange tusind stykker rav.
1 / 3En edderkop, der formentlig er flere millioner år gammel.
2 / 3Og en bille fra fortiden.
3 / 3Af Klaus Videbæk og Christine Nørgaard11.
jan.
2019 kl.
21.
00Bemærk: artiklen er mere end 30 dage gammelLæs opDet er mellem 35 og 40 millioner år gammelt, og hvis man er rigtig heldig, så kan der gemme sig et lille insekt indeni.
Vi taler selvfølgelig om rav – eller mere præcis baltisk rav, som i sin tid blev dannet af det harpiks, der er løbet fra fyrretræer i store skovområder i det nordlige Skandinavien.
Siden er det størknet og blevet til rav gennem en proces på flere millioner år, inden det i dag i små klumper skyller op på de danske kyster.
Det er jo nærmest århundredets ravhandel, vil jeg sige.
Lars Vilhelmsen, lektor og kurator ved Københavns UniversitetEn af dem, der har haft et godt øje for det er Karin Nordmann Ernst fra Skagen, som indtil for nylig rådede over en samling på 60.
000 stykker rav.
Nu har hun solgt så godt som hele molevitten til Statens Naturhistoriske Museum, der var villig til at betale mange penge for at få lov at undersøge ravsamlingen nærmere.
Ravet kan nemlig rumme på skjulte hemmeligheder om fortiden gennem de insekter og andet biologisk materiale, som er blevet fanget i det klæbrige træprodukt.
Noget af det bedste, der findesEn stor del af samlingen, har Karin Normann Ernst selv fundet, noget af det har hun byttet sig til, og andet har hun købt.
- Men vi har som regel slebet det meste af det selv, fortæller hun.
Hun benytter en gamle vending fra vestkysten til at forklare, hvorfor hun gennem 40 år har brugt en stor del af sin tid på at samle rav.
- Først tager manden ravet, så tager ravet manden, siger hun.
- Og så har det nok noget at gøre med, at man synes, det er flot.
Når jeg ser et insekt, så er jeg bare ’lost’.
Det er noget af det bedste, der findes - at finde et insekt i rav, fortæller hun.
Karin Normann Ernst vil ikke oplyse præcist, hvor meget Statens Naturhistoriske Museum har betalt for den store samling.
Men hun kommer ikke til at få nogen økonomiske kvaler resten af sine dage, oplyser hun.
Faktisk er hun lidt lettet over, at hun ikke længere skal passe på den store skat i sit private hjem.
- Når vi er rejst på ferie, har vi altid haft en vagt på huset og alarmsystemer.
Det er vi fri for nu, siger hun.
’Århundredets ravhandel’Det er meget forskelligt, hvor store ravklumperne er, når man finder dem på stranden.
Men typisk vejer de mellem 10 og 20 gram, og selv små stykker kan have stor værdi.
Derfor er også Lars Vilhelmsen, kurator og lektor ved Statens Naturhistoriske Museum, som hører under Københavns Universitet, begejstret for handlen.
- Det er jo nærmest århundredets ravhandel, vil jeg sige.
Det er helt enestående både for museet og for mig som ansvarlig for dele af museumssamlingen, at man får lejlighed til at modtage så stor og videnskabeligt vigtig en samling, siger han.
Med de 60.
000 stykker rav fra Karin Nordmann Ernst i Skagen, kommer museets samling op på i alt 70.
000 stykker rav.
Værdifuld viden om klimaetDet gør det til en af de største samlinger af baltisk rav i hele verden, og de insekter der gemmer sig indeni, giver nu mulighed for helt nye opdagelser, fortæller Lars Vilhelmsen:- Dels kan vi jo finde nye arter og sammenligne dem med de arter, vi kender i dag, og på den måde finde ud af, hvordan enkelte insektgrupper har udviklet sig gennem tiden.
Læs også:Mads Mikkelsen er en 45 millioner år gammel bille- Men man kan også lave mere overordnede studier over alle de insekter, vi finder.
Så kan man finde ud af, hvordan miljøet og levevilkårene har været og måske også få et fingerpraj om klimaet på den tid, de er blevet skabt.
Jo længere bagud i tid, vi forstår klimaet, jo bedre indblik kan vi få i, hvordan nutidens klima hænger sammen, og hvordan vi skal forholde os til de klimaforandringer, vi er udsat for i vore dage, siger Lars Vilhelmsen.
Udover forskere på Københavns Universitet vil også internationale kolleger få mulighed for at undersøge museets nye samling.
Det kan dog tage flere årtier at få lavet en granskning af det hele, lyder det fra Lars Vilhelmsen.
FacebookTwitterKopier linkEmner:Københavns Universitet|Statens Naturhistoriske Museum|Museer|Insekter|Skagen




https://www.dr.dk/sporten/haandbold/vm-herrer/vm-danskerne-skal-fastholde-attitude-fra-aabningssejr-det-maa-ikke-blive

VM herrerVM-danskerne skal fastholde attitude fra åbningssejr: 'Det må ikke blive udtryksløst'En af de primære opgaver for landstræner Nikolaj Jacobsen er, at Danmark ikke bliver udtryksløse i deres attitude.
Af Kasper Heide Lund og Interview: Kresten Mosbæk11.
jan.
2019 kl.
20.
53Bemærk: artiklen er mere end 30 dage gammelLæs opForan et proppet Royal Arena i København med 12.
500 tilskuere på lægterne blæste de danske håndboldherrer Chile bagover torsdag med en sejr på 39-16.
Udover at det blev en storsejr på 23 mål, så var der efter opgøret fokus på det engagement og den intensitet, som danskerne havde udvist.
Landstræner Nikolaj Jacobsen var dagen derpå også tilfreds med den attitude, han så fra landsholdsspillere – det har nemlig været et fokus, siden han overtog jobbet i 2016.
Læs også:KAMPEN PÅ 1 MIN Danmark smadrer Chile med 23 mål i VM-åbning- Jeg synes, det har været en af holdets udfordringer, at det nogle gange bliver lidt udtryksløst.
Fordi man har haft succes, så skal man stadig huske at glæde sig over sejrene.
Den dag man begynder at glemme det, så bliver det ikke det samme, siger han.
- Derfor er det vigtigt at glæde sig over sejrene, også selvom nogle sejre er bedre end andre.
Lige på det punkt har vi nogle udfordringer, som vi har arbejdet med, og jeg håber, det kommer til udtryk de næste 14 dage.
Læs også:Nikolaj Jacobsen presses fra alle sider: 'Bægeret er fyldt op'Hjemmebanefordel skal udnyttes igenLørdag er Royal Arena byttet ud med Boxen i Herning, hvor modstanderen er Tunesien i Danmarks anden gruppekamp ved VM.
Ligesom mod Chile vil Danmark igen prøve at udnytte hjemmebanefordelen.
Læs også:Kuldegysningerne ramte landstræner Jacobsen: ’Vi ville begejstre publikum’- Når vi spiller på hjemmebane med det tryk, som publikum kan lægge, så kan det være med til at lægge en dæmper på vores modstandere, og de kan få følelsen, at det er lige lovlig meget op ad bakke, siger landstræneren.
- Derfor er det rigtig vigtigt for os at komme ind og vise en vildskab, et engagement og en tro på tingene fra start af for at tage lidt af brodden af de hold, vi møder.
Se eller gense højdepunkter fra Danmarks sejr over Chile torsdag.
Pres på modstanderen fra fansFor at få lagt det pres på udeholdet fra de danske tilskuere, så ved Nikolaj Jacobsen også godt, hvad landsholdet skal gøre i kampen lørdag.
Læs også:KROGHS KARAKTERER Topkarakter til to spillere: Intet mindre end fremragende- Vi snakkede om i går (torsdag, red.
), at vi gerne ville ind og vise noget flot spil og få publikum med.
Vi ved godt, at man i Danmark skal gøre sig fortjent til at få en god opbakning, og det vil vi rigtig gerne.
Det synes jeg også, at spillerne i går gjorde sig fortjent til, siger han og tilføjer:- Vi har hele tiden sagt, at det her ikke kun er os.
Det er hele Danmark, der skal være med til at drive det her.
Vi skal nok gøre vores bedste for at kaste bolden i mål og forsvare, og så vil vi sætte pris på al den hjælp, vi kan få ude fra også.
Det var massere at glæde sig over for landstræneren under sejren over Chile.
Og hvis stemningen i Boxen i Herning når samme højder som under torsdagens storsejr over Chile, så bør alle spillere også snildt kunne vise det udtryk, landstræneren har haft fokus på fra dag ét.
- Nu du kommer ind i sådan en hal og ikke er klar til at spille håndbold i en kulisse som den i går, og den der venter os i morgen, så er det måske det forkerte sted, du er.
Danmark spiller mod Tunesien klokken 20.
15, og kan høres i LIGA på P3 eller ses på TV 2.
Læs også:VM PÅ 3 MINUTTER Danmark storspiller i første kamp ved VMFacebookTwitterKopier linkEmner:Nikolaj Jacobsen (håndboldtræner)|Jyske Bank Boxen|Chile|Royal Arena|Messecentre og multihaller




https://www.dr.dk/nyheder/kultur/gaming/kopierer-konkurrenterne-den-stoerste-gaming-trend-lige-nu-er-paa-vej-til-red

GamingKopierer konkurrenterne: Den største gaming-trend lige nu er på vej til 'Red Dead Redemption II'Et af sidste års allerstørste spil, 'Red Dead Redemption II', har netop tilføjet en ny online-spiltype, hvor alle kæmper mod alle.
Rockstar, der er udviklerne bag 'Red Dead Redemption II', skovler penge ind.
I løbet af de første tre dage efter udgivelsen havde spillet omsat for lige knap fem milliarder kroner.
(© Rockstar)Af Lasse Kjær Christiansen11.
jan.
2019 kl.
20.
30Bemærk: artiklen er mere end 30 dage gammelLæs opBattle Royale.
Det er navnet på det fænomen, der lige nu hærger spilbranchen.
Fænomenet dækker over en bestemt tilgang til online-skydespil, hvor alle kæmper mod alle, indtil der kun er én overlevende spiller tilbage.
Battle Royale-genren blev kendt, da skydespillet 'PlayerUnknown Battlegrounds' udkom i 2017.
Men det var først, da det nu ultrapopulære spil 'Fortnite' nogle måneder senere kopierede 'PlayerUnknown Battlegrounds', at Battle Royale for alvor blev mainstream.
Det populære spil 'Fortnite' er blevet beskyldt for at kopiere 'PlayerUnknown Battleground's Battle Royale-spilform.
'Fortnite' har over 200 millioner brugere på verdensplan.
(© Epic Games)Nu er Battle Royale-turen så kommet til 'Red Dead Redemption II', der var et af sidste års største succeser med flere millioner solgte eksemplarer.
Spillet var oprindeligt udelukkende et singleplayer-spil, men kort efter udgivelsen i 2018 tilføjede udviklerne muligheden for at spille online.
Og nu er det altså også muligt, at spille online i en Battle Royale, alle-mod-alle-kamp.
Spilekspert: 'Det er helt forventeligt'Spørger man Troels Møller, der er redaktør på 'Troldspejlet', er det helt naturligt, at turen nu er kommet til, at Battle Royale møder 'Red Dead Redemption II'.
- Det er helt forventeligt.
Der er sygt mange penge i Battle Royale for tiden.
'Fortnite' er et af de mest spillede spil lige nu, så det ville nærmest være mere overraskende, hvis udviklerne ikke implementerede spiltypen, siger han.
Se Troldspejlets anmeldelse af 'Red Dead Redemption II' herI dette tilfælde er Battle Royale en tilføjelse, der er kommet, efter at 'Red Dead Redemption II' er udgivet, og det giver god mening, mener Troels Møller.
- Så længe det er en tilføjelse til spillet, der ikke går ud over selve hovedhistorien, så synes jeg, det er helt fint.
Men hvis det begynder at påvirke selve historiefortællingen i spillene, fordi Battle Royale-tilføjelserne tager tid fra selve udviklingen, så bliver jeg nok lidt bitter.
Hvorvidt Battle Royale-tendensen fortsætter fremover i 2019 er svært at spå om, mener Troels Møller.
- Trends har det med at skifte lynhurtigt.
Bum!
Så dukker der noget nyt op, og så hopper alle med på dén vogn.
Men jeg vil sige, at med den popularitet som 'Fortnite' stadig har den dag i dag, så ser jeg ikke, at det her forsvinder lige med det samme.
- Men hvis nogen kommer på en ny god ide, så hopper folk bare videre på den.
Der er ikke nogen loyalitet i spilbranchen - det er den bedste idé, der vinder.
Læs også:Glæd dig!
5 fantastiske spiloplevelser, du kan se frem til i 2019FacebookTwitterKopier linkEmner:Computerspil




https://www.dr.dk/sporten/haandbold/vm-herrer/den-islandske-vulkan-sprutter-forgaeves-kroatien-vinder-taet-vm-opgoer

VM herrerDen islandske vulkan sprutter forgæves: Kroatien vinder tæt VM-opgørKroatien kom godt fra start ved VM i herrehåndbold, da det i dag blev til en sejr over Island.
11.
jan.
2019 kl.
19.
54 | opdateret 11.
jan.
2019 kl.
20.
17Bemærk: artiklen er mere end 30 dage gammelLæs opIsland kæmpede bravt, men måtte til sidst se sig slået, da det i dag blev til et nederlag til Kroatien i begge holds første kamp ved VM i herrehåndbold.
Kroatien vandt 31-27 over Island, som trænes af den tidligere landstræner for Danmark Gudmundur Gudmundsson, og lægger sig dermed i toppen af gruppe B sammen med Makedonien, der tidligere i dag vandt med 38-29 over Japan.
Læs også:VM PÅ 3 MINUTTER Danmark storspiller i første kamp ved VMDagens kamp var tæt fra første fløjt.
Ingen af de to hold formåede at distancere sig fra det andet, og efter et kvarter var der stadig lighed på måltavlen ved stillingen 9-9.
Island fik kort efter spillet sig til et forspring på tre mål, men en undertalsperiode gjorde, at Kroatien kæmpede sig tilbage.
Det islandske spil gik derefter helt i stå, og kroaterne kunne gå til pause med en føring på 16-14.
I anden halvleg fandt islændingene igen melodien.
Efter et kvarter var de foran med to mål, hvilket fik Kroatien til at tage en timeout.
Læs også:VM's første store overraskelse: Angola slår sensationelt Qatar efter vild afslutningSpilstoppet hjalp.
Lidt efter stod det igen lige, og så var der lagt op til en spændende afslutning.
Her var Kroatien bedst, og det endte med at blive en forholdsvis komfortabel sejr.
Luka Stepancic blev kampens topscorer med otte mål.
/ritzau/FacebookTwitterKopier linkEmner:Gudmundur Gudmundsson (håndboldtræner)|Kroatien|Island|Håndbold|Japan




https://www.dr.dk/nyheder/udland/anna-gaarslev-svensk-regeringsaftale-er-et-doedsstoed-til-borgerlig-alliance

Valg i SverigeSe temaUdlandAnna Gaarslev: Svensk regeringsaftale er et dødsstød til borgerlig allianceTrods mange indrømmelser kan de svenske Socialdemokrater holde festdag, vurderer DR's Europakorrespondent.
Centerpartiets leder, Annie Lööf, bekræftede i eftermiddag, at fire partier - inklusive hendes eget - bakker op om den socialdemokratiske ministerkandidat, Stefan Löfven.
Af Louise Brodthagen Jensen11.
jan.
2019 kl.
20.
18Bemærk: artiklen er mere end 30 dage gammelLæs opMed hiv og sving og efter fire måneders tovtrækkeri ser det ud til, at der bliver dannet en regering i Sverige.
Det sker dog ikke uden højlydt kritik og svulstige beskyldninger om at "blive ført bag lyset " og "historiske fejltagelser".
De hårde ord er rettet mod de to borgerlige partier De Liberale og Centerpartiet, der i eftermiddag meddelte, at de nu vil bakke op om den socialdemokratiske leder, Stefan Löfven, som landets statsminister.
Anna Gaarslev· Anna Gaarslev (f.
1966) er DR's Europakorrespondent med særligt fokus på Skandinavien, Sydeuropa og Storbritannien.
· Uddannet journalist fra Danmarks Journalisthøjskole.
· Har i en lang årrække været ansat på TV 2 Nyhederne, hvor hun har arbejdet som reporter og korrespondent.
Centerpartiet og De Liberale har ellers hidtil været i den borgerlige blok, Alliancen, sammen med Moderaterne og Kristendemokraterne.
Og dagens udmelding ser da også ud som dødsstødet til den borgerlige alliance, lyder det fra DR's Europakorrespondent, Anna Gaarslev.
- Den (Alliancen, red.
) er jo grunden til, at man i 2006 med borgerlige øjne brød det, man kaldte et socialdemokratisk magtmonopol.
Så når der ikke længere er en bred borgerlig alliance, er der heller ikke et borgerligt alternativ, siger hun og fortsætter:- Hvis det her kan fungere, så har Socialdemokraterne bragt sig meget mere ind i midten af svensk politik.
Og selvom de har givet sig meget på nogle politiske spørgsmål, er det her en festdag for dem alene på grund af det faktum, at det er lykkedes at splitte den borgerlige alliance, siger hun.
Ulf Kristersson holdt i eftermiddag pressekonference og udtrykte sin skuffelse over beslutningen fra Centerpartiet og De Liberale.
Kort efter de fire partier Socialdemokraterne, Miljøpartiet, Centerpartiet og De Liberale i eftermiddag meddelte, at de var blevet enige om en aftale, der muliggør en ny svensk regering, haglede kritikken ned over de borgerlige ledere.
Jeg er skuffet og beklager, at de vælger at forlade Alliancen,Ebba Busch, KristendemokraterneModeraternes leder, Ulf Kristersson, der også har meldt sig som statsministerkandidat, kaldte beslutningen en "historisk fejltagelse" og spåede, at det ville få store konsekvenser for det fremtidige politiske samarbejde.
Også Kristendemokraternes leder, Ebba Busch Thor, udtrykte bekymring over, at flere års borgerlig alliance i Sverige er brudt og fastslog, at de borgerlige vælgere var blevet ført bag lyset.
- Kristendemokraterne ser stadig Ulf Kristersson som statsminister i Sverige.
Jeg er skuffet og beklager, at de vælger at forlade Alliancen, sagde hun.
Store indrømmelserMed opbakning fra de to borgerlige partier ser det ud til, at Stefan Löfven kan stille op i Rigsdagen uden at få et flertal imod sig.
Læs også:Centerpartiet: Nej tak til Stefan Löfven som svensk statsministerDet er dog ikke mere end en måned siden, at Centerpartiet sidst vendte tommelfingeren ned til muligheden for en socialdemokratisk statsminister.
Men der ser iden kommet en del indrømmelser på bordet, siger Anna Gaarslev.
- Det handler blandt andet om en skattereform med et borgerligt aftryk og om lavere indgangslønninger til flygtninge og indvandrere, siger hun og forklarer, at man hidtil har haft en heftig debat om begrænsningen af private aktører i den offentlige velfærd, sådan som Socialdemokraterne og Venstrepartiet ønskede det.
- Men den tanke er nu også begravet, siger hun og henviser til, at det netop har været vigtigt for Centerpartiet at begrænse indflydelsen fra såvel Venstrepartiet som det indvandrerkritiske Sverigedemokraterne.
Sverigedemokraternes leder, Jimmie Åkesson, har også kritiseret de borgerlige partiers opbakning til Stefan Löfven.
Svenskerne gik til valg i september, men i månedsvis har partierne ikke formået at finde en statsministerkandidat og en regering, som ikke havde et flertal imod sig - blandt andet fordi flere af partierne har nægtet at lade Sverigedemokraterne få politisk indflydelse.
Værre at ryge udSelvom det nu ser ud til, at der kan komme en afslutning på de mange måneders forhandlinger, bliver det dog ikke uden debat, siger Anna Gaarslev.
- Det er næsten sikkert, at denne her model går igennem, men det bliver ikke uden sværdslag.
De Liberale siger formentlig også ja.
De har også har fået en del indrømmelser og er stadig splittede, men udsigten til at skulle ryge helt ud, hvis der bliver udskrevet nyvalg er værre, siger hun og henviser til, at det borgerlige parti står til at komme under spærregrænsen.
Baglandet i både De Liberale og Centerpartiet skal mødes i løbet af weekenden, før man endeligt kan bakke op om regeringsaftalen, oplyser Sveriges Radio.
Og på onsdag skal Rigsdagen i Sverige for tredje gang stemme om en statsminister.
De fire partier, som i dag har fremlagt en aftale, har ikke flertal tilsammen i Rigsdagen.
Stefan Löfven er således afhængig af, at alle andre partier ikke vælger at stemme imod ham, hvis han skal fortsætte som statsminister.
FacebookTwitterKopier linkEmner:Socialdemokraterne|Sverige|Ulf Kristersson (politiker)|Kristendemokraterne|Valg og folkeafstemninger




https://www.dr.dk/nyheder/regionale/bornholm/iskoldt-lykkeboost-flere-giver-sig-selv-et-frivilligt-kuldechok

BornholmIskoldt 'lykkeboost': Flere giver sig selv et frivilligt kuldechokVinterbadning er et hit.
Siden 2009 er antallet af vinterbadere firdoblet.
Vinterbadeklubben "Den varme viking" oplever, ligesom mange andre badeklubber i landet, en stigende interesse for at kaste sig i det kølige vand.
 DR Bornholm)Af Morten Søgård Volff11.
jan.
2019 kl.
19.
03Bemærk: artiklen er mere end 30 dage gammelLæs opSelvom der er mange, der gyser over tanken at hoppe i vandet på denne tid af året, så har der aldrig været flere, der dyrker vinterbadning.
Sidste år var der i alt 44.
563 medlemmer fordelt på 130 vinterbadeklubber landet over.
Til sammenligning var der knap 11.
000 medlemmer fordelt på 17 klubber tilbage i 2009.
Det viser den seneste opgørelse fra Vinterbader, som er en paraplyorganisation for landets vinterbadeklubber.
Det giver mig energi, og det udskiller nogle endorfiner og adrenalin, så man bliver lidt høj af det (.
.
.
)Marianne Lind, vinterbaderEn af de klubber, som har oplevet en fremgang i antallet af medlemmer, er Hasle Badeklub på Bornholm, der under navnet "Den varme viking" samler 206 badeglade bornholmere, hvilket er en stigning på 76 medlemmer siden januar 2018.
I denne kolde vintertid kunne man ellers godt tro, at det langtfra er det kolde vand, der trækker folk til, men det er faktisk en form for wellness og ikke mindst et energiboost.
Det fortæller Marianne Lind, som er en af de medlemmer i Hasle, der trækker i badetøjet, når folk trækker i vintertøjet:- Det giver mig energi, og det udskiller nogle endorfiner og adrenalin, så man bliver lidt høj af det, og det giver mig et ”lykkeboost” og energi til resten af dagen, så det kan anbefales, siger hun kort efter, hun selv har taget sig en dukkert i det fire grader kolde vand.
Har nået grænsenDet er ikke kun på Bornholm, hvor der efterspørges gåsehud.
Faktisk er vinterbadningen blevet så populær, at den største vinterbadeklub i Danmark, "Vikingeklubben Jomsborg" i Aarhus, måtte stoppe sit optag af nye medlemmer for godt to år siden.
Vandet ved Hasle havn er helt ned til fire grader varmt, men den lave temperatur er ingen hindring for de garvede vinterbadere.
 DR Bornholm)Der var simpelthen ikke plads til flere end de 9.
500 medlemmer, som i dag betaler kontingent til klubben, siger klubbens formand Torben Iversen.
- Hvis vi åbnede op for nye medlemmer, kunne vi sagtens komme op på 12 - 13.
000 medlemmer, men det har vi simpelthen ikke plads til, siger han.
Vinterbadning er ikke bare en badetur.
Det er ligesom at få nulstillet systemet og få renset udHenrik Byager, livsstilsekspertDerfor overvejer klubben nu at udvide sine lokaler nord for Aarhus Lystbådehavn, men det ligger stadig lidt ude i fremtiden, siger Torben Iversen, der dog ikke har et bud på, hvorfor vinterbadningen bliver mere og mere populær.
Det har man til gengæld i vinterbadeklubben "Den varme viking” på Bornholm.
Klubbens kasserer, Githa Jartoft, mener, at det hænger sammen med en større opmærksomhed på den alternative dukkert:- Der har over de seneste ti år været fokus på vinterbadningen, og det er blevet mere og mere populært.
Folk tør kaste sig ud i det kolde vand, og så har vi selv en sauna, som man kan gå ind i bagefter, og det lokker også folk til, siger hun.
Kulde giver velværeEn anden forklaring på vinterbadningens popularitet skal ses i den tid, vi lever i.
I de senere år er det blevet mere populært at pleje kroppen med eksempelvis yoga, mindfullness-kurser og besøg i det lokale fitnesscenter, og vinterbadning spiller i høj grad ind i den tendens, mener livsstilsekspert Henrik Byager.
Når vinterbaderne har taget sig en dukkert, kan de efterfølgende sætte sig i den varme sauna for at få varmen.
 DR Bornholm)- Vinterbadning er ikke bare en badetur.
Det er ligesom at få nulstillet systemet og få renset ud, og så bliver det en del af livsstilen.
Desuden påpeger Henrik Byager, at det stigende antal vinterbadere kommer samtidig med, at der er blevet sat mere fokus på vinterbadning i eksempelvis København og Aarhus, hvor kommunerne har været med til at understøtte interessen med ordentlige faciliteter såsom badebroer og saunaer.
Læs også:Vinterbadning: 'Det føles som en million nåle mod kroppen'Men livsstilseksperten regner ikke med, at vinterbadningens popularitet fortsætter i samme tempo, som trenden har gjort i de seneste ni år:- Jeg tror godt, at den kan fortsætte lidt endnu, men så tror jeg, at det når et leje, hvor der er nogen, der bliver hængende, mens andre kaster sig over en anden trend, og dem er der mange af, siger Henrik Byager.
Vinterbadesæsonen strækker sig fra oktober måned og frem til maj måned.
FacebookTwitterKopier linkEmner:Fritidsaktiviteter|Aarhus|Bornholm|Sundhed og velvære|Forbrug




https://www.dr.dk/nyheder/kultur/boeger/helle-helles-boeger-er-oversat-til-tyve-sprog-i-norge-er-buksestroemper-blevet

BøgerHelle Helles bøger er oversat til tyve sprog.
I Norge er 'buksestrømper' blevet til 'brystholder'Det er et puslespil for sprognørder, når de fint konstruerede danske sætninger skal skrives på polsk, japansk eller russisk.
Forfatter Helle Helle - fotograferet i hendes hjem ved Sorø.
Af Diana Bach11.
jan.
2019 kl.
19.
01Bemærk: artiklen er mere end 30 dage gammelLæs opDen danske forfatter Helle Helle er kendt for at være sparsom med sine ord, men til gengæld putte oceaner af betydning ind i hver sætning.
Derfor er det et detaljeret puslearbejde, som oversætterne i eksempelvis Norge, Polen og Japan indleder sig på, når de vil genskabe hendes romaner på deres egne sprog.
Netop nu kæmper oversætterne i flere lande med at skrive sig gennem Helle Helles nyeste roman 'de'.
Den fortæller om en teenagedatter og hendes mor, der bor i Rødby på Lolland i starten af 1980'erne.
Romanen er indstillet til flere priser herhjemme, også DR Romanprisen 2019.
Gik i stå i arbejdetHelle Helles betydningsmættede sprog kan være en fryd for læserne, men en stor udfordring for oversætterne.
Og det er forfatteren bevidst om.
Mød de seks kandidaterI januar måned fordyber læsere over hele landet sig i Helle Helles roman 'de'.
Den er en af seks kandidater til DR Romanprisen 2019.
Hvilken af de seks romaner, der skal vinde prisen, afgør læserne, når de i maj måned har læst og vurderet alle kandidaterne.
December: Kim Fupz Aakeson, 'Bådens navn'Januar: Helle Helle, 'de'Februar: Morten Pape, 'Guds bedste børn'Marts: Mathilde Walter Clark, 'Lone Star'April: Hanne Richardt Beck, 'For enden af perronen'Maj: Karen Fastrup, 'Hungerhjerte'Du kan få et indblik i forfatternes tanker og romanernes tilblivelse ved at lytte med på podcastserien DR Romanprisen 2019.
Den ligger på DRs radioapp - og lige her.
- Det at oversætte er så meget mere end bare at flytte information.
Der arbejder jeg selv ret tæt sammen med mine oversættere, siger Helle Helle.
Både den norske og den hollandske oversætter gik i stå i arbejdet, da de kom til en bestemt sætning i 'de'.
- På et tidspunkt i bogen er moren i den forretning, hun arbejder i.
Og så skriver jeg, at hun får endda et kursus i skilteskrivning, men hun nægter at skrive buksestrømper.
- Det kunne de ikke forstå: Hvorfor vil hun ikke skrive det?
Yngre kvinder siger strømpebukserOg så måtte Helle Helle i gang med at forklare.
- Det vil hun selvfølgelig ikke, fordi buksestrømper var sådan noget, ens mormor sagde dengang i 1981, hvor romanen foregår.
En moderne kvinde siger strømpebukser.
- Buksestrømper sagde de ældre kvinder i gamle dage.
Men den skelnen kan man ikke overføre til hollandsk og norsk, hvor der kun er det ene ord.
Så der måtte de finde på noget andet.
Den norske oversætter besluttede at skrive brystholder i stedet.
Og sådan bliver det så vidt Helle Helle ved også på hollandsk.
Moderne eller snerpet?
Men det giver et helt andet resultat, erkender forfatteren.
- Er det så, fordi moren er snerpet, at hun ikke vil skrive det ord?
Eller er der også noget med, at der på de andre sprog er en skelnen mellem bh og brystholder, på samme måde som med buksestrømper herhjemme?
Når spørgsmål og svar bliver udvekslet på tværs af landene, tvinger det Helle Helle til at give en form for forklaring på, hvordan hendes romaner skal forståes.
Men hun bryder sig ikke om at lave et facit for, hvilket indhold der præcist ligger i en sætning.
Oversætterne skal bruge deres tæft for at vælge ord og vendinger ud fra forfatterens nogle gange lidt svævende svar på deres spørgsmål.
Ingen færdige facitlisterDen hollandske oversætter fik en smule hjælp til at forstå en anden passage i 'de'.
© RosinanteOm Helle HelleHelle Helle er født i 1965 og opvokset i Rødby.
Hun er uddannet fra forfatterskolen i 1991 og debuterede i 1993 med 'Eksempler på liv'.
Hun var desuden programmedarbejder på P4 fra 1990-97.
Hun har bl.
a.
modtaget Kritikerprisen, P.
O.
Enquistprisen, De Gyldne Laurbær og Det Danske Akademis Store Pris.
Hendes noveller og romaner er oversat til tyve sprog.
Uddrag fra 'de': Om morgenen vågner hun, fordi hendes mor græder, hun står op og går ind til hende, men hun græder ikke, og det er heller ikke morgen.
Hun bestemmer sig endelig for ostemadder.
Hvis de har solbærsyltetøj, vil hun komme det på nogle af dem.
I bogen er datter og mor flyttet til en ny bolig.
Moren vil fejre det ved at sende datteren hen til brugsen og købe noget lækkert til dem at spise.
- Jeg skrev: Oppe i Brugsen er der mange veje at gå, rejer og flutes og varm leverpostej, hun ender med en dåse tun og to gifler, hun tager skovstien hjem, siger Helle Helle.
- Og det fik oversætteren til at skrive sådan her til mig: Oppe i Brugsen er der mange veje at gå.
I hvilken betydning?
Er der meget at vælge imellem?
Eller kan man gå gennem Brugsen på mange måder?
Eller er det udtryk for, at det er en stor brugs?
- Mit svar til ham lød sådan her, siger Helle Helle og læser op fra sin mail:- Det er et rigtigt godt spørgsmål.
Svaret er egentlig ja til det hele, især de første to, for så stor er Brugsen heller ikke.
- Så det betyder, at der er mange valgmuligheder, mange lækre ting at købe.
Men i selve vendingen ligger også, at der er mange hylder, kølediske, veje at gå rundt i Brugsen.
Men der ligger også en sammenhæng med romanens sætning tre: Alle veje fører til veje.
Forfatteren holder en pause.
- Ja, hurra for oversætterne siger jeg bare.
Det kan ikke være nemt.
•Hør Helle Helle fortælle om sin roman 'de' i podcastserien DR Romanprisen 2019.
Find episoden her.
FacebookTwitterKopier linkEmner:Helle Helle (forfatter)|Litteratur|Supermarkeder|Holland|Norge




https://www.dr.dk/nyheder/udland/canada-giver-asyl-til-saudiarabisk-teenager-pa-flugt

UdlandCanada giver asyl til saudiarabisk teenager på flugtDen 18-årige saudiaraber Rahaf Mohammed al-Qunun er flygtet fra sin familie, fordi hun frygter for sit liv.
Meget tyder nu på, at den 18-årige Rahaf Mohammed al-Qunun kan få asyl i Canada.
11.
jan.
2019 kl.
19.
37Bemærk: artiklen er mere end 30 dage gammelLæs opCanadas premierminister, Justin Trudeau, bekræfter, at Canada giver asyl til en 18-årig saudiarabisk kvinde, der er på flugt fra sin familie, skriver Reuters.
Kvinden ved navn Rahaf Mohammed al-Qunun forlod tidligere i dag Bangkok, hvor hun har været, siden hun mandag flygtede fra sin familie.
Hun var sammen med familien på besøg i Kuwait, da hun flygtede til Thailand.
Her barrikaderede hun sig på et hotelværelse, inden hun senere blev overleveret til UNHCR - FN's Flygtningehøjkommissariat.
Læs også:FN beder Australien give asyl til saudiarabisk kvinde på flugtKvinden, der angiveligt har frasagt sig islam, siger, at hun frygter, at hendes familie slår hende ihjel, hvis hun vender tilbage.
I løbet af dagen meddelte Thailands politi, at hun havde fået asyl i både Australien og Canada, men det blev efterfølgende trukket tilbage.
Men nu skulle den være god nok.
Ifølge nyhedsbureauet AFP "glæder det" premierminister Justin Trudeau at kunne tage imod kvinden.
- Canada har været utvetydig i forhold til at forsvare menneskerettigheder og kvinders rettigheder over hele verden.
Da FN bad os om at give frøken al-Qunun asyl, accepterede vi, siger han.
/ritzau/FacebookTwitterKopier linkEmner:Justin Trudeau (politiker)|Canada|UNHCR|Forenede Nationer|Flygtninge og asylansøgere




https://www.dr.dk/nyheder/indland/vi-magtede-ikke-selv-opgaven-flere-betaler-sig-fra-svinge-stoevsugeren

Indland'Vi magtede ikke selv opgaven': Flere betaler sig fra at svinge støvsugeren Rengøringshjælp i hjemmet er blevet mere populært blandt danskerne.
Antallet af indberettede servicefradrag fra danskere er steget de seneste år.
I 2017 var der 216.
463, viser tal fra Skattestyrelsen.
(Foto: Casper Christoffersen/Scanpix 2018.
Illustration: Morten Fogde Christensen DR Nyheder)Af Christina Nordvang Jensen og Ditte Bannor-Kristensen11.
jan.
2019 kl.
19.
07Bemærk: artiklen er mere end 30 dage gammelLæs opNår gulvmoppen skal i sving, og der skal tørres overflader af hos Amalie Rønn og hendes familie, er det ikke dem selv, der gør det.
De har købt sig til rengøringshjælp, ligesom mange andre danskere er begyndt på.
Nye tal fra Skattestyrelsen, som DR Nyheder har fået, viser, at flere får hjælp til rengøring i hjemmet.
I årsopgørelsen for 2015 indberettede 163.
255 danskere servicefradrag for at have fået gjort rent eller pudset vinduer.
I 2017 var det tal steget til 216.
463 danskere.
Amalie Rønn bor sammen med sin forlovede og to-årige barn i Solrød Strand.
Med en travl hverdag var der ikke meget overskud til rengøring, og de besluttede sig for at bestille hjælp hver anden uge.
Men det blev hurtigt til hver fredag.
- Vi magtede ikke selv opgaven i de andre uger.
Det betyder alverden, når vi kommer hjem og er klar til at holde weekend.
Det giver en kæmpe lettelse, at man ikke skal have rengøringen hængende over hovedet, siger hun og fortsætter:- Det gør, at vi kan nyde hinanden, slappe af og fokusere på det, der er vigtigt her i livet.
Vi plejede at gøre rent i weekenden.
Nu vælger vi at tage i legeland eller svømmehal, ses med venner og gøre ting som familie, siger hun.
Folk i hele landet bruger detEt af de steder, der udbyder rengøringshjælp, er Happy Helper.
Firmaet har eksisteret siden 2015 og har de seneste to år oplevet en stigende interesse for deres digitale platform, hvor du med et par få klik kan bestille rengøring.
Fra 2017 til 2018 er firmaet gået fra 34.
048 bookings til 69.
504.
- Vi kan se, at brugerne gerne vil have de nemmest mulige løsninger, hvor det kan bestilles med en app.
Det er ikke kun rige mennesker, der bruger os.
Vi oplever i stigende grad, at det er danskere fra hele landet og fra flere samfundslag, fortæller direktør Dennis Forchhammer.
Samme tendens viser tallene fra Skattestyrelsen.
I alle landets fem regioner har der været en markant stigning i antallet af indberetninger fra 2014 til 2017.
Den største stigning har været i Region Hovedstaden, hvor den ligger på 82,8 procent.
I de andre regioner ligger stigningen på omkring 45 og 55 procent.
Få et overblik over udviklingen i grafikken neden for.
Ønsker mere tidGenerelt er der kommet flere digitale platforme, hvor alt fra rengøringsfolk til hundeluftere udbyder deres arbejdskraft.
Fradrag for almindelig rengøringMed håndværkerfradraget kan du få skattefradrag for både den daglige og ugentlige rengøring, men også for de mere grundige hovedrengøringer som for eksempel rensning af tæpper.
Du kan få fradrag for to slags ydelser:1.
Et fradrag på 12.
000 kroner per person per år i 2018 for arbejdsløn til håndværksydelser til udvalgte energiforbedringer og/eller klimatilpasning.
I 2019 er fradraget 12.
200 kroner.
2.
Et fradrag på 6.
000 kroner per person per år for arbejdsløn til serviceydelser – for eksempel rengøring, børnepasning og havearbejde.
I 2019 er fradraget 6.
100 kroner.
Ifølge Beskæftigelsesministeriet var der 25.
000 personer, der udbød arbejdskraft via platformene i 2017.
Det gjaldt kun 105 i 2015, hvor få af den slags platforme fandtes.
Læs også:Boligjobordning bruges flittigt: Fradrag for 11 milliarder kronerIfølge Bent Greve, professor på Institut for Samfundsvidenskab og Erhverv på RUC, er det et udtryk for, at mange danskere har fået flere penge mellem hænderne, som de gerne vil bruge på serviceydelser for at få mere tid til andre ting.
- Tid er blevet vigtigt, fordi mange børnefamilier er pressede.
Det er svært at få kabalen til at gå op med to mennesker på arbejdsmarkedet, og flere børn, der skal bringes og hentes og deltage i fritidsaktiviteter.
Så folk vil gerne prøve at finde aflastning, der hvor de kan, siger han og fortsætter:- Og det betyder faktisk noget for folks velbefindende, at de har den mulighed.
Der er undersøgelser, der viser, at dem, der kan tilkøbe sig den slags ydelser, er lykkeligere end andre mennesker.
Amalie Rønn og hendes familie får rengøringshjælp hver fredag.
Det kan Amalie Rønn godt genkende.
Det betyder meget for hendes liv, at der er blevet mere tid til det, hun finder vigtigt: at være sammen med familie og venner.
- Det er en sur pligt at gøre rent.
Det er de færreste, der synes, det er sjovt.
For mig giver det en lykkefølelse, når jeg kommer hjem fredag efter arbejde og bare kan sætte mig ned og slappe af på sofaen med min søn i stedet for at tænke på, at jeg også lige skal gøre køkkenet og badeværelset rent, siger hun.
Læs også:Jenny og tusindvis af danskere arbejder som digitale daglejereFacebookTwitterKopier linkEmner:Britt Bager (politiker)|Skattestyrelsen|Venstre|Erhverv|Solrød Strand




https://www.dr.dk/nyheder/indland/er-tuberkulose-farligt-faa-svar-paa-seks-spoergsmaal-om-sygdommen

IndlandEr tuberkulose farligt?
Få svar på seks spørgsmål om sygdommenOverlæge gør os klogere på tuberkulose, efter femten skoleelever er blevet smittet.
Tuberkulose var tidligere dødelig - og kan stadig være det, hvis ikke sygdommen bliver behandlet korrekt.
Af Marie Louise Hagemeister11.
jan.
2019 kl.
18.
30Bemærk: artiklen er mere end 30 dage gammelLæs opPå Midtskolen i Haslev på Sydsjælland er 15 elever fra niende klasse blevet smittet med lungetuberkulose.
Ingen af eleverne er blevet testet positive - men hvad betyder det egentlig, at de kun er smittet?
Og bør andre frygte at blive smittet?
Det har vi spurgt overlæge og afdelingschef i afdelingen for Tuberkulose og Mykobakterier på Statens Serum Institut, Troels Lillebæk, om.
Hvor farligt er tuberkulose?
Efter man har fået effektive antibiotika, er det normalt en sygdom, hvor man bliver rask, hvis man får behandling.
I dag er det derfor ikke en farlig sygdom, hvis den opdages i tide.
Hvis man overser sygdommen, kan man dog få forskellige komplikationer, som eksempelvis meningitis, betændelse i rygsøjlen og i andre organer i kroppen.
Hvor alvorligt er det at være smittet?
Der er stor forskel på at være syg af tuberkulose og være smittet med tuberkulosebakterien.
En fjerdedel af jordens befolkning er smittet med tuberkulosebakterien.
Men det er kun cirka en ud ti, der bliver syge af bakterien.
Når man er smittet, så er man ikke syg.
Man smitter heller ikke andre, og man kan få forebyggende behandling, som gør, at man ikke udvikler sygdommen.
Det er derfor ikke farligt at være smittet med tuberkulose – kun hvis man ignorerer det, bliver syg og ikke får stillet diagnosen.
Men når man ved, at man er smittet og får forebyggende behandling, så er det normalt ikke et problem.
1 ud af 10 – hvor mange er det?
Tuberkulose er den største dræber i verden, hvis man tæller de personer, der dør af kun en enkelt infektionssygdom.
I fattige dele af verden har man ikke den samme adgang til behandling og diagnostik, som vi har.
På verdensplan er det en udbredt sygdom med cirka 10 millioner tilfælde årligt og cirka to millioner dødsfald, men i Danmark har vi kun cirka 300 hundrede tilfælde om året.
Da det er en lille sygdom i Danmark, vækker det så meget desto større opmærksomhed, når der bliver konstateret tilfælde af sygdommen og eventuelt flere smittede.
Så det er meget naturligt at blive bekymret, da det er en sygdom, som normal ikke fylder meget i vores kollektive bevidsthed.
I dag er tuberkulose ikke farligt, men det var det i gamle dage, hvor man ikke havde behandling.
Se, hvilke kendte mennesker, der er døde som følge af sygdommen.
Den britiske forfatter George Orwell døde i 1950 af en længevarende tuberkulose.
Mange vil særligt kende ham fra bøgerne 'Animal Farm' og 'Nineteen Eightyfour'.
Kilde: Den Store Danske Encyklopædi  Forfatteren Franz Kafka blev født 1883 i Prag og døde af tuberkulose i 1924 på et sanatorium ved Wien.
Han voksede op i en jødisk familie, og var en del af det tysk-jødiske kulturmiljø i Prag.
Kafka var uddannet jurist og arbejdede i et forsikringsselskab, til sygdommen blev så alvorlig, at han måtte pensioneres.
Kilde: Litteratursiden  Eleanor Roosevelt, enke efter den amerikanske præsident Franklin D.
Roosevelt, døde 78 år gammel i 1962 af blandt andet tuberkulose.
Hun fyldte funktionen som førstedame med politisk indhold og blev en inspiration for generationer af kvinder, der ønskede at skabe sig et rum i en politisk verden forbeholdt mænd.
 Teater- og filmskuespiller Vivien Leigh døde som kun 53-årig af tuberkulose.
Her ses hun med Clark Gable i 'Borte med blæsten'.
1 / 4Den britiske forfatter George Orwell døde i 1950 af en længevarende tuberkulose.
Mange vil særligt kende ham fra bøgerne 'Animal Farm' og 'Nineteen Eightyfour'.
Kilde: Den Store Danske Encyklopædi 1 / 4Forfatteren Franz Kafka blev født 1883 i Prag og døde af tuberkulose i 1924 på et sanatorium ved Wien.
Han voksede op i en jødisk familie, og var en del af det tysk-jødiske kulturmiljø i Prag.
Kafka var uddannet jurist og arbejdede i et forsikringsselskab, til sygdommen blev så alvorlig, at han måtte pensioneres.
Kilde: Litteratursiden 2 / 4Eleanor Roosevelt, enke efter den amerikanske præsident Franklin D.
Roosevelt, døde 78 år gammel i 1962 af blandt andet tuberkulose.
Hun fyldte funktionen som førstedame med politisk indhold og blev en inspiration for generationer af kvinder, der ønskede at skabe sig et rum i en politisk verden forbeholdt mænd.
3 / 4Teater- og filmskuespiller Vivien Leigh døde som kun 53-årig af tuberkulose.
Her ses hun med Clark Gable i 'Borte med blæsten'.
4 / 4Hvad gør man ved mistanke om smitte?
Man kan få taget en blodprøve, og hvis blodprøven viser, at man er smittet, kan man blive tilbudt forebyggende behandling, som gør, at man ikke udvikler tuberkulose.
Hvis man har et tilfælde af tuberkulose i en skole, vil man typisk starte med at undersøge de nærmeste til personen.
Hvis de er smittede, vil de også få forebyggende behandling.
Hvis flere er smittede, vil man udvide kredsen.
Hvor hurtigt spreder det sig?
Man smitter kun, hvis man er syg med sygdommen.
Så snart man er i behandling, så dør mange af bakterierne på grund af antibiotikaen.
Man smitter ikke efter maksimalt 14 dages behandling.
Det meste af smitten sker før, man har stillet diagnosen.
Smitte spredes ved hoste og dråbeinfektion.
Hvad er symptomerne på, at man er syg af tuberkulose?
Man har hoste, vægttab og nattesved, som typisk har stået på i lang tid – i uger eller måneder.
Nogle gange hoster man blod op.
Kirtlerne kan også hæve, og tuberkulosen kan også sidde andre steder i kroppen.
Man er typisk syg i lang tid.
FacebookTwitterKopier linkEmner:Sygdomme og lidelser|Tuberkulose|Statens Serum Institut|Sjælland|Haslev




https://www.dr.dk/nyheder/indland/efter-doedsulykke-db-cargo-suspenderer-stationsbetjent

Togulykke på StorebæltsbroenSe temaIndlandEfter dødsulykke: DB Cargo suspenderer stationsbetjentDet tyske godsselskab mener ifølge Berlingske, at en stationsbetjent har overstreget vigtige oplysninger.
Otte mennesker døde i togulykken på Storebæltbroen.
Af Flemming Brandt11.
jan.
2019 kl.
18.
33 | opdateret 11.
jan.
2019 kl.
20.
46Bemærk: artiklen er mere end 30 dage gammelLæs opDe godsvogne, der den 2.
januar stødte sammen med et IC4-tog på Storebælt, blev klargjort af medarbejdere fra det tyske godsselskab DB Cargo.
Nu har virksomheden ifølge Berlingske med omgående virkning suspenderet en af de stationsbetjente, der havde ansvar for sikkerheden på godstoget, som var involveret i ulykken den 2.
januar.
Otte mennesker døde og yderligere 16 blev såret, da en trailer faldt af godstoget i stormvejret på Storebæltsbroen og ramlede ind i det modkørende passagertog.
Læs også:Efter togulykke: Forbud sender flere lastbiler på vejeneIfølge Berlingske mener DB Cargo, at stationsbetjenten - i strid med reglerne - har overstreget nogle afgørende oplysninger på en såkaldt »vognliste« vedrørende det godstog, der var involveret i ulykken.
Vognlisten er en oversigt over vogne og gods, og det er her, at der ifølge DB Cargo er sket uregelmæssigheder så alvorlige, at medarbejderen nu er blevet suspenderet og skal indkaldes til en tjenstlig høring.
Næstformand i Dansk Jernbaneforbund Preben S.
Pedersen kalder det over for Berlingske urimeligt, hvis suspenderingen er sket, "inden man ved, hvad der er op og ned i sagen".
DB Cargo: Ingen indflydelse på ulykkenKommunikationsdirektør Jan Wildau fra DB Cargo fastslår, at firmaet på nuværende tidspunkt ikke vil gå i detaljer med sagen.
- Men jeg vil gerne slå fast, at der ikke er noget i baggrunden for denne personalesag, der kan have haft indflydelse på ulykken.
- Jeg vil også gerne slå fast, at vi fortsætter vores dedikerede samarbejde med myndighederrne for at komme til bunds i, hvad der forårsagede ulykken på Storebæltsbroen, så vi sammen kan skabe en endnu sikrere jernbane i fremtiden.
Risiko for uforsvarlig fastlåsningEn undersøgelse lavet af Havarikommissionen efter ulykken har vist, at der kan være en risiko for, at sættevognene ikke låses forsvarligt fast til lommevognen, altså godstogsvognen.
Tidligere på ugen forbød transportmyndighederne med øjeblikkelig virkning brug af en sættevogn på lommevogn.
Men i tidligere i dag gav Trafik-, Bygge- og Boligstyrelsen transportvirksomheden Hector Rail AB tilladelse til at genoptage brugen af de pågældende vogne.
DR skrev tidligere, at der var tale om en togbetjent.
Det var ikke korrekt, det er en stationsbetjent, som er blevet suspenderet af DB Cargo.
Artiklen er opdateret 20.
45 med citater fra DB Cargos kommunikationsdirektør Jan Wildau.
FacebookTwitterKopier linkEmner:Berlingske Media|Ulykker|A/S Storebælt|Korsør|Nyborg




https://www.dr.dk/sporten/haandbold/vm-herrer/video-ukendt-angolaner-laver-mirakler-i-maalet-han-kunne-godt-ligne-en

VM herrerVIDEO Ukendt angolaner laver mirakler i målet: ’Han kunne godt ligne en oldboys-målmand’Fredag aften skrev Giovane Muachissengue sig på verdenskortet i håndboldsporten med en pragtkamp ved VM.
Af Frederik Palle11.
jan.
2019 kl.
17.
54Bemærk: artiklen er mere end 30 dage gammelLæs opI kan lige så godt begynde at øve jer på navnet Giovane Muachissengue.
Han fik fredag aften sin VM-debut i Royal Arena i København, og det gjorde han med en præstation, der vil blive husket længe.
Læs også:VM's første store overraskelse: Angola slår sensationelt Qatar efter vild afslutningMålmanden for det angolanske landshold var nemlig en af hovedårsager til, at Angola højest sensationelt slog Qatar i deres første gruppekamp.
Vi har samlet hans flotteste redninger i ovenstående video.
DR Sportens kommentator kunne heller ikke skjule fascinationen af den imponerende målmand.
Læs også:Bengan Boys forvandlede snus og bajere til et dynasti med svensk medaljerus- Uden at forklejne manden, så kunne han jo godt ligne en, man møder i en oldboyskamp ude i Dansborghallen sådan en blød tirsdag aften, siger Andreas Kraul efter en fremragende dobbeltredning.
FacebookTwitterKopier link




https://www.dr.dk/nyheder/indland/20-aar-foer-norsk-milliardaerhustru-forsvandt-tidligere-soldat-ville-afpresse

Indland20 år før norsk milliardærhustru forsvandt: Tidligere soldat ville afpresse Danmarks rigeste familierBestseller-milliardær blev udsat for trusler og krav om tocifret millionbeløb.
(Arkiv) Troels Holch Povlsen blev forsøgt afpresset i 1998, da en gerningsmand truede hans familie på livet.
Den samme gerningsmand havde andre rigmænd i sigtekornet, fortæller efterforskerne nu.
Af Mads Korsager Nielsen11.
jan.
2019 kl.
19.
00Bemærk: artiklen er mere end 30 dage gammelLæs opEn spektakulær forsvindingssag ramte i denne uge Norge.
Onsdag kom det frem, at ukendte gerningsmænd forlanger millioner af kroner i kryptovaluta for at frigive den norske milliardærhustru Anne-Elisabeth Falkevik Hagen.
Norsk milliardærhustru bortførtAnne-Elisabeth Falkevik Hagen forsvandt fra Hagen-ægteparrets hus i Lørenskog få kilometer øst for Oslo 31.
oktober sidste år og har nu været savnet i 70 dage.
Norsk politi efterforsker sagen som en kidnapning.
Tom Hagen kom efter bortførelsen hjem til en seddel fra kidnapperne, hvor de krævede ni millioner euro i kryptovalutaen Monero for at frigive kvinden.
Det svarer til over 67 millioner kroner.
Ifølge politiet har der ikke været livstegn fra kvinden, siden hun forsvandt.
Mere end 20 år tidligere var Danmark ramt af en lignende sag med en af landets absolut rigeste familier i centrum.
Dengang blev Troels Holch Povlsen, der stiftede Bestseller-koncernen, forsøgt afpresset for 12 millioner kroner.
En velkendt sag, der også dengang fik megen omtale.
Men hvad der hidtil ikke har været fremme er, at efterforskerne i et hemmeligt rum under gulvbrædderne hos gerningsmanden fandt notater om og billeder af en række af landets rigeste personer.
Oplysninger, der ikke tidligere har været fremme, og som tydede på, at gerningsmanden dengang havde flere af Danmarks rigeste familier i sigtekornet.
- Jeg husker ikke præcis, hvem der var tale om.
Men der var adresser på flere velhavere i blandt andet ‘whisky-bæltet’ nord for København, der kunne blive de næste ofre, hvis det viste sig, at hans plan virkede, siger Jan Brandt Jørgensen, der nu er pensioneret vicekriminalinspektør, men i 1998 sammen med tilrejsende kolleger fra Rejseholdet var med til at afsløre gerningsmanden.
Meget omhyggelig gerningsmandArne Siezing er i dag 76 år og nu gået på pension.
Men i 1998 var han efterforskningsleder på afpresningssagen mod Troels Holch Povlsen, der i månedsvis satte milliardærfamilien under pres.
- Vi kunne ikke have klaret ret meget mere.
Et par dage før han blev anholdt, overvejede jeg, om jeg ikke burde sætte en annonce i avisen og meddele, at Røde Kors fik hele virksomheden, sagde Troels Holch Povlsen dengang til BT.
Den daværende efterforskningsleder fortæller, at sagen var usædvanlig, fordi der var tale om en meget velovervejet forbrydelse.
- Gerningsmanden var omhyggelig, forudseende og vi var i gang i tre uger, før vi endelig kunne afsløre ham på baggrund af teleoplysninger, husker Arne Siezing.
Gerningsmanden, der senere viste sig at være tidligere soldat, var trængt ind på familiens gods samt hos kolleger tæt på familien.
Med billeder og stjålne ting beviste han over for familien, at han uset kunne komme helt tæt på.
Han truede familien på livet og forlangte 12 millioner kroner for at holde sig væk.
Da efterforskerne efter tre ugers intens efterforskning, hvor politiets aktionsstyrke bevogtede milliardærfamilien, afslørede gerningsmanden, opdagede de et stort hul skjult under gulvbrædderne i et værelse.
Her skjulte han de stjålne effekter samt notater og oplysninger på nye, potentielle ofre.
- Så vidt jeg husker, havde han både billeder, kort og adresser, siger Jan Brandt Jørgensen i dag.
Norge: Politi ser på overvågningPolitiet i Norge offentliggjorde i går overvågningsvideoer, der viser personer gå frem og tilbage foran milliardærens arbejdsplads.
Politiet har også beslaglagt store mængder videoovervågning fra tankstationer og trafikanlæg i området, skriver VG.
Ifølge Arne Seizing, der var med til at sende den danske afpresser tre et halvt år i fængsel, er det norske politi på en hård opgave, når de skal finde gerningsmændene bag den formodede kidnapning af Anne-Elisabeth Falkevik Hagen.
- Det er som at lede efter en nål i en høstak, når de hverken har kontakt med bortføreren eller andre spor.
Omhyggelig granskning af videoovervågning er en af de eneste muligheder, de har.
Samt at appellere til offentligheden, som de også gør, siger Arne Seizing.
Efter politiet offentliggjorde videoerne, har de modtaget mere end hundrede henvendelser fra offentligheden.
FacebookTwitterKopier linkEmner:Troels Holch Povlsen (erhvervsleder)|Kriminalitet|Bestseller|Norge|København




https://www.dr.dk/sporten/haandbold/vm-herrer/vms-foerste-store-overraskelse-angola-slaar-sensationelt-qatar-efter

VM herrerVM's første store overraskelse: Angola slår sensationelt Qatar efter vild afslutningAngola vandt overraskende 24-23 over Qatar efter en scoring i kampens sidste sekund.
Af Kasper Heide Lund11.
jan.
2019 kl.
17.
44 | opdateret 11.
jan.
2019 kl.
17.
53Bemærk: artiklen er mere end 30 dage gammelLæs opAngola var ikke spået de store chancer mod Qatar, da de to hold spillede deres første kamp ved VM i herrehåndbold.
Det afrikanske hold overraskede dog alle ved sensationelt at slå Qatar 24-23 efter en kontrascoring i allersidste sekund af opgøret.
Sejren var Angolas første i gruppespillet ved VM siden 2005.
Læs også:VIDEO Fire langskudsperler fra VM-åbningen: Danmark underholdt hjemmepublikumAngola førte gennem det meste af opgøret, hvilket ikke mindst var på grund af holdets målmand Giovany Muachissengue, som leverede adskillige klasseredninger i løbet af kampen.
Du kan her se flere af de flotte redninger, som Angolas keeper diskede op med i løbet af kampen.
Alligevel tog opgøret en drejning til sidste, da angolanerne smed føringen.
Det udnyttede de tidligere OL-sølvindere fra Qatar til at sende sig selv på sejrskurs.
Men inden for de sidste 26 sekunder af kampen af udlignede Angola først og nappede så sejren med en scoring lige inden slutfløjt - noget som selvsagt udløste stor jubel i den afrikanske lejr.
Du kan se afslutningen på opgøret mellem Angola og Qatar i toppen af artiklen.
FacebookTwitterKopier linkEmner:Angola|Qatar




https://www.dr.dk/nyheder/indland/helikopter-redder-fem-fra-synkende-kutter-i-nordsoen

IndlandHelikopter redder fem fra synkende kutter i NordsøenEn dansk fiskekutter er sunket i Nordsøen, men alle ombord er i god behold.
11.
jan.
2019 kl.
18.
04Bemærk: artiklen er mere end 30 dage gammelLæs opEn redningshelikopter har reddet fem personer, en dansker og fire polakker, der var ombord på fiskekutteren 'James Robert', da den ved middagstid begyndte at synke.
Besætningen slog alarm, og en redningshelikopter fra Flyvestation Skrydstrup blev sendt afsted.
Kutteren befandt sig cirka 74 kilometer vest for Skjern, oplyser Forsvarets Operationscenter.
Alle fem er i god behold.
Kutteren driverDet er endnu uvist, hvorfor skibet begyndte at synke.
De videre undersøgelser står politiet og Søfartsstyrelsen for.
- Kutteren har man ladet drive, da vejret er dårligt - der er megen blæst og mange bølger i området.
Desuden er det en civil opgave at bjærge den.
- Derfor har vi udsendt et navigationsvarsel for at gøre opmærksom på skibets tilstedeværelse i Nordsøen, siger Allan Jydemand Mortensen.
Mens redningshelikopteren var undervejs, holdt besætningen på et nærliggende portugisisk skib øje med situationen omkring fiskekutteren og holdt Forsvarets Operationscenter opdateret om udviklingen på stedet.
/ritzau/FacebookTwitterKopier linkEmner:Forsvarskommandoen|Flyvestation Skrydstrup|Erhvervsfiskeri|Skjern|Vojens




https://www.dr.dk/nyheder/udland/huawei-ansat-kineser-anholdt-i-polen-mistanke-om-spionage

UdlandHuawei-ansat kineser anholdt i Polen: Mistanke om spionageOgså en polak, der tidligere var ansat i landets sikkerhedstjeneste, er anholdt.
Den kinesiske telegigant Huaweis kontorer i Polen er blevet ransaget, efter en af firmaets ansatte er mistænkt for spionage.
Af Louise Brodthagen Jensen11.
jan.
2019 kl.
17.
24Bemærk: artiklen er mere end 30 dage gammelLæs opDen polske sikkerhedstjeneste har anholdt en kinesisk mand ansat i telegiganten Huawei samt en polsk mand, der tidligere har været ansat i sikkerhedstjenesten, på grund af mistanke om spionage.
Det skriver det polske nyhedsbureau PAP samt den polske tv-station TVP Info.
Ifølge tv-stationen nægter begge mænd sig skyldige i spionage-anklagerne, men har foreløbig ingen forklaring givet.
Hvem er Huawei?
Huawei (udtales wah-way, red.
) er verdens næststørste producent af mobiltelefoner, næst efter Samsung.
Sidste år solgte selskabet 153 millioner telefoner verden over.
I 2013 indgik TDC en aftale med Huawei om at etablere 5G-netværk i Danmark og er i øjeblikket ved at teste netværket.
Både USA, Australien og New Zealand har derimod afvist at bruge Huawei i deres nye 5G-netværk.
Efter de seneste ugers historier overvejer også Norge og Sverige at udelukke Huawei fra opbygningen af landenes 5G-netværk.
Talsmand for den polske sikkerhedstjeneste, Stanislaw Zaryn, bekræfter over for nyhedsbureauet Reuters, at en kinesisk mand samt en tidligere ansat ved tjenesten er blevet anholdt og vil blive tilbageholdt i tre måneder.
Han understreger dog samtidig, at anholdelsen af den kinesiske statsborger har at gøre med handlinger, som han har foretaget på egen foranledning - og ikke på grund af det firma, han er ansat i.
Den polske statsborger er tidligere sikkerhedsagent og har været ansat i afdelingen for telesikkerhed.
Anholdelsen af Huawei-medarbejderen sker bare kort tid efter firmaets finansdirektør, Wanzhou Meng, blev anholdt i Canada 1.
december.
Det skete efter ønske fra den amerikanske anklagemyndighed, der har hende mistænkt for at have været med til at bryde USA's sanktioner mod Iran.
En canadisk dommer besluttede imidlertid at løslade hende mod kaution og under overvågning, så hun kan opholde sig i byen Vancouver frem til det første retsmøde 6.
februar.
Læs også:Anklager om spionage og handel med Iran: Derfor er Huawei kontroversielPresset vokserPresset på Huawei i både USA og Europa er dog vokset, og i begyndelsen af december advarede EU’s teknologikommissær, Andrus Ansip, EU-landene mod, at kinesiske it-firmaer som Huawei giver anledning til bekymringer om sikkerhedsrisiko.
- Det er aldrig et godt tegn, når virksomheder skal åbne deres systemer til den type sikkerhedstjeneste, lød det fra kommissæren med henvisning til, at den kinesiske regering vil have landets virksomheder til at samarbejde med landets efterretnings - og sikkerhedstjenester.
Huawei har forsvaret sine egne sikkerhedssystemer og har ingen kommentarer til arrestationen af medarbejderen i Polen.
- Huawei er vidende om situationen og kigger nærmere på den.
Vi har ingen kommentarer på nuværende tidspunkt, siger firmaet i en statement ifølge nyhedsbureauet Reuters.
- Huawei følger alle regler og reguleringer i de pågældende lande, hvor vi arbejder, og vi kræver, at alle vores medarbejdere følger lovgivningen i de lande, de arbejder i.
Kritik af Huawei•Amerikanske myndigheder har siden 2016 efterforsket, om Huawei har omgået sanktioner mod Iran ved at videresælge udstyr fra den amerikanske virksomhed Hewlett-Packard, HP, til landet.
Siden har USA presset sine allierede til ikke at købe it-udstyr fra Huawei.
•Det er ikke første gang, der rettes et kritisk lys mod den kinesiske telefonproducent.
For selv om virksomheden er blevet en stor spiller på markedet og sidste år solgte 153 millioner smartphones, har mange lande ikke tillid til Huawei.
•Kritikere frygter, at Huawei potentielt kan bruges af den kinesiske stat til overvågning og spionage.
FacebookTwitterKopier linkEmner:Huawei|Hewlett-Packard|Erhverv|USA|Iran




https://www.dr.dk/sporten/haandbold/vm-herrer/vm-paa-3-minutter-afrikansk-sensation-og-svenske-problemer






https://www.dr.dk/sporten/fodbold/superliga/agf-anfoerer-vinker-farvel-skifter-til-tyrkisk-klub

SuperligaAGF-anfører vinker farvel: Skifter til tyrkisk klub29-årige Pierre Kanstrup skifter til tyrkiske Erzurumspor med øjeblikkelig virkning.
Pierre Kanstrup blev matchvinder i AGF's sidste kamp i 2018, hvor Hobro blev slået.
11.
jan.
2019 kl.
17.
00Bemærk: artiklen er mere end 30 dage gammelLæs opAGF-spilleren Pierre Kanstrup tager til Tyrkiet, hvor han fremover skal tørne ud for Erzurumspor, der spiller i den bedste række.
Det skriver AGF på klubbens hjemmeside.
- Når en dør lukkes, åbner der sig en ny, og jeg glæder mig nu til en ny udfordring i en ny og spændende liga, siger den nu tidligere AGF-anfører på hjemmesiden.
Læs også:VIDEO Jubel i smilets by: AGF går til vinterpause i eufori efter overtidsmålForsvarsspilleren kom til den aarhusianske klub i sommeren 2017 fra Sønderjyske.
Han nåede at spille 50 kampe for AGF, hvor han var anfører hele 2018.
Sportschef: En god mand for osKanstrups kontrakt med AGF stod til at udløbe til sommer, og sportschef Peter Christiansen kalder skiftet for en god løsning for begge parter.
- Pierre har været en god mand for os og en værdsat anfører for holdet, og vi har sat stor pris på hans tid i klubben og hans altid utrættelige indsats på banen og hans behagelige væsen udenfor, siger Peter Christiansen på klubbens hjemmeside.
Læs også:VIDEO Hårdtsparkende venstreback sikrer AGF forløsende sejrPierre Kanstrup scorede AGF's sidste mål i 2018, da han 17.
december blev matchvinder med et mål i overtiden mod Hobro i Superligaen.
Erzurumspor ligger i øjeblikket tredjenederst i den tyrkiske liga.
AGF overvintrer på Superligaens tiendeplads.
/ritzau/FacebookTwitterKopier linkEmner:AGF|Tyrkiet|Fodbold|Hobro|SønderjyskE




https://www.dr.dk/nyheder/viden/teknologi/nu-er-jagten-igang-nyt-rumteleskop-finder-sine-tre-foerste-fremmede-planeter

TeknologiNu er jagten igang: Nyt rumteleskop finder sine tre første fremmede planeter'Rumteleskopet TESS gør lige præcis, hvad det er designet til', siger glad dansk exoplanetforsker.
TESS stjernekameraer, som forskere fra DTU Space har været med til at udvikle, er 10 gange mere præcise end normale stjernekameraer.
(© NASA's Goddard Space Flight Center)Af Thomas Holmegaard Faarup11.
jan.
2019 kl.
16.
31Bemærk: artiklen er mere end 30 dage gammelLæs opI april sidste år sendte NASA rumteleskopet TESS (Transiting Exoplanet Survey Satellite) afsted på jagt efter exoplaneter.
Altså planeter i universet, der kredser om andre stjerner end Solen.
Læs også:Klar til affyring: NASA-rumteleskop skal finde tusindvis af planeterOg nu er der nyt fra TESS.
Tre nye exoplaneter har rumteleskopet fundet, siden det begyndte sine observationer i efteråret.
TESS' første planeter•Pi Mensae c: Var den første exoplanet, TESS fik øje på.
Pi Mensae er cirka dobbelt så stor som Jorden og er i kredsløb om stjernen Pi Mensae, der har samme masse og størrelse som Solen.
Afstanden til Pi Mensae c fra Jorden er 60 lysår.
•LHS 3884b: En klippeplanet, som med sin afstand til Jorden på 49 lysår er tættest på vores klode af de tre.
Den kredser om en dværgstjerne, som er cirka en femtedel af Solens størrelse.
Har en omløbstid på kun 11 timer.
•HD 21749b: Den er tre gange så stor som Jorden og har en overfladetemperatur på cirka 150 grader, hvilket dog er påfaldende køligt i forhold til, hvor tæt den er på sin stjerne.
TESS’ første planetfund får dog ikke exoplanetforsker og professor ved DTU Space på Danmarks Tekniske Universitet, Lars A.
Buchhave, til at falde ned af stolen af begejstring, men han glæder sig over, at rumteleskopet nu leverer resultater.
- Det her er det første spadestik, og fundet af de tre planeter illustrerer, at TESS gør lige præcis det, den er designet til, siger Lars Buchhave.
Sammen med en ny exoplanet-forskningsgruppe på DTU er han med i TESS-projektet som rådgiver og forskningsenhed.
Hvad er en exoplanet?
Planeterne, som rumteleskopet TESS skal opdage, kaldes for exoplaneter.
Det vil sige, at de kredser om en anden stjerne end Solen.
Der findes i gennemsnit mere end én exoplanet for hver stjerne.
Kommer til at vælte ind med exoplaneterLars Buchhave vurderer, at de tre nye exoplaneter blot er de første ud af tusindvis, som TESS kommer til at finde, og de næste par uger vil det ifølge ham vælte ind med nye planeter.
TESS har nemlig allerede opdaget mange flere nye exoplaneter, men data om planeterne mangler at blive behandlet.
- Det er de tre første exoplaneter, der er bekræftet, men der er op mod 80, som ligger og venter på at blive identificeret, siger Lars Buchhave.
Sådan finder forskerne nye planeter ved hjælp af TESS•Forskerne vil analysere dataene fra TESS ved hjælp af den såkaldte formørkelsesmetode:•Når en planet bevæger sig ind foran sin stjerne, formørker den stjernelyset en smule, når vi ser det fra Jorden.
Der sker med andre ord et dyk i stjernelyset.
•Forskerne holder så øje med, hvor ofte dykket finder sted, og hvor kraftigt det er.
På den måde kan de finde ud af, om der er tale om en planet, og de kan udregne planetens størrelse.
Superjord kredser om klar stjernePi Mensae c hedder den første planet, som TESS fik øje på, og det er den mest interessante af de tre, vurderer Lars Buchhave.
Exoplanenen Pi Mensae c blev allerede spottet af TESS i september, hvor DR Viden skrev om observationen, men nu er observationen altså bekræftet.
Læs også:Ny planetjæger spotter dampende varm Super JordDer er ifølge Lars Buchhave ikke chance for liv på Pi Mensae c, dertil er planeten alt for varm.
Men det er interessant at have fundet en exoplanet, der kredser om en så klar stjerne.
- Er stjernerne for svage, kan vi ikke analysere atmosfæren på planeterne, der kredser om stjernerne, og finde ud af, hvad andre planeter på Jordens størrelse består af, og hvordan de er sammensat, om de minder om vores egen Jord og i sidste ende undersøge om der tegn på liv i atmosfæren på disse exoplaneter, siger Lars Buchhave.
Det var primært planeter kredsende omkring svagtlysende stjerner som TESS' forgænger, det pensionerede rumteleskop Kepler, fandt.
Kepler-teleskopet fandt over 2.
500 exoplaneter, men de er altså vanskelige at studere nærmere, da stjernenes lys er for svagt.
Opfølgning på De Kanariske ØerExoplaneterne, som TESS har opdaget, vil forskerne i fremtiden kunne nærstudere med et andet og mere avanceret rumteleskop - det enorme James Webb-teleskop.
Efter planerne skal det sendes op i rummet i 2020.
Lars Buchhave ser frem til opsendelsen af James Webb-teleskopet, som er blevet udskudt af flere omgange siden 2016.
Men der er også en anden ting, han ser frem til.
Og den ligger helt fast.
Læs også:Nasa sender satellit op for at lede efter nye planeterTESS dækker i øjeblikket den sydlige himmelhalvkugle, og det er derfor forskere på den sydlige del af vores klode, der står for opfølgningsarbejdet.
- Men når TESS er færdig med at dække den sydlige himmelhalvkugle om godt ni måneder, kommer turen til den nordlige himmelhalvkugle.
Og så skal vi i gang med at lave observationer fra teleskopet i La Palma på De Kanariske Øer.
Det glæder jeg mig til, siger Lars Buchhave.
Danmark er sammen med de andre lande i Skandinavien medejer af Nordic Optical Telescope, som ligger på toppen af en udslukt vulkan i den spanske øgruppe.
FacebookTwitterKopier linkEmner:Danmarks Tekniske Universitet|Videnskab|De Kanariske Øer|NASA




https://www.dr.dk/nyheder/viden/teknologi/ud-paa-eventyr-se-de-nye-billeder-fra-maanens-bagside

Første stop: MånenSe temaTeknologiUd på eventyr: Se de nye billeder fra Månens bagsideTidligere i januar landede Kinas sonde Chang'e-4 på Månens 'bagside'.
Nu er der nye billeder fra missionen.
Af Pernille Kjeldgaard Kristensen11.
jan.
2019 kl.
16.
59Bemærk: artiklen er mere end 30 dage gammelLæs opDen kinesiske sonde Chang'e-4 har netop sendt nye billeder hjem fra sin mission til Månens 'bagside' - den del af månen, der aldrig kan ses fra Jorden.
Sonden landede på Månen natten til 3.
januar 2018 dansk tid, og nu er nye billeder klar til at blive nærstuderet her på Jorden.
Billede taget fra Chang'e-4s top.
(© CNSA)Chang'e-4 har taget et panorama-billede, der blandt andet viser fartøjet Jadekaninen-2, der er kørt et stykke væk fra sonden for at undersøge landskabet.
Billederne blev transmitteret fra en kommunikationssatellit til kontrolcenteret i Beijing, men det vides ikke præcist, hvornår billederne er taget.
Det skriver The Guardian.
Panorama-billedet.
(© CNSA)Kinas rumagentur CNSA har de seneste år haft store planer for Kinas udforskning af vores galakse.
Læs også:Første besøg på Månens bagside: Kina forbereder bemandet missionI 2016 udgav de en rapport, hvor de detaljeret beskrev, hvilke planer de har frem til år 2020.
Her var en tur til den uudforskede del af Månen på programmet.
Og det er nu lykkes for kineserne at få flere billeder sendt hjem fra Månen.
Se hele landingen herunder:FacebookTwitterKopier linkEmner:Kina|The Guardian|Beijing




https://www.dr.dk/nyheder/politik/ekspert-om-pesticidaftale-det-redder-ikke-drikkevandet

PolitikEkspert om pesticidaftale: Det redder ikke drikkevandetAftalen er dog et godt første skridt, vurderer seniorrådgiver ved GEUS.
De såkaldte boringsnære beskyttelsesområder, som er de arealer, hvor drikkevandet hentes op fra, skal inden for tre år gøres sprøjtefrie.
Af Thomas Klose Jensen11.
jan.
2019 kl.
16.
00Bemærk: artiklen er mere end 30 dage gammelLæs op- Det har været vigtigt for os at styrke danskernes tillid til drikkevandet.
Sådan indledte miljø- og fødevareminister Jakob Ellemann-Jensen (V) sin præsentation af en såkaldt tillægsaftale til pesticidstrategien 2017-2021.
Aftalens fire initiativerRegeringen (Venstre, Liberal Alliance og Det Konservative Folkeparti), Dansk Folkeparti, Socialdemokratiet, Det Radikale Venstre og Socialistisk Folkeparti er blevet enige om tillægsaftalen, der indeholder fire initiativer.
Målet er at beskytte drikkevandet1.
Der indføres et sprøjteforbud i de såkaldte boringsnære beskyttelsesområder (BNBO), som er de områder, hvor der bores efter drikkevandet.
Kompensation til landmændene betales af vandkunderne.
2.
Grundvandet skal fremover screenes for langt flere stoffer i grundvandsovervågningen.
Regeringen har på finansloven afsat 9 mio.
om året til arbejdet i 2019-22.
3.
Det forbydes for privatpersoner at købe og anvende koncentrerede pesticider.
Forbuddet træder i kraft 1.
juli 2020.
4.
Indsatser for at fremme en bæredygtig anvendelse af pesticider styrkes med fem millioner kroner årligt i tre år fra 2020-2022.
Dermed afsættes der samlet 21,6 millioner kroner til at få mindsket brugen af pesticider og dermed risikoen for, at ukrudt og skadedyr udvikler resistens.
Kilde: Miljø- og Fødevarerministeriet.
Som et resultat af aftalen vil der senest om tre år blive indført et sprøjteforbud omkring de steder i Danmark, hvor vores drikkevand hentes op - de såkaldte boringsnære beskyttelsesområder.
Læs også:Politisk aftale forbyder brugen af sprøjtegift nær drikkevandsboringerForbuddet betyder dog ikke, at drikkevandet er reddet.
Sådan lyder det fra Hans Jørgen Henriksen, der er seniorrådgiver i hydrologisk afdeling i De Nationale Geologiske Undersøgelser for Danmark og Grønland (GEUS), der blandt andet rådgiver styrelser og ministerier.
- Hvis man nøjes med at beskytte dét område tæt på boringerne, så vil man ikke have en markant reduceret risiko for forurening af drikkevandet med pesticider, siger han.
Et lille arealHans Jørgen Henriksen forklarer, at det samlede areal, hvor der hentes drikkevand op fra, svarer til en halv til en hel procent af Danmark areal.
Men de steder, hvor drikkevandet faktisk dannes, ligger ofte i stor afstand til vandboringerne og svarer samlet set til et sted mellem 10 og 20 procent af Danmarks samlede areal.
- Så i den sammenhæng er det et meget lille areal, som man har fat i her, og som man derfor får en bedre beskyttelse ved, siger han.
- Så hvis man vil have en markant reduceret risiko, bør man også beskytte nogle områder, som ligger uden for de her boringsnære beskyttelsesområder – for eksempel de grundvandsdannende oplande i nogle situationer.
Et godt første skridtDen såkaldte tillægsaftale er dog på ingen måde ligegyldig, understreger Hans Jørgen Henriksen.
- Det her er et første skridt og en god idé, men det er ikke en garanti for, at man derved får rent drikkevand, siger han.
- Jeg vil også anbefale, at man overvejer indsatsen for eksempel i de grundvandsdannede oplande, hvor det meste af grundvandet bliver dannet.
GEUS peger på, at der også skal indføres sprøjteforbud i de grundvandsdannende områder, hvis man skal vide sig sikker på ikke at få pesticid-rester i drikkevandet.
FacebookTwitterKopier linkEmner:Jakob Ellemann-Jensen (politiker)|Venstre|GEUS|Vandselskaber




https://www.dr.dk/nyheder/penge/fritstillet-br-ansat-kaemper-desperat-nyt-job-har-sendt-50-70-ansoegninger

PengeFritstillet BR-ansat kæmper desperat for nyt job: 'Har sendt 50-70 ansøgninger'- Da butikken lukkede ned, var vi grædefærdige, fortæller salgselev.
Den 23-årige salgselev Charlie Søbygge fortæller, at han har sendt omkring 50-70 jobansøgninger, siden hans arbejdsplads, legetøjsbutikken Fætter BR, gik konkurs i slutningen af december.
(© PRIVATFOTO)Af Alexander Hecklen11.
jan.
2019 kl.
15.
30Bemærk: artiklen er mere end 30 dage gammelLæs op- Vi kunne slet ikke forstå, at sådan en stor kæde og sådan en god arbejdsplads skulle lukke så hurtigt.
Jeg har ligget søvnløs og skrevet rundt til omkring 50 firmaerCharlie SøbyggeSådan beskriver den 23-årige salgselev Charlie Søbygge sin sidste arbejdsdag i legetøjsbutikken Fætter BR lige før nytår.
- Da butikken lukkede ned, var vi grædefærdige og krammede hinanden, siger han.
Skulle være færdig til sommerCharlie Søbygge havde set frem til at afslutte sin læreplads hos Fætter BR i Hørsholm Midtpunkt til sommer.
Da delingerne blev ved med at stige og stige, så tænkte jeg, at det alligevel er utroligt, at man har så mange mennesker, der vil hjælpe énCharlie SøbyggeI stedet fik han sammen med sine kollegaer i butikken den triste nyhed om lukningen, da koncernen Top-Toy gik konkurs sidst i december.
- Jeg skulle have været til en fagprøve i maj og skulle være endelig færdig til august.
Men nu er jeg opsagt og skal ud og finde et nyt sted, hvor de vil tage mig ind de sidste måneder, siger han.
Han er derfor efter nytår blevet kastet ud i en vild jobjagt, hvor han i de seneste dage har rakt ud til massevis af potentielle, nye arbejdsgivere på nettet, sociale medier og ved selv at møde op i butikker.
- Jeg har ligget søvnløs og skrevet rundt til omkring 50 firmaer og har været ude med mellem 50 og 70 ansøgninger, siger han.
Facebook-opslag blev rødglødendeDer gik heller ikke længe, før den 23-årige nybagte far et par dage inde i det nye år begyndte at mærke reaktionerne på sin ihærdige jobsøgning.
Et Facebook-opslag om salgselevens situation blev fra det ene øjeblik til det andet rødglødende på det sociale medie, fortæller han.
- Det gik lige pludselig totalt viralt.
Da delingerne blev ved med at stige og stige, så tænkte jeg, at det alligevel er utroligt, at man har så mange mennesker, der vil hjælpe én, siger han.
Charlie Søbygge fik pludselig anmodninger og beskeder fra vildt fremmede på Facebook.
Det var skulderklap og opmuntrende ord fra mennesker, der havde set hans opslag.
- Jeg fik lange, søde beskeder fra folk, jeg slet ikke kender, og fra kunderne oppe i Hørsholm, der takkede for den fantastiske service og den person, jeg er, fortæller salgseleven.
1.
200 kollegaer er i samme situationCharlie Søbygge er dog ikke alene.
I alt er omkring 1.
200 ansatte i Top-Toys Fætter BR- og Toys'R'Us-butikker blevet fritstillet.
Man har mange flere mennesker, der vil hjælpe én, end man lige går og trorCharlie SøbyggeTop-Toy har overenskomst med fagforeningen HK, som nu skal ud at lede efter nye jobs til de fritstillede legetøjsmedarbejdere.
Og det bliver ikke nemt for alle at finde job, siger Kim Jensen, som er faglig chef i HK-Handel.
- Når man har været i BR Legetøj, har man typisk haft et fuldtidsjob, og det er svært at finde fuldtidsjob, efter lukkeloven er blevet ophævet på vores områder, siger han.
Hos Top-Toy er man dog lige nu i gang med at forhandle om at sælge konkursboet.
Ifølge DR's oplysninger så er Salling Group og Coop blandt de interesserede.
Overtager en ny virksomhed Top-Toy, så håber Kim Jensen, at de også overtager medarbejderne.
- Det vil være glædens dag, hvis der er en virksomhed, der vil gå ind og overtage hele eller dele af det og videreføre det, siger han.
Kan ikke vente på salg23-årige Charlie Søbygge håber også på, at Fætter BR kan fortsætte som arbejdsplads med nye ejere.
Personligt har han dog sagt farvel til sin elevplads, forklarer han.
- Sådan som situationen ser ud lige nu, så er mit mål at komme videre.
Jeg aner ikke, hvornår der kommer afklaring, så lige nu vil jeg ud at søge nye veje, siger han og tilføjer, at han er taknemlig for tiden og den viden, han har fået gennem sin plads i BR.
Charlie Søbygge er lige nu i dialog med flere salgschefer fra forskellige virksomheder, som på baggrund af hans virale jobopslag har bedt ham om at søge en elevplads hos dem.
- Det har jeg så gjort og har været til et par jobsamtaler, og nu venter jeg så på svar, siger han.
Han er heller ikke i tvivl om, hvad der virker, når andre hans kollegaer skal forsøge at lande på benene igen efter den dramatiske konkurs.
- Man har mange flere mennesker, der vil hjælpe én, end man lige går og tror.
Der vil komme nogle udfordringer her i livet.
Det er bare om at tage imod dem og så bruge det fantastiske netværk, man har, siger Charlie Søbygge.
Hvad vil du opfordre andre af dine kollegaer, som er i samme situation, til selv at gøre for at komme videre?
- De skal ud at vise sig selv frem og ud til de arbejdspladser, der mangler elever.
De skal ud at fortælle, hvor fantastiske os sælgere og medarbejdere i Top-Toy er, siger han.
FacebookTwitterKopier linkEmner:BR Legetøj|HK|Detailhandel|Erhverv|Hørsholm




https://www.dr.dk/nyheder/regionale/hovedstadsomraadet/stormflod-og-skybrud-slider-paa-kraefterne-i-beredskabet

Blæst over DanmarkSe temaKøbenhavnStormflod og skybrud slider på kræfterne i beredskabetKlimahændelser presser beredskaberne, som får flere og flere opgaver.
.
Jyllinge Nordmark ved Roskilde Fjord, onsdag den 2.
januar 2018.
Området er udsat over for vandstigninger i forbindelse med stormflod.
Af Karoline Kert og Kristoffer Poulsen11.
jan.
2019 kl.
16.
08Bemærk: artiklen er mere end 30 dage gammelLæs opNår blæsten kommer, og vandstanden forhøjes, kræver det et robust beredskab for at sikre borgerne.
I Region Hovedstaden mærker seks ud af syv beredskaber et stigende pres fra klimaet i deres arbejde.
Det viser en rundringning P4 København har lavet til beredskaberne i Region Hovedstaden.
Et af de beredskaber, som har mærket til det stigende antal klimaopgaver, er Østsjællands Beredskab.
- Når vi trækker på vores deltidsfolk og frivillige, så trækker vi dem fra deres daglige arbejdsgivere, og det bliver sværere og sværere, siger beredskabsdirektør Lars Robetje.
- I takt med at vi hyppigere bliver kaldt ud, bliver vi nødt til at indkalde vores deltidsfolk og frivillige mere, og det betyder, at vi trækker på nogle ressourcer, vi ikke har, siger han.
Det er især vejrfænomener som storme, vandstigninger og skybrud, der kommer flere af.
En af de, der har oplevet konsekvenserne af en stormflod, er Philip Lange Møller, der er formand for Jyllinge-Tangbjerg Digelag.
Under stormen Bodil oplevede han, hvordan gulvet i hans eget hus kom til at stå under 20 centimeter vand.
Og Philip Lange Møller har oplevet, hvordan beredskabet bliver påvirket.
- Selvom vi har fået den nødvendige hjælp, har vi bare kunne mærke, at mandskabet har været presset ud over det yderste, så de ikke har ressourcer til noget som helst, siger han.
Behov for flere pengeHvis beredskaberne skal kunne følge med og tage hånd om de voldsomme vejrsituationer, kræver det flere midler, mener Jarl Vagn Hansen, der er formand hos Danske Beredskaber.
- Beredskaberne har brug for flere midler til at sikre, at de har det rigtige udstyr til opgaverne og et stort nok mandskab, siger han og fortsætter:- Klimaopgaverne er af en helt anden karakter end de normale indsatser, og det slider på medarbejderne.
I Østsjællands Beredskab er Lars Robetje, beredskabsdirektør, enig i, at de godt kunne bruge nogle flere penge, hvis beredskaberne skal kunne følge med de voldsomme vejrudfordringer.
- Hvis beredskaberne stadig skal kunne gøre en forskel på de her klimaindsatser, vil det koste nogle penge, siger han.
Hvem, der skal betale, er en diskussion, der mangler at blive taget, mener Lene Sandberg, der er lektor ved Københavns Professionshøjskoles på katastrofe- og risikomanageruddannelsen.
- Vi har haft ret mange klimahændelser allerede først i det nye år, og det betyder også en stigning i mandskabstimer og materiel, og det koster alt sammen penge, siger hun.
Ekstra midler kan komme i spilHos regeringen, som i sidste ende kan give beredskaberne flere penge, anerkender man, at beredskaberne vil stå over for flere udfordringer.
Det siger Jan E.
Jørgensen, kommunalordfører for Venstre.
- Vi ser jo flere situationer med ekstremvejr som skybrud, som presser beredskaberne, siger han og fortsætter:- Men i første omgang må det være op til kommunerne at se, hvad man kan gøre med ekstra midler og se på, om man kan effektivisere beredskabet.
Han afviser dog ikke, at beredskabet kan komme på regeringens radar.
- Hvis det er en fælles kommunal oplevelse, at der skal gøres noget ved beredskaberne, så må man rejse det i forhandlingen med regeringen næste gang, siger han.
FacebookTwitterKopier linkEmner:Vejret|Region Hovedstaden|Venstre|Sjælland|Jan E.
Jørgensen (politiker)




https://www.dr.dk/nyheder/regionale/sjaelland/billeder-boss-ladies-vil-have-flere-piger-til-vaelge-overalls-og

SjællandBILLEDER Boss Ladies vil have flere piger til at vælge overalls og kedeldragtDet tre-årige initiativ "Boss Ladies" skal få flere piger og kvinder til at vælge håndværkerbranchen.
Af Per Gade Gyldenkærne og Julie Würtz11.
jan.
2019 kl.
15.
00 | opdateret 12.
jan.
2019 kl.
07.
29Bemærk: artiklen er mere end 30 dage gammelLæs opFlere af landets skoler får i de kommende år besøg af kvindelige rollemodeller - kvinder, der arbejder som tømrere, murere og snedkere.
Det sker som led i projektet Boss Ladies, der skal skal få flere piger til at interessere sig for byggefagene og tage en håndværkeruddannelse - for en pige kan sagtens blive håndværker, lyder budskabet fra Nina Groes, der er initiativtageren bag projektet.
Med ti millioner kroner i støtte fra fonde og organisationer og et korps af kvindelige ambassadører skal de oplyse piger om, at byggefagene også kan være interessante for dem.
Initiativet blev skudt i gang på Susåskolens afdeling i Glumsø på Sydsjælland i går, hvor 150 elever var samlet til en workshop.
Projektet Boss Ladies kommer til vare tre år – først starter det på Sjælland, og i de kommende år bliver det rullet ud på Fyn og i Jylland.
Sideløbende med oplæggene er der arrangeret mulighed for praktikophold, så piger i grupper kan komme ud i virksomheder, og der er også et forløb for faglærere på erhvervsskolerne, hvor de bliver rustet til at tage imod flere kvindelige lærlinge.
Initiativtager til Boss Ladies Nina Groes interviewer tømrer Trine Olsen og møbelsnedker Fanny Munch om deres erfaringer fra fagene under besøget hos 9.
klasse på Susåskolen i Glumsø.
1 / 9- Det er sejt at være håndværker - og piger kan sagtens bygge huse og slå søm i.
Men i dag vælger vi uddannelse som lemminger, og pigerne søger mod boglige og kreative fag, mens drengene i højere grad tager en erhvervsuddannelse, siger initiativtager til Boss Ladies Nina Groes.
2 / 9Sådan ser en "kønsneutral" håndværker ud, hvis man spørger 9.
klasse på Susåskolens afdeling i Glumsø.
Alberte Jensen viser resultatet af gruppearbejdet, hvor eleverne skulle klæde en dukke på som håndværker.
- Det har sat en masse tanker i gang hos mig, om at kvinder også kan lave håndværksmæssige ting, siger Alberte Jensen.
3 / 9Hvis man spørger drengene, så er en rigtig håndværker en mand, der kan lide sløjd, og som spiser pizza.
Det fremgik af de beskrivelser, der kom frem efter gruppearbejdet med påklædningsdukkerne.
4 / 9Det er ikke nemt at klæde en håndværker på, men de fleste elever i 9.
klasse mente, at der kun kunne være tale om en mand.
I dag er kun ni procent af håndværkerne i byggefagene kvinder.
5 / 9En håndværker kan godt være intetkøn og blive omtalt som "den".
Denne håndværkerdukke havde langt hår som en kvinde og skæg som en mand.
6 / 9Eleverne på Susåskolens Glumsø-afdeling arbejder koncentreret med at klæde håndværkerdukkerne på.
7 / 9Det kræver mod for pigerne at gå imod strømmen og blive håndværkere.
Øvelsen med påklædningsdukken skulle udfordre de unges "køns-stereotyper", altså den traditionelle opfattelse af, hvad kvinder og mænd kan arbejde med.
8 / 9Flere piger fik sat tankerne i gang, da to rollemodeller fra håndværksbranchen fortalte dem om deres erfaringer fra erhvervsuddannelserne og byggepladserne ved besøget på Susåskolen.
9 / 9FacebookTwitterKopier linkEmner:Nina Groes (erhvervsleder)|Bygge- og anlægsvirksomhed|Sjælland|Fyn|Glumsø




https://www.dr.dk/nyheder/regionale/trekanten/firma-bag-vildsvinehegn-speedbygger-haandvaerkere-skal-arbejde-24-timer

TrekantområdetFirma bag vildsvinehegn speedbygger: Håndværkere skal arbejde 24 timer i døgnetPå to uger skal virksomhed bygge kontor, lager og pakkehal.
Normalt ville det tage op til seks måneder.
Nick Barclay er maskinfører på byggeriet hos Ser Hegn i Fredericia.
- Det er megafedt at være med, siger han.
Af Janus Duus-Larsen og Annette Jespersen11.
jan.
2019 kl.
14.
00Bemærk: artiklen er mere end 30 dage gammelLæs opDet kræver plads at producere 70 kilometer hegn til at holde vildsvin væk fra Danmark.
Masser af plads.
Så i morges gik firmaet Ser Hegn fra Fredericia i gang med det, de selv kalder Danmarks hurtigste erhvervsbyggeri.
I december vandt virksomheden ordren på det vildsvinehegn, som skal stå færdigt ved den dansk-tyske grænse til efteråret.
Det er en kæmpe oplevelse.
Det er megafedt at være med.
Nick Barclay, maskinførerPræcis klokken syv i dag startede håndværkerne gravemaskinerne.
I løbet af de næste 14 dage vil 1.
100 lastbiler køre materialer ind og ud af byggepladsen.
Første opgave er at skabe fundamentet til bygningerne.
Det skal bestå af kontorer, opbevaringshal, lager og pakkehal, alt i alt 590 kvadratmeter.
Så stort et byggeri vil normalt tage op til et halvt år, men det her skal stå færdigt på bare to uger.
- Jeg er klar over, at det er et meget ambitiøst mål, men vi har travlt, hvis vi skal nå at sætte 70 kilometer vildsvinehegn op, og det kræver en massiv kapacitetsudvidelse hos os, siger direktør Henrik Hallenberg Rasmussen fra Ser Hegn.
Håndværkere giver den gasHR Entreprenører har sammen med ni byggevirksomheder lovet at levere byggeriet til tiden.
- Det kan sagtens lade sig gøre, Det er bare et spørgsmål om, at vi giver den fuld gas hele døgnet, siger Hans Christian Jensen, der er formand på byggepladsen.
Og kvaliteten skal nok holde, siger han.
- Det er jo ikke samme mand, der kører 24 timer i døgnet.
Skiftehold 12 timer, det kan vi sagtens.
Det er vi vant til, siger Hans Christian Jensen.
Og håndværkerne glæder sig.
- Det er en kæmpe oplevelse.
Det er megafedt at være med til, siger maskinfører Nick Barclay.
Dansk Byggeri: Kan inspirere byggebranchenDansk Industri Sydjylland vil følge byggeriet med stor interesse, siger formanden Michael Mathiesen.
- Vi vil se, om vi kan få nogle ideer og inspiration til byggebranchen.
Det vil der være mange andre industrivirksomheder, der kan benytte sig af, siger han.
Han vurderer også, at det bliver en dyr omgang at arbejde i døgndrift.
- Nå vi har håndværkere til at arbejde om natten, så er det til dobbelt pris.
Ingen vil arbejde om natten uden tillæg, siger Michael Mathiesen.
Vildsvinehegnet kommer til at koste omkring 80 millioner kroner alt inklusive.
Hegnet bliver sat op for at beskytte de danske grise og den danske svinetransport mod svinepest, som bliver konstateret stadigt tættere på den danske grænse.
Vildsvinehegn•Hegnet bliver ca.
70 kilometer langt og etableres på land langs den dansk-tyske grænse.
•Det forventes, at hegnet bliver 1,5 meter højt, mens det graves ca.
50 cm ned i jorden.
•Der er afsat 80 millioner kroner til opsættelsen af hegnet - 30 millioner skal erhvervet selv komme med.
•Der opsættes færiste eller låger ved gangstierne, der krydser den dansk-tyske grænse.
•Vejtrafik over grænsen kan fortsat ske uhindret i overensstemmelse med Schengenreglerne.
Kilde: NaturstyrelsenFacebookTwitterKopier linkEmner:Bygge- og anlægsvirksomhed|Erhverv|Dansk Byggeri|Dansk Industri|Jylland




https://www.dr.dk/sporten/cykling/dansk-cykelrytter-forlaenger-med-belgisk-storhold-0

CyklingDansk cykelrytter forlænger med belgisk storholdDen 23-årige Kasper Asgreen kører for succesfulde Quick-Step indtil udgangen af 2021, oplyser holdet.
Kasper Asgreen har fået forlænget sin kontrakt, så den nu løber til 2020.
11.
jan.
2019 kl.
13.
02Bemærk: artiklen er mere end 30 dage gammelLæs opDen danske cykelrytter Kasper Asgreen har forlænget sin kontrakt med Quick-Step, så den gælder til og med sæsonen 2021.
Det oplyser holdet i en pressemeddelelse.
Asgreen kørte i 2018 sin første sæson for Quick-Step, der suverænt toppede World Tours rangliste for hold.
Læs også:OVERBLIK Valgren førte an i dansk succesår på jernhestenDen 23-årige dansker beretter stolt om den nye kontrakt i et interview fra holdets træningslejr i Calpe i Spanien.
- Jeg er virkelig glad for at meddele, at jeg har underskrevet en forlængelse af min kontrakt med Quick-Step, og at jeg vil køre for holdet indtil udgangen af 2021-sæsonen.
Blå bogNavn: Kasper AsgreenFødselsdag: 8.
februar 1995 (23 år)Fødeby: KoldingGrand Tours: Vuelta a España 2018Tidligere hold: Virtu Pro Veloconcept (2016), Team Trefor (2016), Team Virtu Cycling (2017), Team Waoo (2018), Quick-Step Floors (2018)- Jeg er virkelig spændt på det.
Patrick (Lefevere - holdets øverste chef, red.
) gav mig muligheden, og den skulle jeg ikke overveje længe.
Der var ingen tvivl, fortæller Kasper Asgreen.
VM-guld med Quick-StepHan fik sidste år sin grand tour-debut med deltagelsen i Vuelta a Espana.
Desuden stillede han op til VM for Danmark.
Forinden havde han været med til at vinde VM-guld i holdtidskørsel med Quick-Step.
På det belgiske hold er Asgreen blandt andre holdkammerat med landsmændene Michael Mørkøv og Mikkel Frølich Honoré.
Sidstnævnte fik i oktober en toårig fuldtidskontrakt efter en vellykket prøveperiode.
/ritzau/FacebookTwitterKopier linkEmner:Kasper Asgreen (cykelrytter)|Michael Mørkøv (cykelrytter)|Quick-Step Team|Spanien|Cykelsport




https://www.dr.dk/nyheder/regionale/nordjylland/mangel-paa-sosuer-her-giver-studerende-plejecentret-et-friskt-pust

NordjyllandMangel på sosu'er: Her giver studerende plejecentret et friskt pustI Aalborg hjælper sygeplejerskestuderende med at fylde hullerne.
Med et studiejob på plejehjemmet får 21-årige Lisa Sarusi værdifulde erfaringer gennem sin studietid.
Af Klaus Videbæk og Christine Nørgaard11.
jan.
2019 kl.
14.
02Bemærk: artiklen er mere end 30 dage gammelLæs opNår de ældre på plejecenteret Lundbyescentret i Aalborg vågner om morgenen, bliver hjulpet i tøjet og får noget at spise i hverdagene, sker det som regel med hjælp fra en social- og sundhedshjælper eller -assistent.
Men i weekenden og på aftenvagter er det af og til sygeplejerskestuderende som 21-årige Lisa Sarusi, der træder til.
- Det er studierelevant for mig, og samtidig hjælper jeg de ansatte på plejehjemmet, fortæller hun.
I Aalborg Kommune er man ligesom mange andre kommuner udfordret med et stigende antal ældre og et faldende antal sosu-uddannede.
Ifølge Kommunernes Landsforening (KL) vil der om fem år mangle intet mindre end 15.
000 sosu-assistenter.
Svært at rekruttere i egne rækkerDerfor tilbyder Lundbyescentret de studerende at afløse på plejehjemmene på skæve tidspunkter.
Og det er godt for begge parter, lyder det.
- Du kan læse nok så meget og få nok så meget teori, men det kræver ligesom, at du har det i hænderne.
Som sygeplejerske handler det om at skabe relationer og komme ind på livet af folk, og det kan man lære her, forklarer Lisa Sarusi.
Plejehjemsleder Marianne Sarkov er glad for de studerendes hjælp.
På plejehjemmet ser leder Marianne Sarkov ligeledes en række fordele ved ordningen.
- Jeg vil rigtig gerne have sygeplejestuderende ind for at få lidt ekstra arbejdskraft.
Både for at mine medarbejdere kan få mere fri, men også så vi kan få dækket de huller, vi har, når vi har svært ved at rekruttere inden for egne rækker, siger hun.
- De hjælper med akkurat de samme opgaver som en social- og sundhedshjælper.
Det er praktiske opgaver, det er personlig pleje, og når de er lidt længere i deres studie og er ved at være færdige, kan der måske godt komme nogle ekstra opgaver.
Friske idéer og inputsHun er ikke bekymret for kvaliteten af plejen, selvom nogle af de sygeplejerskestuderende kun er ganske kort inde i deres uddannelsesforløb, når de begynder på plejehjemmet.
- Det går ikke ud over plejen og pasningen af de gamle mennesker, at man tager sygeplejestuderende.
Det kan jeg forsikre om, siger Marianne Sarkov, der selv sørger for, at de studerende ikke får større opgaver, end det de kan gabe over.
Tværtimod, siger hun, kommer de unge med en frisk tilgang, som måske kan være med til at ruske op i gamle vaner.
- Der kommer nogle unge mennesker ind, der stiller spørgsmål og kan give os input i forhold til deres studie og det, de tænker.
De tænker lidt på en anden måde, og det kan give en god vekselvirkning med mit personale, siger hun.
Det er studerende Lisa Sarusi enig i.
- Vi supplerer hinanden meget godt, siger hun.
73 procent af kommunerne rapporterer allerede i dag om mangel eller stor mangel på arbejdskraft inden for ældreområdet.
Hvorfor har vi ikke nok sundhedspersonale?
•I december 2018 udgav regeringen en kortlægning af rekrutteringsproblemerne og her nævnes blandt andet:•At 86 procent af social- og sundhedspersonalet i 2017 var ansat på deltid.
•At et begrænset antal medarbejdere på sundhedsområdet tager imod tilbuddet, når de tilbydes at gå op i tid.
•At tilgangen af elever til social- og sundhedsuddannelsernes hovedforløb er faldet markant.
Antallet af elever, der begynder på social- og sundhedsuddannelserne, er faldet fra 10.
068 i 2014 til bare 5.
871 i 2017.
Altså et fald på 42 procent.
•At skolerne oplever, at sundhedsområdet har et negativt image, der påvirker rekrutteringen.
•At skolerne oplever en stor frafaldsrisiko.
14 procent af eleverne stopper i løbet af de første tre måneder.
•Kortlægningen blev lavet i et samarbejde mellem Sundheds- og Ældreministeriet, Undervisningsministeriet, Uddannelses- og Forskningsministeriet og Beskæftigelsesministeriet.
FacebookTwitterKopier linkEmner:Uddannelses- og Forskningsministeriet|Sundheds- og Ældreministeriet|Uddannelse|Plejeboliger|Aalborg




https://www.dr.dk/sporten/fodbold/landsholdet/aarhusianske-arfan-scorede-afghanistan-der-faldt-et-par-taarer

LandsholdetAarhusianske Arfan scorede for Afghanistan: 'Der faldt et par tårer' En drøm gik i opfyldelse for aarhusianske Arfan Habibi, da han fik debut for det afghanske landshold i fodbold.
Af Anne Hedegaard Petersen11.
jan.
2019 kl.
12.
29Bemærk: artiklen er mere end 30 dage gammelLæs opDe fleste har en mission om at komme på landsholdet, så snart de betræder en fodboldbane første gang, og her er Arfan Habibi ingen undtagelse.
Læs også:Landsholdsanfører risikerede sit liv ved at spille fodbold og endte i DanmarkDerfor måtte den 21-årige aarhusianer også nive sig en ekstra gang i armen, da han i december blev ringet op af den afghanske landstræner.
Et opkald der førte til, at Habibi mellem jul og nytår var med det afghanske landshold på træningslejr i Tyrkiet.
Her fik han debut og kvitterede med en kasse.
- Jeg jublede som om, jeg havde scoret sejrsmålet i Champions League, og der faldt også et par tårer.
Det betød rigtig meget, fortæller han.
Skal vælge mellem to landsholdLandsholdstræningen med Afghanistan var ikke Arfan Habibis første landsholdstræning i karrieren.
I starten af december var han udtaget til det danske landshold i futsal, og det var her, den afghanske landstræner fik øjnene op for Arfan Habibi.
Siden har han måtte træffe valget om, hvilket landshold han vil repræsentere i fremtiden.
- Man kan ikke spille for to landshold, og derfor har jeg valgt at spille for det afghanske landshold, fordi jeg bedst kan lide at spille udendørs fodbold.
Jeg vil repræsentere Afghanistan i mange, mange år.
arfan habibi, aarhus fremadDen helt store drengedrøm om at få debut for Afghanistan i en officiel landskamp må dog vente lidt endnu, da Arfan Habibi venter på sit pas.
Men herefter har den gæve gut fra det udsatte boligområde ’Bispehaven’ i Aarhus som mission at kvalificere sig med Afghanistan til en slutrunde.
- Jeg vil repræsentere Afghanistan i mange, mange år, siger han.
Arfan Habibi har flere østjyske klubber på CV’et.
I øjeblikket spiller han for Aarhus Fremad i 2.
division, hvor han er fast mand på midtbanen.
FacebookTwitterKopier linkEmner:Afghanistan|Aarhus Fremad|Fodbold|Jylland|Aarhus




https://www.dr.dk/nyheder/kultur/gaming/nettet-gaar-i-selvsving-soldat-i-populaert-computerspil-er-homoseksuel

GamingNettet går i selvsving: Soldat i populært computerspil er homoseksuel Spilfirmaet Blizzard gør op med LGBT-stereotyper - og scorer en positiv omtale, mener computerspil-forsker.
Der er 29 figurer, du kan vælge i mellem i computerspillet 'Overwatch'.
Den homoseksuelle Soldier 76 er den figur, man starter med, når man skal lære de basale regler og færdigheder i starten af spillet.
(© Blizzard)Af Lasse Kjær Christiansen11.
jan.
2019 kl.
13.
04Bemærk: artiklen er mere end 30 dage gammelLæs op- En rigtig, rigtig god start på 2019!
- Tak, Blizzard, for at gøre det rigtige!
- Glædelig Soldier 76 er LGBT-dag!
Mange spilfans har i de seneste dage reageret med begejstring på, at en mandlig karakter fra det populære skydespil 'Overwatch' er homoseksuel.
Det er kommet frem i en novelle, som udviklerne bag spillet, Blizzard, har udgivet.
Novellerne bliver udgivet for at give figurerne i 'Overwatch' en mere rig baggrundshistorie.
I novellen fortæller karakteren Jack, også kendt som Soldier 76, om et tidligere forhold med en mand, mens han kigger på gamle billeder sammen med en anden karakter fra 'Overwatch'-universet.
Det er i denne sekvens i novellen, at Soldier 76 fortæller, at han har haft et forhold til en anden mand.
(© Blizzard)Et forhold, som manuskriptforfatteren bag spillet, har bekræftet på Twitter:- Jack og Vincent har været i et forhold sammen for mange år siden.
De identificerer sig begge to som homoseksuelle, skriver han.
Selvom størstedelen af kommentarerne er positive, er der også kritik.
På udviklernes eget fan-forum er det eksempelvis ikke alle, der værdsætter Soldier 76's seksualitet:- De hopper bare med på den "seneste trend".
Latterligt, skriver brugeren CryHavok.
Ekspert: Spilfirmaer er blevet mere mangfoldigeDer er flere grunde til, at vi nu ser flere LGBT-personer i computerspil, mener Kathrine Hammeleff Jørgensen, der er ph.
d.
-studerende ved center for computerspilsforskning på IT-Universitetet.
- Det er en tendens, vi har set tidligere med både kvinder og etniske minoriteter.
Der har været fokus på mangfoldighed de seneste år.
Og der har været spillere, som har efterspurgt det.
LGBT-karakterer i computerspilDer har været en lang række LGBT-karakterer i computerspil.
Her er et udpluk af nogle af de seneste karakterer, der - ligesom 'Soldier 76' - heller ikke læner sig op af de tidligere tiders stereotyper i computerspil.
Steve Cortez i spillet 'Mass Effect 3'Sci-fi rollespillet 'Mass Effect 3', der udkom i 2012, fortæller bl.
a.
historien om den homoseksuelle pilot Steve Cortez, der er en computerstyret figur i historien.
Hvis man vælger at spille Mass Effect med en mandlig hovedperson, kan man indlede et forhold til Steve Cortez.
Spillet blev kendt for en sex-scene mellem Steve Cortez og Commander Shepard, der er hovedpersonen i Mass Effect-serien.
Ellie i spillet 'The Last of Us'Ellie spiller en stor rolle i action-adventure-spillet 'The Last of Us', der også udkom i 2012.
Hun er en markant karakter, eftersom hun er den figur, der kickstarter handlingsforløbet for den mandlige hovedperson Joel.
Ellie spiller en endnu større rolle i 'The Last of Us 2', der er under udvikling.
Her har hendes seksualitet allerede vakt opsigt, da hun i en trailer for spillet kysser en anden kvinde.
Kung Jin i spillet 'Mortal Kombat X''Mortal Kombat'-spilserien er en række af kampspil, der er blevet udgivet med jævne mellemrum siden starten af 90'erne.
I 'Mortal Kombat X', der udkom i 2015, optræder karakteren Kung Jin.
Det bemærkelsesværdige i denne sammenhæng er, at Kung Jins seksualitet kun bliver nævnt i et par linjers dialog i spillet.
Herefter er Kung Jin en hårdtslående kæmper, hvor seksualiteten ikke bliver repræsenteret som et gennemgående, stereotypt karaktertræk gennnem spillet.
- Samtidigt er virksomhederne, der udvikler computerspil, blevet mere opmærksomme på mangfoldighed.
Især har der gennem de sidste år været stort fokus på, at spilbranchen har været domineret af hvide mænd i 30’erne.
Og det er måske det image, de prøver at gøre op med.
- Og så får de store spilfirmaer selvfølgelig også positiv omtale, når de gør det.
Og på den måde tjener de flere penge, forklarer Kathrine Hammeleff Jørgensen.
LGBT-rollen i computerspil har ændret sigLige siden 80’erne har der været LGBT-personer med i computerspil.
Men det var i en helt anden form, end vi ser i dag i et spil som 'Overwatch', fortæller Ida Kathrine Hammeleff Jørgensen.
- LGBT-personer i computerspil er blevet mere synlige de seneste år, og de roller, de får, og den måde, de bliver repræsenteret på, er anderledes i dag end før i tiden.
Karakteren Ellie (t.
v.
) fra PlayStation-spillet 'The Last of Us' er et andet eksempel på en homoseksuel spilkarakter.
(© Naughty Dog / Sony Computer Entertainment)- Tidligere har forskellige computerspil haft flere LGBT-roller, som har været ekstremt stereotype.
De har spillet nogle perifære roller i spillene, hvor de er blevet repræsenteret på en måde, som har været latterliggørende, siger Ida Kathrine Hammeleff Jørgensen.
- Med Soldier 76 kommer der en LGBT-person, hvor det bliver normaliseret på en eller anden måde.
Hvor pointen ikke er at udstille karakteren, men det i stedet er en positiv inklusion.
Læs også:Red Dead Redemption II snydt for sejren: Her er det bedste spil fra 2018FacebookTwitterKopier linkEmner:IT-Universitetet|Computerspil|Seksualitet|Litteratur|Twitter




https://www.dr.dk/nyheder/regionale/oestjylland/planer-om-ny-hurtigfaerge-til-aarhus-splitter-samsingerne

ØstjyllandPlaner om ny hurtigfærge til Aarhus splitter samsingerneOver 200 var samlet til borgermøde torsdag aften for at drøfte planerne om en færge til Aarhus.
Borgermøde på Samsø torsdag aften om spørgsmålet om en ny hurtigfærge mellem Aarhus og Samsø.
Af Nadia Kronborg, Johannes Reimer og Emma Lichscheidt11.
jan.
2019 kl.
12.
28Bemærk: artiklen er mere end 30 dage gammelLæs opBølgerne går højt i øjeblikket på Samsø, hvor både øboere og politikere diskuterer, om de skal føre planerne om en tredje færgeforbindelse – en hurtigfærge til Aarhus – ud i livet.
Fortalerne for en ny forbindelse argumenterer med, at øens overlevelse afhænger af det, mens modstanderne frygter en økonomisk fadæse, der vil gå ud over velfærden.
Derfor indkaldte politikerne på Samsø torsdag aften til borgermøde for at drøfte planerne om en mulig ny kommunal hurtigfærge til Aarhus.
Over 200 samsinger mødte op til borgermødet.
Heriblandt borgmester Marcel Meijer (S), der mener, det er nødvendigt med en hurtigfærge til Aarhus for at sikre, at nye indbyggere har lyst til at bosætte sig på øen.
- Det er bare så vigtigt for vores samfund, at vi holder vores befolkningstal.
Det er vores store udfordring, og vi har ikke noget bedre bud end en hurtigfærge til Aarhus, som kan tiltrække pendlere, siger han.
Pendlerpar håber på hurtigfærgeParret Frits og Cecilia Andersen bor på Samsø, men arbejder begge i Aarhus.
De håber begge på, at hurtigfærgen bliver en realitet.
- Hvis der var en direkte færge til Aarhus med en sejltid på omkring en time og et kvarter, ville det spare mig for halvanden times transport, siger Cecilia Andersen.
Frits og Cecilia Andersen ønsker sig en hurtigfærge.
Lige nu tager de færgen til Hou ved Odder og kører i bil resten af vejen til Aarhus.
- Lige nu skal jeg igennem Aarhus By med bil, så det bliver nemt i alt fire timer om dagen, fortæller Frits Andersen.
Der har tidligere været en direkte rute fra Samsø til Aarhus.
I 2016 købte private investorer en hurtigfærge, men efter store problemer og flere forsøg blev hurtigfærgen endelig droppet i sommeren 2018.
Her kan du se et indslag fra TV Avisen torsdag aften om borgermødet på SamsøSamtidig var antallet af passagerer ikke så højt som håbet.
Det skræmmer dog ikke borgmesteren.
- Når man skal have en hurtigfærge, som skal blive en succes, skal man blive ved lidt længere og bygge et marked op, siger han.
Hvis der var en direkte færge til Aarhus med en sejltid på omkring en time og et kvarter, ville det spare mig for halvanden times transport.
Cecilia Andersen, bor på Samsø og arbejder i Aarhus.
Byrådsmedlem: Jeg frygter underskudDen nye færge vil koste mellem 30 og 40 millioner kroner, og afhængigt af antallet af passagerer, kan kommunen i værste fald komme til at hænge på en udgift på op mod 8 millioner kroner, viser kommunens egne beregninger.
Der er ingen, der kommer og forærer os de penge, siger Per Urban Olsen (K)Derfor stiller byrådsmedlem Per Urban Olsen (K) sig kritisk over for den.
- Jeg frygter da det store underskud, for det skal jo findes et andet sted.
Der er ingen, der kommer og forærer os de penge, siger han.
To skibsværfter fra henholdsvis Hongkong og Holland er kommet med tilbud om at bygge den nye hurtigfærge mellem Samsø og Aarhus.
Politikerne skal i næste måned beslutte om planerne skal føres ud i livet – skal de det, er det håbet, at hurtigfærgen kan sejle fra 2020.
FacebookTwitterKopier linkEmner:Aarhus|Marcel Meijer (politiker)|Per Urban Olsen (politiker)|Samsø|Rederier




https://www.dr.dk/nyheder/indland/bruger-regn-og-ormehuller-saadan-ender-landmandens-pesticider-i-dit-drikkevand

Sprøjtegift i drikkevandetSe temaIndlandBruger regn og ormehuller: Sådan ender landmandens pesticider i dit drikkevandForstå, hvordan pesticider fra marken ender i grundvandet og hvorfor risikoen er størst tæt på vandboringer.
Af Malene Koops Grønborg og Signe Heiredal (grafik)11.
jan.
2019 kl.
13.
00Bemærk: artiklen er mere end 30 dage gammelLæs opBrugen af pesticider i de såkaldte boringsnære beskyttelsesområder bliver forbudt.
Det fastslår en ny aftale mellem regeringen, Dansk Folkeparti, Socialdemokratiet, Det Radikale Venstre og SF.
Læs også:Politisk aftale forbyder brugen af sprøjtegift nær drikkevandsboringerAftalen skal standse brugen af pesticider i nærheden af danske drikkevandsboringer, og samtidig tilgodese de mennesker, som tilfældigvis har en drikkevandsboring på den jord, som de lever af.
Altså landmændene.
Men hvordan kommer pesticiderne hele vejen ned til vores grundvand?
Det kan du se i grafikken øverst i artiklen.
Pesticider i grundvandetAlene de seneste fem år er der fundet pesticider over grænseværdien i mere end 450 drikkevandsboringer landet over.
Hvorfor er risikoen for forurening større nær drikkevandsboringer?
Det kan du se i grafikken her:FacebookTwitterKopier linkEmner:Radikale Venstre|Planteavl|Dansk Folkeparti|Socialdemokraterne|Vandselskaber




https://www.dr.dk/nyheder/udland/doedeligt-droneangreb-mod-militaerparade-fanget-paa-video-i-yemen

Humanitær krise i YemenSe temaUdlandDødeligt droneangreb mod militærparade fanget på video i YemenMindst seks personer blev dræbt, da yemenitiske oprørere angreb regeringssoldater.
Af Jakob Busk Olsen og Robin Patrick Stampe Seierby (Video)11.
jan.
2019 kl.
12.
12Bemærk: artiklen er mere end 30 dage gammelLæs opEn drone med sprængstof fløj i går ind over luftbasen Al-Anad uden for Aden i Yemen midt under en militærparade.
På en videooptagelse fra paraden kan man tydeligt høre dronen nærme sig en talerstol, hvor en talsmand for Yemens regeringshær går i stå midt i en sætning.
Herefter eksploderede dronen og dræbte mindst seks personer, skriver nyhedsbureauet AP.
Blandt de sårede er flere højtstående personer i regeringshæren.
Yemens houthi-oprørere tog med det samme skylden for angrebet, som ramte en parade til ære for den koalition med Saudi-Arabien i spidsen, som hjælper Yemens regering i borgerkrigen mod houthierne.
De to parter indgik i sidste måned en våbenhvile under fredsforhandlinger i Sverige.
Men den gælder kun for den omstridte havneby Hodeida, så droneangrebet er teknisk set ikke en overtrædelse af våbenhvilen.
Efter fredsforhandlingerne i Sverige blev der dog udtrykt håb om, at aftalen om Hodeida ville føre til en nedgang i kamphandlingerne andre steder i landet.
FacebookTwitterKopier linkEmner:Yemen|Krige og væbnede konflikter|Saudi-Arabien|Sverige




https://www.dr.dk/nyheder/indland/forbud-efter-storebaeltsulykke-en-operatoer-maa-igen-koere-med-lastbiltrailere

Togulykke på StorebæltsbroenSe temaIndlandForbud efter Storebæltsulykke: Én operatør må igen køre med lastbiltrailereHector Rail må igen køre med lastbiltrailere på de såkaldte 'lommevogne'.
Ulykken fandt sted onsdag i sidste uge og kostede otte personer livet.
Af Emil Søndergård Ingvorsen11.
jan.
2019 kl.
12.
18 | opdateret 11.
jan.
2019 kl.
12.
29Bemærk: artiklen er mere end 30 dage gammelLæs opTrafik-, Bygge- og Boligstyrelsen har i dag givet jernbanevirksomheden Hector Rail tilladelse til at genoptage brugen af sættevogne læsset på lommevogne.
Det skriver styrelsen i en pressemeddelelse.
Der har været forbud mod at køre med sættevogne - også kaldet lastbiltrailere - på de særlige godsvogne lommevogne siden tirsdag.
Forbuddet kom, efter at en test hos godsoperatøren DB Cargo viste, at der var problemer med låsemekanismen, når traileren skulle sættes på vognen.
Derfor indførte Trafikstyrelsen et forbud mod brug af lastbiltrailere læsset på lommevogne i hele Danmark.
Det kunne i praksis betyde, at traileren ikke sad ordentligt fast og ville kunne rykke sig under transport.
Hector Rail har dog kunne fremlægge dokumentation for, at fastlåsningsmekanismen er sikret på forsvarlig vis.
- Styrelsen noterer sig med tilfredshed, at det er muligt at kontrollere, om fastlåsningsmekanismen virker efter hensigten, at metoden hertil er mulig at anvende i praksis, og endelig at den vejledning, som virksomhedens medarbejdere arbejder ud fra, forkommer godt illustreret og forståelig, skriver de i pressemeddelelsen.
Jernbaneselskabet Hector Rail har siden 2004 kørt godstrafik i Sverige og i Norge samt gennem Danmark til Ruhr-distriktet i Tyskland.
(© DR Nyheder)(© DR Nyheder)Storebæltsulykke kostede otte personer livetSikkerhedsbristen med de såkaldte lommevogne kan være central i undersøgelsen af togulykken på Storebælt i sidste uge, der kostede otte personer livet.
En lastbiltrailer fra godsoperatøren DB Cargo faldt nemlig af på Storebælt, da toget var på vej mod Fyn.
Traileren kolliderede efterfølgende med et lyntog på vej mod Sjælland.
Havarikommissionen, der undersøge ulykken, kan dog endnu ikke sige præcis, hvilken rolle sikkerhedsbristen har spillet i ulykken.
DB Cargo har også oversendt dokumentation til Trafikstyrelsen.
De har dog endnu ikke fået tilladelse til at køre med lastbiltrailere på lommevogne.
Forbuddet mod brug af lastbiltrailere på lommevogne gælder højest de næste 12 dage.
Herunder kan du se, hvordan man påfører en lastbiltrailer på en lommevognFacebookTwitterKopier linkEmner:Fyn|Sjælland|Trafikstyrelsen|Ulykker|Trafik




https://www.dr.dk/nyheder/indland/kraenkende-videoer-hoejesteret-doemmer-20-aarig-skyldig-i-deling-af-boerneporno

Unge sigtet i børnepornosagSe temaIndlandKrænkende videoer: Højesteret dømmer 20-årig skyldig i deling af børnepornoDen 20-årige mand straffes med 40 dages betinget fængsel og skal betale 12.
000 kroner i erstatning.
Af Emma Toft11.
jan.
2019 kl.
12.
01Bemærk: artiklen er mere end 30 dage gammelLæs opEn 20-årig mand er fundet skyldig i at have delt børneporno.
Det har Højesteret netop afgjort.
Manden har i et år været anklaget for at have spredt børneporno, fordi han for tre år siden sendte to videoer med seksuelt krænkende optagelser af en 15-årig pige og dreng videre til mindst 35 bekendte på Messenger.
I byretten og landsretten blev han straffet med 40 dages betinget fængsel for udbredelse af børneporno - noget der også giver en plet på børneattesten, så man ikke må arbejde med børn og unge i ti år.
Højesteret stadfæster landsrettens dom, så han bliver straffet med 40 dages betinget fængsel med en prøvetid på et år.
Samtidig skal den 20-årige betale 10.
000 kroner til kvinden, der sås på videoen, og 2.
000 kroner til manden, lyder det i Højesteret.
Optagelser stammer fra 2015Videomaterialet stammer fra 2015, hvor en gruppe unge optog nogle meget voldsomme seksuelle handlinger på en privat adresse i Nordsjælland.
To af de unge delte dengang videoerne, og siden er materialet blevet delt omkring 5.
000 gange på Messenger.
I 2016 fik de to unge drenge bøder på 2.
000 kroner for at have delt børneporno "i mindst et tilfælde".
Men dengang blev der ikke sat en stopper for delingerne.
Derfor har de to personer på videoerne kæmpet en lang og sej kamp for at få slettet materialet.
Noget de har følt sig ret alene med.
Læs også:1.
000 sager venter: Endelig afgør Højesteret sag om krænkende videoerFacebook satte skub i sagenEfter en henvendelse fra Facebook gik politiet ind i sagen.
Over 1.
000 unge blev sigtet for at have delt videomaterialet for et år siden.
De har nu ventet et år på at finde ud af, hvad der skulle ske med deres sag, mens i alt ni prøvesager har kørt gennem retssystemet.
Her er det blevet vurderet, om der er tale om udbredelse af børnepornografisk materiale, eller om der blot er tale om en overtrædelse af reglerne for, hvad man må dele af billeder og video uden andre folks accept.
Byretter og landsretter landet over er kommet frem til forskellige resultater.
Nogle er blevet frikendt for anklagerne om børneporno - blandt andet fordi noget af videomaterialet har været sløret, og det har været svært at vurdere, om personerne har været over eller under 18 år.
Andre er blevet dømt.
Dagens dom i Højesteret skal fungere som rettesnor for de mange sager, der venter.
Tidslinjen•Marts 2015:•En 15-årig pige tager hjem til en jævnaldrende ven en aften.
De skal i byen for at feste, men ender med at være sammen.
Flere af drengens venner dukker pludselig op, fortæller hun anonymt i et interview.
•En uge efter kan videoer, optaget på aftenen, findes på nettet.
Der er tale om intime, seksuelle optagelser, der viser flere unge drenge og den 15-årige pige.
•September 2015:•Nordsjællands Politi modtager en anmeldelse i sagen fra en kommune nord for København.
Bekymringen går på, at der er videoer på sociale medier, som indeholder børneporno.
•Marts 2016:•To drenge i teenageårene er sigtet i sagen.
De modtager bøder på 2.
000 kroner for at have delt børneporno.
•Sommeren/efteråret 2016:•Bistandsadvokaten for den dengang 15-årige pige retter henvendelse til Nordsjællands Politi og fortæller, at videoerne ligger i en lukket gruppe på Facebook, og at der ligger en sang på nettet, som handler om videoerne.
•Nordsjællands Politi efterforsker sagerne i efteråret 2016 og sender dem videre til to politikredse i Jylland.
•Rigspolitiet hjælper med at fjerne ulovlige videoer fra Googles søgeresultater og blokerer enkelte andre hjemmesider, hvor de ligger.
Blandt andet på en server i Australien.
•Politiet får også en sang taget ned fra musiktjenesten Spotify.
•Fra foråret 2015 til efteråret 2017:•Videoerne bliver delt og når ud til over 4.
700 mennesker på Facebook og beskedprogrammet Messenger.
•Facebook opdager det på et tidspunkt i 2017 og går til de amerikanske myndigheder, som kontakter det europæiske politisamarbejde Europol.
De går videre til dansk politi med sagen.
•Undervejs har dansk politi kendskab til videomaterialet.
•Mellem jul og nytår 2017:•Rigspolitiet orienterer politikredsene om, at der er sager på vej i hele landet mod over 1.
000 unge, som mistænkes for ulovlig deling af børneporno.
•15.
januar 2018:•Politiet oplyser, at over 1.
000 unge vil blive sigtet for at have delt eller spurgt efter videomaterialet.
Politiet skriver brev ud til alle mistænkte og begynder afhøringer.
•Kilder: Nordsjællands Politi, Nationalt Cyber Crime Center under Rigspolitiet, Radio24Syv, Information, bistandsadvokat Helle HaldFacebookTwitterKopier linkEmner:Facebook|Højesteret|Børneporno|Politi|Sjælland




https://www.dr.dk/nyheder/kultur/film/snydt-nomineringer-storfavoritten-lykke-forbigaaet-ved-stor-prisfest

Film og serierSnydt for nomineringer: Storfavoritten 'Lykke-Per' forbigået ved stor prisfestBille August-filmen må se sig overhalet indenom af Paprika Steens julefilm og 'Ditte & Louise'.
'Lykke-Per' vises for tiden også som miniserie på TV2.
Her ses Katrine Greis-Rosenthal og Espen Smed i en scene fra filmen.
Af Marie Ravn Nielsen11.
jan.
2019 kl.
11.
34Bemærk: artiklen er mere end 30 dage gammelLæs opDa årets nominerede til Robert-prisen blev offentliggjort forleden, var Bille Augusts biografhit 'Lykke-Per' topscorer med sine i alt 16 nomineringer.
Når Robert-statuetterne uddeles i februar har 'Lykke-Per' blandt andet mulighed for at vinde kategorier som årets film, årets mandlige og kvindelige hoved- og biroller og årets instruktør.
Billedet er derimod et helt andet ved årets Bodil-prisfest.
Her er filmen, der er baseret på Henrik Pontoppidans litterære klassiker, kun nomineret til én eneste Bodil-statuette.
Læs også:For første gang kan afdød skuespiller vinde Robert-prisDet står klart, nu hvor Bodil-komiteen har offentliggjort årets nominerede film og skuespillere.
Kun Katrine Greis-Rosenthal, der er nomineret for sin birolle, kan sikre 'Lykke-Per' en Bodil.
I stedet er det Paprika Steens julefilm 'Den tid på året' og Niclas Bendixens 'Ditte & Louise', med makkerparret Ditte Hansen og Louise Mieritz, der er blevet nomineret flest gange.
De kan begge vinde seks priser, og de dyster desuden om hovedprisen for årets bedste film mod 'Den skyldige', 'Holiday' og 'Ternet Ninja'.
Katrine Greis-Rosenthal spiller rigmandsdatteren Jakobe i 'Lykke-Per'.
Hun er nomineret til en Bodil for sin birolle.
For få kvindelige hovedroller i dansk filmHos Bodil-komiteen, der består af filmanmeldere og -skribenter, har formand Nanna Frank Rasmussen kun denne forklaring på, hvorfor 'Lykke-Per' er så fraværende på listen over nominerede:- Det var bare sådan, det faldt ud til vores afstemning, så det er der såmænd ikke noget odiøst i.
Det er da bemærkelsesværdigt, men jeg ikke forklare det på anden måde, end at det bare var sådan, folk stemte i år.
Der er nogle film, som man havde forventet ville blive nomineret, men som er blevet overhalet indenom af andre.
Nanna Frank Rasmussen, anmelder og formandHun fremhæver dog 2018 som et særligt godt filmår, og dermed er der jo også flere, der kæmper om nomineringerne.
- Der er nogle film, som man havde forventet ville blive nomineret, men som er blevet overhalet indenom af andre – og det gælder jo blandt andet 'Lykke-Per', siger hun.
Hvem uddeler hvad?
Bodil-prisen uddeles af Danske Filmkritikere og er Danmarks ældste filmpris.
Bodil-statuetterne blev uddelt første gang i 1948 – i år foregår det den 2.
marts.
Kun film kan vinde priser her, og der er i alt 14 kategorier inklusiv sær- og ærespriser.
Robert-prisen uddeles af Danmarks Film Akademi og er dermed en slags dansk Oscar.
Der uddeles dog også priser til tv-serier ved dette show.
Det er 35.
gang, at priserne uddeles, og i år sker det den 3.
februar.
Der uddeles i alt priser i 23 kategorier til film.
Til gengæld halter det stadig med antallet af kvindelige hovedroller, og derfor er der kun fire nominerede skuespillere i den kategori, fortæller Nanna Frank Rasmussen:- Det skyldes, at der stadig ikke laves ret mange film med kvinder i hovedrollen, så der var bare færre at vælge imellem.
Læs også:Superstjerne takker Satan: Her er 5 højdepunkter fra nattens Golden GlobesI alle andre kategorier er der fem nominerede – det gælder også i den nye pris, Blockbuster Talentprisen, der hylder nye talenter i filmbranchen.
Den er lavet i samarbejde med streamingtjenesten Blockbuster.
Du kan se de Bodil-nominerede her:Bedste danske film•’Den skyldige’•’Den tid på året’•’Ditte & Louise’•’Holiday’•’Ternet Ninja’Bedste kvindelige hovedrolle•Ditte Hansen, ’Ditte & Louise’•Louise Mieritz, ’Ditte & Louise’•Victoria Carmen Sonne, ’Holiday’•Paprika Steen, ’Den tid på året’I filmen 'Ditte og Louise' klæder Ditte Hansen sig ud som manden Ditlev i håbet om at få flere filmroller.
Her ses hun med Anders W.
Berthelsen, der er nomineret for bedste mandlige birolle.
Bedste mandlige hovedrolle•Anders Matthesen, ’Ternet Ninja’•Ardalan Esmaili, ’Charmøren’•Jakob Cedergren, ’Den skyldige’•Matt Dillon, ’The House That Jack Built’•Rasmus Bjerg, ’Så længe jeg lever’•Bedste kvindelige birolle•Karen-Lise Mynster, ’Den tid på året’•Katrine Greis-Rosenthal, ’Lykke-Per’•Lotte Andersen, ’Ditte & Louise’•Sofie Gråbøl, ’Den tid på året’•Soho Rezanejad, ’Charmøren’Bedste mandlige birolle•Anders W.
Berthelsen, ’Ditte & Louise’•Adam Brix, ’Ditte & Louise’•Lai Yde, ’Holiday’•Lars Brygmann, ’Den tid på året’•Jacob Lohmann, ’Den tid på året’Paprika Steens julefilm 'Den tid på året' har fået seks Bodil-nomineringer.
(© Nordisk Film)Bedste ikke-amerikanske film•’Burning’•’Call Me By Your Name’•’Grænse’•’Roma’•’Shoplifters’Bedste amerikanske film•'A Star Is Born’•’Florida Project’•’Lady Bird’•’The Shape of Water’•’Three Billboards Outside Ebbing, Missouri’Bedste dokumentarfilm•’Bobbi Jene’•’Fanget i de fries land’•’Hjertelandet’•’Olegs krig’•’Skjold & Isabel’Blockbuster Talentprisen•Elvira Lind, dokumentarinstruktør (’Bobbi Jene’)•Gustav Möller, instruktør (’Den skyldige’)•Isabella Eklöf, instruktør (’Holiday’)•Josephine Farsø, scenograf (’Christian IV – den sidste rejse’, ’Holiday’)•Sofie Marie Kristensen, klipper (’Brakland’)FacebookTwitterKopier linkEmner:Bille August (filminstruktør)|Elvira Lind (filminstruktør)|Teater|Litteratur|USA




https://www.dr.dk/nyheder/politik/nye-danskere-skal-give-hand-til-stojberg

PolitikNye danskere skal give hånd til StøjbergUdlændingeministeren er vært ved den første grundlovsceremoni.
Udlændingeminister Inger Støjberg giver den 17.
januar hånd til de nye danskere ved den første grundlovsceremoni.
11.
jan.
2019 kl.
11.
28Bemærk: artiklen er mere end 30 dage gammelLæs opHåndflade mod håndflade og ingen handsker.
Sådan skal man fra og med i år udveksle håndtryk med de danske myndigheder, hvis man vil fuldbyrde sit danske statsborgerskab.
Og for de første nye danskere, der skal deltage i en såkaldt grundlovsceremoni, bliver det udlændinge- og integrationsminister Inger Støjberg (V), de kommer til at trykke i hånden, ansigt til ansigt, som det kræves i bemærkningerne til den lov, Folketinget vedtog sidste år.
Støjberg bliver nemlig vært for den første grundlovsceremoni, der altså afholdes i statsligt regi.
Det oplyser hendes ministerium i en pressemeddelelse.
Læs også:Håndtryk for statsborgerskab: De første ni vil alle give hånd ved ny ceremoni- Det er et helt særligt privilegium at blive dansk statsborger og en stor tillidserklæring fra det danske samfund.
Derfor skal man som udlænding vise, at man vil Danmark, og man skal gøre sig fortjent til at være en del af det danske fællesskab, udtaler Støjberg i pressemeddelelsen.
- Det gør man blandt andet ved at vise respekt over for Danmark og de danske værdier og skikke.
Loven lægger op til, at det er kommunerne, der afholder grundlovsceremonien, hvilket nogle borgmestre har udtrykt skepsis over for.
Meningen er, at de skal afholdes mindst to gange om året, så de udlændinge, der er blevet godkendt til dansk statsborgerskab, kan møde op og få det obligatoriske håndtryk.
Men den første af ceremonierne bliver altså afholdt af staten, og den finder sted torsdag den 17.
januar i København.
/ritzau/FacebookTwitterKopier linkEmner:Inger Støjberg (politiker)|Venstre|København|Folketinget




https://www.dr.dk/nyheder/penge/regeringen-vil-aendre-loven-butikker-skal-kunne-holde-aabent-juleaften






https://www.dr.dk/nyheder/vejret/ny-omgang-med-blaest-og-hoejere-vandstand-i-loebet-af-mandag

VejretNy omgang med blæst og højere vandstand i løbet af mandagFor tredje gang på bare to uger sender et kraftigt lavtryk en del vind og vand ned gennem Kattegat Roskilde havn med høj vandstand Af Søren Vallentin Jacobsen11.
jan.
2019 kl.
11.
23Bemærk: artiklen er mere end 30 dage gammelLæs opHvis det går, som prognoserne prædiker denne fredag formiddag, så er det sandsynligt, at vi i løbet af mandagen får en stigning i vandet på mellem 80 og 120 cm over normalen, i de indre farvande.
Om vandstanden kommer over 125 cm over normalen - og dermed trækker et varsel fra DMI - er endnu noget usikkert, det afhænger helt af lavtrykkets dybde og den fart, det passerer Sydskandinavien med.
Først vind derefter vandHistorien gentager sig; et lavtryk under uddybning over Sydnorge skubber vand ind gennem Skagerrak, og allerede sent søndag etableres der en gedigen nord-nordvestenvind ned gennem Kattegat.
Det vil uvægerlig give en højere vandstand i sydlige Kattegat og ind i sunde, fjorde og bælter.
Vandstandstandsstigninger i indre farvande er i høj grad vinddrevne og afhænger i meget mindre grad af tidevand, så ændringer i vindprognosen giver sig med det samme til kende i vandstandsprognosen.
Derfor kan det sagens nå at ændre sig i op- eller nedadgående retning for både både vind og vand på søndag og mandag.
FacebookTwitterKopier linkEmner:Vejret|Danmarks Meteorologiske Institut|Norge




https://www.dr.dk/nyheder/viden/kroppen/influenzasaesonen-er-over-os-men-den-bliver-formentlig-mildere-i-aar






https://www.dr.dk/musik/husker-du-panamah-dansk-hitgruppe-er-tilbage-efter-tre-aars-pause






https://www.dr.dk/nyheder/indland/aleksandra-faar-ekstra-hjaelp-til-dansk-paa-sosu-uddannelsen-nu-kan-jeg-bedre-foelge

IndlandAleksandra får ekstra hjælp til dansk på sosu-uddannelsen: 'Nu kan jeg bedre følge med'I Esbjerg har de fundet ud af, hvordan de fastholder tosprogede elever på Social- og Sundhedsskolen.
Aleksandra Noske-Nowickas første praktiktid under uddannelsen er på et plejehjem i Varde.
Til februar skal hun igen tilbage på skolen.
Af Malene Koops Grønborg11.
jan.
2019 kl.
11.
00Bemærk: artiklen er mere end 30 dage gammelLæs opHvordan udtaler man forskellige sygdomme, og hvad kalder man vores forskellige kropsdele?
Det er noget af det, eleverne lærer på social- og sundhedsskolerne rundt omkring i landet, men det kan være ekstra svært for mange af de tosprogede elever på uddannelserne.
Læs også:Kommunerne advarer om mangel på sosu'er: Vi er på vej mod en katastrofeDerfor har man på Social- og Sundhedsskolen i Esbjerg gjort en ekstra indsats for at hjælpe de tosprogede elever godt på vej i uddannelsen.
De får nemlig ekstraundervisning i dansk.
Og at bibeholde eleverne på uddannelserne er en af de ting, der er vigtige, hvis Danmark skal have nok sundhedspersonale fremover.
Ifølge Kommunernes Landsforening vil der nemlig mangle 15.
000 sosu-medarbejdere og sygeplejersker inden for fem år.
Hvis ikke jeg fik den hjælp, så tror jeg, jeg ville blive meget stresset, og mit niveau ville være meget lavere.
Aleksandra Noske-Nowicka, læser til social- og sundhedsassistentSvære ord og vendingerEn af de elever, der får den ekstra hjælp er 36-årige Aleksandra Noske-Nowicka, der oprindeligt kommer fra Polen.
Hun har boet i Danmark i 10 år, og selvom hun er god til at tale og forstå dansk, så kan der være mange ord og vendinger i forbindelse med hendes uddannelse, som hun ikke forstår.
- De ekstra timer i dansk betyder, at jeg lærer nogle ting at kende i sproget, som jeg ikke har hørt før.
Så gentager vi det mange gange, og det bliver nemmere at huske.
På almindelige skoledage går det hele så stærkt, men her har vi tid til at spørge og forstå, hvordan man udtaler for eksempel de forskellige hjælpemidler, vi bruger, siger hun.
Aleksandra Noske-Nowicka er glad for at arbejde med mennesker og nyder sin praktiktid som social- og sundhedsassistent.
For Aleksandra Noske-Nowicka har det stor betydning, at hun får ekstra hjælp og det gør, at hun føler sig mere sikker i sin uddannelse, hvor hun læser til social- og sundhedsassistent.
- Det gør, at jeg nemmere kan sige, hvad jeg mener til borgerne, når jeg er i praktik.
Hvis ikke jeg fik den hjælp, så tror jeg, jeg ville blive meget stresset, og mit niveau ville være meget lavere.
Men nu føler jeg, jeg bedre kan være med, når vi så skal tilbage på skolen, siger hun.
Skal lære dansk i sammenhæng med fagetOg Aleksandra Noske-Nowicka er en af de elever, man rigtigt gerne vil fastholde i uddannelsen.
Læs også:Ida er en af landets bedste sosu-assistenter: 'Folk tror, vi bare tørrer røv på de ældre'Før i tiden var det nemlig sådan, at rigtigt mange af de tosprogede, der startede på Social- og Sundhedsskolen i Esbjerg, faldt fra igen, når de nåede til første praktik, fortæller uddannelseschef på Social- og Sundhedsskolen i Esbjerg, Helle Holm.
Hvorfor har vi ikke nok sundhedspersonale?
I december 2018 udgav regeringen en kortlægning af rekrutteringsproblemerne, og her nævnes blandt andet:At 86 procent af social- og sundhedspersonalet i 2017 var ansat på deltid.
At et begrænset antal medarbejdere på sundhedsområdet tager imod tilbuddet, når de tilbydes at gå op i tid.
At tilgangen af elever til social- og sundhedsuddannelsernes hovedforløb er faldet markant.
Antallet af elever, der begynder på social- og sundhedsuddannelserne, er faldet fra 10.
068 i 2014 til bare 5.
871 i 2017.
Altså et fald på 42 procent.
At skolerne oplever, at sundhedsområdet har et negativt image, der påvirker rekrutteringen.
At skolerne oplever en stor frafaldsrisiko.
14 procent af eleverne stopper i løbet af de første tre måneder.
Kortlægningen blev lavet i et samarbejde mellem Sundheds- og Ældreministeriet, Undervisningsministeriet, Uddannelses- og Forskningsministeriet og Beskæftigelsesministeriet.
- De havde ikke de rigtige forudsætninger for den kommunikation og de kulturelle kompetencer, de havde brug for.
De havde kun fem uger på skole inden den første praktik, siger Helle Holm.
Derfor lavede man som forsøg en ekstra indsats for de tosprogede elever, hvor de kunne få mere undervisning i erhvervsrettet dansk.
- De skal lære at læse, skrive, forstå og lytte til dansk sammenhæng med deres fag, siger hun.
Kun én faldt fraDet betyder i dag, at selvom eleverne er i praktik, så kommer de ind på skolen en gang om ugen, hvor der både er en dansklærer og en erhvervslærer som eksempelvis en sygeplejerske, en fysioterapeut eller en socialrådgiver til stede, der kan hjælpe eleverne med de spørgsmål, der har samlet sig sammen i løbet af en uge.
I prøveperioden havde vi 53 tosprogede elever igennem og kun én faldt fra.
Før det her initiativ var det over halvdelen, der aldrig kom igennem.
Helle Holm, uddannelseschef, Social- og Sundhedsskolen, Esbjerg- Det kan være sådan noget som, at de har hørt at 'sengehesten skal slås op'.
Så har de brug for hjælp til, hvad det betyder.
De her elever er jo ikke mindre begavede, men de er udfordrede på de sproglige og kulturelle kompetencer, siger Helle Holm.
Læs også:Thomas får 20.
000 i løn: 'Uden løn var jeg ikke blevet sosu-elev'Fra 2012-2014 havde man en prøveperiode med ekstraundervisningen for de tosprogede elever, og det førte efterfølgende til en permanent ordning.
- I den prøveperiode havde vi 53 tosprogede elever igennem, og kun én faldt fra.
Før det her initiativ var det over halvdelen, der aldrig kom igennem, siger Helle Holm.
De er vigtigt, at de tosprogede elever føler sig trygge i kommunikationen med de ældre borgere, de passer.
Det har ekstraundervisning i dansk hjulpet Aleksandra Noske-Nowicka med.
Landets kommuner er torsdag og fredag i denne uge samlet i Aalborg til Kommunaløkonomisk Forum.
Her arbejder man blandt andet på løsningerne til at få flere til at søge ind på sundheds-uddannelserne.
- Vi skal have øget optaget på sundhedsuddannelserne, men vi skal også sikre, at der ikke er så mange, der falder fra, som der er i dag, siger innovationsminister Sophie Løhde (V).
FacebookTwitterKopier linkEmner:Sophie Løhde (politiker)|Uddannelse|Venstre|Esbjerg|Sprog




https://www.dr.dk/nyheder/vejret/weekendvejret-bliver-ustadigt-og-blaesende






https://www.dr.dk/nyheder/indland/advokat-kraenket-kvinde-har-det-haardt-men-boerneporno-dom-aflaster






https://www.dr.dk/nyheder/udland/trump-i-texas-maaske-goer-jeg-det-gaar-det-ikke-goer-jeg-det-sandsynligvis

UdlandTrump i Texas: 'Måske gør jeg det.
Går det ikke, gør jeg det sandsynligvis'På en PR-tur til grænsen mod Mexico talte præsident Trump igen for at indføre national nødsituation for at få sin mur.
Donald Trump var omgivet af beslaglagte våben, narko og poser med dollar, da han talte i Texas.
Af Andreas Lindqvist11.
jan.
2019 kl.
10.
47Bemærk: artiklen er mere end 30 dage gammelLæs opDer var skruet helt op for virkemidlerne, da USA's præsident Donald Trump i går rejste til McAllen i Texas på grænsen til Mexico for at samle støtte til en mur mellem landene.
Iført en "Make America Great Again"-kasket og omgivet af narko, penge og våben beslaglagt fra illegale indvandrere, deriblandt to guldbelagte pistoler, truede præsidenten igen med at indføre en "national nødsituation", hvis kongressen ikke bevilger penge til byggeprojektet.
Med sig havde han grænsebetjente, som går ind for muren, og pårørende til personer, som er blevet dræbt af migranter.
Donald Trump taler med Reggie Singh, hvis bror blev dræbt af migranter.
De fremviste koster er konfiskeret af grænsepolitiet fra illegale migranter.
Uden muren vil USA imødese "hårdt arbejde", "opslidende problemer", og "megen død", sagde præsidenten i sin forklaring på, hvorfor en nødsituation kunne komme på tale.
- Jeg har ikke gjort det endnu.
Måske gør jeg det.
Går det ikke, gør jeg det sandsynligvis.
Jeg vil næsten sige helt afgjort, sagde Donald Trump.
Læs også:Trump truer med at bruge 'nødsituation' til at få sin grænsemur - kan han det?
Kan få adgang til milliarderDen mulige nødsituation-erklæring er ikke kun symbolsk.
For erklæringen vil medføre adgang til adskillige milliarder dollar i en fond til hærens ingeniørsoldater og civile infrastrukturprojekter.
Ifølge flere amerikanske medier overvejer regeringen i stedet at kanalisere nogle af pengene ind i murprojektet.
Det sker, fordi Trump ikke er lykkedes med at overbevise kongressen om at afsætte 5,7 milliarder dollar til formålet på finansloven.
Stillingskrigen mellem Trump og USA's parlamentarikere har medført, at en fjerdedel af det amerikanske statsapparat er lukket ned på 21.
dag.
Trump har hidtil nægtet at godkende en bevilling til at genåbne det, uden at der afsættes 5,7 milliarder dollar til muren.
Men presset fra blandt andet 800.
000 offentligt ansatte, som ikke får løn, er stigende.
Støtte til nødsituationImens Donald Trump i går fastslog, at "jeg har absolut ret til at erklære en national nødsituation", er der bred enighed om, at sådan en erklæring vil blive udfordret i retten.
Samtidig forventes også republikanske politikere at modsætte sig omallokeringen af midler.
I går fik præsidenten dog opbakning fra en prominent republikaner og fast støtte, senator Lindsey Graham.
Præsident Donald Trump gør honnør, da en U.
S.
Border Patrol-helikopter flyver over Rio Grande-floden.
- Det er på tide for præsident Trump at bruge nødbeføjelser for at finansiere konstruktionen af en mur eller barriere på grænsen.
Jeg håber, det virker, sagde senatoren.
Donald Trump siger selv, at han fortsat foretrækker en parlamentarisk løsning, men har samtidig fastholdt en konflikt med blandt andet det demokratiske flertal i Repræsentanternes Hus.
Således udvandrede han onsdag fra et møde med demokratiske toppolitikere og gav i går Demokraterne skylden for, at han har aflyst sin deltagelse i konferencen World Economic Forum i Davos i Schweiz.
Løsning uden om præsidentenIfølge DR's USA-korrespondent Lillian Gjerulf Kretz er der ikke meget, der tyder på, at et politisk kompromis er muligt.
Demokraterne står fast på, at de ikke vil bruge skattekroner på en mur.
De vil gerne tale om finansiering af andre former for grænsesikkerhed, men først når nedlukningen er slut.
Trump står lige så fast og mener, at nedlukningen er nødvendig for at presse Demokraterne til forhandlingsbordet.
- Besøget i McAllen var et forsøg på vende og vinde den offentlige mening, altså overbevise amerikanerne om, at muren er nødvendig for at beskytte landet, siger Lillian Gjerulf Kretz.
Hun peger på, at republikanerne indtil videre har stået bag præsidenten.
Men efterhånden, som nedlukningen trækker ud, kan der komme et tidspunkt, hvor Kongressen søger at løse situationen uden om præsidenten.
- Som det her trækker ud, bliver senatorerne jo kimet ned i deres delstater af vælgerne, som kræver handling.
Så hvor længe de kan holde til det, og hvor længe præsidenten kan holde til det, bliver spændende at følge, siger hun.
I går advarede FBI-agenternes fagforening om, at nedlukningen begynder at have konsekvenser for efterforskninger.
De amerikanske fødevaremyndigheder har måttet udsætte kontroller.
Og luftfartssikkerhedsinspektører er sendt på orlov.
I dag er den første lønningsdag, som springes over for de 800.
000 statslige ansatte, der påvirkes af nedlukningen.
FacebookTwitterKopier linkEmner:Donald Trump (politiker)|USA|Texas|Repræsentanternes Hus|Økonomi




https://www.dr.dk/sporten/tennis/graadkvalt-murray-aabner-op-karrierestop

TennisGrådkvalt Murray åbner op for karrierestopDen skotske tennisspiller Andy Murray døjer fortsat med en alvorlig skade.
11.
jan.
2019 kl.
11.
15 | opdateret 11.
jan.
2019 kl.
20.
14Bemærk: artiklen er mere end 30 dage gammelLæs opDette års Australian Open kan blive den sidste turnering med deltagelse af den britiske tennisstjerne Andy Murray.
Det siger den tidligere verdensetter på et pressemøde i Melbourne fredag.
Det gør for ondt.
Jeg ønsker ikke at fortsætte med at spille på den mådeAndy MurrayAndy Murray døjer fortsat med smerter efter en hofteoperation for et år siden.
- Ja, jeg tror, at der er en sandsynlighed for det.
Helt sikkert, siger en følelsesladet og tårevædet Murray på spørgsmålet om, hvorvidt han står foran sin sidste turnering på højeste niveau.
Egentlig havde han tænkt sig at bide smerterne i sig frem til dette års Wimbledon-turnering.
Men han tvivler på, at det bliver muligt.
- Wimbledon er stedet, hvor jeg gerne ville stoppe, men jeg er ikke sikker på, at jeg er i stand til at spille med smerten i yderligere fire eller fem måneder, siger den 31-årige skotte.
- Det gør for ondt.
Jeg ønsker ikke at fortsætte med at spille på den måde, siger han.
Overvejer endnu en operationDen triste udmelding fra en af de seneste årtiers største tennisspillere kommer efter et nedslående træningspas mod Novak Djokovic.
Serberen vandt 10 ud af 12 partier.
Men værre var det, rapporterer flere britiske medier fra Melbourne Park, at Andy Murrays bevægelser var besværede.
Han fortæller, at bare det "at tage sko eller sokker på" er smertefuldt.
Murray overvejer derfor muligheden for endnu en operation for at slippe af med smerterne i sin højre hofte, når ketsjeren er lagt væk.
Australian Open, der er den første af sæsonens fire grand slam-turneringer, begynder på mandag.
Andy Murray er fem gange nået frem til finalen, men har været så uheldig at møde Novak Djokovic fire gange, mens Roger Federer var modstanderen i den femte finale.
Mens det aldrig er lykkedes ham at komme helt til tops i Australian Open, så har Andy Murray to gange vundet Wimbledon, og en US Open-titel er det også blevet til.
Desuden har to gange vundet guld ved OL.
Siden sit nederlag til Sam Querrey i kvartfinalen i Wimbledon i 2017, da omfanget af hans hofteproblem blev tydeligt, har Murray kun spillet to grand slam-kampe.
Han er faldet ned som nummer 230 på verdensranglisten.
I første runde af Australian Open møder han den 22.
-seedede spanier Roberto Bautista Agut.
/ritzau/FacebookTwitterKopier linkEmner:Andy Murray (tennisspiller)|Novak Djokovic (tennisspiller)|Tennis|Wimbledon Championships|Australien




https://www.dr.dk/nyheder/udland/live-tv-seneste-nyt-om-kidnapningssagen-i-norge






https://www.dr.dk/sporten/badminton/axelsen-raser-mod-forbund-de-er-dobbeltmoralske-med-deres-trusler

BadmintonAxelsen raser mod forbund: 'De er dobbeltmoralske med deres trusler' Viktor Axelsen mener, at Badminton Danmark går ukonstruktivt til værks i forhandlingerne om en ny aftale.
Viktor Axelsen kalder Badminton Danmark for "ukonstruktive" i et opslag på Facebook.
11.
jan.
2019 kl.
10.
47Bemærk: artiklen er mere end 30 dage gammelLæs opSkriv under på en individuel aftale senest 25.
januar, hvis du vil blive en del af elitetræningen og -satsningen frem til 1.
juli 2019.
Sådan lyder kravet fra Badminton Danmark til de danske topspillere i den verserende konflikt om en ny aftale.
Hidtil har Viktor Axelsen afholdt sig fra at deltage for meget i debatten, men nu tager han bladet fra munden i et opslag på Facebook.
- Jeg synes, vi spillere bliver mødt med en rent ud sagt ukonstruktiv måde at forsøge at forhandle på fra Badminton Danmarks side.
- De giver os en deadline over hovedet (25.
januar) og truer samtidig med, at vi ikke kan deltage i OL eller vende tilbage til træningen før juli - selv om vi vel at mærke skulle nå en aftale, lyder det fra Viktor Axelsen.
Læs også:Konfliktramte badmintonspillere er rykket tættere sammenBadminton Danmark anført af direktør Bo Jensen har tidligere i forhandlingerne meldt ud, at man ikke ønsker at forhandle med Spillerforeningens direktør, Mads Øland.
Det er udtryk for dobbeltmoral, mener Axelsen.
- Hvad er det for en måde at forhandle på?
Bo Jensen og Badminton Danmark har - som I nok ved - ikke villet samarbejde med Mads Øland på grund af netop trusler (var deres argument), og derfor kan jeg ikke undgå at finde det dobbeltmoralsk at læse, hvad vi spillere nu bliver mødt med.
- Om Bo Jensen og Badminton Danmark kan lide Mads Øland eller ej, er fuldstændig ligegyldigt.
Det er uhørt, at Badminton Danmark vil bestemme, hvem der repræsenterer spillerne, skriver Axelsen.
"Støtter mine kollegaer 100 procent"Ifølge forbundet står Axelsen i en speciel situation i konflikten, fordi han ifølge Badminton Danmark ikke har overdraget sine immaterielle rettigheder til Spillerforeningen.
Af den grund er Axelsen ikke iblandt de resterende landsholdsspillere, der sammen med Spillerforeningen har afvist forbundets individuelle tilbud, påpegede Bo Jensen torsdag.
- Han har for længe siden meddelt, at han står udenfor.
Han har ikke skrevet under på noget, men han er heller ikke en del af det kollektiv, som kræver fortsatte kollektive forhandlinger med forbundet, sagde Bo Jensen.
Men Axelsen understreger, at han bakker op om fællesskabet.
- Jeg træner, alt hvad jeg kan, og forsøger at gøre mig klar til de kommende turneringer.
I skal vide, at jeg støtter mine kolleger 100 procent, selv om Bo Jensen siger, jeg står udenfor.
De ytringer, mine kolleger bliver mødt med i øjeblikket, er ikke i orden, skriver Axelsen.
/ritzau/FacebookTwitterKopier linkEmner:Badminton Danmark|Mads Øland (idrætsleder)|Viktor Axelsen (badmintonspiller)|Spillerforeningen|Badminton




https://www.dr.dk/nyheder/indland/bestanden-af-rode-glenter-falder-dramatisk

IndlandBestanden af røde glenter falder dramatiskDen varme og tørre sommer mistænkes for at være skyld i et fald i bestanden af den "næsten truet" røde glente.
Røde glenter er ådselædere og holder derfor til langs trafikerede veje for at spise døde dyr fra biltrafikken.
11.
jan.
2019 kl.
10.
15Bemærk: artiklen er mere end 30 dage gammelLæs opBestanden af røde glenter i Danmark er faldet dramatisk i forhold til januar sidste år.
Det skriver Dansk Ornitologisk Forening, DOF.
Ved en optælling i januar blev der fundet 37 procent færre end sidste år.
Per Rasmussen, DOF's artscaretaker for rød glente, mistænker den varme og tørre sommer.
- Det er svært at sige præcist, hvorfor denne grønne januar uden sne og kulde ikke byder på et større antal røde glenter, end tilfældet er.
Vi hælder til den teori, at mange af rovfuglene er trukket sydpå i løbet af efteråret, siger han.
- 2018 var et vejrmæssigt usædvanligt år med en lang og ekstrem tørkeperiode, hvilket måske kan have haft en vis indflydelse på fuglene.
Der blev spottet 234 røde glenter i januar i år, hvilket er det næstlaveste de seneste fem år.
Kun i 2016 blev der set færre med 212 røde glenter.
Flest blev set i Vestsjælland, hvor 90 røde glenter holdt til.
2018 var med sine 371 røde glenter et rekordår for bestanden i Danmark, der ellers er kategoriseret som "næsten truet".
Ifølge DOF tæller den globale bestand af rød glente op imod 60.
000.
Tyskland, Frankrig og Spanien huser næsten 80 procent af de røde glenter.
Røde glenter er ådselædere og holder derfor til langs trafikerede veje for at spise døde dyr fra biltrafikken.
/ritzau/FacebookTwitterKopier linkEmner:Fugle|Dansk Ornitologisk Forening|Frankrig|Sjælland|Spanien




https://www.dr.dk/nyheder/penge/korrespondent-coop-og-salling-group-lurer-paa-legetoejsgigant

PengeKorrespondent: Coop og Salling Group lurer på legetøjsgigantStore, seriøse købere har lagt bud på Top-Toy, fortæller økonomikorrespondent.
Ifølge DR’s økonomikorrespondent Casper Schrøder kommer aflysningen af gårsdagens brandudsalg efter, at flere potentielle købere er i spil om at købe konkursboet efter Top-Toy.
Af Alexander Hecklen11.
jan.
2019 kl.
10.
22Bemærk: artiklen er mere end 30 dage gammelLæs opAnsatte i Fætter BR og Toys'R'Us blev i går fritstillet, fordi det planlagte januarudsalg blev aflyst i 26 butikker.
Det var de sidste butikker i selskabet Top-Toy, som havde holdt åbent siden konkursen i slutningen af december.
Ifølge DR’s økonomikorrespondent Casper Schrøder kommer aflysningen efter, at flere potentielle købere er i spil om at købe konkursboet efter Top-Toy.
Blandt andet har landets to store supermarkeds-giganter været forbi forhandlingslokalet, fortæller han.
- Vi ved, at der er store købere, der har lagt bud på hele eller dele af Top-Toy.
Vi hører, at det er de to store supermarkeds-koncerner Salling Group og Coop, der er blandt de interesserede købere, siger han.
© Type 1DR’s økonomikorrespondent Casper SchrøderCasper Schrøder er DR Nyheders økonomikorrespondent.
Han dækker alt, hvad der rører sig i pengenes verden.
Fra de afgørende bevægelser i verdensøkonomien over de hjemlige virksomheders ve og vel til de vigtigste emner for den enkelte danskers pengepung.
Læs mereMuligt håb for 1200 ansatteTop-Toy havde indtil i går planer om et brandudsalg i fem BR- og 21 Toys'R'Us-butikker, der i Danmark har holdt åben siden konkursen mellem jul og nytår.
Men det mulige salg satte en stopper for de planer, og i går blev koncernens ansatte sendt hjem efter normal lukketid.
I alt står 1200 ansatte nu til at blive fritstillet.
- Det er den brutale virkelighed i en konkurs, at de blev fritstillet, da butikkerne lukkede i går.
Sådan er det.
Hvis der kommer en ny ejer til, der kan køre nogle af butikkerne eller hele butikskæden videre, så kan ansatte måske indgå i en eller anden grad.
- Måske er der en fremtid for Fætter BR og Toys'R'Us i en eller anden form.
Det kan være et håb for nogle af de ansatte, siger Casper Schrøder.
Mulige købere: Vi kommenterer ikkeDe mulige købere af legetøjsgiganten ønsker dog ikke at sige mere om et eventuelt opkøb over for DR Nyheder.
- Det er ikke noget, vi ønsker at kommentere, lyder det korte svar fra Coops informationsdirektør, Jens Juul Nielsen.
Salling Group oplyser i et skriftligt svar fra kommunikationsdirektør Mads Hvitved Grand, at man heller ikke ønsker at fortælle mere om sagen.
- Når en stor spiller som Top Toy forlader det danske marked, er det helt forståeligt, at der er spekulation vedrørende detailkæder med butikker i hele Danmark, lyder det fra kommunikationsdirektøren.
- Vi er i Salling Group optaget af, at legetøj fortsat skal være en vigtig del af kundernes indkøbsmuligheder i de fysiske butikker, men vi kommenterer aldrig på rygter eller spekulationer om konkrete forretningsmuligheder, fortsætter han.
Finske og svenske butikker forventer udsalgSelvom udsalget i Danmark nu er taget af bordet, så forventer koncernen fortsat, at butikker i Sverige og Finland vil holde fast i planen om et endeligt udsalg i næste uge.
- De svenske og finske butikker forventes at holde stort udsalg i næste uge, skriver kæden i sin pressemeddelelse.
Top-Toys deroute startede 30.
november, hvor selskabet efter et stort underskud gik i rekonstruktion.
Kort før jul blev kreditorerne enige om en plan, der skulle give Top-Toy seks måneder til at komme på fode igen.
Legetøjs-koncernen valgte dog alligevel at trække stikket og gå konkurs i slutningen af december efter et skuffende julesalg.
FacebookTwitterKopier linkEmner:Detailhandel|Jens Juul Nielsen (erhvervsleder)|Top-Toy|TOYS”R”US|Finland




https://www.dr.dk/nyheder/udland/video-har-givet-mange-nye-tip-i-kidnapningssag

UdlandVideo har givet mange nye tip i kidnapningssagNorsk politi har nu modtaget 250 henvendelser, men den 68-årige milliardærfrue savnes stadig.
Norsk politi på på plads foran det hus nær Oslo, hvorfra Anne-Elisabeth Falkevik Hagen blev bortført Af Andreas Lindqvist11.
jan.
2019 kl.
11.
34 | opdateret 11.
jan.
2019 kl.
12.
07Bemærk: artiklen er mere end 30 dage gammelLæs opNorsk politi har siden i går modtaget endnu 150 tip fra borgere i sagen om bortførelsen af Anne-Elisabeth Falkevik Hagen, som blev bortført fra sit hjem nær Oslo 31.
oktober sidste år.
I forvejen havde politiet modtaget 100 tip, som det arbejder intensivt med at følge op på, lød det på et pressemøde i gårDe mange nye tip drejer sig blandt andet om to overvågningsvideoer fra ægtemanden Tom Hagens arbejdsplads, som politiet offentliggjorde i går.
Her ser man to sortklædte personer, som tilsyneladende rekognoscerer uden for arbejdspladsen, samt en cyklist, der passerer dem.
- Flere af de tip, vi har modtaget det seneste døgn, drejer sig om aktivitet rundt om Futurum-bygningen (Tom Hagens arbejdsplads, red.
), som vi offentliggjorde via overvågningsfilm i går, siger politiinspektør og efterforskningsleder Tommy Brøske.
Hverken cyklisten eller de to fodgængere er dog endnu identificeret, og Tommy Brøske brugte lejligheden til at efterlyse flere henvendelser, optagelser og observationer.
Nordmænd skal holde øje med naboenDer er endnu ingen mistænkte i sagen, og politiet ved stadig ikke, hvor Anne-Elisabeth Falkevik Hagen befinder sig.
Ifølge Tommy Brøske er det ikke engang sikkert, at hun stadig er i Norge.
- Anne-Elisabeth Falkevik Hagen er fortsat savnet, og vi efterforsker stadig sagen som grov frihedsberøvelse.
Sagen har stadig vores højeste prioritet, sagde Tommy Brøske på dagens pressemøde.
Han bad på pressemødet offentligheden være opmærksomme på steder, hvor det er muligt at gemme en person gennem lang tid - feriehytter, huse, lejligheder og lignende.
- Vi beder offentligheden om observationer og information om aktivitet, som kan indikere sådan et skjulested, sagde politiinspektøren.
- Tildækkede vinduer, arbejde med lydisolering før 31.
oktober, unormale aktiviteter, eller hvis nogen har registreret, at personer, de kender, har gjort unormale indkøb, sagde han.
Kræver stor millionsum i løsepengeDen dag, den 68-årige Anne-Elisabeth Falkevik Hagen blev bortført, var hendes mand, milliardæren og erhvervsmanden Tom Hagen, på arbejde i nærheden.
Da han vendte hjem i frokostpausen, var det til et tomt hus.
Her fandt han ifølge politiet en seddel fra bortførerne, hvor de kræver ni millioner euro, eller 67 millioner kroner, for at frigive den 68-årige Anne-Elisabeth Falkevik Hagen.
Læs også:Se overvågningsvideo: Politet efterlyser personer foran milliardærs arbejdspladsPengene skulle ifølge norske medier udbetales i kryptovalutaen Monero.
Det vil politiet fortsat ikke bekræfte.
Bortførerne truede samtidig med at slå kvinden ihjel, hvis politiet blev inddraget.
Tom Hagen anmeldte alligevel sagen, men politiet valgte at efterforske i hemmelighed.
Først onsdag, da det stod klart, at det ikke kunne komme videre, henvendte politiet sig til offentligheden i sagen.
Bad pressen om varsomhedPå dagens pressekonference takkede politiet pressen for en generelt balanceret dækning af sagen, som havde ført til mange tips og henvendelser,- Jeg er i al væsentlighed fornøjet med den dækning, I har givet sagen, sagde politiinspektør Tommy Brøske.
Der var dog også en advarsel til pressen om at dække sagen med varsomhed fremover.
Men i forbindelse med efterfølgende spørgsmål ville Tommy Brøske ikke udpensle, hvad pressen skal være varsom med at viderebringe.
Han nævnte dog spekulationer i pressen om, hvilken digital platform bortførerne har brugt til deres sparsomme kommunikation med politiet.
Politiet har hidtil afvist at identificere den.
- Dette er en meget speciel sag, hvor heller ikke politiet ved, hvor meget eller lidt som skal til.
Vi mener, det vil være godt at være varsom, når det handler om familie, nærmiljø, og hvordan man stiller spørgsmålene, og hvad man sender ud i skriftligt materiale, sagde han.
Der har ikke været livstegn fra Anne-Elisabeth Falkevik Hagen siden 31.
oktober.
FacebookTwitterKopier linkEmner:Politi|Bortførelser|Norge|Kriminalitet|Oslo




https://www.dr.dk/nyheder/indland/helle-thorning-schmidt-stopper-i-red-barnet-til-sommer

IndlandHelle Thorning-Schmidt stopper i Red Barnet til sommerDet har været en ære at være direktør de seneste tre år, skriver hun på Twitter.
Helle Thorning-Schmidt vil fremover bruge mere tid på bestyrelsesarbejde.
Af Emil Søndergård Ingvorsen11.
jan.
2019 kl.
09.
35 | opdateret 11.
jan.
2019 kl.
09.
49Bemærk: artiklen er mere end 30 dage gammelLæs opEfter tre år som administrerende direktør i Red Barnet stopper den tidligere danske statsminister Helle Thorning-Schmidt til sommer.
- Det har været en ære at være CEO for Red Barnet de seneste tre år, skriver hun på Twitter.
Helle Thorning-Schmidt skriver videre, at hun vil bruge mere tid på sit arbejde i forskellige bestyrelser - ligesom hun vil bruge tid på at forsvare og skabe ændringer for social retfærdighed og demokrati.
Helle Thorning-SchmidtFødt 14.
december 1966.
I 2011 blev hun Danmarks første kvindelige statsminister.
Valgt som formand for Socialdemokraterne i 2005.
Valgt til Folketinget i 2005.
Sad i Europa-Parlamentet fra 1999 til 2004.
Tabte statsministerposten i 2015 og blev kort efter administrerende direktør i den internationale del af Red Barnet.
Et job, som hun forlader til sommer.
Hun blev kandidat i statskundskab fra Københavns Universitet i 1994.
Gift med Stephen Kinnock.
Mor til Johanna og Camilla.
Udmeldingen fra den tidligere statsminister kommer samme dag, som vindmøllegiganten Vestas har meddelt, at de ønsker at få hende med i bestyrelsen.
Læs også:Helle Thorning-Schmidt agerede presserådgiver for sin mand- Vestas har fundet en stærk kandidat i Helle Thorning-Schmidt, som har kernekompetencerne til at bidrage til bestyrelsens arbejde og via sin erfaring kan bidrage til, at Vestas bliver den globale leder inden for bæredygtige energiløsninger, skriver Vestas i en fondsbørsmeddelelse, hvor de også oplyser, at hun har sagt ja til at blive indstillet.
Hun skal officielt vælges på Vestas' årlige generalforsamling 3.
april.
Helle Thorning-Schmidt var statsminister fra 2011 til 2015, hvor hun efter at have tabt flertallet i Folketinget forlod dansk politik.
Herefter blev hun direktør for Red Barnets internationale organisation, Save The Children.
En post, hun nu forlader til sommer.
- Jeg forlader posten med en følelse af stolthed for det vigtige arbejde, vi har gjort for at give børn en stemme og for at blive en organisation, som er bedre gearet til fremtiden, siger hun i en pressemeddelelse.
FacebookTwitterKopier linkEmner:Helle Thorning-Schmidt (politiker)|Red Barnet|Vestas Wind Systems|Twitter|Vindmølleindustri




https://www.dr.dk/sporten/oevrig/vatikanet-atletik-og-helligaanden-paven-vil-til-ol

Øvrig sportVatikanet, atletik og Helligånden: Paven vil til OLItaliens Olympiske Komité har godkendt det nystartede atletikforbund i Vatikanstaten.
Pave Frans og Vatikanstaten vil til OL, og nu er den lille stat kommet et skridt nærmere.
11.
jan.
2019 kl.
09.
36Bemærk: artiklen er mere end 30 dage gammelLæs opFor nylig oprettede Vatikanstaten et atletikhold, og torsdag godkendte Italiens Olympiske Komité (Coni) så oprettelsen af Vatikanets Atletikforbund.
Det skriver nyhedsbureauet AFP.
Det betyder i første omgang, at de foreløbig 60 medlemmer af forbundet kan konkurrere i både nationale og internationale atletikkonkurrencer.
Præsidenten for Vatikanets Atletikforbund, Melchor José Sänchez de Toca y Alameda, fortæller, at den langsigtede drøm er at deltage ved den største begivenhed af dem alle på atletikscenen.
VatikanstatenVatikanstaten er en uafhængig katolsk stat, der ligger i den italienske hovedstad, Rom.
Siden 1377 har Vatikanhøjen, hvor Vatikanstaten ligger, været hovedkvarter for paveembedet og hjem for paven.
Areal: 44 hektarUafhængighed: 1929Indbyggertal: Cirka 1000Officielt sprog: ItalienskMøntenhed: EuroKilde: Den Store Danske- Drømmen, som vi ofte har haft, er at se Vatikanets flag blandt delegationerne ved de olympiske leges åbningsceremoni, siger han.
Det ligger dog godt ude i fremtiden.
"Det vil ske en dag"Lige nu er forbundets yngste udøver en 19-årig vagt fra Schweizergarden, mens en 62-årig professor fra biblioteket topper aldersskalaen indtil videre.
Desuden er to unge, afrikanske asylansøgere optaget som æresmedlemmer i forbundet.
I første omgang satser forbundet på at stille op i mindre konkurrencer, men man har via aftalen med Coni fået adgang til Det Italienske Atletikforbunds trænings- og medicinske faciliteter.
Præsidenten for Coni, Giovanni Malago, hilser Vatikanets Atletikforbund velkommen, men for at OL-drømmen skal blive til virkelighed, kræver det mere.
- Det bliver nødvendigt for dem at samarbejde med andre forbund, siger Malago til mediet Vatican News.
- Jeg er sikker på, at det vil ske, men i dag (torsdag) har vi sat gang i en modig og succesfuld opstart.
Vatikanstaten har i forvejen et fodboldhold og et crickethold.
/ritzau/FacebookTwitterKopier linkEmner:Vatikanstaten|Atletik|Italien|De Olympiske Lege|Den Katolske Kirke




https://www.dr.dk/nyheder/indland/1000-boerneporno-sigtede-unge-faar-snart-besked-fra-politiet






https://www.dr.dk/nyheder/indland/markant-stigning-faengselsbetjente-griber-oftere-til-peberspray

PeberspraySe temaIndlandMarkant stigning: Fængselsbetjente griber oftere til pebersprayFolketingets Ombudsmand opfordrer Kriminalforsorgen til øget opmærksomhed ved brug af peberspray.
En gennemgang af tal fra Kriminalforsorgen viser, at den samlede magtanvendelse er steget siden 2015.
Af Nickolaj Sander11.
jan.
2019 kl.
08.
00 | opdateret 11.
jan.
2019 kl.
14.
24Bemærk: artiklen er mere end 30 dage gammelLæs opI 2017 blev peberspray brugt som magtmiddel 125 gange mod indsatte i landets fængsler.
Det er næsten dobbelt så mange gange som året før og markant flere end de 35 tilfælde i 2015.
Det viser Kriminalforsorgens seneste årsstatistik.
Og noget tyder på, at pebersprayen til tider bliver trukket lidt for hurtigt.
For nu opfordrer Folketingets Ombudsmand - med udgangspunkt i en konkret sag - Kriminalforsorgen til at overveje, om der bør gøres mere for at sikre, at peberspray kun anvendes i overensstemmelse med reglerne.
- Når vi taler om magtanvendelse over for borgerne, så er vi inde på et område, der betyder meget.
Der bør man bestemt kunne dokumentere, at man gør det rigtige, siger chef i tilsynsafdelingen hos Folketingets Ombudsmand, Morten Engberg.
Sprøjtede peberspray og lukkede dørenOg det var netop problemet i en sag, hvor en indsat havde smadret noget inventar, hvorefter en fængselsbetjent sprøjtede peberspray mod den indsatte og lukkede døren til cellen.
I den pågældende sag var det ikke muligt at dokumentere, at reglerne blev fulgt.
- Her stod vi med en situation, hvor man ikke kunne tage stilling til, om det var lovligt eller ej, det der blev gjort.
Det er jo bestemt ikke nogen heldig situation, forklarer Morten Engberg.
Den konkrete sag har fået ombudsmanden til at kalde det "meget beklageligt", at der ikke var en mere sikker forståelse af, hvornår fængselsbetjente kan bruge peberspray.
En dåse peberspray indeholder omkring to millioner Scoville Heat-units.
En stærk, thailandsk ret indeholder typisk 50 til 200.
Et alvorligt magtmiddelNetop brugen af peberspray er altså steget markant siden 2015.
En stigning, der er fordelt på færre, for antallet af indsatte er faldet i samme periode.
Hvordan virker en peberspray?
Hvis man rammes i ansigtet og i området omkring øjnene, vil man med det samme få akutte øjenkramper og midlertidig blindhed.
Man vil i de fleste tilfælde være ude af stand til at orientere sig.
Blindheden varer omkring en halv time, og virkningen ophører fuldstændig igen efter et par timer.
- Peberspray er et alvorligt magtmiddel.
Og det er vigtigt, at fængsler og arrester kun bruger det, når der er grundlag for det, lyder det i ombudsmandens opfordring til Kriminalforsorgen.
Og den opfordring tager Kriminalforsorgen til efterretning.
De vil nu kigge på, hvad de kan gøre for at sikre, at dokumentationen er i orden, når der bliver brugt magtmidler.
Det forsikrer direktør for Kriminalforsorgen, Thorkild Fogde.
- Det her kan vi altså ikke tillade os at slække på.
Det skal selvfølgelig kunne dokumenteres, når myndighederne bruger magt mod borgerne.
Og hvordan vil I så forbedre jer?
- Nu graver vi os ned i problemstillingen og undersøger det nærmere.
Jeg mener, vi skal arbejde videre med vores dokumentation.
Jeg er ikke sikker på, den er tilstrækkelig, som ombudsmanden også peger på, siger Thorkild Fogde.
Hårdkogte fængslerI perioden 2015 til 2017 er det samlet antal af fysiske magtanvendelser også vokset markant.
Fra 897 episoder i 2015 til 1.
434 i 2017.
Og når fængselsbetjentene i højere grad tyr til magt - og oftere griber pebersprayen - så skal det ses i lyset af, at de indsatte i fængslerne er blevet mere hårdkogte.
Det mener Bo Yde Sørensen, der er forbundssekretær i Fængselsforbundet, som er en faglig organisation for fængselsbetjente.
- Der er ingen tvivl om, at kursen er blevet væsentligt skærpet over for de indsatte.
Men vi har også i højere grad end tidligere bandekriminelle siddende.
Og vi har mange voldsparate, utilpassede unge.
Miljøet er blevet hårdere, forklarer han.
Han understreger, at Kriminalforsorgen selvfølgelig skal være helt skarpe på reglerne, når det kommer til magtanvendelse.
Men med en fortid som fængselsbetjent, så kender han også til de mekanismer, der går i gang, når der er konfrontationer med de indsatte.
Læs også:Efter endnu et overfald på fængselsbetjent: Retsordførere vil have ministeren i aktion- Når man kommer dertil, hvor man anvender peberspray eller anden form for magt, så skal der træffes beslutninger meget hurtigt.
For ellers kan det få endnu mere vidtrækkende konsekvenser, både for fængselsbetjenten og den indsatte, fortæller Bo Yde Sørensen.
Han forklarer videre, at man i den forbindelse godt kan ende med at gøre noget, som måske burde være løst anderledes.
Der er ingen tvivl om, at kursen er blevet væsentligt skærpet over for de indsatte.
Bo Yde Sørensen, forbundssekretær i Fængselsforbundet.
Større informationsindsatsI tilsynsafdelingen hos Folketingets Ombudsmand har man også lagt mærke til, at der er sket en stigning i antallet af fysiske magtanvendelser.
Og stigningen får chef i afdelingen Morten Engberg til at understrege, hvor vigtigt det er, at reglerne bliver fulgt, selvom situationerne kan være kaotiske.
- Dermed mener vi, at der nok er behov for en eller anden form for informationsindsats over for personalet.
Reglerne foreskriver altså, at der skal være en god dokumentation inden for det her, understreger han.
- Og når vi ser en så stor stigning, er det jo ekstra vigtigt, at man kan dokumentere, at man gør det rigtige hver gang, fortsætter Morten Engberg.
Folketingets Ombudsmand oplyser, at Kriminalforsorgen nu har fem uger til at svare på, hvordan de kan blive bedre til at huske dokumentationen, når der bruges magtmidler.
Artiklen er opdateret med kommentarer fra Kriminalforsorgen.
FacebookTwitterKopier linkEmner:Fængsler|Folketingets Ombudsmand|Kriminalforsorgen|Fængselsforbundet




https://www.dr.dk/nyheder/indland/1000-sager-venter-endelig-afgoer-hoejesteret-sag-om-kraenkende-videoer

Unge sigtet i børnepornosagSe temaIndland1.
000 sager venter: Endelig afgør Højesteret sag om krænkende videoerDagens dom er rettesnor for en stor bunke sager om seksuelt krænkende videoer, der er delt på Messenger.
Hvis du er en af de sigtede og gerne vil fortælle din oplevelse af sagen, så skriv til Emma Toft, eetj@dr.
dk.
Foto: IllustrationAf Emma Toft11.
jan.
2019 kl.
07.
15Bemærk: artiklen er mere end 30 dage gammelLæs opFor et år siden meldte politiet ud, at over 1.
000 unge blev sigtet for at dele nogle voldsomme videoer med venner og bekendte i grupper på Facebooks chatfunktion, Messenger.
Videoerne viste to 15-årige og var af seksuelt krænkende karakter.
Siden har politiet haft travlt med at afhøre de mange unge mennesker.
Sideløbende er ni prøvesager kørt gennem retssystemet - altså byret og landsret, og nu er én af sagerne nået til Højesteret.
Her skal det afgøres, om en nu 20-årig ung mand for tre år siden gjorde sig skyldig i ulovlig udbredelse af børneporno ved at dele to videoer i to Messenger-grupper med mindst 35 personer.
Afklaring på vej for 1.
000 sigtedeHøjesteret sætter punktum i dag klokken 12.
Herefter kan anklagemyndigheden tage stilling til resten af de mange sager, der venter.
- 1.
000 unge mennesker har været sigtet et år.
De afventer dagens dom, før de kan få at vide, hvad der skal ske i deres sag, siger DR's retskorrespondent, Trine Maria Ilsøe.
- Her bliver det helt afgørende, hvordan Højesteret ser på spørgsmålet om, hvorvidt det var deling af børneporno eller ej.
Det har stor betydning for deres sager, tilføjer hun.
Læs også:Pigen fra 'Umbrella-sagen' står frem: Politiet gjorde intet for at stoppe videoFra frifindelse til ubetinget fængselForsvareren for den nu 20-årige mand, hvis sag er nået til tops i systemet, har krævet manden frifundet for anklagerne om udbredelse af børneporno.
- Min klient opfattede det som bizarre billeder.
Han har slet ikke nogen interesse i børnepornografi.
Han var chokeret over, at han blev tiltalt efter en børnepornografisk bestemmelse, siger forsvarer og advokat Kirsten Bindstrup.
Hun fortæller, at den unge mand ikke vidste, at personerne på videoerne var under 18 år.
Hvis han skal dømmes, bør det være en mildere straf, end både byret og landsret kom til sidste år, mener forsvarer Kirsten Bindstrup.
Her lød straffen på 40 dages betinget fængsel.
Hun nævner muligheden for en bødestraf på 2.
000 kroner.
Det var nemlig straffen i 2016 til de to drenge, der året før havde optaget og delt videoerne i første omgang.
Anklager Rasmus Kieffer-Kristensen står langt derfra.
Da sagen blev fremlagt i Højesteret i begyndelsen af året, krævede han ubetinget fængsel i mindst 60 dage.
Læs også:Politiet nølede: Sexvideoer nåede 5.
000 på to årForsvarer: Oplysning er vigtigstDe omkring 5.
000 delinger af det krænkende materiale er uacceptabelt, siger forsvarer Kirsten Bindstrup, men efter hendes opfattelse er straffelovens forbud mod børneporno ikke møntet på unge mennesker, der hurtigt deler materiale over sociale medier.
- Det allervigtigste i den her sag er, at de unge oplyses om, hvad de må dele, og hvordan de må dele på de sociale medier.
Det har der ikke tidligere været fokus på, siger Kirsten Bindstrup.
Hun mener, at sagen har været med til at sætte fokus på reglerne for, hvad man som ungt menneske må dele, nu hvor ens seksualliv er blevet digitalt.
Frygter plet på børneattestDen nu 20-årige mand er meget rystet over sagen, fortæller forsvareren, for han havde slet ikke tænkt over, at han gjorde noget galt for tre år siden, da han sendte videoerne videre.
Særligt udsigten til at få en plet på børneattesten gør den unge mand nervøs, for han arbejder i dag som pædagogmedhjælper.
Så hvis han bliver dømt for at have delt børnepornografisk materiale, kan han så ikke møde på job mandag?
- Jeg ved ikke, hvordan de håndterer det på mandag, men ifølge børneattesten så kan man ikke, siger forsvareren.
Hun fortæller, at den unge mand erkender at have krænket blufærdigheden for de to personer på videoerne ved at dele materialet.
- Han har ikke indhentet noget samtykke, for han har ikke kendt dem eller talt med dem, og derfor har han overtrådt bestemmelsen om blufærdighedskrænkelse, siger hun.
FacebookTwitterKopier linkEmner:Højesteret|Børneporno|Kriminalitet|Sædelighedsforbrydelser|Facebook




https://www.dr.dk/nyheder/regionale/oestjylland/foraeldre-til-tidligt-foedte-faar-ptsd-vi-vil-altid-have-en-knude-i

ØstjyllandForældre til for tidligt fødte får PTSD: 'Vi vil altid have en knude i maven'30 procent af forældrene til for tidligt fødte får PTSD, og yderligere 25 procent får andre reaktioner.
Puk Skovgaard Berg Mikkelsen og Sune Dalsgaard Jørgensen med tvillingerne Mattea og Elliot.
(© Dr Østjylland)Af Gitte Hansen og Emma Lichscheidt11.
jan.
2019 kl.
06.
45Bemærk: artiklen er mere end 30 dage gammelLæs opDer er mange angstfyldte timer, når man har fået et ekstremt for tidligt født barn.
Det kan Puk Skovgaard Berg Mikkelsen og Sune Dalsgaard Jørgensen fra Aarhus skrive under på.
Deres tvillinger Mattea og Elliot blev født 5.
oktober – tre måneder for tidligt.
Det betød, at tvillingerne kæmpede for livet i respirator mod gentagne hjerneblødninger og hul i tarmene.
En frygtelig periode at skulle igennem som forældre.
Læs også:Merle blev født alt for tidligt: Nu ensrettes behandling for ekstremt tidligt fødte- Først skal man over den indledende periode, hvor man skal finde ud af, om de overlever og bagefter med hvilke skavanker og komplikationer, fortæller Sune Dalsgaard Jørgensen.
En kæmpe rutsjebanetur, oplevede Puk Skovgaard Berg Mikkelsen.
- Jeg tror ikke helt, det er gået op for mig endnu, hvad det er, vi har været igennem, siger hun.
Billede af tvillingerne, da de var halvanden måned gamle.
Her er det første gang, de begge er stærke nok til at ligge sammen.
(© PRIVATFOTO)30 procent får PTSD, 25 procent får andre reaktionerDet er ganske forståeligt og almindeligt for forældre, der oplever at få et for tidligt født barn, fortæller psykolog Louise Skriver Jønsson, som har specialiseret sig i den psykiske påvirkning hos forældre til for tidligt fødte.
Hun har samlet internationale og danske undersøgelser på området og fortæller, at 30 procent af forældrene bliver ramt af PTSD, og at der dertil kommer 25 procent, som har dele af symptomerne på PTSD – eksempelvis depression.
Psykologisk beredskabRigshospitaletDer er syv psykologer tilknyttet Rigshospitalets Børn- og Ungeafsnit.
En af dem har forældre på neonatalafdelingen og børn med hjertefejl som fagområde.
Aalborg UniversitetshospitalHar tre-fire deltidsansatte psykologer til hele børneafdelingen.
På neonatalafdeling findes et familieteam bestående af en socialrådgiver, psykolog og sygeplejerske, som vurderer familierne og tildeler hjælp.
Aarhus UniversitetshospitalI Aarhus er der én psykolog ansat på fondsmidler til hele børneafdelingen.
Flere er dog på vej.
Odense UniversitetshospitalHar for nuværende tre psykologer ansat på børneafdelingen.
En af dem har særligt fokus på for tidligt fødte.
Hun mener derfor, at det er et underkendt område, at forældrene bliver så stærkt påvirkede.
Det kan have store konsekvenser, mener hun.
- Hvis man er traumatiseret, er det også velbeskrevet, at man kan have svært ved at knytte sig til barnet og svært ved at opfylde den forælderrolle, man skal.
Det får betydning for barnets tilknytning og udvikling, siger hun.
Reaktionerne kan vise sig helt op til fem år efter fødslen, så jo hurtigere, der sættes ind, jo bedre, siger Louise Skriver Jønsson.
- Jo hurtigere, man kan få det bearbejdet og hjælpe forældrene på fode, jo bedre.
Der er en enorm forebyggende effekt i det, siger hun.
Overlæge: Ganske ulykkeligtPå Aarhus Universitetshospital var der frem til 2016 tre psykologer ansat på børneafdelingen, som kunne hjælpe på tværs af problematikker.
De blev dog alle sparet væk.
Supersygehuset har for nyligt ansat en psykolog igen på fondsmidler, som skal hjælpe på tværs af børneafdelingen, og flere er på vej.
Overlæge på nyfødt intensiv på Aarhus Universitetshospital Jesper Padkær Pedersen medgiver, at det primært er børnene, man tænker på, når de kommer til verden alt for tidligt, og at man måske glemmer forældrene lidt.
Han genkender billedet af, at det sætter dybe spor i forældrene at være indlagt i flere måneder med børn, der svæver mellem liv og død.
- Det er jo ganske ulykkeligt for en familie at sende en mor hjem med en lille baby og posttraumatisk stress-syndrom, og hver gang baby får en prut på tværs, tror hun, barnet er ved at dø, fordi hun får genaktiveret en masse traumatiske oplevelser fra sin indlæggelse, siger han.
Her er Mattea 11 dage gammel og er ved at komme sig oven på en operation.
(© PRIVATFOTO)Puk Skovgaard Berg Mikkelsen kan nikke genkendende til, at forløbet stadig sidder i kroppen.
- Man har trickere, hvor man kan få hele følelsesspektre op i sig igen, så jeg tror, det er meget naturligt, at der kommer en efterreaktion, der skal bearbejdes, siger hun.
- Det vil altid være en del af os, og vi vil nok altid have noget inde i os – en form for knude i maven, siger Sune Dalsgaard Jørgensen.
Parret vil nu søge professionel hjælp oven på deres forløb.
FacebookTwitterKopier linkEmner:Aarhus Universitetshospital|Hospitaler|Psykiske lidelser|Graviditet og fødsel|Aarhus




https://www.dr.dk/nyheder/politik/politisk-aftale-forbyder-brugen-af-sproejtegift-naer-drikkevandsboringer

Sprøjtegift i drikkevandetSe temaPolitikPolitisk aftale forbyder brugen af sprøjtegift nær drikkevandsboringerDer er bred politisk opbakning til aftalen, som skal gøre drikkevandet sikkert.
Den nye tillægsaftale, som regeringen er blevet enige med Dansk Folkeparti, Socialdemokratiet, Det Radikale Venstre og SF om, skal være med til at beskytte drikkevandet mod nedsivning af pesticider.
Af Thomas Klose Jensen11.
jan.
2019 kl.
09.
32 | opdateret 11.
jan.
2019 kl.
09.
54Bemærk: artiklen er mere end 30 dage gammelLæs opEn ny politisk aftale skal være med til at sikre kvaliteten af danskernes drikkevand.
Sådan lyder det fra miljø- og fødevarerminister Jakob Ellemann-Jensen (V), der netop har præsenteret den nye tillægsaftale til den overordnede pesticidstrategi for 2017-2021.
- Det er jeg meget glad for og meget tilfreds med.
Det er noget, som har været diskuteret i årevis, og det har været vigtigt for os at styrke danskernes tillid til drikkevandet, siger han.
Aftalen faldt på plads sent i aftes, og foruden regeringen er Dansk Folkeparti, Socialdemokratiet, Det Radikale Venstre og SF med.
Vandboringer skal beskyttes bedreBoringsnære beskyttelsesområder (BNBO) er et virkemiddel, som kommunerne kan bruge til at beskytte grundvandet inden for nærområdet.
Blandt andet skal risikoen, for at grundvandet forurenes med pesticider, mindskes.
Det skal konkret ske ved, at forbyde brugen af pesticider i de såkaldte boringsnære beskyttelsesområder.
- Det har været vigtigt for os at få en aftale, hvor vi standser brugen af pesticider i nærheden af vores drikkevandsboringer, og hvor vi samtidig tilgodeser de mennesker, som tilfældigvis har en drikkevandsboring på den jord, som de lever af, forklarer miljø- og fødevarerministeren.
Landmænd, der oplever et økonomisk tab som følge af dette, vil blive kompenseret eller få en erstatning betalt over vandtaksten.
Ifølge ministeriets beregninger betyder det, at vandregningen for en gennemsnitlig husstand vil stige med cirka 8-12 kroner om året.
S: Vi står midt i en drikkevandskriseIfølge aftalen pålægges kommunerne nu at gennemgå alle deres boringsnære beskyttelsesområder i landbruget eller på andre arealer, hvor der anvendes pesticider til erhvervsmæssigt brug.
Hos Socialdemokratiet er miljøordfører Christian Rabjerg Madsen meget tilfreds med aftalen på dette punkt.
- Vi står midt i en drikkevandskrise i Danmark, og derfor har det været afgørende vigtigt for Socialdemokratiet, siden vi indgik pesticidaftalen i 2017, at få det her forbud mod at bruge sprøjtegift nær de områder, hvor drikkevandet er allermest sårbart.
Tæt på vores drikkevandsboringer, siger hanHos De Radikale er miljøordfører Ida Auken også begejstret over aftalen, men så dog gerne, at forbuddet trådte i kraft hurtigere.
- Vi havde gerne set, at forbuddet trådte i kraft med det samme, men nu giver man så tre år til at gøre det frivilligt, og så kommer forbuddet.
Det er jo den måde, som man laver aftaler i Danmark.
Det allervigtigste for os er bare, at vi får stoppet sprøjtningen oven på vores drikkevand, siger hun.
Screening for flere stoffer i drikkevandetDerudover skal der fremover screenes for væsentligt flere pesticider i grundvandsovervågningen.
En anbefaling, som vandpanelet tidligere er kommet med.
Herunder skal der også afsættes midler til at finde nye analysemetoder for de relevante stoffer, som der fremover også skal screenes for.
- Jeg er meget tilfreds med, at det også er lykkedes, at vi får en langt bedre screening af vores drikkevand, sådan så vi får bedre styr på, hvilke stoffer der er i vores grundvand.
Danskerne har oplevet for mange sager med sprøjtegift i grundvandet, og det giver en usikkerhed, og vi har brug for at få sikkerhed og tryghed tilbage omkring vores drikkevand, siger Christian Rabjerg Madsen.
Pointsystem for dyrkningsmetodeEt andet punkt i aftalen handler om at styrke indsatsen i forhold til integreret plantebeskyttelse med fem millioner kroner årligt.
Kort fortalt handler det om, at eksempelvis landmænd skal bruge den dyrkningsløsning, der belaster miljøet og mennesker mindst.
Som følge af aftalen vil der derfor blive indført et pointsystem, der skal være med til at kontrollere, om landmændene forsøger at leve op til disse principper.
Og endelig indføres der fra 1.
juli 2020 et forbud for private mod at købe og anvende koncentrerede pesticider.
FacebookTwitterKopier linkEmner:Christian Rabjerg (politiker)|Ida Auken (politiker)|Venstre|Radikale Venstre|Vandselskaber




https://www.dr.dk/nyheder/udland/efter-voldtaegtsanklage-amerikansk-politi-anmoder-om-dna-proeve-fra-ronaldo

UdlandEfter voldtægtsanklage: Amerikansk politi anmoder om DNA-prøve fra RonaldoEn 35-årig kvinde beskylder den portugisiske fodboldspiller for at voldtage hende for 10 år siden.
33-årige Cristiano Ronaldo er anklaget for voldtægt.
Af Andreas Lindqvist11.
jan.
2019 kl.
07.
14Bemærk: artiklen er mere end 30 dage gammelLæs opPolitiet i Las Vegas har anmodet de italienske myndigheder om at sikre en DNA-prøve fra fodboldspilleren Cristiano Ronaldo, som spiller for den italienske klub Juventus.
Fodboldspilleren er under efterforskning for voldtægt, som ifølge anklagen skal være sket på et hotelværelse i casino-byen tilbage i 2009.
Her beskylder den i dag 35-årige Kathryn Mayorga fodboldspilleren for at have forgrebet sig på hende, imens hun gentagne gange råbte nej.
Læs også:Ronaldo anklaget for voldtægt: 6 vigtige spørgsmål og svar om sagenNu samler politiets opmærksomhed sig om DNA-spor på kvindens kjole, som de vil sammenligne med Ronaldos arvemasse.
- LVMPD (Las Vegas' politi, red.
) tager de samme skridt i denne sag som med en hvilken som helst anden voldtægtsanklage for at sikre indsamlingen af DNA-beviser.
Vi kan bekræfte, at en officiel anmodning er sendt til de italienske myndigheder, siger polititalsmand Laura Meltzer til CNN.
Presset til forligKathryn Mayorga anmeldte allerede sagen i 2009, men ville hverken give politiet navnet på hendes påståede voldtægtsmand eller fortælle, hvor overgrebet skulle være sket.
Derfor lukkede politiet sagen, men beholdt bevismaterialet, deriblandt kjolen.
I oktober sidste år bad Kathryn Mayorga om at få sagen genåbnet.
Ifølge hendes sagsanlæg, pressede Cristiano Ronaldo og hans repræsentanter hende til at indgå et forlig i sagen i 2009, imens hun var i en skrøbelig følelsesmæssig tilstand.
Her fik hun over to millioner kroner imod at tie.
Nu vil hun have rettens ord for at forliget er ugyldigt.
I oktober sidste år afviste Ronaldo anklagerne på Twitter.
- Jeg afviser på det kraftigste beskyldningerne imod mig.
Voldtægt er en afskyelig forbrydelse, som går imod alt, hvad jeg er og tror på, skrev han.
FacebookTwitterKopier linkEmner:Cristiano Ronaldo (fodboldspiller)|Fodbold|Twitter|Voldtægt|Las Vegas




https://www.dr.dk/nyheder/regionale/sjaelland/leder-paa-tuberkuloseramt-sjaellandsk-skole-frygter-ikke-flere-tilfaelde

SjællandLeder på tuberkuloseramt sjællandsk skole frygter ikke flere tilfældeDe otte elever, som er smittet med tuberkulose, har den i latent form og smitter ikke andre.
Lungetuberkulose smitter blandt andet ved nys og host og er den hyppigste og mest udbredte form for tuberkulose.
Den opstår som regel ved indånding af støv, der indeholder bacillerne.
Af Maja Lærke Maach11.
jan.
2019 kl.
08.
13Bemærk: artiklen er mere end 30 dage gammelLæs opEn tuberkuloseramt skole på Sydsjælland er ikke nervøse for, at flere elever end otte er blevet smittet med lungetuberkulose.
Der er heller ikke umiddelbart smittefare blandt skolens lærere, fortæller skoleder på Midtskolen, Mette Løvbjerg.
Det skyldes, at et smitteudbrud i en af skolens niendeklasser afgrænser sig til de pågældende otte, og ingen af dem har sygdommen aktivt, fortæller skolelederen til DR Nyheder.
De otte elever blev i første omgang smittet af en klassekammerat, der i efteråret sidste år fik konstateret lungetuberkulosen.
- Nogle af dem, der har været tæt på den pågældende elev, er blevet smittet med tuberkulose i latent form.
Det betyder, at de ikke er syge, og de smitter heller ikke andre.
De pågældende familier samarbejder med Roskilde Sygehus om at få en forebyggende, medicinsk behandling, så det ikke bryder op på et senere tidspunkt i deres liv, siger hun.
Smittefaren på skolen blev opdaget, da Roskilde Sygehus kontaktede ledelsen i efteråret med informationen om, at én elev fra den ældste årgang var blevet testet positiv.
Læs også:Otte elever smittet med tuberkuloseDa lungetuberkulose primært smitter ved tæt kontakt, når en sygdomsramt for eksempel nyser eller hoster, fik elever fra den berørte klasse og parallelklassen besked på, at det var en god idé at blive testet.
De pågældende familier samarbejder med Roskilde Sygehus om at få en forebyggende, medicinsk behandling, så det ikke bryder op på et senere tidspunkt i deres livSkoleleder Mette Løvbjerg.
Siden jul har man derfor konstateret smitten hos de otte af eleverne.
Derudover valgte man at holde den ene elev hjemme fra skole og gav personen medicin, så andre ikke blev udsat for yderligere smittefare.
Med tuberkulose kan der gå et par måneder, før smitten opdages, hvorfor man først efter jul fandt den hos de otte elever.
- De, der er smittet, er en del af en meget lille gruppe, da man skal være meget tæt på en tuberkulosesmittet, siger Mette Løvbjerg.
- Folk tager det stille og roligt og ved, at de kan ringe til Roskilde Sygehus på et bestemt nummer.
Forældrene, hvis børn er smittet, har været rigtig opmærksomme på også at fortælle os om det, siger hun.
Har fået antibiotikaMidtskolens skolebestyrelsesformand, Niels Bent Hansen, siger til DR Nyheder, at han har tillid til, at ledelsen håndterer smittefaren blandt eleverne, og at også forældrene forstår, hvis de skal lade deres børn teste.
- Jeg ved, at ledelsen tager sig af det, så godt de nu kan, og endda gør mere, end de bliver anbefalet af eksperterne.
Alle elever bliver informeret om, hvordan situationen ser ud.
Forældrene er også informeret om, hvordan de skal forholde sig, og vi forventer, at de følger det, siger han.
Lungetuberkulose behandles primært medicinsk med forskellige former for antibiotika.
Det er især personer, som bor sammen eller er meget tæt sammen, der kan smitte hinanden.
Hvad er lungetuberkulose?
•Lungetuberkulose smitter blandt andet ved nys og host og er den hyppigste og mest udbredte form for tuberkulose.
Den opstår som regel ved indånding af støv, der indeholder bacillerne.
•Symptomerne på lungetuberkulose hos større børn er blandt andet hoste, vægttab, nattesved og træthed.
•Infektionssygdommen bliver behandlet i seks måneder.
Efter omkring 14 dages behandling smitter man ikke længere andre.
•Den er sjælden i Danmark modsat tidligere, hvor sygdommen var meget dødelig.
FacebookTwitterKopier linkEmner:Sygdomme og lidelser|Uddannelse|Roskilde Sygehus|Roskilde|Bent Hansen (politiker)




https://www.dr.dk/nyheder/penge/danske-bank-sagen-fransk-domstol-forventer-rejse-sigtelse-hvidvask

Hvidvask i Danske BankSe temaPengeDanske Bank-sagen: Fransk domstol forventer at rejse sigtelse for hvidvaskSagen omhandler 28 millioner euro, oplyser banken.
Danske Bank oplyser i en pressemeddelelse, at banken i januar 2019 modtog et brev fra en undersøgelsesdommer ved den franske domstol Tribunal de Grande Instance de Paris.
Af Alexander Hecklen11.
jan.
2019 kl.
09.
23 | opdateret 11.
jan.
2019 kl.
09.
36Bemærk: artiklen er mere end 30 dage gammelLæs opEn fransk dommer har oplyst Danske Bank, at dommeren forventer at rejse sigtelse mod banken for hvidvask.
Sagen drejer sig om 28 millioner euro, oplyser banken i en pressemeddelelse.
- Danske Bank indgår stadig i efterforskningen i Frankrig og er i løbende dialog med myndighederne, skiver Danske Bank.
Det er et brev, som Danske Bank modtog i januar 2019 fra en undersøgelsesdommer ved den franske domstol Tribunal de Grande Instance de Paris, som er årsag til, at banken nu vælger at orientere sine investorer om sagen.
Ifølge Danske Bank er banken blevet indkaldt til afhøring relateret til den igangværende efterforskning af organiseret hvidvask.
Dommeren forventer at rejse sigtelse mod Danske Bank, lyder det ifølge banken i brevet.
- Danske Bank kan således igen blive sigtet i sagen i stedet for at være et ’assisteret vidne’.
Brevet anfører ligeledes, at omfanget af sagen er udvidet til at omfatte transaktioner for et samlet beløb på omkring 28 mio.
euro i årene 2007 til 2014.
Danske Bank har tidligere været i de franske myndigheders søgelys.
I oktober 2017 blev banken sigtet af de franske myndigheder i en sag om hvidvask gennem bankens estiske afdeling mellem 2008 og 2011.
Læs også:Frankrig sigter Danske Bank for hvidvaskning af millionerI januar 2018 blev sigtelsen dog ændret til ”assisteret vidne”.
Men nu risikerer banken altså igen at havne på anklagebænken i sagen.
- Hvis vores dialog med den franske undersøgelsesdommer resulterer i en ændret juridisk status for Danske Bank, vil vi orientere markedet på samme måde, som vi har gjort tidligere, skriver Danske Bank.
Sagen om hvidvask i Danske Bank•I september fremlagde Danske Bank konklusionerne af sin egen undersøgelse af forholdene, som Berlingske Business har beskrevet igennem mere end et år.
•Undersøgelsen påviser, at ledelsen i Danske Bank gentagne gange blev advaret om mistænkelige kunder og alvorlige mangler i forebyggelsen af hvidvask i den estiske afdeling.
•Det skete allerede i 2007, da Danske Bank overtog den estiske bank.
Her advarede det estiske finanstilsyn i en kritisk rapport.
•Samtidig kom der en konkret advarsel fra den russiske centralbank om skatteunddragelse og hvidvask for milliarder af rubler i den estiske afdeling.
Danske Bank reagerede ikke.
•Også i 2009, 2010, 2013, 2014 og 2015 blev ledelsen advaret.
Men først i 2015 lukker Danske Bank filialen i Estland for udenlandske kunder.
•Undersøgelsen har foreløbig fundet frem til 6200 mistænkelige kunder.
I alt var 10.
000 udenlandske kunder i den estiske filial i perioden.
I alt er 15.
000 kunder omfattet af undersøgelsen.
•Den samlede strøm af penge fra de udenlandske kunder gennem den estiske filial i perioden 2007-2015 udgjorde 200 milliarder euro.
Det svarer til knap 1500 milliarder kroner.
•Undersøgelsen har ikke kunnet fastslå, hvor stor en del af beløbet, der er "mistænkeligt".
Men det er formentlig "en meget stor del" af de 1500 milliarder kroner.
•Selv om ledelsen får hård kritik i undersøgelsen, vurderer advokaterne, der er hyret af banken, at hverken topchef eller bestyrelse har et retligt ansvar i sagen.
•Nuværende og tidligere ansatte og ledere i Estland og Danmark, der har været involveret i sagen, har fået advarsler, er blevet fyret, har fået frataget bonusser og er blevet indberettet til myndigheder.
De fleste er ikke længere i Danske Bank.
•Flere ansatte i Estland er blevet meldt til politiet på grund af mistanke om medvirken.
•42 ansatte og agenter, som modtog kommission for at formidle kunder, har opført sig "mistænkeligt".
•Efter fremlæggelsen af rapporten har både nu tidligere administrerende direktør Thomas F.
Borgen og bestyrelsesformand Ole Andersen forladt banken.
De er begge nævnt i det amerikanske søgsmål.
•Kilder: Rapport om non-resident porteføljen i Danske Bank af Bruun & Hjejle, Reuters, RitzauFacebookTwitterKopier linkEmner:Danske Bank|Pengeinstitutter|Økonomisk kriminalitet|Estland|Thomas F.
Borgen (erhvervsleder)




https://www.dr.dk/sporten/haandbold/vm-herrer/video-fire-langskudsperler-fra-vm-aabningen-danmark-underholdt

VM herrerVIDEO Fire langskudsperler fra VM-åbningen: Danmark underholdt hjemmepublikumBåde Nikolaj Markussen og Mikkel gjorde deres bedste for at give de danske tilskuere masser af underholdning mod Chile.
Af Frederik Palle11.
jan.
2019 kl.
07.
53Bemærk: artiklen er mere end 30 dage gammelLæs opPå papiret var det ikke en tiltrækkende kamp mellem Danmark og Chile, men når man har nogle af verdens bedste skytter fra distancen, så kan det hurtigt blive virkelig underholdende.
Læs også:VM PÅ 3 MINUTTER Danmark storspiller i første kamp ved VMMikkel Hansen og Nikolaj Markussen fik i hvert fald svunget højrearmen og scoret meget imponerende mål fra den lange distance.
FacebookTwitterKopier linkEmner:Chile|Mikkel Hansen (håndboldspiller)




https://www.dr.dk/nyheder/udland/21-er-fundet-draebt-i-mexico-efter-formodet-narkoopgor

Udland21 er fundet dræbt i Mexico efter formodet narkoopgørForkullede lig og udbrændte biler er opdaget i mexicansk grænseby, hvor narkokarteller kæmper om magten.
Mexico har i mange år haft enorme problemer med narkokarteller.
Her ses politifolk i forbindelse med en tidligere sag, hvor man havde fundet en massegrav.
11.
jan.
2019 kl.
06.
04Bemærk: artiklen er mere end 30 dage gammelLæs opForkullede rester af 17 lig samt yderligere fire dræbte personer er fundet i en grænseby i Mexico.
De 21 personer formodes at være dræbt i et opgør mellem narkokarteller.
De mange lig blev opdaget onsdag i byen Ciudad Miguel Aleman.
Myndighederne i den notorisk voldelige delstat Tamaulipas oplyser, at hændelsen efterforskes.
Lig spredt på grusvejLigene lå spredt på en grusvej, hvor der også stod flere udbrændte køretøjer.
Det fremgår af fotografier fra stedet, som en embedsperson har vist nyhedsbureauet Reuters.
De seneste år har blodet flydt i Tamaulipas som følge af en krig mellem de kriminelle karteller Gulf og Zetas.
Ciudad Miguel Aleman ligger cirka 90 kilometer fra den by i Texas, som USA's præsident Donald Trump besøgte torsdag i forbindelse med sit fremstød for at få opført et hegn langs hele den amerikansk-mexicanske grænse.
/ritzau/ReutersFacebookTwitterKopier linkEmner:Donald Trump (politiker)|Mexico|Texas|USA|Narkokriminalitet




https://www.dr.dk/nyheder/viden/teknologi/youtube-sletter-otte-millioner-videoer-skadeligt-indhold-er-et-stort-problem

TeknologiYouTube sletter otte millioner videoer: 'Skadeligt indhold er et stort problem'Børnemishandling, vold og terrorisme er blandt det indhold, der fjernes fra videotjenesten, viser rapport.
Medieforsker er skeptisk overfor motivationen bag Youtubes nye rapport.
Han understreger, at brugerne skal huske, at Google er et privat firma, der ønsker at tjene penge.
Af Pernille Kjeldgaard Kristensen11.
jan.
2019 kl.
06.
31Bemærk: artiklen er mere end 30 dage gammelLæs opNår du tjekker makeup tutorials eller ser Minecraft-videoer på YouTube, kan du potentielt også komme ind på videoer med vold eller ekstremistiske budskaber - hvis du altså havner på et sidespor på platformen.
Og det har givet problemer for YouTube de seneste år.
Flere internationale medier har nemlig kritiseret YouTube, der er ejet af Google, for ikke at fjerne problematisk indhold hurtigt nok.
Det kan være videoer eller kommentarer, der eksempelvis indeholder vold, fremlægger voldsomme injurier eller ekstremistiske holdninger.
Tallene er ikke nok til at vinde brugers tillidSærligt medier som The Guardian, New York Times og The Washington Post, har kritiseret YouTube for, at de ikke fjerner problematisk indhold hurtigt nok.
Hvis tilliden forsvinder til YouTubes moderering af videoer med skadeligt indhold, så kan platformen miste brugere.
- Og så er den nye rapport ikke nok til at reparere det tillidsbrud, siger Aske Kammer, der er lektor ved IT-Universitetet.
Men Aske Kammer understreger, at det er en meget svær opgave, YouTube hver dag står overfor.
Læs også:Nye regler skal beskytte børn mod vold og porno på YouTube og NetflixDer bliver nemlig uploadet 400 timers videomateriale hvert eneste minut.
- Mængden af indhold og ytringer, der bliver delt på YouTube, er så enorm, at det er meget svært at regulere 100 procent, siger han.
Jesper Vangkilde, der er kommunikationschef for Google i Danmark, forklarer, at der altid er plads til forbedringer, når de skal bedømme indholdet på YouTube.
- Vi skal hele tiden blive bedre til at moderere indholdet.
Men det er en kæmpe opgave, fordi mængden er så gigantisk, siger Jesper Vangkilde.
225 millioner kommentarer blev fjernetGennemsigtighedsrapporten kom i december 2018, og fremlægger blandt andet, hvor mange videoer, kanaler og kommentarer, som platformen fjernede mellem juli og september 2018.
Næsten otte millioner videoer blev fjernet i det kvartal, fordi de ikke overholdt YouTubes retningslinjer.
Hele 50 millioner videoer forsvandt i samme periode, fordi kanaler blev lukket ned, når de gentagne gange havde overskredet videotjenestens retningslinjer.
Samtidig blev næsten 225 millioner kommentarer fjernet.
- De her tal viser, hvor stor en problematik det er, at der deles så meget skadeligt indhold, siger Jesper Vangkilde.
Han forklarer, at YouTube har klare retningslinjer for, hvad der må deles på siden.
Men samtidigt kan det give problemer, når en bruger eller grupperinger af mennesker ikke er enig i den vurdering.
Læs også:Youtubes nye kurs: Udelukker ekstremister for at sprede falske videoer- Vi anerkender, at der ikke altid er et klokkeklart svar på, hvornår noget indhold er stødende.
Det er jo forskelligt ud fra ens synspunkt, kultur og normer, siger han.
Firmaerne skal også tjene pengeMen hvorfor fremlægges gennemsigtighedsrapporten?
Store amerikanske firmaer som YouTube er ikke underlagt de samme regler for at være gennemsigtige som fx journalistiske medier er i Danmark.
Aske Kammer vurderer, at YouTube offentliggør tallene for at vise velvilje til at være mere åbne.
- Google er et privat firma, der er mere styret af kommercielle interesser, end hvad der er bedst for det demokratiske samfund, siger Aske Kammer og fortsætter:- Men det virker som om, at YouTube vil imødekomme eventuelle demokratiske problematikker ved at offentliggøre de her tal, så det bliver mere tydeligt, hvilke præmisser de fjerner indholdet ud fra, siger han.
Jakob Linaa Jensen, der er chefforsker i sociale medier på Danmarks Medie-og Journalisthøjskole understreger, at store platforme som YouTube er private firmaer, der først og fremmest skal tjene penge.
- Man skal huske, at kæmpe firmaer som fx Google kan have mange idealer, men i sidste ende handler det om kroner og øre.
De har fx en gennemsigtighedsrapport, fordi det ser godt ud, at de tager socialt ansvar, siger han og fortsætter:- De kan derfor muligvis tjene penge på den her gennemsigtighed i sidste ende.
Det gør ikke noget, for det er et firmas formål at tjene penge.
Det skal man bare huske som forbruger, siger Jakob Linaa Jensen.
Jesper Vangkilde fra Google Danmark er dog ikke enig i de vurderinger.
- Når vi udgiver en gennemsigtighedsrapport, er det for at være åbne omkring, hvad der foregår ved YouTube og de udfordringer, vi står med.
Det har vi en stor interesse i, fordi vi ønsker mindst muligt skadeligt indhold på vores hjemmeside, siger han.
FacebookTwitterKopier linkEmner:Youtube|Danmarks Medie og Journalisthøjskole|Google|Erhverv|Vold




https://www.dr.dk/sporten/haandbold/vm-herrer/eksplosive-backs-og-staerke-forsvarsstyrmaend-her-er-vms-naeste

VM herrerEksplosive backs og stærke forsvarsstyrmænd: Her er VM's næste verdensstjernerSportens slutrunder er den ultimative platform til at vise sig i verdens absolutte top.
Her er de håndboldprofiler, der kan bryde helt igennem ved VM.
Af Kristian Pedersen og Grafik: Jens Albæk Aarup11.
jan.
2019 kl.
06.
41Bemærk: artiklen er mere end 30 dage gammelLæs opDe har allerede vist sig frem på verdens bedste klubhold og i Champions League.
En VM-slutrunde er alligevel stedet, hvor sportens største profiler skal løfte sig til det ultimative for at føre deres land til succes og sig selv til et allstar-hold.
Sammen med Rasmus Boysen giver vi dig overblikket over VM's mest lovende spillere.
Boysen spiller selv ligahåndbold i Ribe-Esbjerg, driver flere håndboldhjemmesider og har hånd på alt, hvad der rører sig, i sporten.
Her er otte navne, du skal holde særligt holde øje med, og fire tidligere slutrundegennembrud.
1Thiagus Petrus SantosDer er altid store spørgsmålstegn ud for de ikke-europæiske hold ved en VM-slutrunde, men Brasiliens Thiagus Petrus Dos Santos har allerede vist sig frem blandt Europas bedste klubhold.
Han skiftede i sommer fra Pick Szeged i Ungarn til FC Barcelona, hvor han styrer forsvaret, og han anses som en af verdens bedste i mand-mand-forsvar.
- Han er blevet 29 år og spiller på et brasiliansk hold, der måske ikke når vildt langt i turneringen.
Men han kan vise noget af turneringens bedste forsvarsspil og er også værdifuld for deres kontra, siger Rasmus Boysen, der håber, at Brasilien kan levere en overraskelse i turneringen.
2Dika MemBetragtes som en af sportens største atleter med en enorm eksplosivitet.
Han er en af flere venstrehåndsspillere i Frankrigs bagkæde og kan både fungere som højre back og som playmaker.
- Jeg tror, han måske får en endnu større rolle, nu hvor Nikola Karabatic er ude for Frankrig.
Han viser lige nu i Barcelona, at han også kan styre spillet, siger Rasmus Boysen.
Dika Mem fik først en håndbold i hånden som 13-årig, men debuterede bare fire år senere i den franske liga.
I dag er han en af verdens hurtigste håndboldspillere og kan både sætte fart i det etablerede angrebsspil og i den frygtindgydende franske kontra.
En oplagt kandidat som turneringens mest værdifulde spiller.
3Jannik KohlbacherMan må altid have forventninger til et tysk landshold på hjemmebane.
Tyskerne vandt EM i 2016, mens deres seneste VM medalje var guldet i 2007 – på hjemmebane.
Værtsnationen er stærkt besat over hele banen med profiler fra den hjemlige Bundesliga.
Især stregspillerne virker frygtindgydende med Jannik Kohlbacher som den stærkeste offensivt.
- Han screener godt, og rykker godt rundt på forsvaret.
De har to andre stregspillere fra Kiel med i truppen, der dækker bedre op, men offensivt er han stærkest, og han bliver en vigtig brik, hvis værtsnationen skal langt til slutrunden, forudser Rasmus Boysen.
Til daglig bliver han forkælet med indspil af blandt andre Mads Mensah Larsen i Rhein Neckar Löwen.
4Alex DujshebaevDujshebaev har været et stort håndboldnavn i 25 år.
Den kirgisisk-fødte far Talent Dujshebaev vandt VM med Rusland i 1993, inden han blev nationaliseret Spanier.
Sønnerne Daniel og især Alex har arvet farens talent.
Han har længe stået som en af verdens bedste højre backs med rappe fodskifter og næsten ufattelige færdigheder i sin afslutninger.
- Han er en af verdens bedste individuelt, men han har lagt mere til sit spil i forhold til at gøre sine medspillere bedre, mener Rasmus Boysen.
Dujshebaev har tidligere vundet Champions League med Vardar Skopje og spiller nu hos farmand i polske Kielce.
Spanien vandt EM sidste år, og med en skade til holdets anden højre back Eduardo Gurbindo hviler meget på Alex Dujshebaev.
5Albin LagergrenHan bliver kaldt årets køb i den tyske Bundesliga, hvor han er gået direkte ind på et godt Magdeburg-hold.
Sverige kommer til slutrunden med en lidt overraskende finaleplads fra sidste års EM, men med Kim Andersson tilbage på holdet, ser de blågule igen ekstremt spændende ud.
Netop Kim Anderssons comeback kan ifølge Rasmus Boysen give Lagergren de nødvendige korte hvil i kampene.
- Han er en spiller, der kan nå verdenstoppen, og det kan godt blive i den her slutrunde.
Hans vurderinger offensivt og i kontrafasen er virkelig gode, siger han.
Sverige stiller til VM med et yderst alsidigt mandskab af spirende talent og etablerede stjerner.
Jim Gottfridtson blev turneringens spiller ved seneste slutrunde, og samme gennembrud kan vente Albin Lagergren i år.
6Richard BodoVenstrebacken fra Pick Szeged er måske verdens bedste skytte lige nu.
Men han har de senere år udviklet sit spil til at også at kunne finde sammen med stregen.
Ungarn er et af de hold, Danmarks landstræner Nikolaj Jacobsen frygter i vores halvdel af turneringen, efter de blandt andet slog Slovenien ud i kvalifikationen.
Bodo kan ifølge Boysen få sit store internationale gennembrud ved VM.
Blandt andet i samspil med klubkammerat Bence Banhidi.
Pick Szeged vandt sidste sæson både pokalturneringen og ligaen i Ungarn, hvor Veszprem tidligere har domineret stort.
De har allerede gjort ondt på Skjern i denne sæsons Champions League og anses som et hold, der kan nå blandt Europas fire bedste klubhold i Final 4.
7Magnus LandinMed håndboldhånden på hjertet rammer Danmarks venstrefløj måske ikke turneringens allstar-hold, men han kan blive en vigtig brik for landsholdet både defensivt og offensivt, mener Rasmus Boysen.
- Forsvarsmæssigt kan han både dække back og offensivt 5+1, og de defensive kompetencer gør, at han kan tage et skridt højere op internationalt.
Kontrafasen har tidligere været et dansk kendetegn, og det er blevet dårligere de senere år.
Hvis man skal tilbage, får Landin også en stor rolle, mener han.
Magnus Landin er i år blevet klubkammerat med storebror Niklas Landin på verdens måske største klubhold, THW Kiel.
Han er blevet mere stabil og er gået direkte ind på et hold, der har været presset og har haft problemer med at finde deres niveau.
Mens han er blevet klart førstevalg i Kiel, er spørgsmålet, om han kan vippe startpladsen på landsholdet fra Casper U.
Mortensen.
8Luka CindricPå sine bedste dage en af verdens mest seværdige håndboldspillere.
Den vævre kroat har allerede vist sit enorme topniveau på både klubplan og landshold, og han er manden, der skal føre Kroatien tilbage til toppen af håndbolden.
Kroaterne skal finde sig selv efter et større generationsskifte, men har store, farlige skytter i Stepančić og Mamic.
Sammen med Domagoj Duvnjak er Luka Cindrić manden, der skal skabe fart og sætte sine dygtige medspillere op.
Arven efter Ivano Balić hænger på Luka Cindrić.
9Fire tidligere slutrundegennembrud Ludovic Fabregras, Frankrig (VM 2017)  Der er mange om buddet på det franske hold, men den blot 20-årige stregspiller strålede over de andre ved VM på hjemmebane.
Stærkt i begge ender af banen og med en rigtig stor rolle for holdet, der gik hele vejen.
Siden har han vundet Champions League med Montpellier og er blevet en profil i Barcelona, men startskuddet kom her.
 Jim Gottfridsson, Sverige (EM 2018)  Han har været på vej i flere år, men ved seneste slutrunde fik han vist, at han er blandt verdens bedste.
Flensburg-spilleren førte overraskende Sverige til en finale, og blev fortjent kåret som turneringens mest værdifulde spiller (MVP).
 Sander Sagosen, Norge (EM 2016) Slutrunden i Polen var en eventyrlig rejse for Norge, der blev anført af purunge Sander Sagosen.
Aalborg Håndbold havde set talentet, Sagosen var en strålende profil i den danske liga og havde Champions League erfaring med nordjyderne.
Hoppet til den internationale scene kom ved EM 2016, hvor han fik plads på slutrundens allstar-hold.
Året efter førte han Aalborg til et dansk mesterskab og røg til verdens største klubhold, PSG.
 Mikkel Hansen, Danmark (VM 2011)  Den langhårede danske venstreback fik egentlig sin slutrundedebut som 20-årig fire år tidligere.
Mange herhjemme mindes uden tvivl også hans afgørende scoring på frikast efter tid ved OL i 2008.
Men hans bedste slutrunde for Danmark er stadig VM 2011, hvor Danmark nåede finalen mod Frankrig.
Med 68 mål blev han turneringens topscorer og ramte allstar-holdet.
Talentet havde allerede været i Barcelona og spillede nu i stærke AG København, men det var her hele verden tænkte ”wow!
”.
1 / 4Ludovic Fabregras, Frankrig (VM 2017)  Der er mange om buddet på det franske hold, men den blot 20-årige stregspiller strålede over de andre ved VM på hjemmebane.
Stærkt i begge ender af banen og med en rigtig stor rolle for holdet, der gik hele vejen.
Siden har han vundet Champions League med Montpellier og er blevet en profil i Barcelona, men startskuddet kom her.
1 / 4Jim Gottfridsson, Sverige (EM 2018)  Han har været på vej i flere år, men ved seneste slutrunde fik han vist, at han er blandt verdens bedste.
Flensburg-spilleren førte overraskende Sverige til en finale, og blev fortjent kåret som turneringens mest værdifulde spiller (MVP).
2 / 4Sander Sagosen, Norge (EM 2016) Slutrunden i Polen var en eventyrlig rejse for Norge, der blev anført af purunge Sander Sagosen.
Aalborg Håndbold havde set talentet, Sagosen var en strålende profil i den danske liga og havde Champions League erfaring med nordjyderne.
Hoppet til den internationale scene kom ved EM 2016, hvor han fik plads på slutrundens allstar-hold.
Året efter førte han Aalborg til et dansk mesterskab og røg til verdens største klubhold, PSG.
3 / 4Mikkel Hansen, Danmark (VM 2011)  Den langhårede danske venstreback fik egentlig sin slutrundedebut som 20-årig fire år tidligere.
Mange herhjemme mindes uden tvivl også hans afgørende scoring på frikast efter tid ved OL i 2008.
Men hans bedste slutrunde for Danmark er stadig VM 2011, hvor Danmark nåede finalen mod Frankrig.
Med 68 mål blev han turneringens topscorer og ramte allstar-holdet.
Talentet havde allerede været i Barcelona og spillede nu i stærke AG København, men det var her hele verden tænkte ”wow!
”.
4 / 4FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Håndbold|Ungarn|Frankrig




https://www.dr.dk/nyheder/udland/handelssamtaler-mellem-usa-og-kina-rykker-et-niveau-op

UdlandHandelssamtaler mellem USA og Kina rykker et niveau opKinas topforhandler i handelsspørgsmål, vicepremierminister Liu He, ventes at komme til Washington i januar.
Det ventes, at Liu He senere i januar rejser til USA.
11.
jan.
2019 kl.
03.
49Bemærk: artiklen er mere end 30 dage gammelLæs opEfter tre dages samtaler tidligere denne uge mellem embedsfolk fra Kina og USA ser forhandlingerne om at få løst handelsstriden mellem de to lande ud til at rykke op på et højere niveau.
Kinas topforhandler på handelsområdet, vicepremierminister Liu He, ventes således at rejse til Washington senere på måneden for at fortsætte drøftelserne.
Det siger den amerikanske finansminister, Steven Mnuchin.
- Den øjeblikkelige plan er, at vicepremierminister Liu He sandsynligvis kommer og besøger os senere på måneden, siger Mnuchin sent torsdag aften dansk tid.
- Vi vil fortsætte med de møder, tilføjer han med henvisning til den delegation, der onsdag afsluttede tre dages samtaler i Beijing.
Mnuchin forventer, at den delvise nedlukning af det amerikanske statsapparat ikke kommer i vejen for Liu Hes besøg.
USA's præsident, Donald Trump, har varslet toldstigninger på kinesiske varer, hvis de to lande ikke får løst deres handelsstrid inden den 2.
marts.
Oprindeligt skulle USA's toldsatser på importerede varer fra Kina have været sat op til 25 procent fra 10 procent med virkning fra den 1.
januar.
Stigningen ville ramme næsten halvdelen af Kinas vareeksport til USA.
Men Trump og Kinas præsident, Xi Jinping, blev i december enige om at give hinanden 90 dage til at forhandle sig frem til en løsning og dermed undgå en eskalering af det, der bliver kaldt handelskrigen mellem verdens to største økonomier.
Kina har svaret igenUSA har under Trump hævet toldbarrieren over for Kina flere gange.
Kina har svaret igen på samme måde.
Trump sagde torsdag, at USA havde "enorm succes" i handelsforhandlingerne med Kina.
Men det er sparsomt med konkrete oplysninger om eventuelle fremskridt.
Denne uges samtaler i Beijing var en "trædesten" i retning af forhandlinger på et højere niveau.
Det siger Myron Brilliant, leder af internationale anliggender hos USA's Handelskammer.
- Idéen er, at Liu He sandsynligvis kommer til Washington.
Men datoen er ikke fastlagt, sådan som jeg har forstået det, sagde han torsdag inden udmeldingen fra finansminister Steven Mnuchin.
Kinas handelsministerium oplyste torsdag, at de indledende samtaler i Beijing var forløbet godt.
- Der blev etableret et grundlag for at nå til enighed om de bekymringer, som hver side har, hed det i en meddelelse på ministeriets hjemmeside.
/ritzau/ReutersFacebookTwitterKopier linkEmner:Donald Trump (politiker)|Kina|USA|Xi Jinping (politiker)|Beijing




https://www.dr.dk/nyheder/indland/tuberkuloseudbrud-paa-skole-laerere-og-elever-testet-lungesygdom

IndlandTuberkuloseudbrud på skole: Lærere og elever testet for lungesygdomElever i niendeklasse er blevet smittet med  lungetuberkulose, siger skoleleder fra Haslev.
Lungetuberkulose er den hyppigste og mest udbredte form for tuberkulose og opstår som regel ved indånding af støv, der indeholder bakterierne.
(Modelfoto)Af Maja Lærke Maach11.
jan.
2019 kl.
06.
24 | opdateret 11.
jan.
2019 kl.
12.
41Bemærk: artiklen er mere end 30 dage gammelLæs opFlere elever fra en niendeklasse på Midtskolen i Haslev på Sydsjælland er blevet smittet med lungetuberkulose.
Tidligere blev det oplyst, at otte elever havde fået konstateret smitten, men det tal er nu blevet ændret til 15 elever, oplyser skoleleder Mette Løvbjerg til DR Nyheder.
- Der pågår en screening, hvor eleverne bliver undersøgt på sygehuset, så det er de resultater, der løbende kommer ind.
- Jeg ved ikke på nuværende tidspunkt, om der kommer flere smittede, siger Mette Løvbjerg.
Smitten skyldes formentlig, at én elev i efteråret sidste år fik konstateret tuberkulose.
Vi opfordrede meget til, at alle elever i klassen og parallelklassen, som de har idræt og linjefag sammen med, lod sig teste for tuberkulose i Roskilde, ligesom klassernes lærere er blevet testet.
Skoleleder Mette Løvbjerg.
Skolelederen fortæller desuden, at den smittede elev blev holdt hjemme og fik medicin, indtil smittefaren var ovre.
Der kan dog gå nogle måneder, før man opdager smitten.
- Jeg kan ikke vide, om alle har gjort det, men vi opfordrede meget til, at alle elever i klassen og parallelklassen, som de har idræt og linjefag sammen med, lod sig teste for tuberkulose i Roskilde, ligesom klassernes lærere er blevet testet, siger Mette Løvbjerg.
Hun forklarer, at de nye smittede elever kun har tuberkulosen i latent form og behandles, så de ikke kan smitte andre med infektionssygdommen.
I første omgang er der indkaldt 64 lærere og elever til undersøgelse for smitte.
Det oplyser overlæge Lothar Wiese fra tuberkolose-ambulatoriet på Sjællands Universitetshospital i Roskilde i et skriftligt svar.
- Ingen af de undersøgte er syge af tuberkulose, og de giver ikke smitten videre til andre, lyder det.
Men det kan meget vel være, at flere skal behandles.
Det er især personer, som bor sammen eller er meget tæt sammen, der kan smitte hinanden.
- I takt med at flere bliver undersøgt, og vi får testresultater, kan vi forvente, at flere skal i forebyggende behandling.
Lungetuberkulose smitter blandt andet ved nys og host og er den hyppigste og mest udbredte form for tuberkulose.
Den opstår som regel ved indånding af støv, der indeholder bakterierne.
Sygdommen behandles primært medicinsk med forskellige former for antibiotika.
Alle, der tilbydes undersøgelse, får en direkte indkaldelse, lyder det fra Sjællands Universitetshospital, som samtidig opfordrer alle til at tage imod tilbuddet.
Artiklen er blev opdateret, efter det er kommet frem, at 15 elever er blevet smittet og ikke kun otte, som tidligere oplyst.
Symptomerne•Hos større børn og voksne: Hoste, vægttab, nattesved, opspyt og træthed.
•Hos små børn: Dårlig trivsel, feber, træthed og hoste.
•Hvis man har hostet i mere end ca.
3 uger, anbefaler Sundhedsstyrelsen, at man går til læge.
•Tuberkulose bliver behandlet i seks måneder.
Efter omkring 14 dages behandling smitter man ikke længere andre.
•Den er dog sjælden i Danmark modsat tidligere, hvor sygdommen var meget dødelig.
•Kilde: Sundhedsstyrelsen.
FacebookTwitterKopier linkEmner:Uddannelse|Sygdomme og lidelser|Sjællands Universitetshospital|Sundhedsstyrelsen|Roskilde




