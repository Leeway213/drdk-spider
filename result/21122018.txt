https://www.dr.dk/sporten/fodbold/tyskland/danskerklubben-dortmund-vinder-tysk-topbrag

TysklandDanskerklubben Dortmund vinder tysk topbragDortmund genfandt vindermelodien, da Gladbach hjemme blev slået 2-1 fredag i Bundesligaens topbrag i runden.
Thomas Delaney (th.
) startede inde i opgøret mens Jacob Bruun Larsen kom ind i slutminutterne.
21.
dec.
2018 kl.
22.
41Bemærk: artiklen er mere end 30 dage gammelLæs opBorussia Dortmund fik hurtigt revancheret sig i Bundesligaen, da der fredag aften var topbrag mellem Dortmund og Borussia Mönchengladbach.
Her var Dortmund bedste hold og sled en arbejdssejr hjem på 2-1.
Dermed nåede Dortmund op på 42 point og har igen et forspring på ni point, da Gladbach følger efter med 33 point.
Bayern München kan dog med en sejr ude lørdag over Eintracht Frankfurt komme seks point efter Dortmund og overtage andenpladsen.
Læs også:Danskerklubber tørner sammen i Champions LeagueEt nederlag kunne pludselig have betydet, at Dortmund havde sat sit store forspring over styr, efter at klubben i seneste spillerunde tabte for første gang i sæsonen, da Fortuna Düsseldorf overraskende vandt.
Slutter året på toppenDortmund var dog på forhånd sikker på at overvintre på førstepladsen og kunne kalde sig Herbstmeister (efterårsmester).
Thomas Delaney var med fra start, mens Jacob Bruun Larsen var henvist til bænken af Raphaël Guerreiro.
Den første store mulighed opstod efter 20 minutter, da Marco Reus blev spillet igennem og afsluttede, men Gladbach-keeper Yann Sommer reddede fornemt.
Dortmund lagde et tungt pres i minutter efter, men forfaldt senere i halvlegen til alt spille for meget på tværs, mens Gladbach koncentrerede sig om at lukke af i defensiven.
Læs også:Delaney på tavlen i Dortmunds derbysejrI halvlegens sidste fem minutter kom der så gang i scoringerne.
Først var det Dortmunds Jadon Sancho, der yderligt driblede i feltet i højre side og fra en spids vinkel sparkede bolden i mål via den fjerneste stolpe.
Kun tre minutter senere var der kaos i hjemmeholdets forsvar, og bolden dumpede ned foran Christoph Kramer, der fra tæt hold sparkede Gladbach på 1-1, som blev pausestillingen.
Dortmund kom foran 2-1 efter 54 minutter.
Efter et tempofyldt angreb endte bolden i højre side hos Mario Götze.
Han sendte en helt perfekt pasning ind i det lille felt, hvor Reus glidende kom bolden i møde og sparkede den i mål.
Læs også:Thomas Delaney topper Bundesligaen: 'Det havde jeg ikke regnet med'Reus viste klassen igen efter en god times spil, da han hamrede et direkte frispark på den ene stolpe, mens Sommer kunne kigge på.
Gæsterne formåede ikke at ændre slagets gang og havde ikke meget at byde ind med i resten af halvlegen.
I tillægstiden blev Jacob Bruun Larsen så sendt på banen i, hvad der lignede en taktisk indskiftning i slutfasen.
/ritzau/FacebookTwitterKopier linkEmner:Jacob Bruun Larsen (fodboldspiller)|Marco Reus (fodboldspiller)|Fodbold|Tyskland|Borussia Dortmund




https://www.dr.dk/sporten/oevrig/lykkelig-nordmand-faar-karrierens-foerste-world-cup-sejr

Øvrig sportLykkelig nordmand får karrierens første World Cup-sejrVed World Cup i skiskydning i Tjekkiet vandt norske Marte Olsbu Røiseland kvindernes 7,5 kilometer sprint.
Af Kasper Heide Lund21.
dec.
2018 kl.
21.
08Bemærk: artiklen er mere end 30 dage gammelLæs opDer var kæmpe norsk glæde fredag, da skiskytten Marte Olsbu Røiseland kørte over stregen i kvindernes 7,5 kilometer sprint ved World Cuppen i Tjekkiet.
Nordmanden var nemlig hurtigst af alle, efter hun også havde skudt fejlfrit i sine to skydninger.
Det sikrede Olsbu Røiseland sin første World Cup-sejr nogensinde.
Læs også:Træfsikker nordmand får ny world cup-sejr i skiskydning– Det er en drøm som går i opfyldelse.
Endelig kan jeg stå på toppen.
Det har jeg ikke gjort før, og jeg skal nyde det til det fulde, siger Marte Olsbu Røiseland til NRK.
Den norske skiskytte vandt med blot 4,5 sekunder ned til tyske Laura Dahlmeier.
I den samlede stilling ligger Olsbu Røiseland dog kun nummer ni 135 point efter italienske Dorothea Wierer, der fører med 284 point.
Du kan se højdepunkter fra fredagens løb i videoen øverst i artiklen.
FacebookTwitterKopier linkEmner:Tjekkiet|Skydesport|NRK|Skisport




https://www.dr.dk/nyheder/kultur/film/susanne-bier-om-sin-skraemmende-netflix-film-vi-vil-gerne-dufte-til-det-vi

Film og serierSusanne Bier om sin skræmmende Netflix-film: Vi vil gerne dufte til det, vi frygterDanskerens nye Netflix-film handler om at flygte fra ondskab i en kaotisk verden.
Af Marie Ravn Nielsen og Interview: Mette Hybel21.
dec.
2018 kl.
19.
55Bemærk: artiklen er mere end 30 dage gammelLæs opGår du indimellem og bekymrer dig om verdens tilstand?
Og sætter du dig alligevel foran skærmen og lapper dystopiske og dystre sci-fi-serier som 'The Walking Dead' og 'The Rain' i dig?
Så vil du sikkert også gerne se danske Susanne Biers nye Netflix-film 'Bird Box', der er et heftigt sci-fi-drama med Hollywood-stjernen Sandra Bullock i hovedrollen.
Filmen handler om kvinden Malorie, der sammen med sine to børn må ud på en alt andet end nem flugt for at finde et sikkert sted at være efter en global katastrofe.
Rejsen foregår nemlig med bind for øjnene – for hvis du ser ondskaben, så dør du.
Med andre ord: Ikke ligefrem en hyggelig familiefilm.
Jeg tror, at denne type film, er ligesom, når børn vil høre eventyr.
For eventyr er jo også ret grusomme.
Susanne Bier, instruktørLæs også:I dag kan du se Susanne Biers nye Netflix-film.
.
.
men det behøver du ikke, mener anmelder- Jeg tror, at denne type film, er ligesom, når børn vil høre eventyr.
For eventyr er jo også ret grusomme, siger Susanne Bier om filmen.
- Jeg tror, at det er noget med, at så kan vi dufte til det, vi frygter, men det er inde for rammerne af noget, som alligevel er helt acceptabelt og på et fundamentalt plan 'ikke skræmmende', fortsætter hun.
Men hvorfor er der så mange dystre film om fremtiden i disse år?
Måske fordi, den type film tapper fint ind i manges nervøsitet lige nu om klodens fremtid, mener Susanne Bier.
Se interviewet med den danske instruktør øverst her på siden.
'Bird Box' kan ses på Netflix nu.
Hollywood-stjernen Sandra Bullock og Susanne Bier under indspilningerne til 'Bird Box'.
FacebookTwitterKopier linkEmner:Sandra Bullock (skuespiller)|Susanne Bier (filminstruktør)|Netflix




https://www.dr.dk/nyheder/indland/boern-ser-og-deler-drabsvideo-saadan-taler-du-med-dit-barn-om-videoen

Dansker og nordmand dræbt i MarokkoSe temaIndlandBørn ser og deler drabsvideo: Sådan taler du med dit barn om videoenVideoen, der sandsynligvis viser drabet på én af to dræbte kvinder i Marokko, deles nu blandt børn.
Der er en risiko for, at børn udfordrer hinanden til at se videoen, mener Børns Vilkår.
Af Sally Frydenlund Larsen21.
dec.
2018 kl.
20.
51Bemærk: artiklen er mere end 30 dage gammelLæs opTrods dansk og norsk politis forsøg på at stoppe delingen af en video, der angiveligt viser drabet på én af de to kvinder, der i denne uge mistede livet i Marokko, florerer den fortsat på sociale medier.
Og nu er den også nået børnene.
Det fortæller Børns Vilkår, som på Børnetelefonen har fået enkelte henvendelser fra børn, som har fået tilsendt videoen og er kommet til at se den.
Børnetelefonen regner med at få endnu flere henvendelser.
Det fortæller børnefaglig konsulent hos Børns Vilkår, Sanne Lind.
Derfor opfordrer hun landets forældre til at tage en snak med deres børn, hvis de færdes på internettet og sociale medier som Instagram, Snapchat og Facebook.
Det er ikke en nem samtale, og derfor kommer Sanne Lind her med seks gode råd:1Tag det i opløbetDet er en god idé at snakke med dit barn om videoen, allerede inden barnet støder ind i den på internettet eller får den tilsendt, mener Sanne Lind.
- Man kan godt snakke med større børn, der er meget på sociale medier, om, at der florerer en video, som har noget ubehageligt indhold.
Fortæl barnet, at hvis det får noget tilsendt, så skal det fortælle det til en voksen og lade være med at trykke på linket, siger hun.
Det er også vigtigt at forsikre barnet om, at du ikke bliver vred, hvis det er kommet til at se videoen.
2Svar, hvis barnet spørgerMan kan måske have lyst til at skærme sit barn fuldstændig fra sager som drabene på danske Louise Vesterager Jespersen og hendes 28-årige norske veninde, Maren Ueland.
Men hvis dit barn har spørgsmål til sagen eller den cirkulerende video, skal du svare, siger Sanne Lind.
- Svar enkelt og simpelt på spørgsmålene uden at dele for mange detaljer.
Hvis barnet ikke får svar på sine spørgsmål, efterlader vi dem med nogle fantasier, som kan være endnu værre end virkeligheden, siger hun.
Det er en god ide, at kigge lidt ekstra godt med over skulderen, når ens bør er på internettet den kommende tid, siger Sanne Lind, børnefaglig konsulent hos Børns Vilkår.
3Har dit barn set videoen?
Snak om detDe børn, som Børnetelefonen har talt med og som har set den mulige drabsvideo, har oplevet den som meget ubehagelig, fortæller Signe Lind.
Hvis dit barn har set videoen, skal I sætte jer ned og tale om det, anbefaler den børnefaglige konsulent.
- Fortæl barnet, at det er okay at være forskrækket eller ked af det, og hvis barnet har brug for at snakke om det igen på et senere tidspunkt, så er du klar til at lytte og trøste, siger hun.
4Drop den løftede pegefingerDet er naturligt, at man som forælder bliver frustreret, hvis ens barn ser så voldsom en video som den, der efterforskes i sagen om de to dræbte kvinder, siger Sanne Lind.
Men det går ikke at vise barnet det.
- Det er jo en gave, hvis barnet kommer og fortæller én noget, for så kan man hjælpe barnet.
Barnet skal forstå alvoren, men samtidig vide, at de kan tale med dig om det.
Sanne Lind, børnefaglig konsulent hos Børns Vilkår (arkivfoto).
5Sørg for, at dit barn ikke selv deler videoenIfølge Sanne Lind er det en trend blandt børn at dele såkaldte 'challenges' - altså udfordringer.
Hun mener derfor, at der er grund til at frygte, at børn kan finde på at udfordre hinanden til at se drabsvideoen fra Marokko.
- Sig til barnet, at "nu hvor du er kommet til at se den og kan mærke, hvor ubehageligt det er, så er det vigtigt, at du ikke kommer til at sende den videre til andre", siger hun.
6Hold øje med følgevirkningerBåde norske Kripos og danske PET har bekræftet, at videoen af drabet formentlig er ægte - og altså meget voldsom.
Derfor opfordrer Sanne Lind til, at man som forælder er opmærksom på sit barns opførsel og humør i lang tid efter, at det har set videoen.
- Vær opmærksom på, om barnet pludselig begynder at blive bange for at være alene, få mareridt eller ikke at kunne sove.
Hvis reaktionen bliver ved i en længere periode, kan det være nødvendigt at søge professionel hjælp til at få oplevelsen bearbejdet.
- Så har det sat så dybe spor i barnet, at der kan være brug for mere hjælp, siger hun.
Sagen kort•Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
•De var på julerejse i Marokko og havde de seneste dage været på vandretur i Atlasbjergene, hvor de camperede.
•Marokkanske myndigheder efterforsker dobbeltdrabet som en terrorhandling, fordi mindst en af i alt 13 anholdte mænd har en forbindelse til en ekstremistisk gruppe.
PET er enig i vurderingen.
•To videoer efterforskes i sagen: En video, der angiveligt viser drabet på en af de to kvinder og en video, hvor de tre anholdte sammen med en fjerde person erklærer troskab til Islamisk Stat.
PET vurderer at videoerne sandsynligvis er ægte.
•DR har besluttet ikke at vise videoerne.
Det skyldes at vi ikke ønsker at gå potentielle terroristers ærinde.
FacebookTwitterKopier linkEmner:Islamisk Stat|Børnetelefonen|Marokko|Mord|Terrorisme




https://www.dr.dk/nyheder/kultur/bornholmer-indtager-toppen-af-de-amerikanske-hitlister

KulturBornholmer indtager toppen af de amerikanske hitlister43-årige Jonas Jeberg står bag hittet 'High Hopes' med Panic!
At The Disco.
Panic!
At The Disco topper lige nu de amerikanske hitlister med sangen 'High Hope', som bornholmske Jonas Jeberg står bag.
Af Anne Brusvang og Lis Eilsøe21.
dec.
2018 kl.
19.
30Bemærk: artiklen er mere end 30 dage gammelLæs opDer er et solidt dansk aftryk i ét af de mest spillede numre på de amerikanske radiostationer lige nu.
Bornholmske Jonas Jeberg med fast adresse i Los Angeles står nemlig bag kæmpehittet 'High Hopes' med poprock-bandet Panic!
At The Disco.
I begyndelsen af december røg 'High Hopes' helt til tops på radiocharten og ind på femtepladsen på Billboard Hot 100 Chart - og den ligger stadig på en solid femteplads her lige før jul.
- Det føles helt fantastisk.
Lige siden jeg startede i musikbranchen, har det været min drøm at blive nr.
1 i USA, siger Jonas Jeberg.
Hør 'High Hopes' med Panic!
At The Disco herHar lavet sange til mange store navne43-årige Jonas Jeberg har haft nogle solide hits i samarbejde med verdensstjerner som Kylie Minogue, Selena Gomez, Demi Lovato og Nicki Minaj, men det er første gang, han når den absolutte top med én af sine sange.
En del af 'High Hopes' blev lavet på en sangskriver-camp i Aspen i Colorado i 2015.
Den blev dog først skrevet færdig i begyndelsen af 2018, da bandet Panic!
At The Disco tog den til sig.
- Banalt set handler det hele om at skrive en god sang og så have de rigtige kontakter på et pladeselskab at præsentere sangen for, så de for sin del kan præsentere den for artisten, siger Jonas Jeberg.
Og de ting er altså faldet i perfekt hak for Jonas Jeberg med 'High Hopes'.
Har altid arbejdet i udlandetHan har boet i Los Angeles med kone og to børn siden 2012, hvor han besluttede at satse benhårdt på det amerikanske marked, som han havde arbejdet målrettet mod siden slutningen af 1990'erne.
- Den første manager, jeg arbejdede med, lavede mest i udlandet.
Det betød, at mine første job i 1998 var i udlandet i stedet for i Danmark.
Derfor begyndte jeg tidligt at gå efter USA, siger Jonas Jeberg.
Det hele startede dog i en helt anden målestok.
Jonas Jeberg er vokset op i Rønne på Bornholm, og hans første møde med musikken var på lilletromme og iført rød-grøn uniform i Bornholmer Garden.
Her avancerede han som trommeslager og endte på konservatoriet.
Trommerne blev suppleret med musikteori, og så lå ruten klar.
- Jeg skulle også spille klaver på konservatoriet, og de akkorder inspirerede mig til at begynde at skrive sange, siger Jonas Jeberg.
Den danske baggrund betyder nogetSelv om han stort set altid har arbejdet med udenlandske kunstnere, er han ikke i tvivl om, at hans danske baggrund stadig betyder noget.
Han har det lidt svært med at sætte en præcis etiket på en dansk eller skandinavisk måde at gøre tingene på, men det handler blandt andet om evnen til at fordybe sig.
- Og så er den danske mentalitet nok samtidig at have begge ben solidt plantet på jorden, siger Jonas Jeberg.
Som den lidt beskedne bornholmer, der stadig ligger dybt i sangskriveren fra Los Angeles, siger han da også med et grin, at han indimellem skal minde sig selv om at glemme, at han arbejder med store stjerner.
- Der er grundlæggende bare brug for et godt håndværk og en god sang, siger han med smil i stemmen.
FacebookTwitterKopier linkEmner:Kylie Minogue (musiker)|Los Angeles|USA|Pop og rock|Billboard




https://www.dr.dk/nyheder/vejret/kold-julemorgen-kan-give-slinger-i-trafikken

VejretKold julemorgen kan give slinger i trafikkenBåde tøsne og regn kan gøre vejene glatte den 24.
december.
Dette kunne godt være udsigten juleaftensdag.
Af Nina Bendixen21.
dec.
2018 kl.
20.
46 | opdateret 21.
dec.
2018 kl.
20.
58Bemærk: artiklen er mere end 30 dage gammelLæs opDu vågner juleaftensmorgen og kigger ud af vinduet, og der ligger sne!
Gud ske tak og lov for, at du bor i Nordjylland, hvor det har været koldt nok hele natten til, at den nedbør, der faldt i går, er blevet liggende.
Du skynder dig i bad og trækker i vintertøjet, for nu skal der leges med sne.
Men.
.
.
Nu er sneen smeltet væk, du plasker dig gennem sjask og sjap i fem graders varme.
Det kunne godt være ét scenarie på mandag den 24.
december.
Læs også:Hvid jul i Nordjylland, måskeKulden er lige om hjørnetWeekenden byder på flere nedbørsområder, som trækker ind over Danmark, og da Nordjylland og til dels Nordsjælland ligger tættest på kulden i Norge og Sverige, så er det her, at nedbøren har bedst mulighed for at udvikle sig til slud eller tøsne.
Søndag skal en mindre front passere landet fra nordvest, og hvis temperaturen når at falde til snevenlige grader, mens fronten passerer, så kan sneen godt blive liggende til juleaftensmorgen.
Uanset hvad, så vil de lave temperaturer give glatte veje flere steder julemorgen.
Mod syd vil temperaturen ligge omkring 4 - 6 grader, så her kan vi godt forvente en våd jul.
Læs også:Drømmer du om en hvid jul?
Verdens koldeste julemarked ligger i en by i RuslandTemperaturen stigerAllerede ved middagstid stiger temperaturen så meget, at sneen vil smelte.
Nogle steder hurtigere end andre, og i løbet af eftermiddagen lander vi på mellem fire og syv plusgrader, og så er det slut med julesne.
Til gengæld vil solen begynde at kigge frem flere steder, efter at have været gemt væk i mange dage.
FacebookTwitterKopier linkEmner:Vejret|Jylland|Jul|Norge|Sjælland




https://www.dr.dk/nyheder/udland/dr-i-marokko-landsby-er-rystet-og-har-indfoert-sikkerhedstjek-af-alle-fremmede

Dansker og nordmand dræbt i MarokkoSe temaUdlandDR i Marokko: Landsby er rystet og har indført sikkerhedstjek af alle fremmedeI Imlil er beboere og turister berørte og ulykkelige over, at to unge kvinder er dræbt af formodede terrorister.
Borgmesteren i Imlil, 82-årige El Hussein, har aldrig oplevet noget der minder om den ulykkelige drabsag i hele sit lange liv.
Af Andreas Lindqvist21.
dec.
2018 kl.
22.
09Bemærk: artiklen er mere end 30 dage gammelLæs op- Det er katastrofalt for vores område.
Aldrig i mit 81 år lange liv havde jeg ventet, at sådan noget skulle ske.
Sådan lyder det fra borgmesteren i Imlil, El Hussein, en by med godt 3.
000 indbyggere.
Den var sidste stop for 24-årige danske Louisa Vesterager Jespersen og hendes 28-årige norske veninde Maren Ueland, før de begyndte deres vandretur i Atlasbjergene.
De to blev fundet dræbt mandag, og PET har her til aften bekræftet, at drabene er terrorrelaterede.
13 personer er blevet anholdt af marokkansk politi.
Læs også:PET: Marokkansk drabssag er terror og videoer er sandsynligvis ægte- I Imlil lever man i den grad af turisme.
Det er et center for trekkingture i området.
Og derfor gør folk i byen alt for at understrege, at de fire mistænkte ikke er derfra, siger DR's journalist, Jakob Vinde Larsen.
Mødte de dræbte kvinderHan besøgte i dag Imlil, hvor der er tydelig polititilstedeværelse og sikkerhedstjek for overhovedet at komme ind.
I løbet af dagen har DR talt med borgmesteren og flere af de guider, som lever af at vise turisterne de naturskønne bjerge.
En af dem er Jamal Imerhane, som lige som mange andre udtrykte stor vrede over det skete.
- Han har selv en del danske trekkinggrupper som kommer i den kommende tid.
Han har ikke fået nogen aflysninger, men sagen har krævet en snak med rejsearrangørerne derhjemme, siger Jakob Vinde Larsen.
Læs også:Marokko anholder endnu ni i sagen om drabet på norsk og dansk turistLige som andre i byen er Jamal Imerhane trist over drabene.
Alle de lokale, som DR's journalist har talt med, lægger vægt på, hvor enkeltstående den tragiske begivenhed er for området, hvor tusindvis af turister vandrer hvert år.
- Vi vil fortsætte kampen mod disse mærkelige dumme folk.
Hvis vi ikke stopper dem, taber vi, siger guiden til DR.
En anden guide med samme efternavn og fornavnet Rashid mødte de to dræbte kvinder, og frarådede dem at vandre alene.
De virkede dog til at vide hvad de lavede, vurderer han.
- De var meget glade og entusiastiske for at komme op til Toubkal-bjerget (den højeste tinde i Atlasbjergene, red.
).
Meget åbne og venlige piger, siger Rachid Imerhane.
I videoen nedenfor fortæller guiden Rashid Imerhane om sit møde med danske Louisa og norske Maren.
Turister føler sig tryggeDR talte også med flere turister, som er i området for at vandre.
Deriblandt tyskeren Julie Goettsch, som er afsted med en veninde.
- Vi har været ret bange.
Men vi har haft en god dag i dag, og har ikke følt os usikre.
Her er smukt, og vi er positive nu.
Men vi har været bange, for det kan jo ske for hvem som helst.
Det er en forfærdelig hændelse, siger Julie Goettsch.
Tyskeren Julie Goettsch vandrer med en veninde.
Danskeren Eivind Løvsø, som er skolelærer, rejser med sin kone.
Han blev også nervøs, da han hørte om drabene.
Men efter at han er ankommet, føler han sig tryg.
Han fik en særlig oplevelse i dag, da lokale guider opdagede, at han var dansker og overleverede ham en blomst og en undskyldning for det hændte.
- Hvis det her var sket i Silkeborg, ville jeg jo også tage derhen næste dag og gå en tur, siger Eivind Løvsø til Jakob Vinde Larsen.
Den danske skolelærer Eivind Løvsø er i Marokko med sin kone.
Der er en lokal ceremoni i morgen i Imlil.
Det er en årlig begivenhed, som var planlagt i forvejen.
Men nu kommer den til at handle om at vise sympati med ofrenes familier og hjemlande.
Sagen kort•Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
•De var på julerejse i Marokko og havde de seneste dage været på vandretur i Atlasbjergene, hvor de camperede.
•Marokkanske myndigheder efterforsker dobbeltdrabet som en terrorhandling, fordi mindst en af i alt 13 anholdte mænd har en forbindelse til en ekstremistisk gruppe.
PET er enig i vurderingen.
•To videoer efterforskes i sagen: En video, der angiveligt viser drabet på en af de to kvinder og en video, hvor de tre anholdte sammen med en fjerde person erklærer troskab til Islamisk Stat.
PET vurderer at videoerne sandsynligvis er ægte.
•DR har besluttet ikke at vise videoen.
Det skyldes at vi ikke ønsker at gå potentielle terroristers ærinde.
FacebookTwitterKopier linkEmner:Islamisk Stat|Politiets Efterretningstjeneste|Afrika|Turisme|Mord




https://www.dr.dk/nyheder/indland/google-vil-sikre-kvalitetsjournalistik-og-bremse-propaganda

IndlandGoogle vil sikre kvalitetsjournalistik – og bremse propagandaTech-giganten vil øge antallet af ”verificerede fakta” i søgninger.
Google vil promovere kvalitetsjournalistik, mærke russisk propaganda og øge sit samarbejde med mediehuse over hele verden som en del af et globalt ”News Initiative”.
Af Kurt Strand21.
dec.
2018 kl.
19.
30Bemærk: artiklen er mere end 30 dage gammelLæs opMedier og søgemaskiner skal være til at stole på.
Derfor vil Google promovere kvalitetsjournalistik, mærke russisk propaganda og øge sit samarbejde med mediehuse over hele verden som en del af et globalt ”News Initiative”, der blev lanceret tidligere i år.
- Alverdens mediehuse og Google har fælles interesser, mener Jon Steinberg, Senior Public Policy Manager hos Google i London:- Google tilbyder, hvad journalister beskriver og finder ud af.
Derfor vil vi gerne arbejde tæt sammen – og være med til at promovere højkvalitetsjournalistik, siger Steinberg i P1’s ”Mennesker og medier”.
Adspurgt, hvem der skal definere, hvad ”kvalitet” er, siger Jon Steinberg, at de traditionelle medier skal sætte standarderne.
- Vores opgave er så at få algoritmerne til at forstå, hvad de skal promovere, når du søger.
Læs også:Google bekræfter: Vil lave censureret søgemaskine for kineserneFlere ”verificerede fakta”Samtidig vil Google øge antallet af ”verificerede fakta” i søgninger.
Derfor samarbejder den internationale tech-gigant med faktatjekkere i hele verden – også her i Danmark – og når for eksempel en artikel er verificeret via det samarbejde, kan den blive suppleret med detaljerede oplysninger om, hvordan den er blevet faktatjekket, fortæller Jon Steinberg.
Endnu er det dog ikke muligt at undgå for eksempel russisk propaganda.
For trods ambitionen om flere ”verificerede fakta”, dukker videoer fra statslige, russiske ”Russia Today” jævnligt op i søgninger.
Og det er svært at hindre, erkender Jon Steinberg:- Vores holdning er, at hos Google – og YouTube, som Google ejer – skal man kunne finde hvad som helst – uanset om det er om politik, sport eller underholdning.
Og så længe indholdet er lovligt, så skal vi også hjælpe med at finde det.
Læs også:Kim Larsen, lockout og Fortnite: Dét googlede vi i 2018Ifølge Steinberg har YouTube introduceret en mærkning, så brugerne kan se, om et medie er ejet af staten – Russia Today er således finansieret af den russiske regering.
Men fordi eksempelvis britiske BBC, svenske SVT og danske DR jo også er statsejede og finansieret med enten skattekroner eller licens, arbejder Google på to forskellige mærkninger, så brugerne kan se, om et medie arbejder uafhængigt af en regering eller ej.
Fælles interesse med medierAlle Googles initiativer er en del af det globale ”News Initiative”, som Jon Steinberg ser som et bidrag til udvikling af medier og journalistik:- Vi håber, at vores værktøjer, kurser og alt det vi tilbyder nyheds- og mediehuse, kan hjælpe til mere digitalisering, til nye forretningsmodeller og til at deres journalistik bliver opdaget af flere.
Så dermed har vi en fælles interesse.
Læs også:Facebook og Twitter går til angreb mod iransk propagandaGoogles globale ”News Initiative” har her i Danmark støttet en række konkrete medieprojekter i de sidste par år – blandt andre har Altinget, Information og DanWatch fået Google-støtte.
Og i en Google-butik på Nørrebrogade i København har flere end 33.
000 indtil nu deltaget i kurser, der for eksempel fokuserer på bedre brug af søgemaskiner.
Hør interviewet med Jon Steinberg, Google, i ”Mennesker og medier” lørdag 13.
03 på P1 eller her.
FacebookTwitterKopier linkEmner:Google|Youtube|IT-branchen|København|Rusland




https://www.dr.dk/nyheder/udland/dronekaos-fortsaetter-gatwick-igen-tvunget-til-aflyse-fly

UdlandDronekaos fortsætter: Gatwick igen tvunget til at aflyse flyDroner igen spottet omkring London-lufthavn.
Tidligt fredag aften er lufthavnen genåbnet igen.
Flytrafikken ud og ind af London-lufthavnen Gatwick har i flere dage været generet af droner.
Nu tvinges lufthavnen igen til at indstille juletrafikken.
21.
dec.
2018 kl.
19.
17 | opdateret 21.
dec.
2018 kl.
19.
44Bemærk: artiklen er mere end 30 dage gammelLæs opGatwick lufthavn var fredag aften igen tvunget til at aflyse flyafgange og -landinger på grund af rapporter om en drone i området.
Ifølge BBC blev en drone set kl.
18.
10, og flere fly måtte cirkulere over landingsbanerne uden at kunne komme til at lande.
Omkring kl.
19.
30 meddelte London-lufthavnen på Twitter, at flydriften er genoptaget.
Siden onsdag har droner skabt kaos i Gatwick, og al trafik har været aflyst i 32 timer frem til fredag formiddag.
Læs også:Dronekaos i Gatwick: Københavns Lufthavn har kun oplevet 'dumheder' med dronerHærens og politiets skarpskytter har været tilkaldt for at jage de spottede droner.
Britisk politi understreger samtidigt, at intet tyder på, at droneaktiviteterne er terrorrelaterede.
Droner udgør ny trussel mod lufthavneDer er ikke klarhed over, hvor mange droner, der reelt er i spil.
Personen eller personerne bag droneaktiviteten er heller ikke fundet endnu.
Nedlukningen har påvirket mere end 120.
000 passagerer på to af årets travleste rejsedage.
Læs også:Dronekaos i Gatwick: Københavns Lufthavn har kun oplevet 'dumheder' med dronerGatwicks dronemareridt har blotlagt en ny sårbarhed for lufthavne, som vil blive analyseret nøje i den kommende tid af sikkerhedsstyrker og lufthavnsoperatører mange steder i verden.
/ritzau/ReutersFacebookTwitterKopier linkEmner:Gatwick Airport|Lufthavne|Twitter|London|Storbritannien




https://www.dr.dk/nyheder/indland/omrade-i-brondby-afspaerret-efter-knivstikkeri

IndlandOmråde i Brøndby afspærret efter knivstikkeriPolitiet har anholdt en person efter knivstikkeri tidligere i dag i Brøndby.
21.
dec.
2018 kl.
19.
28 | opdateret 21.
dec.
2018 kl.
21.
31Bemærk: artiklen er mere end 30 dage gammelLæs opEn person er i eftermiddag blevet stukket med en kniv i Ulsøparken i Brøndby, og politiet har anholdt en person med relation til knivstikkeriet.
Det er uklart præcist, hvilken rolle vedkommende har spillet.
Da politiet kom var personen, der blev stukket, i en alvorlig tilstand.
Ofret vurderes på det tidspunkt at være i livsfare.
Det lykkedes redningsfolk at få stabiliseret vedkommendes tilstand.
Han er blevet bragt ind på Rigshospitalets traumecenter i København.
Her er han blevet opereret.
Hans tilstand beskrives klokken 21 som værende stabil og ude for livsfare.
Et parkeringsområde blev afspærret, mens politiet ledte efter gerningsmanden.
Motivet for knivstikkeriet er endnu ikke klart, siger vagtchefen.
/ritzau/FacebookTwitterKopier linkEmner:Brøndby|Københavns Vestegns Politi|Vold|Sjælland|Rigshospitalet




https://www.dr.dk/sporten/haandbold/vm-herrer/ekspert-om-slem-skade-til-kirkeloekke-kaempe-streg-i-regningen

VM herrerEkspert om slem skade til Kirkeløkke: ’Kæmpe streg i regningen for landstræneren’Ifølge DR Sportens håndboldekspert Lars Krogh Jeppesen er det et stort tab, at Niclas Kirkeløkke misser VM.
Af Kasper Heide Lund21.
dec.
2018 kl.
19.
46 | opdateret 21.
dec.
2018 kl.
20.
04Bemærk: artiklen er mere end 30 dage gammelLæs opDet bliver uden GOG-profilen Niclas Kirkeløkke, når det danske herrelandshold i januar skal spille verdensmesterskaberne i håndbold i Danmark.
Niclas Kirkeløkke har revet det bagerst korsbånd i venstre knæ over og er dermed ude af VM.
- Det må virkelig gøre ondt i ham.
Det er en spiller, som har kæmpet med skader gennem flere perioder, og så er det også en kæmpe streg i regningen for landstræner Nikolaj Jacobsen.
Det er en spiller, der var tiltænkt en stor rolle, og som skulle spille mangeDet er en hård nød at knække, når man tænker på, hvor kort tid der er til slutrunden, og hvor mange spilminutter, der var lagt op til, at Kirkeløkke skulle bidrage med.
Lars Krogh Jeppesen, DR Sportens håndboldekspertminutter, siger DR Sportens håndboldekspert Lars Krogh Jeppesen.
Læs også:GOG-profil misser VM efter korsbåndsskade: 'Kæmpe tab for landsholdet'- Nu skal Nikolaj Jacobsen til at tænke sig rigtig godt om i forhold til, hvem der så får de her minutter, og hvordan han vil løse, at en nøglespiller ikke længere er til rådighed.
Skaden giver landstræneren store bekymringer, fordi Kirkeløkke med sin stærke venstre arm var udset som det klare førstevalg på højre back.
Den direkte erstatning i VM-truppen bliver Martin Larsen fra den franske klub Pays d’Aix, som Nikolaj Jacobsen fredag har udtaget.
Ifølge Lars Krogh Jeppesen er det dog en anden spiller, som står forrest i køen som erstatning på højre back.
- Den første i rækken er Nikolaj Øris, der har haft en rigtig god sæson for Bjerringbro Silkeborg.
Man har set hvilke kvaliteter han har, men spørgsmålet er så, om han kan holde en hel slutrunde.
Læs også:Landstræner Nikolaj Jacobsen har udtaget sin endelige VM-trup- Så der er Martin Larsen.
Han skal ud og bevise sit værd overfor landstræneren.
Det er en chance, han skal gribe, fordi ellers er Nikolaj Jacobsen nødt til at kigge andre veje.
Det er en kæmpe streg i regningen for landstræner Nikolaj Jacobsen.
Det er en spiller, der var tiltænkt en stor rolleLars Krogh JeppesenGør landstræneren det, kan det betyde, at han i stedet vil bruge en højrehåndet spiller på højre back – en løsning som kan give visse udfordringer, lyder det fra Lars Krogh Jeppesen.
- Han kan blive nødt til at overveje at spille med Mads Mensah eller Morten Olsen på højre back.
Det bliver et anderledes spil, hvis du spiller med en højrehåndet højre back.
Det bliver sværere at få kvalificerede afslutninger.
Læs også:Med truppen klar er målet sat: ’Vi vil være blandt de fire bedste’- Det vil kræve noget specielt af Nikolaj Jacobsen – at han rent strategisk laver om i sine tanker.
Det er en hård nød at knække, når man tænker på, hvor kort tid der er til slutrunden, og hvor mange spilminutter, der var lagt op til, at Kirkeløkke skulle bidrage med, siger DR Sportens håndboldekspert.
Danmark spiller første kamp ved VM torsdag den 10.
januar mod Chile.
FacebookTwitterKopier linkEmner:Mads Mensah (håndboldspiller)|Niclas Kirkeløkke (håndboldspiller)|Håndbold|Bjerringbro-Silkeborg Elitehåndbold|Chile




https://www.dr.dk/nyheder/viden/teknologi/facebook-efter-ny-skandale-medierne-misforstaar-sagen

TeknologiFacebook efter ny skandale: Medierne misforstår sagenNew York Times afslørede tirsdag, at Facebook deler brugerdata uden samtykke, men medierne tager fejl, mener Facebook.
Dansk forsker kalder sagen uigennemskuelig.
I tirsdags kom det frem, at Facebook deler dine brugerdata med mere end 150 internet-virksomheder.
Det drejer sig om blandt andre Spotify, Amazon og Netflix.
REUTERS/Dado Ruvic/Illustration/File Photo Af Jeppe Kyhne Knudsen21.
dec.
2018 kl.
18.
30Bemærk: artiklen er mere end 30 dage gammelLæs opTirsdag afslørede New York Times, at Facebook i en årrække har delt data med mere 150 store internet- og techvirksomheder - uden brugerne var klar over det.
Det drejer sig blandt andet om virksomheder som Microsoft, Amazon og Spotify.
Læs også:Nye afsløringer: Facebook deler dine private data med mere end 150 virksomhederMen nu svarer Facebook tilbage.
I en mail til DR skriver de, at det ikke er sandt, at de har delt brugernes private meddelelser til andre virksomheder uden brugernes vidende.
- Partnerfirmaer har kun fået adgang til brugeres private beskeder, hvis brugerne eksplicit har logget ind via Facebook for at kunne bruge partnerfirmaets messaging-feature.
Det er en hyppigt brugt funktion inden for IT - det er eksempelvis det samme som når Mac-brugere benytter Apple’s mail-app til at kunne læse, skrive og slette mails, skriver en talsmand for Facebook.
Og ifølge Christopher Gad, der er lektor i privacy og overvågning ved IT-Universitetet i København, har Facebook muligvis fat i den lange ende her.
- Det er muligt, at Facebook har ret i præciseringen, de sender til jer.
Men det ændrer ikke ved den uklarhed, man har som bruger.
Det virker meget uigennemskueligt for os, hvor vores data ryger hen, siger han.
Spotify og Netflix kan kigge medI DRs artikel fra onsdag skrev vi, at blandt andre Netflix og Spotify har rettigheder til at læse, rette og slette brugernes beskeder i Messenger.
Men det mener Facebook er en forkert måde at fremstille deres “access” på.
- For at brugere har kunnet skrive en besked til en Facebook-ven via Spotify, har Spotify fået “write access”; for at brugere har kunnet læse beskederne fra deres venner, har Spotify fået “read access”; og endelig betyder “delete access”, at hvis du har slettet en Facebook-besked på Spotify, ville den også blive slettet på Facebook.
Der har altså ikke været nogen tredjepart, der har læst private beskeder eller skrevet til venner uden din tilladelse, skriver de.
Ifølge privacy-forskeren fra IT-Universitetet har Facebook måske også ret i den præcisering, men at Spotify eller Netflix stadig har rettighederne, selvom de ikke skal bruge dem mere, finder han uansvarligt.
- Det kan jo godt være rigtigt, at de skriver, at Spotify ikke kigger på indholdet.
Men det virker lemfældigt, at de stadig har rettighederne, når de ikke længere skal bruge dem, siger han.
Han mener i det hele taget, at der er mangel på gennemsigtighed for os forbrugere, når det kommer til, hvordan vores data bliver brugt og delt.
- Det er en klassisk ting, at når du installerer noget på din computer, så er der jo ikke nogen, der læser de “betingelser” som man skal acceptere for at bruge tjenesten.
Det er ekstremt lange tekster skrevet i et juridisk sprog, som de færreste forstår, siger han.
Og han fortsætter:- Facebook kan jo sagtens være juridisk fuldstændig på sikker grund med det hele.
Men det hjælper ikke med at gøre situationen mere gennemskuelig for almindelige mennesker,En kæmpe data-økonomiNår Facebook deler deres data med en masse andre internetvirksomheder, så er der, ifølge Christopher Gad, en god grund til det.
- Der er en form for data-økonomi på spil.
Få fat i så mange mennesker som muligt og vær koblet til reklamer og services, som folk køber.
Så bliver data ekstremt værdifuldt.
De her store spillere, der indgår i partnerskaber med hinanden, har ikke nødvendigvis nogen interesse i, at vi kan gennemskue det hele, siger han.
Han understreger dog også, at de store virksomheder har interesse i, at vi har tillid til dem.
Men den økonomiske interesse vægter tit højere end tilliden.
- Skandalerne har ikke så stor effekt.
Det er jo kun en lille skare, der slette deres profil på det sociale medie.
De fleste fortsætter jo bare.
Facebook er så integreret en del af folks liv i dag, og det er svært at få alle sine venner til at hoppe over i et alternativ, siger han.
Rod i butikkenChristopher Gad tror ikke på, at der sidder en ond person og styrer alle datastrømmene fra Facebooks hovedkvarter.
Han tror derimod, at Facebook ikke helt har overblikket over, hvor alle datastrømmene fører hen.
- Meget i New York Times-artiklen peger på det generelle problem, at der ikke er nogen, der har et overblik over hvad der foregår.
Det er uigennemsigtigt for os alle sammen - inklusive Facebook, siger han.
Og det er ikke kun hos Facebook, at man muligvis har mistet overblikket over data-strømmene.
- Når du bevæger dig rundt på internettet, sætter du hele tiden et dataspor.
Et dataspor som bliver delt mellem en række store virksomheder helt automatisk.
Men jeg tror ikke, at nogen har overblikket over hvor dine data bevæger sig hen, og hvad de bliver brugt til.
Og det er et demokratisk problem, siger han.
FacebookTwitterKopier link




https://www.dr.dk/nyheder/indland/dronekaos-i-gatwick-koebenhavns-lufthavn-har-kun-oplevet-dumheder-med-droner

IndlandDronekaos i Gatwick: Københavns Lufthavn har kun oplevet 'dumheder' med dronerI Gatwick Lufthavn har en drone kostet massevis af aflysninger.
Af Thomas Prakash og Christine Hyldahl21.
dec.
2018 kl.
18.
20Bemærk: artiklen er mere end 30 dage gammelLæs opI dag genåbnede Gatwick-lufthavnen uden for London efter flere dages lukning og aflysninger, hvor illegale droner har fløjet i området omkring lufthavnen.
120.
000 passagerer har fået deres rejseplaner ødelagt få dage før jul, rapporterer BBC.
Herhjemme har vi kun oplevet ganske få tilfælde, hvor droner har forstyrret flytrafikken.
Inden for det seneste år er en drone seks gange blevet observeret i nærheden af en af landets lufthavne.
Læs også:Efter flere dage med lukket lufthavn: Gatwick forsøger at genåbneDet fortæller Bo Pedersen, kommunikationsdirektør i Naviair, der har ansvaret for trafikafvikling i det danske luftrum.
- I alle tilfælde har der været tale om dumheder, hvor folk brød reglerne, fordi de ikke kendte dem, fortæller han.
I et enkelt tilfælde for år tilbage var det ved at blive alvor i Københavns Lufthavn, da en ukendt person fløj med sine drone ude ved Øresund for enden af landingsbanen.
- Vi blev nødt til at flytte trafikken fra én bane til en anden, indtil dronen var væk.
Det var ikke noget, der gav reelle forsinkelser, men det gav lidt sved på panden for os, siger Bo Pedersen.
Læs også:Flere droner ved danske lufthavne vækker bekymring140 fly aflystMere alvorligt ser han på situationen uden for Gatwick-lufthavnen, hvor ukendte dronepiloter i flere dage har drillet lufthavn og politi.
Læs også:Droner flyver med fastfood i Reykjavik- Der er ingen tvivl om, at når det foregår over så lang tid, så er det nogle mennesker, der godt ved, at de gør noget, de ikke må, siger Bo Pedersen.
I Gatwick Lufthavn er cirka 140 fly blevet aflyst, og tusindvis af passagerer har været strandet i lufthavnen siden onsdag aften.
Det helt store spørgsmål er: Hvordan kunne dronerne blive ved med at flyve over lufthavnen i 36 timer?
Ifølge den britiske transportminister, Chris Grayling, er der ingen nemme løsninger på de flyvende droner over Gatwick.
- Flere har spurgt: Hvorfor har I ikke bare skudt dronerne ned?
Men selvfølgelig kan man ikke bare skyde hasarderet rundt omkring sig, siger han.
Læs også:Se drone smadre flyvinge: Så farlige er de vildfarne robotter for lufttrafikkenHan kalder dronerne for ”en ny slags trussel”, og han ønsker ikke at pege på, hvem gerningsmanden eller gerningsmændene kan være.
- Det kan være miljøaktivister, men vi ved det ikke, siger han ifølge The Guardian.
Foreløbigt er der heller ingen praktisk løsning, der kan sikre Københavns Lufthavn mod vildtflyvende droner.
- I dag holder vi øje, og piloterne er meget opmærksomme på det.
Det er det, vi kan gøre, siger Bo Pedersen fra Naviair.
FacebookTwitterKopier linkEmner:Gatwick Airport|Lufthavne|Københavns Lufthavne|Storbritannien|Trafik




https://www.dr.dk/nyheder/udland/pet-marokkansk-drabssag-er-terror-og-videoer-er-sandsynligvis-aegte

Dansker og nordmand dræbt i MarokkoSe temaUdlandPET: Marokkansk drabssag er terror og videoer er sandsynligvis ægteEfterretningstjenesten er enig med marokkansk politi i vurderingen af at drabet på dansk og norsk kvinde er terrorrelateret.
Imlil i Atlasbjergene ligger tæt på det sted hvor de to skandinaviske turister blev dræbt.
Af Andreas Lindqvist21.
dec.
2018 kl.
18.
05 | opdateret 21.
dec.
2018 kl.
18.
24Bemærk: artiklen er mere end 30 dage gammelLæs opDrabet på den danske og norske kvinde i Marokko er terrorrelateret, og de to videoer, som har været fremme i sagen, er efter al sandsynlighed ægte.
Det skriver Politiets Efterretningsvæsen i en pressemeddelelse til aften.
- I sagen om drabene på den danske og den norske kvinde i Marokko, har den marokkanske regering karakteriseret drabene som en terrorhandling.
Dette er en vurdering, som PET på det foreliggende grundlag er enig i, lyder det fra PET.
Derfor viser vi ikke videoenDR har besluttet ikke at vise videoen, hvor fire mænd, som mistænkes for drabene på den danske og den norske kvinde i Marokko, erklærer troskab over for Islamisk Stat.
Det skyldes at vi ikke ønsker at gå potentielle terroristers ærinde.
- På baggrund af det nuværende materiale og de undersøgelser, som er gennemført, arbejder Rigspolitiet og PET ud fra en antagelse om, at de to omtalte videoer er ægte, skriver efterretningsvæsenet.
Erklærer troskab til ISVideoerne, som PET henviser til, er begge dukket op på sociale medier efter at de to skandinaviske turister blev fundet dræbt i Atlasbjergene i Marokko mandag.
Den ene viser tilsyneladende drabet på en af kvinderne.
Den anden viser fire mænd, som erklærer troskab over for terrorbevægelsen Islamisk Stat.
Tre af de fire er sandsynligvis identiske med tre mænd, som i går blev anholdt af marokkansk politi, da de forsøgte at flygte fra Marrakesh til Agadir i syd ombord på en rutebus.
I alt 13 er anholdt i sagen.
Mindst en af dem har relationer til en ekstremistisk organisation, ifølge den marokkanske antiterrormyndighed BCJI.
Sagen kort•Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
•De var på julerejse i Marokko og havde de seneste dage været på vandretur i Atlasbjergene, hvor de camperede.
•Marokkanske myndigheder efterforsker dobbeltdrabet som en terrorhandling, fordi mindst en af i alt 13 anholdte mænd har en forbindelse til en ekstremistisk gruppe.
PET er enig i vurderingen.
•To videoer efterforskes i sagen: En video, der angiveligt viser drabet på en af de to kvinder og en video, hvor de tre anholdte sammen med en fjerde person erklærer troskab til Islamisk Stat.
PET vurderer at videoerne sandsynligvis er ægte.
•DR har besluttet ikke at vise videoen.
Det skyldes at vi ikke ønsker at gå potentielle terroristers ærinde.
FacebookTwitterKopier linkEmner:Islamisk Stat|Politiets Efterretningstjeneste|Marokko|Terrorisme|Mord




https://www.dr.dk/nyheder/viden/teknologi/julekort-fra-mars-et-krater-fyldt-med-og-et-koereklart-maaleapparat

TeknologiJulekort fra Mars: Et krater fyldt med is og et køreklart måleapparatBåde amerikanske og europæiske sonder har sendt friske billeder hjem fra vores naboplanet Mars.
Korolev-krateret er opkaldt efter det sovjettiske raket-geni, Sergej Korolev, der var faderen til bl.
a.
Sojus-raketten.
Af Søren Bjørn-Hansen21.
dec.
2018 kl.
16.
01Bemærk: artiklen er mere end 30 dage gammelLæs opInteressen for Mars er stor i disse dage.
Vores røde naboplanet undersøges på alle leder og kanter for at finde ud af, om planeten er hjemsted for liv - og måske en dag kan understøtte menneskeligt liv.
Derfor har Mars besøg af en lang række sonder, der fotograferer den, borer i den og kører rundt på den.
Læs også:Tidslinje: Her er de nuværende - og næste 20 års Mars-missionerI går sendte den europæiske Mars-sonde Mars Express et flot og snefyldt julebillede hjem.
Det viser et sne- og isfyldt Korolev-krater, der kan findes på den nordlige halvkugle af Mars.
Krateret er opkaldt efter det sovjettiske raketgeni Sergej Korolev, som blandt andet designede den berømte Sojus-raket, der er eneste måde for mennesker at komme ud i rummet på lige nu.
Billedet af det 82 kilometer brede krater er bygget ved hjælp af en digital model af terrænet kombineret med en masse billeddata fra fem kredsløb om planeten foretaget af Mars Express i april 2018.
Seismografen, den bronzefarvede dims, dækkes senere af et beskyttende skjold.
Nyeste Mars-sonde er klar til at arbejdeI dag sendte Mars' nyeste besøgende fra Jorden, Mars InSight, også et nyt billede hjem fra Elysium Planitia-sletten, hvor sonden landede i slutningen af november.
Billedet viser, at Mars InSight med succes har placeret det første af sine instrumenter på planetens overflade.
Læs også:Succes!
Sonde er landet perfekt på MarsRobotarmen om bord har placeret seismografen på overfladen.
Det er et instrument, der skal lytte efter Mars-skælv og på den måde gøre os klogere på planetens indre.
Det kan måske være med til at forklare, hvorfor Mars mistede sin atmosfære - og dermed betingelserne for liv.
Mars InSight forventes at begynde at sende forskningsdata hjem om nogle måneder.
Her sænker robotarmen seismografen ned på Mars overflade:FacebookTwitterKopier link




https://www.dr.dk/nyheder/udland/rusland-anklager-bbc-politisk-motiveret-daekning

UdlandRusland anklager BBC for politisk motiveret dækningTv-stationens historier giver anledning til spørgsmål om, hvorvidt BBC leverer en objektiv dækning af Rusland, lyder det.
BBC's hovedkvarter i London.
Af Louise Brodthagen Jensen21.
dec.
2018 kl.
17.
01Bemærk: artiklen er mere end 30 dage gammelLæs opI Rusland skal den britiske tv-station BBC nu ses grundigt efter i sømmene.
Ifølge en talsmand for præsidenten har historier på kanalen BBC World News og stationens webplatforme gennem længere tid givet anledning til spørgsmål om, hvorvidt BBC leverer en objektiv dækning af Rusland.
Derfor skal den instans, der regulerer medier i Rusland, Roskomnadzor, nu granske tv-stationen for at se, om den overholder russisk lovgivning, lyder det fra talsmand Dmitrij Peskov.
Undersøgelsen bliver sat i gang dagen efter, den russiske statsstøttede kanal RT i Storbritannien er blevet fundet skyldig i at bryde de britiske regler for upartisk mediedækning.
Det er på høje tid at få undersøgt BBC, mener udenrigsministeriets talskvinde, Maria Zakharova.
Og det har kaldt på et modsvar fra Rusland, mener talsmand for det russiske udenrigsministerium, Maria Zakharova.
- Det er beklageligt, for mange af BBC's korrespondenter er professionelle og udfører samvittighedsfuldt deres arbejde.
Men på grund af den britiske regerings uforskammede indblanding i de russiske mediers dækning, propaganda mod RT og forsøg på at miskreditere journalisterne, må vi svare tilbage, skriver hun på Facebook.
Russisk gengældelsesmanøvreIfølge DR's Ruslandskorrespondent, Matilde Kimer, ligner undersøgelsen af BBC en før set russisk "gengældelsesmanøvre".
- Foreløbig er det ikke til at sige, hvad det kan føre til, men Roskomnadzor kan være et anvendeligt politisk instrument, siger hun og fortsætter:- Det her skal ses som et udenrigspolitisk ligesåvel som et indenrigspolitisk signal.
Det viser styrke og resolution og signalerer til den russiske befolkning, at man i Rusland behandler andre på samme måde, som man selv bliver behandlet.
BBC har en stor afdeling i Rusland, hvor mange, der orienterer sig mod Vesten, får deres informationer fra.
Matilde Kimer, DR's RuslandskorrespondentSelvom det endnu er uvist, hvad undersøgelsen når frem til, kan BBC's sendemuligheder i Rusland begrænses og i værste tilfalde kan tv-stationen helt miste sin sendetilladelse.
- Det vil jo være virkelig markant, fordi BBC har en stor afdeling i Rusland, hvor mange, der orienterer sig mod Vesten, får deres informationer fra, siger Matilde Kimer.
Brød reglerne for upartisk dækningOfcom, der regulerer og holder øje med medievirksomheder i Storbritannien, konkluderede i går, at RT har "fejlet alvorligt", når det gælder en upartisk dækning af Salisbury-angrebet, som fandt sted i marts.
Ofcom har kigget på 10 programmer fra marts og april, umiddelbart efter nervegift-angrebet på den tidligere russiske spion Sergej Skripal og datteren Julia.
Vurderingen er, at dækningen i syv af programmerne bryder reglerne for tilstræbt objektivitet og upartiskhed.
Bænken hvor den tidligere russiske agent Sergej Skripal og datteren Julia blev fundet i marts efter at have været udsat for et nervegiftangreb.
RT risikerer at miste sendetilladelsen i Storbritannien og kan idømmes en bøde.
Ofcom har før vurderet, at den russiske tv-station har overtrådt reglerne for upartisk dækning, blandt andet i dækningen af krigen i Ukraine og Syrien.
BBC afviserEn talskvinde for BBC understreger, at tv-stationen leverer en uafhængig og upartisk dækning af Rusland.
- Ligesom alle andre steder i verden arbejder BBC i Rusland i overensstemmelse med landets love og regler for uafhængig mediedækning og information, siger talskvinden for public service-stationen til nyhedsbureauet Reuters.
FacebookTwitterKopier linkEmner:BBC|Rusland|Storbritannien|Facebook|Syrien




https://www.dr.dk/musik/aerlig-popkomet-synger-om-selvhad-mange-lever-et-liv-hvor-de-tager-pis-paa-sig-selv

MusikÆrlig popkomet synger om selvhad: Mange lever et liv, hvor de tager pis på sig selvSangeren David44 er aktuel med singlen 'Truth', som sætter fokus på dårligt selvværd og selvhad.
Gennem sin musik vil David44 gerne sætte fokus på de mange mennesker, der døjer med selvhad.
(© Copenhagen Records)Af Linnea Kirstina Edström21.
dec.
2018 kl.
16.
00Bemærk: artiklen er mere end 30 dage gammelLæs opDu har måske ikke hørt navnet David44 før.
Men der er alligevel gode chancer for, at du har hørt hans musik.
Den dansk-islandske musiker, som rigtigt hedder David Olafsson, har nemlig allerede høstet masser af streams.
Blandt andet har hans single 'Burn' fået over 2,4 millioner afspilninger på Spotify.
Men David44 forsøger også at skrive sange om emner, som mange kan relatere til.
Med sin aktuelle single 'Truth' vil han nemlig gerne nå ud til de mennesker, som kæmper med selvhad og lavt selvværd.
Lyt til David44's nummer 'Truth' herunder, mens du læser videre:David44 - Truth- Det er en hyldest til mennesker, der har det dårligt med sig selv.
Så det er ikke en kærlighedssang, som mange tror.
Men jo ældre du bliver, jo mere fatter du, at der er tonsvis af mennesker, som hader sig selv.
Det er så sindssygt, synes jeg, fortæller David44 om singlen 'Truth'.
At mange mennesker går rundt og har det dårligt med sig selv inspirerede David Olafsson til at lave en livesession af 'Truth' i en akustisk version.
David44​​​​​​​David Olafsson er 29 år og bor i København.
Hans første single 'Run' udkom i 2016.
Han begyndte at spille klaver som niårig og har lavet sin egen musik, siden han var 15.
Navnet David44 forener Davids islandske og danske baggrund.
Tallet 44 henviser nemlig til år 1944, hvor Island fik sin selvstændighed fra Danmark.
Drag queens gav sangen nyt livVideoen er inspireret af det flamboyante burlesquemiljø i 1920'ernes Paris, hvor David44 spiller 'Truth' i selskab med Tinus, Annie Rection, Sascha Holiday og Roxy Thyrune, som alle er drag queens.
Jeg tror, der er rigtig mange mennesker, som lever et liv, hvor de tager pis på sig selv, og som er dårlige til at lytte til, hvad de selv vil.
Hvor de ikke er ærlige over for sig selv, og hvor de følger en social sti eller normerne.
David Olafsson- Teksten og sangens budskab om at tro på sig selv og føle sig smuk og noget værd kommer virkelig til udtryk igennem drags.
Det var virkelig vildt for mig at sidde og synge min sang i rummet sammen med pigerne.
Sangen fik nyt liv, og den blev sunget fra en anden vinkel, og som kunstner er det en helt vild følelse at mærke sine sange ændre karakter på den måde.
Selv kender David også til usikkerheden, og tidligere begyndte han selv at læse jura, simpelthen fordi han ikke vidste, hvad han havde lyst til.
Derfor synes han, det er vigtigt, at alle finder frem til, hvad de elsker at lave - uanset hvad det måtte være.
- Jeg tror, der er rigtig mange mennesker, som lever et liv, hvor de tager pis på sig selv, og som er dårlige til at lytte til, hvad de selv vil.
Hvor de ikke er ærlige over for sig selv, og hvor de følger en social sti eller normerne, fortæller David til dr.
dk.
David44 i en livesession til sin nye single 'Truth'.
(© Copenhagen Records)Finder inspiration i det islandske landskabLige nu er David44 på Island for at koncentrere sig om musikken.
For selvom albummet 'Truth' er klar til udgivelse til næste år, hviler han ikke på laurbærrene.
- Nu har jeg ligesom mit første album klar, og så tænker man jo altid: 'Hvordan kommer jeg videre?
Hvad gør jeg, når pladen er ude?
' Man skal blive ved med at lade kanonen, og det har jeg valgt at gøre her (på Island, red.
) ved at lave en masse musik, mens det andet udkommer, fortæller David44.
Lyt til nummeret 'Burn' herunder:David44 - BurnOg den atlantiske klippeø har vist sig at være det helt rigtige sted at få kreativiteten til at flyde.
Nu har jeg ligesom mit første album klar, og så tænker man jo altid: 'Hvordan kommer jeg videre?
Hvad gør jeg, når pladen er ude?
'David Olafsson- Jeg tror, jeg har lavet 14 sange de sidste fem uger, og det tager mig rimelig lang tid at lave i København.
Når man er de her smukke steder med bjerge, nordlys og vilde ting, så begynder du bare at tænke sætninger og sange, koncepter og ideer hurtigere, end hvis du kigger på myldretidstrafikken i København.
Men selvom David44 har fundet inspiration i de barske omgivelser i Island de sidste mange uger, har hjembyen København også en helt særlig plads hos ham.
- Jeg elsker virkelig København.
Og jeg prøver at blande min egen cocktail med den danske og islandske kultur, mens jeg husker, at jeg har ét liv.
Det hele skal ikke handle om at arbejde, tjene penge, lave musik og det ene og det andet.
Det handler også om at sætte sig ned og kigge på hinanden og bare nyde det, slutter David44.
Se David44's livesession med singlen 'Truth' herunder:David44's debutalbum ’Truth’ forventes at udkomme i det tidlige forår 2019.
FacebookTwitterKopier linkEmner:Alex Vargas (musiker)|København|Island|Spotify|Pop og rock




https://www.dr.dk/nyheder/politik/tidlig-julegave-til-studerende-bredt-flertal-haever-fribeloebet

PolitikTidlig julegave til studerende: Bredt flertal hæver fribeløbetI 2019 kan alle studerende tjene 1.
000 kroner mere om måneden ved siden af SU’en.
Det skal være muligt for studerende at give den en ekstra skalle for eksempel i sommerferien, mener et bredt flertal i Folketinget.
(Arkiv) Af Kevin Ahrens og Nanna Nørregaard21.
dec.
2018 kl.
15.
53Bemærk: artiklen er mere end 30 dage gammelLæs opNu kan du virkelig få banket nogle timer af på studiejobbet, hvis du venter på at få din uddannelse i hus.
Til næste år kan du hver måned tjene op til 13.
375 kroner ved siden af SU'en på en videregående uddannelse og over 8.
800, mens du går på en ungdomsuddannelse.
Regeringen har nemlig sammen med Socialdemokratiet, Dansk Folkeparti, Socialistisk Folkeparti og Radikale Venstre valgt at hæve fribeløbet med 1.
000 kroner om måneden.
Det fortæller uddannelses- og forskningsminister, Tommy Ahlers (V).
- Vi hæver fribeløbet for at give lidt mere fleksibilitet for dem, der gerne vil arbejde lidt mere ved siden af studierne.
Der er måske brug for at give den en ekstra skalle i sommerferien, siger han.
Forslaget var en del af regeringens og uddannelsesminister Tommy Ahlers' udspil til finansloven.
Ingen skal føle sig pressetTommy Ahlers understreger dog også, at det ikke skal presse de studerende til at arbejde endnu mere.
Flere og flere unge har nemlig problemer med for eksempel stress og angst.
- Nu giver vi jer flere muligheder for at gøre det.
Men I skal gøre op med jer selv, om I kan overskue det, fortællerTommy Ahlers og tilføjer:- Der er ikke nogen her i samfundet, der forventer, at I skal noget.
I skal helst fokusere på jeres studie.
Læs også:Fire ud af ti unge kvinder har et højt stressniveauPartierne er også enige om at give elever på erhvervsuddannelser med psykisk eller fysisk handicap mulighed for at få et handicaptillæg ved siden af den almindelige SU.
Handicaptillæg har indtil nu kun været givet til studerende på de videregående uddannelser.
FacebookTwitterKopier linkEmner:Tommy Ahlers (politiker)|Radikale Venstre|Uddannelse|Dansk Folkeparti|Ungdomsuddannelser




https://www.dr.dk/nyheder/regionale/sjaelland/mangelfuld-journalfoering-af-kraeftforloeb-i-region-sjaelland

SjællandMangelfuld journalføring af kræftforløb i Region SjællandRegion Sjælland har i en intern undersøgelse fundet 113 tilfælde, hvor årsagen til ventetid på behandling hos patienterne ikke er noteret.
I 113 tilfælde, hvor årsagen til ventetid på behandling hos patienterne ikke er noteret, er nu blevet afsløret i en intern undersøgelse i Region Sjælland.
Af Julie Würtz21.
dec.
2018 kl.
16.
55Bemærk: artiklen er mere end 30 dage gammelLæs opEn stikprøve fra Rigsrevisionen har ført Region Sjælland på sporet af en mangelfuld journalføring hos flere kræftpatienter.
Rigsrevisionen har undersøgt kræftforløb fra hele landet.
Heraf 66 forløb i Region Sjælland.
I cirka 30 procent af patientforløbene fra Region Sjællands stikprøve var bekendtgørelsen om maksimale ventetider ikke overholdt, da ventetiden var overskredet uden dokumentation for årsagen.
Det fik Region Sjælland til at undersøge samtlige kræftbehandlingsforløb i 2017 og 2018, hvor der i perioden blev behandlet 3.
889 patienter i regionen.
Vi betragter det med så stor alvor, at vi gennemgik samtlige patienter, vi har haft i 2017 og ind til nu i 2018.
Leif Panduro Jensen, koncerndirektør, Region SjællandUndersøgelsen har nu vist, at 113 kræftpatienter fra Region Sjælland i 2017 og 2018 har fået udskudt deres behandling, uden at årsagen er blevet noteret i deres journaler.
Det har regionen selv indberettet til Sundhedsstyrelsen.
Størstedelen af den manglende dokumentation var om ventetider på operationer for brystkræft.
- Det er en undersøgelse, vi selv har sat i gang af egen drift, efter vi så, at Rigsrevisionen havde fundet nogle tilfælde, hvor vi ikke havde dokumenteret ordentligt i vores journaler.
Vi betragter det med så stor alvor, at vi gennemgik samtlige patienter, vi har haft i 2017 og ind til nu i 2018, hvor vi har fundet 113 patienter, hvor der ikke var dokumenteret nok i journalerne, fortæller koncerndirektør i Region Sjælland, Leif Panduro Jensen.
- Enhver overskridelse af en for meget.
Derfor ser vi på med stor alvor.
"Vi har øget kapaciteten"Koncerndirektøren fortæller også, at hovedparten af overskridelserne har været inden for brystkirurgien, hvor man har haft kapacitetsproblemer i form af manglende personale.
- Inden for brystkirurgien har vi gjort en særlig indsats.
Vi har øget kapaciteten.
Derudover har sygehusledelsen og afdelingsledelsen på ugentlig basis en snak om det her, og de sørger for, at det går, som det skal, siger han.
Leif Panduro Jensen understreger, at der kan være en god grund til, at nogen patienter oplever at få deres behandling udskudt.
- Hvis patienten først skal igennem et hjerteforløb, kan ens kræftforløb godt udskydes og overskride ventetider.
Det gælder også, hvis man skal igennem en stor operation.
Det skal man bare huske at dokumentere i journalen, siger han.
Resultaterne fra den interne undersøgelse kommer i kølvandet på to andre sager i Region Sjælland, hvor der har været overskredne ventetider på kræftbehandling på grund af manglende kapacitet, og i sidste uge kom det frem, at 735 kvinder ikke var blevet undersøgt grundigt nok for brystkræft på Ringsted Sygehus.
Men patienter kan godt stole på behandlingen i Region Sjælland, understreger koncerndirektør Leif Panduro Jensen.
- Det kan man.
Vi har fokus på det hele, og der er rettet op på det hele i dag.
Man kan rolig stole på behandlingen, og når vi dokumenterer kvaliteten i vores region, er den i top som i resten af landet, siger han.
FacebookTwitterKopier linkEmner:Leif Panduro Jensen (læge)|Region Sjælland|Rigsrevisionen|Patienter|Sjælland




https://www.dr.dk/sporten/haandbold/vm-herrer/gog-profil-misser-vm-efter-korsbaandsskade-kaempe-tab-landsholdet

VM herrerGOG-profil misser VM efter korsbåndsskade: 'Kæmpe tab for landsholdet'Niclas Kirkeløkke har revet et korsbånd over i sit venstre knæ og går glip af den kommende VM-slutrunde.
Nicklas Kirkeløkke fik sin slutrundedebut ved VM i Frankrig i 2017.
Af Kasper Heide Lund og /ritzau/21.
dec.
2018 kl.
16.
31 | opdateret 21.
dec.
2018 kl.
17.
41Bemærk: artiklen er mere end 30 dage gammelLæs opDen danske håndboldspiller Niclas Kirkeløkke går glip af den kommende VM-slutrunde i håndbold, som begynder 10.
januar.
Danmarks VM-trupMålvogtereNiklas Landin, THW KielJannick Green, SC MagdeburgStregspillereRené Toft Hansen, VészpremHenrik Toft Hansen, PSG ParisAnders Zachariassen, Flensburg-HandewittSimon Hald, Flensburg-HandewittFløjspillereCasper U.
Mortensen, FC BarcelonaMagnus Landin, THW KielLasse Svan, Flensburg-HandewittHans Lindberg, Füchse BerlinBagspillereMikkel Hansen, PSG ParisNikolaj Markussen, Bjerringbro-SilkeborgHenrik Møllgaard, Aalborg HåndboldMads Mensah, Rhein-Neckar LöwenRasmus Lauge, Flensburg-HandewittMorten Olsen, TSV Hannover-BurgdorfMartin Larsen, Pays d’AixNikolaj Øris, Bjerringbro-SilkeborgDet står klart fredag, efter at det er konstateret, at Niclas Kirkeløkke har revet det bageste korsbånd i sit venstre knæ over.
Læs også:Med truppen klar er målet sat: ’Vi vil være blandt de fire bedste’Det bekræfter Dansk Håndbold Forbund i en pressemeddelelse.
Skaden opstod i en ligakamp sidste weekend mod Bjerringbro-Silkeborg (BSV).
- Jeg landede ned på knæet og fik et slag.
Efter det havde jeg slet ikke styr på det.
Det var som om, det var lammet hele vejen igennem, sagde Kirkeløkke efter kampen til TV2 Sport.
Afbuddet fra Kirkeløkke er selvsagt trist, vurderer landstræner Nikolaj Jacobsen.
- Det er ikke mindst helt vildt synd for Niclas.
Samtidig er det et kæmpe tab for os, fordi han har spillet så fremragende for GOG og på landsholdet på det seneste, siger Nikolaj Jacobsen til DR Sporten.
- Han var tiltænkt en stor rolle både defensivt og offensivt, så det er et stort tab for holdet.
Læs også:Landstræner Nikolaj Jacobsen har udtaget sin endelige VM-trupMed skaden til Kirkeløkke har landstræner Nikolaj Jacobsen i stedet udtaget Martin Larsen fra den franske klub Pays d’Aix som erstatning.
- Det er svært at svare på, hvad skaden får af betydning.
Vi håber på, at Nikolaj Øris og Martin Larsen kan være med til at løfte den opgave.
- Niclas var vores førstevalg på højre back.
Martin Larsen har været med tidligere, men har ikke været udtaget i et stykke tid.
Så nu skal vi bruge tiden de næste par dage til at se Martin an og få kørt ham ind i tingene, siger landstræneren.
Det har ikke været muligt for DR Sporten at få en kommentar fra Niclas Kirkeløkke.
FacebookTwitterKopier linkEmner:Niclas Kirkeløkke (håndboldspiller)|Nikolaj Jacobsen (håndboldtræner)|Bjerringbro-Silkeborg Elitehåndbold|Bjerringbro|Håndbold




https://www.dr.dk/nyheder/indland/million-erstatning-fra-unibet-han-sagde-det-var-den-bedste-julegave-han-kunne-faa

IndlandMillion-erstatning fra Unibet: 'Han sagde, det var den bedste julegave, han kunne få'Unibet burde have undersøgt mandens spilleproblemer, lyder det i dom ifølge advokat.
Bettingfirmaet Unibet blev i dag dømt til at betale 1,2 millioner kroner i erstatning til den tidligere soldat i Vestre Landsret.
Af Magnus Dam Nielsen21.
dec.
2018 kl.
16.
32Bemærk: artiklen er mere end 30 dage gammelLæs opEn tidligere soldat nåede at tabe op mod to millioner kroner på spil hos spilleudbyderen Unibet, selvom han undervejs skrev til dem, at han ikke havde det sjovt ved at spille længere og var desperat for at vinde sine penge tilbage.
Og den besked har været en af de væsentligste årsager til, at bettingfirmaet i dag blev dømt til at betale 1,2 millioner kroner i erstatning til den tidligere soldat i Vestre Landsret.
Det siger hans advokat, Jesper Ravn.
- Landsretten siger, at det burde have tændt alle faresignaler hos Unibet om, at personen havde et alvorligt spilleproblem, og at Unibet derefter burde have gjort noget for at undersøge det nærmere.
Når Unibet ikke har gjort det, så har man handlet ansvarspådragende overfor min klient, siger han.
Læs også:Bettingfirma skal betale erstatning til krigsveteranSelvom han gjorde Unibet opmærksom på sin spilleafhængighed, tilbød Unibet ham alligevel bonusordninger, så han kunne fortsætte med at spille.
Her inviterede de ham blandt andet til en Champions League-fodboldkamp i Stuttgart.
Manden lagde efterfølgende sag an mod Unibet, som han i første omgang tabte i byretten i Herning, men som han senere ankede til landsretten.
Krævede to millionerDen tidligere soldat krævede i retten to millioner kroner i erstatning fra perioden januar 2012, til han fik lukket sin konto i august 2013.
Det var i denne periode, at han spillede sine to millioner kroner op, som han havde fået i erstatning fra en psykisk arbejdsskade efter en udsendelse til Bosnien.
Han sagde, det var den bedste julegave, han kunne få, og nu ville han tage på ferie og fejre det.
Jesper RavnMen det var først i efteråret 2012, at han gjorde Unibet opmærksom på sit spilleforbrug, og derfor fik han ikke hele beløbet tilbage, men kun de 1,2 millioner kroner, som han havde spillet for i den periode.
Selvom den forhenværende soldat ikke fik hele det beløb, han havde sat næsen op efter, var han tilfreds efter domsafsigelsen.
- Han sagde, det var den bedste julegave, han kunne få, og nu ville han tage på ferie og fejre det, fortæller hans advokat, Jesper Ravn.
Unibet har ikke ønsket at udtale sig efter domsafsigelsen.
Men i en besked til DR Nyheder skriver pressechef Per Marxen, at de stadig overvejer at anke dagens afgørelse, fordi de ser det som en principiel sag om, hvem der har ansvaret for spilleres tilstand.
Læs også:Ludoman spillede to mio.
kr.
op: Jeg følte jeg var venner med Unibets personaleKan danne præcedensSagen er særlig, fordi det er første gang, et spilleselskab bliver fundet erstatningsansvarligt for ikke at have handlet overfor en spiller, der havde et alvorligt spilleproblem.
Derfor vurderer Jesper Ravn også, at sagen kan danne præcedens for fremtidige sager.
- Landsretten slår fast, at der er en handlepligt fra en spilleudbyders side til at tage hånd om spillere, som man ved, eller burde vide, har et spilleproblem.
Så på den måde vil dommen danne præcedens.
Hos Center for Ludomani er man glad for sagens udfald.
Her mener man, at dommen sætter fokus på det aspekt, at man skal opføre sig anstændigt og ansvarligt som spiludbyder, skriver Ritzau.
Derfor opfordrer de også andre, der sidder i samme situation, til at prøve at gå rettens vej.
- Hvis jeg sad derude i en lignende situation og kendte til Unibet-sagen, ville jeg da lægge to og to sammen og prøve at sagsøge.
Men hvor mange, der sidder derude i samme situation, kan jeg ikke vide, fortæller centerleder Michael Bay Jørsel.
FacebookTwitterKopier linkEmner:Unibet|Spillevirksomhed|Center for Ludomani|Soldater|Jylland




https://www.dr.dk/nyheder/regionale/midtvest/toerken-giver-smukke-juletraeer-de-flotteste-traeer-i-mange-aar

Midt- og VestjyllandTørken giver smukke juletræer: De flotteste træer i mange årI år er juletræerne ekstra flotte, men økonomisk har det været et dårligt år for producenterne.
Af Rasmus Gade Østergaard og Mona Aaberg21.
dec.
2018 kl.
15.
15Bemærk: artiklen er mere end 30 dage gammelLæs opNår vi går om juletræet i år, har træet formentlig aldrig været smukkere eller grønnere.
Den varme, tørre sommer gav nemlig træerne en fantastisk slutspurt.
Jørn Bertelsen har produceret juletræer i 20 år, og han er mere end tilfreds med de træer, han i år har sendt afsted til køberne.
- De har ikke været flottere i mange år, siger juletræsproducenten, der har cirka 300.
000 juletræer.
Når danskerne skal vælge juletræ, skal det have både den rigtige højde, farve og bredde, og de krav er lettere at opfylde i år end tidligere.
Årsagen hertil ligger et halvt år tilbage.
- Den tørre sommer har givet nogle korte nåle og nogle kraftige, buskede skud.
Det gør, at træerne er blevet pænere og mere kompakte, siger Jørn Bertelsen, hvis plantage ligger i Tvis syd for Holstebro.
Tørken har kostet juletræer livetMen juleeventyret om den varme sommer og de ekstra flotte juletræer har en bagside.
For mens forbrugerne kan vælge og vrage mellem flotte juletræer, betaler producenter som Jørn Bertelsen prisen for en varm sommer.
Tørken gjorde nemlig ikke noget godt for alle de nyplantede træer, som blev sat i jorden i efteråret 2017 og først på året 2018.
Cirka en tredjedel af Jørn Bertelsens nyplantede juletræer overlevede ikke tørken.
- Vi plantede godt og vel 30.
000 juletræer i foråret, og 12-13.
000 af dem er gået ud.
Det har kostet os 35-40.
000 kroner, vurderer Jørn Bertelsen.
På landsplan har de døde, nyplantede juletræer kostet juletræsproducenterne cirka 13 millioner kroner.
- Det er træls - sagt på godt jysk.
Men det er den risiko, der er, når vi planter på sandjord i foråret.
Det ødelægger imidlertid ikke Jørn Bertelsens julehumør.
- Det er godt at kunne lukke ned og sige, at det har været en god sæson.
Ikke så god økonomisk, men på alle andre måder har det været en god sæson, siger han.
Hvert år bliver der produceret cirka 11,5 millioner danske juletræer, men kun 1,5 millioner bliver solgt i Danmark.
FacebookTwitterKopier linkEmner:Jul|Skovbrug|Økonomi|Holstebro




https://www.dr.dk/nyheder/regionale/hovedstadsomraadet/hadforbrydelser-naesten-fordoblet-mikael-toer-ikke-holde-sin

KøbenhavnHadforbrydelser næsten fordoblet: Mikael tør ikke holde sin mand i håndenRapport fra Rigspolitiet viser, at antallet af hadforbrydelser mod seksuelle- og religiøse minoriteter i København er næsten fordoblet på et år.
Hærværk mod bilen og en kommentar om, at han bor i en familie- og ikke homo-opgang, er nogle af de episoder, Mikael Costa har oplevet.
Han tør ikke længere gå med sin kæreste i hånden på gaden.
Af Sofie Wøhlk21.
dec.
2018 kl.
14.
30Bemærk: artiklen er mere end 30 dage gammelLæs opTilsvining, voldelige overfald og ydmygelser.
Det er den slags hadforbrydelser, som både religiøse og seksuelle mindretal i København i stigende grad må lægge øre og krop til.
Helt præcist blev der i 2017 anmeldt 101 hadforbrydelser det år mod 60 året før, viser en ny rapport fra Rigspolitiet.
Læs også:Hadforbrydelser har vidtrækkende konsekvenser for ofreneÉn af dem, der i høj grad kan nikke genkendende til den tendens, er Mikael Costa.
Han er gift med en muslimsk mand, og det har gennem årene ført til mange ubehagelige situationer for dem begge.
- Nogle har opfordret til, at vi blev slået ihjel.
Selv vores bil har været udsat for hærværk, hvor der bliver ridset "svans" ind i lakken, og vores overbo har sagt, at vi bor i en familie- og ikke homo-opgang, fortæller han.
Tendens i hele VesteuropaNår man oplever en stigning i antallet af anmeldte hadforbrydelser i København, skyldes det, at folk anmelder dem hyppigere, samtidig med at myndighederne er blevet bedre til at indrapportere tal for den type forbrydelser.
Men det er ikke kun på grund af opmærksomheden på hadforbrydelser, at tallet stiger.
Vores overbo har sagt, at vi bor i en familie- og ikke homo-opgang.
Mikael Costa, offer for hadforbrydelser- Der er givetvis flere, der bliver udsat for hadforbrydelser.
Vi ser en tilsvarende stigning i den vestlige verden, siger Brian Arly Jacobsen, der er lektor i religionssociologi ved Københavns Universitet.
Han peger også på, at tonen i den offentlige debat er med til at legitimere aggressioner mod minoriteter.
- Den offentlige debat omkring minoritetsgrupper er blevet hård.
Grænsen for, hvad man kan tillade sig at sige, har rykket sig, og det betyder, at folk overfuser andre verbalt og i nogle tilfælde bliver voldelige, fortæller Brian Arly Jacobsen.
Forståelse for minoriteter skal forbedresHvis der skal sættes en stopper for det stigende antal hadforbrydelser, kræver det, at der bliver fokuseret på minoriteterne og skabt en bedre forståelse for dem, lyder ét af budene.
- Man kan for eksempel bruge undervisning i folkeskolen til at diskutere, hvad det vil sige at være en del af en minoritet i et samfund.
På den måde kan man skabe forståelse og dermed også tolerance for de her grupper, mener lektor Brian Arly Jacobsen.
Læs også:Stor undersøgelse: Jøder i EU-lande føler hadet vokseFor Mikael Costa, der selv har prøvet at være offer for en hadforbrydelse, vil det i første omgang have stor betydning, hvis man indledningsvis kigger på retorikken på de sociale medier.
- Vi har fået så meget frirum til at tale, at det har gjort kløfterne større, siger han.
Han er stoppet med at gå med sin mand i hånden på Strøget, selvom de begge har lyst til det.
- Det tør vi simpelthen ikke.
Det er kun den ene dag om året, hvor der er Pride i København, at vi står med hinanden i hånden på Rådhuspladsen, siger Mikael Costa.
FacebookTwitterKopier linkEmner:København|Vold|Københavns Universitet|Rigspolitiet|Kriminalitet




https://www.dr.dk/musik/ariana-grande-sidder-paa-tronen-af-pop-men-det-har-vaeret-det-vaerste-aar-i-hendes-liv

MusikAriana Grande sidder på tronen af pop - men det har været det værste år i hendes liv2018 har budt på store personlige problemer for sangerinden Ariana Grande, som til gengæld hitter som aldrig før.
Ariana Grande udgav i 2018 første single og album efter terrorangrebet ved hendes koncert i Manchester i 2017.
Af Marie Søndergaard21.
dec.
2018 kl.
18.
00Bemærk: artiklen er mere end 30 dage gammelLæs op- Thank you, next.
Tre ord, der har været noget nær umulige at undgå de seneste måneder, hvis man har tændt en radio eller har fulgt med på de sociale medier og diverse memes på internettet.
Ordene stammer fra den amerikanske sangerinde Ariana Grandes sang, der netop har titlen 'Thank U, Next'.
Her synger hun blandt andet om sin korte forlovelse med skuespiller og komiker Pete Davidson og om ekskæresten, rapperen Mac Miller, som døde af en overdosis tilbage i september.
Even almost got married and for Pete, I'm so thankful, Wish I could say thank you to Malcolm, 'Cause he was an angelFra teksten til 'Thank U, Next'Men musikfans verden over har ikke sagt 'Thank you, next' til Arianas Grandes udgivelser.
Tværtimod har 2018 vist sig at været et af sangerindens mest succesfulde år hidtil.
Hun har udgivet sit fjerde album, 'Sweetener', stået bag flere numre på toppen af hitlisterne og netop offentliggjort en stor verdensturné til næste år, der også bringer hende forbi Danmark.
Lyt til 'Thank U, Next' herunder, mens du læser videre:Ariana Grande - Thank U, NextMen samtidig har 2018 været et af de hårdeste nogensinde for den 25-årige sangerinde.
- Det er interessant, at det har været et af de bedste år i min karriere, men et af de værste i mit liv.
Mange ville kigge på en som mig, som lige nu er på toppen som artist, og tænke: 'Hun har virkelig styr på det hele, hun er klar på det hele.
Hun har det hele'.
Og det har jeg også, men når det kommer til mit privatliv, har jeg ingen anelse om, hvad fuck jeg har gang i, sagde Ariana Grande i starten af december, da hun vandt Billboards pris for 'Woman of the year'.
Omdrejningspunktet i hitsinglen 'Thank U, Next' er blandt andet Ariana Grandes turbulente forhold til ekskæresten Pete Davidson.
Parret gik fra hinanden i oktober, blot fire måneder efter de havde offentliggjort deres forlovelse.
Hjertesorg og terrorangrebOg det er netop svært at tale om Ariana Grandes karriere uden også at tale om alt det, der sker omkring hende.
Èt eksempel er hendes åbenhed omkring ekskæresterne på 'Thank U, Next', der i stor grad fik hypet sangen allerede før, den var udgivet.
Tidligere på året gik hun og rapperen Mac Miller fra hinanden, og hun blev herefter hurtigt forlovet med Pete Davidson.
Da Mac Miller døde af en overdosis i september, opstod der en direkte online-hetz mod Grande, da mange mente, at det var hendes skyld, han var død.
Det betød blandt andet, at hun måtte slå muligheden for at kommentere på hendes Instagram-billeder fra.
Jeg har altid haft angst, men tidligere har det ikke været fysisk.
Der var nogle måneder i træk, hvor jeg følte mig helt på hovedet.
Ariana Grande om tiden efter terrorangrebetEt andet eksempel er, at det i år var første gang, hun udgav musik efter terrorangrebet ved hendes koncert i Manchester den 22.
maj 2017, hvor der sprang en bombe og 22 personer mistede livet.
I april udgav hun nemlig singlen 'No Tears Left To Cry', som, mange mener, handler om netop tragedien i Manchester.
Læs også:Popstjerne blev traumatiseret af terrorangreb - nu bearbejder hun det i ny sang- Jeg kunne være i godt humør og have det fint og være glad, og så ramte det mig bare lige pludselig.
Jeg har altid haft angst, men tidligere har det ikke været fysisk.
Der var nogle måneder i træk, hvor jeg følte mig helt på hovedet, har Ariana Grande sagt til magasinet Elle om at skulle rejse sig fra den forfærdelige hændelse.
Få uger efter terrorangrebet arrangerede Grande en støttekoncert i Manchester, hvor verdensstjerner som Justin Bieber, Miley Cyrus og Pharrell Williams optrådte.
Ariana Grande og Miley Cyrus under støttekoncerten i Manchester.
(© Ritzau Scanpix)Vil ikke være perfektAriana Grande har ikke lagt skjult på, at det har været hårdt for hende at komme tilbage på ny i 2018 efter sidste års tragedie, men netop åbenheden omkring følelserne – både når hun føler sig stærk og skrøbelig – er vigtig for hende.
Hvis jeg skal være rollemodel, er 'perfekt' det sidste jeg skal være, for det er ikke realistisk.
Ariana Grande- Hvis jeg skal være rollemodel, er 'perfekt' det sidste jeg skal være, for det er ikke realistisk.
Det bedste, jeg kan gøre, er at være ærlig og troværdig og dele mit inderste jeg med mine fans, for det giver dem mulighed for gøre det samme, har Grande sagt i et interview med BBC.
Læs også:Ariana Grande er et feministisk ikon for de helt ungeOg ærligheden betyder meget for de mange Arianators, som Grandes fans kalder sig selv.
22-årige Aske Molin har været fan af sangerinden i seks år, og han fortæller, at hun har en tæt kommunikation med sine tilhængere på sociale medier.
- Det er så fedt, at hun ikke har en fascade.
Jeg er helt vild med hendes ærlighed, for det gør det nemt at relatere til hende og de ting, hun går igennem.
Hun har altid været meget ærlig, fortæller Aske Molin, som i 2013 fik et follow-back af sangerinden på Twitter.
Lyt til Ariana Grandes nyeste single 'Imagine' herunder:Ariana Grande - ImagineNår Ariana Grande rammer Royal Arena i København til næste år, har han købt meet-and-greet-billetter, så han får mulighed for at møde stjernen, og det er der en helt særlig grund til.
- Det har været et rigtig godt år i forhold til musikken, men privatlivet har været helt af helvede til.
Det, der gjorde, at jeg købte de billetter, er, at jeg har brug for at give hende et kram, siger Aske Molin, som har mødt sit idol hele to gange tidligere.
Nyt album på vejRygterne om et nyt album i det nye år florerer allerede, men for Aske Molin er det ikke bare et rygte.
Da Ariana Grande arbejdede på albummet 'Sweetener' involverede hun en tæt skare af sine tætteste fans, som fik lov til at lytte til musikken inden udgivelse for at give sangerinden feedback.
Hun har svaret fans på Twitter, at albummet kommer i starten af det nye år.
Aske Molin, fan af Ariana GrandeOg de mange Arianators er også allerede helt opdaterede på den nye udgivelse, der eftersigende skulle være lige på trapperne.
- Hun har svaret fans på Twitter, at albummet kommer i starten af det nye år, har 13 sange og skulle hedde 'Thank U, Next', siger Aske Molin, som altså er helt sikker i sin sag.
Mere omAriana GrandeSe altStreamingtjeneste fjerner kvinder fra albumcoversGrammy-vinder skammer sig: 'Har jeg overhovedet lov til at være deprimeret, når jeg er hvid og hetero?
'Ariana Grande imponerede dansk publikum til komplet udsolgt popbrag: 'Hun er en vaskeægte popprinsesse'Selvom året med Ariana Grandes egne ord har været det værste i hendes liv, så toppede hun altså for alvor rent karrieremæssigt.
Hun deler vandene og får både kærlighed og hate, men det er svært at sætte en finger på hendes talent - og tallene taler for sig selv.
Musikvideoen til 'Thank U, Next' slog blandt andet rekorden for den mest sete musikvideo i løbet af 24 timer på Youtube, og albummet 'Sweetener' er nomineret til en prestigefyldt Grammy for årets bedste popalbum.
Netop nu er Ariana Grande aktuel med den dugfriske single 'Imagine', og den 1.
oktober næste år gæster hun Royal Arena i København.
FacebookTwitterKopier linkEmner:Ariana Grande (musiker)|Justin Bieber (musiker)|Twitter|København|Terrorisme




https://www.dr.dk/mitliv/alle-tanker-der-havde-med-sex-goere-fik-mig-til-foele-mig-syndig-og-beskidt-jeg-foelte

Mit Liv"Alle tanker, der havde med sex at gøre, fik mig til at føle mig syndig og beskidt.
Jeg følte vitterligt, at det var en sygdom"Det er ikke altid nemt at være den, der stikker ud fra mængden.
Det har Sigmund Trondheim mærket på egen krop gennem hele sin barndom.
Af Henriette Stisen og Betina Nathalie Garcia (foto)21.
dec.
2018 kl.
15.
02Bemærk: artiklen er mere end 30 dage gammelLæs opSigmund Trondheim vandt mange danskers hjerter, da han med sang og dans gjorde sin entré i X Factor i starten af året.
Foreningen LGBT Danmark fremhævede Sigmunds forældre i samme forbindelse, som de bedste rollemodeller for forældre til et homoseksuelt barn.
Men at Sigmund var homoseksuel, havde de ikke snakket om i familien.
Ikke for alvor.
For selvom Sigmund hellere ville lege med pigerne end at spille fodbold med drengene, og brugte sin barndom på først at lave koreografier til Anne Gadegaards MGP-hit 'Arabiens drøm' og senere Lady Gagas 'Just Dance og 'Pokerface', så var hans seksualitet noget, han skjulte og skammede sig over.
For der var ikke en eneste i Sørvad, som Sigmund kunne spejle sig i.
Sammen med Sigmund er DR taget tilbage til Sørvad i Vestjylland for at snakke om opvæksten i den lille by mellem Herning og Holstebro.
Om fordelene, men også udfordringerne.
Læs også:"Du skal til København, hvis du skal finde en kæreste.
Hernede er det ‘projekt umuligt’"LGBT - langt fra KøbenhavnDenne fotoreportageserie er et indblik i tre unges liv i provinsen.
De har drømme, ambitioner og problemer som alle andre unge.
Og så har de alle tre måtte forstå og forsvare deres egen seksualitet, som ikke har været repræsenteret i deres skoleklasse eller lokalsamfund.
LGBT er en international betegnelse, som dækker over lesbiske, bøsser (gay), bi- og transpersoner.
Når man skriver + efter bogstaverne er det for at inkludere flere grupper.
Sigmund Trondheim (23 år) og Jonas Haase (19 år) er begge homoseksuelle, mens Regitze (22 år) er queer.
Se desuden dokumentarserien 'Kommer Sigmund i helvede?
' på DR TV.
Læs også:"I provinsen er det svært for folk at forstå, at min seksualitet handler om andet end sex"- Der var bare absolut ingen, jeg kunne spejle mig i i Sørvad.
Alle drengene var meget hårde og spillede fodbold.
De store drenge var direkte intimiderende og skræmmede.
Jeg har altid haft meget dårligt selvværd, og jeg turde slet ikke at være mig selv.
Havde der været nogen, jeg kunne spejle mig selv i fra en ung alder, så havde jeg helt sikkert turde snakke med mine forældre om min seksualitet, tage stilling til den og sætte ord på den langt tidligere.
1 / 10- Sørvad har været en tryg ramme for min barndom.
Jeg er vokset op i sød og kærlig familie med gode værdier.
Men i takt med at jeg blev ældre, så følte jeg mig også i stigende grad ensom og isoleret fra resten af verden.
Der var to busser om dagen, der gik til Holstebro.
Det føltes som om det tog et fucking halvt år at komme til Holstebro dengang.
2 / 10I den lokale Dagli’ Brugs har byens børn hængt deres julesokker op midt i butikken.
En påmindelse om, at Sørvad er et lokalsamfund, der værner om fællesskabet.
- Det bedste ved Sørvad var især sommerferierne, hvor jeg padlede rundt i en gummibåd i åen og fangede haletudser med mine venner.
Eller når vi legede rundt på hølofterne på gårdene.
Eller sov i telt i haven.
Det var virkeligt skønt.
Men følelsen af at være anderledes blev større og større, jo ældre jeg blev.
Og det var svært at føles sig anderledes i en lille by.
Da jeg i sommer optrådte til ‘Open by Night’ foran Brugsen, var det derfor også virkeligt skønt at se, alle de mennesker, der kom for at høre mig synge.
3 / 10- Nogle af de værste minder fra min barndom var, når folk spredte rygter om mig.
Rygter om sex, at jeg var homo og hvem jeg var kærester med.
Det startede, da jeg var omkring 10-11 år.
Det gjorde mig virkeligt ked af det.
Især fordi jeg jo også selv kæmpede med at erkende, at jeg var homoseksuel.
Og når de kaldte mig ‘bøsserøv’ var det tydeligt ment nedladende og dermed ikke acceptabelt at være homoseksuel, så jeg skammede mig mega meget over det.
4 / 10Sigmund voksede op i en troende, kristen familie.
En religion, han altid har haft svært ved at identificere sig med.
- Når jeg sidder i en kirke og hører på præstens ord, så får jeg det altid dårligt.
Det er et fællesskab, jeg slet ikke føler mig som en del af.
Og selvom folk siger, at Gud elsker alle, så har jeg altid følt, at jeg var et syndigt menneske i hans øjne på grund af min seksualitet.
5 / 10- De første 15 år af mit liv har jeg måske snakket en halv gang med mine forældre om, at jeg er homoseksuel.
Jeg turde simpelthen ikke at tage skridtet.
Det har der været mange årsager til, men det har også har været ud af en frygt for, at de skulle se mig som syndig på grund af deres religion.
6 / 10- Det her er min mobil med et billede af Lady Gaga.
Hun har betydet sindssygt meget for troen på mig selv.
Og forståelse af, hvem jeg er.
Da jeg hørte 'Just Dance' første gang i 2008 i bilradioen på vej hjem fra balletskolen i Herning, blev jeg virkeligt excited.
Da jeg så så musikvideoen blev jeg totalt obsessed.
Da 'Born This Way' så kom i 2011 gik jeg helt amok.
I den sang satte hun ord på alle mine tanker og følelser: "Don't hide yourself in regret /Just love yourself and you're set /I'm on the right track, baby / I was born this way" 7 / 10Ligesom Lady Gaga blev en rollemodel for Sigmund, så er han, særligt efter sin deltagelse i X Factor, selv blevet en rollemodel for andre: - Det er nærmest det største og mest rørende, der er sket for mig, at jeg er blevet en rollemodel.
Det har jeg aldrig turdet håbe på.
Det giver mig meget større selvtillid, at folk tror på mig og synes jeg er sej, fordi jeg skiller mig ud og tør stå ved, den jeg er.
8 / 10- Jeg kunne aldrig i mit liv forestille mig at flytte tilbage til Sørvad.
Not in a billion, gazillion years!
Jeg føler slet ikke, at jeg ville kunne udleve mine drømme og ambitioner her.
Jeg elsker at bo i København nu, men drømmer også om at flytte til L.
A.
en dag.
At leve ‘the American dream’.
Det er en oplagt by for en person som mig.
9 / 10- Da jeg var barn og ung teenager havde jeg en klar bevidsthed om, at verden var større end Sørvad.
Jeg savnede at komme ud at se, at der var så mange andre som mig selv.
Jeg flyttede til Herning som 17-årig.
Men det var først, da jeg som 21-årig flyttede til Aarhus, at jeg for alvor begyndte mit voksenliv og tog mig selv seriøst.
Også som homoseksuel.
Og det var her, jeg besluttede mig for at melde mig til X Factor.
En beslutning, der har betydet alt for det liv, jeg lever og hvordan jeg har det med mig selv.
10 / 10FacebookTwitterKopier linkEmner:X Factor|Trondheim|Jylland|Seksualitet|Herning




https://www.dr.dk/nyheder/udland/marokko-anholder-endnu-ni-i-sagen-om-drabet-paa-norsk-og-dansk-turist

Dansker og nordmand dræbt i MarokkoSe temaUdlandMarokko anholder endnu ni i sagen om drabet på norsk og dansk turistDer blev fundet våben hos flere af de mistænkte, som blev anholdt i fem forskellige byer i går og i dag.
Der blev foretaget anholdelser flere steder i Marokko.
Af Andreas Lindqvist21.
dec.
2018 kl.
16.
55Bemærk: artiklen er mere end 30 dage gammelLæs opEndnu ni personer er anholdt i sagen om de sandsynligvis terrorrelaterede drab på danske Louisa Vesterager Jespersen og norske Maren Ueland i Marokko.
Det har det marokkanske antiterrorpoliti BCJI netop meddelt i en pressemeddelelse.
Anholdelserne er sket i fem forskellige byer i Marokko i går og i dag.
Dermed er i alt 13 mennesker nu tilbageholdt i sagen, mistænkt for at være indblandet i drabene.
Den første blev anholdt umiddelbart efter at ligene af de to skandinaviske kvinder blev fundet.
Endnu tre mænd blev arresteret, da de forsøgte at flygte i en rutebus i går, bevæbnet med knive.
De tre er sandsynligvis de samme, som sammen med en fjerde mand erklærer troskab over for terrororganisationen Islamisk Stat i en video, som kom frem i går.
Fund af våben og bombematerialerUnder de netop offentliggjorte anholdelser blev der fundet en jagtriffel uden licens, samt flere såkaldte hvide våben - betegnelsen for ikke-skydevåben på arabisk.
Der blev også beslaglagt elektronisk udstyr, en skudsikker vest, laboratorieudstyr, og materialer som kan bruges til bombefremstilling, ifølge BCJI.
En eller flere af de ni personer er blevet arresteret i Marrakesh, hvor også de fire hidtil anholdte kom fra.
Derudover er der sket anholdelser i Ashtouka Ait Baha mod syd, i kystbyen Essaouira samt længere nordpå i Sidi Bennour og Tanger.
Det fremgår ikke af BCJI's pressemeddelelse, hvilken forbindelse de ni anholdte mistænkes for at have til drabene på de to kvinder, som var på vandretur i Atlasbjergene nær byen Imlil.
Sagen kort•Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
•De var på julerejse i Marokko og havde de seneste dage været på vandretur i Atlasbjergene, hvor de camperede.
•Marokkanske myndigheder efterforsker dobbeltdrabet som en terrorhandling, fordi mindst en af i alt 13 anholdte mænd har en forbindelse til en ekstremistisk gruppe.
•To videoer efterforskes i sagen: En video, der angiveligt viser drabet på en af de to kvinder og en video, hvor de tre anholdte sammen med en fjerde person erklærer troskab til Islamisk Stat.
•DR har besluttet ikke at vise videoen.
Det skyldes at vi ikke ønsker at gå potentielle terroristers ærinde.
FacebookTwitterKopier linkEmner:Islamisk Stat|Marokko|Terrorisme|Afrika|Mord




https://www.dr.dk/sporten/cykling/europamester-bliver-fjerde-dansker-paa-schweizisk-cykelhold

CyklingEuropamester bliver fjerde dansker på schweizisk cykelholdCykelrytteren Julie Leth har skrevet kontrakt med holdet Cervelo-Bigla.
Af Malte Nørgaard21.
dec.
2018 kl.
14.
15 | opdateret 21.
dec.
2018 kl.
14.
24Bemærk: artiklen er mere end 30 dage gammelLæs opCecilie Uttrup Ludwig, Emma Norsgaard Jørgensen og Marie Vilmann er allerede på kontrakt hos Cervelo-Bigla.
Og i den kommende sæson kommer Julie Leth også til at stå på holdkortet hos det schweiziske cykelhold.
Læs også:Mountainbikestjernen Annika Langvad skal køre landevejs-VMDen danske europamester i banecykling har underskrevet en kontrakt, der gælder i en enkelt sæson.
- Jeg ser virkelig meget frem til at køre for Cervelo-Bigla.
Det er et hold, der altid hjælper deres ryttere til at nå deres mål.
Derfor er jeg sikker på, at de også vil hjælpe mig med at nå mine mål på både banen og landevejen, siger hun til holdets hjemmeside.
Læs også:VIDEO Langvad må nøjes med World Cup-sølv26-årige Julie Leth har tidligere vundet DM i landevejscykling og enkeltstart.
FacebookTwitterKopier linkEmner:Cecilie Uttrup Ludwig (cykelrytter)|Julie Leth (cykelrytter)|Cykelsport




https://www.dr.dk/nyheder/udland/endnu-en-budgetkrise-delvis-nedlukning-truer-igen-usas-statsapparat

UdlandEndnu en budgetkrise: Delvis nedlukning truer igen USA's statsapparatUenighed om finansieringen af en grænsemur mellem USA og Mexico plager igen den amerikanske regering.
Demokraterne kommer ikke til at støtte et budgetforslag, der finansierer en grænsemur mod Mexico.
Det slog partiets leder i Senatet, Chuck Schumer (m.
f.
), endnu en gang fast i går.
Til højre for Schumer: Kommende demokratisk formand for Repræsentanternes Hus, Nancy Pelosi.
Af Maya Nissen21.
dec.
2018 kl.
14.
05Bemærk: artiklen er mere end 30 dage gammelLæs opRepræsentanternes Hus godkendte i nat et budgetforslag, der skal afværge en nedlukning af dele af det amerikanske statsapparat.
Forslaget, som blandt andet indeholder 5,7 milliarder dollar til præsident Donald Trumps omdiskuterede grænsemur mod Mexico, ventes dog at blive nedstemt i Kongressens andet kammer, Senatet.
- Alle ved, at lovforslaget, der er på bordet i Repræsentanternes Hus, ikke bliver godkendt i Senatet, lyder det fra Demokraternes leder i Senatet, Chuck Schumer.
Budgettet skal godkendes i begge kamre og af præsidenten, inden det kan træde i kraft.
Republikanerne har et flertal på 51 ud af 100 sæder i Senatet, men godkendelsen af budgettet kræver et flertal på 60 procent.
Læs også:Hvad sker der, når den amerikanske statskasse smækker i?
Vil ramme 25 procentBliver budgetforslaget ikke godkendt, vil det udløse en delvis statslig nedlukning - kort fortalt bliver statskassen smækket i for godt 25 procent af USA's ministerier og offentlige myndigheder.
Det vil ske ved midnat i aften amerikansk tid.
Kongressen godkendte tidligere på ugen et andet midlertidigt budgetforslag, hvis formål netop var at udskyde en eventuel nedlukning til den 8.
februar 2019.
Forslaget blev dog afvist af præsidenten, da det ikke indeholdt de ønskede fem milliarder til finansiering af grænsemuren.
Finder en statslig nedlukning sted, vil det være den tredje gang i år.
FacebookTwitterKopier linkEmner:Donald Trump (politiker)|USA|Repræsentanternes Hus|Mexico|Økonomi




https://www.dr.dk/nyheder/penge/skattestyrelsen-staevner-canadisk-pensionskasse-900-millioner-kroner

Afsløring af skatteskandaleSe temaPengeSkattestyrelsen stævner canadisk pensionskasse for 900 millioner kronerPensionskassen havde ikke ret til at få udbetalt refusion af udbytteskat, lyder det fra de danske skattemyndigheder.
(ARKIVFOTO).
Det er den canadisk pensionskasse HOOPP (The Healthcare of Ontario Pension Plan), der nu er blevet sagsøgt af Skattestyrelsen.
Af Signe Mai Vilsbøll21.
dec.
2018 kl.
15.
00 | opdateret 21.
dec.
2018 kl.
19.
28Bemærk: artiklen er mere end 30 dage gammelLæs opDe danske skattemyndigheder har stævnet den store canadisk pensionskasse HOOPP for 900 millioner kroner, der er blevet udbetalt som refusion af udbytteskat.
Aktier, udbytte og skatNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
Skattestyrelsen mener nemlig ikke, at pensionskassen har haft krav på millionerne.
- Pensionskassen var ikke berettiget til at få udbetalt udbytterefusion.
Derfor har vi indgivet en stævning til Københavns Byret, så vi kan få beløbet tilbage til det danske skattevæsen, lyder det fra selskabsskattedirektør i Skattestyrelsen, Kenneth Joensen, der ikke vil bekræfte, at pensionskasse har hjemme i Canada.
Men HOOPP har i dag officielt bekræftet, at de er blevet stævnet.
Hos Skattestyrelsen understreger Kenneth Joensen, at der ikke er tale om svindel.
- Det her er en civilretlig tvist, og vi har for nylig bedt pensionskassen om at tilbagebetale pengene.
Det har de ikke gjort, og så er konsekvensen, at vi må indgive en stævning.
Opdaget i 2015De 900 millioner er ifølge Skattestyrelsen udbetalt til pensionskassen i 2011-2014.
Det skete under den såkaldte bankordning, der dengang gjorde det muligt for Danske Bank, Nordea og SEB at anmode om refusion af udbytteskat på vegne af deres udenlandske kunder - og udenom Skats kontrol.
Da ordningen så blev dømt ulovlig og skrottet i 2015, flyttede den canadiske pensionskasse sine ansøgninger om refusion over til Skat.
Det var først her, skattemyndighederne opdagede, at der var noget galt.
- Vi blev ved med at modtage anmodninger om udbytterefusion fra pensionkassen, efter at bankordningen var opsagt.
Dem dykkede vi ned i, og siden da er der pågået undersøgelser, som har ført os til det sagsanlæg, vi kan fortælle om i dag, forklarer Kenneth Joensen.
BankordningenDen såkaldte bankordning blev sat i verden, fordi Skat havde svært ved at følge med i behandlingen af anmodninger om tilbagebetiling af udbytteskat.
Ordningen blev indgået med de tre banker Danske Bank, Nordea og SEB i årene 2006, 2007 og 2008.
Det gav bankerne mulighed for at udbetale udbytteskat til udenlandske aktionærer på vegne af skattemyndighederne.
I 2015 blev bankordningen så erklæret ulovlig, fordi skattemyndighederne ikke måtte uddelegere ansvaret til bankerne.
Samme år blev ordingen lukket ned.
Skatteministeriet konkluderede i september 2019, at der var fundet begrænset svindel på under en million kroner i ordningen.
Men det kunne ikke fastslås, hvor meget der var fejludbetalt via bankordningen.
Myndighederne har rettet krav mod Nordea om 900 millioner kroner i den største af sagerne.
Dertil kommer, at "det bedste bud" er, at der kan være tabt mellem 712 og 940 millioner kroner på fejludbetalinger i årene 2012-2015.
Dialog endte ikke i enighedI 2016 anmodede pensionskassen om at få refunderet udbytteskat for samlede 1,3 milliarder kroner.
De blev dog ikke udbetalt, fordi skattemyndighederne manglede klarhed over det reelle ejerskab til de aktier, der lå til grund for udbetalingen af de 900 millioner.
Med henblik på at indhente dokumentation for ejerskab på tidspunktet, hvor der blev udbetalt refusion, har Skattemyndighederne været i dialog med pensionsselskabet.
I den proces er det ifølge Skattestyrelsen ikke lykkedes parterne at nå til enighed.
- Vi har undersøgt sagen, og vi er nået til den konklusion, at de aktier, der er blevet refunderet udbytteskat på grundlag af, ikke har været ejet af pensionskassen, siger Kenneth Joensen.
Snyd eller spekulation?
Der er ifølge Kenneth Joensen flere årsager til, at Skattestyrelsen ikke betragter sagen om den canadiske pensionskasse som en svindelsag.
- Denne her sag er adskilt fra svindel, fordi der ligger rigtige aktiebesiddelser bag anmodningerne om udbytterefusion, og så er det også en pensionskasse med omkring 300.
000 medlemmer og en balancesum på flere hundrede milliarder, der står bag.
Det er noget andet, end det vi har set som svindel her i landet.
Men er der ikke tale om aktiespekulation?
- Jeg vil ikke stå og procedere sagen.
Hvad du vil kalde det, er op til dig.
Efter reglerne er det ikke ulovligt, og vi mener ikke, der er tale om svig, siger Kenneth Joensen, der understreger, at det ikke er Skattestyrelsens vurdering, at bankordningen er blevet brugt til svindel med udbytteskat.
Fra 2012 til 2015 er der der refunderet 5,4 milliarder kroner via bankordningen.
På samme tidspunkt blev den danske stat blev udsat for formodet svindel med udbytteskat, der har kostet statskassen mindst 12,7 milliarder kroner.
Minister er tilfreds med stævningSkatteminister, Karsten Lauritzen (V), er tilfreds med, at Skattestyrelsen har valgt at stævne pensionsselskabet.
- Jeg har som skatteminister ønsket, at vi skal have alle de penge tilbage, der er uretmæssigt udbetalt, som vi kan.
Derfor ender den her sag i retten, og så må dommeren dømme.
Jeg har en forventning om, at Skattestyrelsen får ret, lyder det fra ministeren.
Hvordan har du det med, at aktieudlån er blevet en del af investeringskulturen i store udenlandske pensionskasser?
- Jeg er overrasket over, at aktieudlån bliver brugt i det her omfang.
Det havde vi, der har lavet reglerne, aldrig forestillet os, refusion af udbytteskat skulle blive brugt til.
Er der tale om aktiespekulation?
- Der er tale om aktiespekulation.
Hvorvidt der er tale om lovlig eller ulovlig aktiespekulation, det skal en dansk dommer nu afgøre, siger Karsten LauritzenHer til aften har HOOPP udsendt en officielle udtalelse om sagen.
I den fastholder pensionskassen, at den har overholdt alle regler.
- HOOPP har samarbejdet med SKAT om sagen og vi fastholder, at reglerne har været overholdt, lyder det fra Judy Mann, der er vicedirektør for PR og Kommunikation hos den canadiske pensionskasseArtikel er rettet kl.
19.
23, hvor vi har tilføjet HOOPP's navn og kommentar.
FacebookTwitterKopier linkEmner:Karsten Lauritzen (politiker)|Kenneth Joensen (erhvervsleder)|Skatter og afgifter|Skattestyrelsen|Canada




https://www.dr.dk/nyheder/udland/hvad-sker-der-naar-den-amerikanske-statskasse-smaekker-i

UdlandHvad sker der, når den amerikanske statskasse smækker i?
OVERBLIK Den amerikanske regering står overfor endnu en delvis nedlukning, når klokken slår midnat i aften.
En delvis statslig nedlukning kan ramme parker og museer rundt mkring i USA, som det var tilfældet her ved National Gallery of Art i Washington D.
C.
i oktober 2013.
Af Maya Nissen21.
dec.
2018 kl.
14.
05Bemærk: artiklen er mere end 30 dage gammelLæs opDele af det amerikanske statsapparat står muligvis overfor en nedlukning, når klokken slår tolv i Washington D.
C.
i nat.
Den amerikanske tradition for "shutdowns"20 gange i USA's historie er det amerikanske statsapparat blevet lukket helt eller delvist ned på grund af en budgetkrise.
Der var flest nedlukninger i slutningen af 1970'erne, da Jimmy Carter var præsident.
Her var der seks nedlukninger, som varede mellem 8 og 17 dage.
Jo længere en nedlukning, desto dyrere for samfundet.
En 16 dage lang nedlukning kostede i 2013 den amerikanske økonomi 24 milliarder dollar.
Den længste fandt sted i 1995, da Bill Clinton var præsident og varede tre uger.
Under Trumps administration har der indtil videre været to nedlukninger i januar (tre dage) og februar (1 dag) i år.
I hvert fald tyder alt på det, efter Kongressen i går aftes lokal tid måtte stabel et nyt forslag til det offentlige budget på benene.
Der lå ellers et midlertidigt budgetforslag klar, som var godkendt af begge Kongressens kamre, Senatet og Repræsentanternes Hus.
Aftalen manglende kun en underskrift fra præsident Donald Trump.
Men budgettet manglede ifølge præsidenten én helt afgørende ting: Fem milliarder dollar til en grænsemur mod Mexico.
- Jeg har udtrykt min holdning klart og tydeligt.
Ethvert forslag til et budget skal indeholde grænsesikkerhed, lød det fra præsidenten, som afviste at godkende budgetforslaget.
1Hvad går det ud på?
Det kortsigtede budgetforslag kom til verden i et forsøg på netop at undgå en nedlukning af statsapparatet inden jul.
Formålet med forslaget var nemlig at udskyde den ophedede diskussion om finansieringen af grænsemuren – et af præsidentens helt store valgløfter – til starten af 2019.
Var det blevet godkendt af præsidenten, ville budgettet kunne holde de offentlige myndigheder kørende indtil den 8.
februar næste år.
I stedet fremlagde og godkendte Repræsentanternes Hus i går i alt hast et nyt forslag, som blandt andet indeholder de fem milliarder til grænsemuren.
Det forslag vil dog med al sandsynlighed blive stemt ned i Senatet, hvor 60 procent skal stemme for, før budgettet kan gå videre til præsidenten.
Republikanerne har i øjeblikket kun flertal med 51 ud af Senatets 100 pladser.
Foreligger der ikke et godkendt budget ved midnat amerikansk tid, smækker statskassen i for dele af den offentlige sektor.
2Hvad er en delvis nedlukning?
Uden et godkendt budget må USA's offentlige myndigheder kort sagt ikke bruge nogle penge.
Det er dog ikke alle statslige myndigheder, der blive ramt af en eventuel nedlukning.
Det er nemlig kun budgetterne for 25 procent af de statslige myndigheder, der udløber ved midnat lokal tid.
Nedlukningen vil ramme ni ud af 15 ministerier og dusinvis af andre myndigheder, der håndterer blandt andet national sikkerhed, politi, nationale parker og offentlig transport.
De resterende 75 procent af de offentlige myndigheder har finansiering frem til efteråret 2019 som følge af det budget, der trådte i kraft i oktober.
Det gælder blandt andet militæret, sundhedsvæsnet, grænsemyndighederne og efterretningsvæsnet.
3Hvad betyder det i praksis?
De berørte myndigheder skal hver især lave en plan for nedlukningen, og mange vil formentlig fortsætte med at fungere – blot ved nedsat styrke.
Det forventes, at flere end 100.
000 medarbejdere vil blive sendt hjem uden løn, mens andre må blive på posten uden løn.
De vil dog få udbetalt deres løn med tilbagevirkende kraft, når nedlukningen er ovre.
Ifølge Washington Post vil 80.
000 medarbejdere fra de amerikanske skattevæsen blive sendt hjem, og offentlige parker, der bliver aflåst fredag aften, vil formentlig ikke blive åbnet igen lørdag morgen.
Nedlukningen kan også komme til at ramme en hel række amerikanske seværdigheder, blandt andet Frihedsgudinden i New York, Washington-monumentet og Smithsonian Institute i Washington D.
C.
og Golden Gate National Park i San Fransisco.
4Hvor lang tid vil det vare?
En nedlukning kan vare flere dage eller i værste fald uger.
Demokraterne har flere gange afvist Republikanernes ønske om en mur og vil fra begyndelsen af januar, hvor de overtager lederskabet i Repræsentanternes Hus, have endnu større forhandlingskraft end hidtil.
Det er tredje gang på blot to år, at regeringen står over for en nedlukning – eller shutdown, på grund af kuldsejlede budgetforhandlinger.
5Kan det stoppes?
En nedlukning kan afværges, hvis præsidenten og Kongressen bliver enige om et offentligt budget for 2019.
De kan også vedtage et midlertidigt budget på en eller to uger for at undgå nedlukning og give sig selv længere forhandlingstid.
6Hvem har ansvaret?
Præsidenten har tidligere godkendt statslige budgetter uden finansiering til grænsemuren.
Ifølge Trump selv har han udelukkende gjort det på grund af den republikanske partiledelses løfter om at inkludere grænsemuren i kommende budgetforslag.
Men ikke længere:- Nu skal jeg sige jer noget: Jeg er stolt over at lukke ned for statsapparatet på grund af grænsesikkerhed.
Det vil være mig, der lukker den ned, og jeg kommer ikke til at give jer skylden for det, sagde præsidenten i sidste uge under et møde med de ledende demokrater Nancy Pelosi og Chuck Schumer.
Kilder: The Guardian, AP, Washington Post, PoliticoFacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Økonomi




https://www.dr.dk/nyheder/indland/asylansoeger-tiltalt-planlaegge-terrorangreb-i-koebenhavn

IndlandAsylansøger tiltalt for at planlægge terrorangreb i KøbenhavnSyrisk mand ville dræbe tilfældige mennesker med knive og en eller flere bomber.
Sagen mod den syriske asylansøger starter efter planen 22.
januar.
21.
dec.
2018 kl.
13.
29Bemærk: artiklen er mere end 30 dage gammelLæs opIfølge anklagemyndigheden forberedte en syrisk mand, sammen med en allerede terrordømt mand, at ville dræbe tilfældige mennesker med knive og en eller flere bomber.
Justitsminister Søren Pape Poulsen (K) har tiltrådt anklagemyndighedens indstilling om, at der nu bliver rejst tiltale.
Det oplyser vicestatsadvokat Anders Riisager fra Statsadvokaten i København i en pressemeddelelse.
- Efter anklageskriftet har den tiltalte været med til at bestille en række effekter, der skulle bruges til at fremstille en eller flere bomber, siger vicestatsadvokaten.
- Den forpurrede plan skulle ifølge tiltalen gå ud på, at han sammen med en allerede dømt medgerningsmand ville angribe tilfældige mennesker med køkkenknive, hvorefter de skulle detonere en eller flere sprængladninger et sted i København.
Derfor har vi rejst tiltale for forsøg på terrorisme.
Det er altså anklagemyndighedens opfattelse, at manden, der er asylansøger i Sverige, var i ledtog med en 21-årig landsmand, der i juli sidste år blev dømt af en tysk domstol i samme sag.
Her lød straffen på fængsel i seks et halvt år.
Læs også:Syrer anholdt i København: Sigtet for forsøg på terrorIslamisk Stat etablerede kontaktUnder retssagen i Tyskland kom det frem, at det var Islamisk Stat (IS), der etablerede kontakten mellem de to syrere.
Det blev også dokumenteret, hvordan den 21-årige i en korrespondance med IS havde erklæret sig parat til at dræbe i gruppens navn.
- Terrorsagen har været kendt som "Tændstiksagen", fordi bombematerialet blandt andet bestod af svovlet fra tusindvis af tændstikker, siger vicestatsadvokat Anders Riisager.
- Det kan lyde amatøragtigt, men ifølge anklageskriftet var det altså blodig alvor, hvilket også fremgår af dommen fra Tyskland, siger hanDen 31-årige mand er tiltalt for at have bedt den terrordømte landsmand om at fremskaffe bombematerialet, batterier, walkie-talkies og to køkkenknive på 18 centimeter.
Den københavnske straffesag starter efter planen i Københavns Byret 22.
januar 2019.
Manden blev anholdt kort før jul sidste år, og siden er hans varetægtsfængsling blevet forlænget adskillige gange.
Det har tidligere været fremme, at han nægter sig skyldig.
/ritzau/FacebookTwitterKopier linkEmner:Anklagemyndigheden|Det Konservative Folkeparti|Søren Pape Poulsen (politiker)|København|Kriminalitet




https://www.dr.dk/sporten/fodbold/kvindeligaen/fc-nordsjaelland-om-satsning-paa-kvindefodbold-superliga-klubberne-skal

KvindeligaenFC Nordsjælland om satsning på kvindefodbold: ’Superliga-klubberne skal bare komme i gang’FC Nordsjælland drømmer om, at de øvrige Superliga-klubber også begynder at satse på kvindefodbold.
Inden længe kan FC Nordsjælland måske have to hold i landets bedste række.
Af Malte Nørgaard21.
dec.
2018 kl.
12.
57 | opdateret 21.
dec.
2018 kl.
13.
08Bemærk: artiklen er mere end 30 dage gammelLæs opDer bliver satset på kvindefodbolden i FC Nordsjælland, hvor klubbens førstehold det seneste halve år har haft samme hjemmebane som herreholdet.
Vores besked til de øvrige Superliga-klubber er, at de bare skal komme i gang.
christian taylor, chef for kvindefodbold i fc nordsjællandSamtidig investerer klubben i både talentarbejde og førsteholdsspillere på kvindesiden.
Senest er fløjspilleren Natasha Shirazi og den tidligere landsholdsspiller Camilla Kur blevet præsenteret som nye spillere på holdet, mens Fortuna Hjørrings tidligere træner Brian Sørensen er blevet tilknyttet som sportslig ansvarlig på klubbens førstehold, som spiller i 1.
division.
Oprustningen på kvindeholdet har derfor været stor frem mod foråret, hvor der skal spilles om oprykning til landets bedste række.
Læs også:FC Nordsjællands kvinder henter tidligere dansk landsholdsspillerOg i Farum håber de, at andre Superliga-klubber nu vil følge det eksempel i fremtiden.
- Vores besked til de øvrige Superliga-klubber er, at de bare skal komme i gang, siger Christian Taylor, der er chef for kvindefodbold i FC Nordsjælland.
Læs også:Superliga-klubber skal tvinges til at have kvindehold- Det ville være fantastisk for kvindefodbolden i Danmark, hvis vi bare kunne lokke en eller to Superliga-klubber til at starte et kvindefodboldhold op, fortsætter han.
Går efter oprykningFC Nordsjælland har ambitioner om at rykke op i landets bedste række denne sommer.
Skulle det lykkes, er klubben gået fra Sjællandsserien til 3F Ligaen på bare to år.
Og derfor mener Christian Taylor også, at det er et overskueligt projekt for landets øvrige fodboldklubber, hvis de vil være med blandt de bedste.
- Jeg går virkelig og håber på, at der er nogle andre klubber, der kigger på os og siger: ’Hvis de kan gøre det i FC Nordsjælland, så kan vi også gøre det’, siger han.
Læs også:Europæiske topklubber satser på kvindefodboldFor mulighederne og potentialet er til stede, mener han.
Det er til at finde gode spillere til en fornuftig sum, og det sportslige niveau kan derfor sagtens løftes uden alt for mange udgifter til følge.
Og derfor vil han også gerne slå fast, at den sidste spiller endnu ikke er hentet til Farum denne vinter.
- Vi har forstærket os gevaldigt offensivt, så nu begynder vi at kigge på forsvarsspillere.
Der kan sagtens komme yderligere to eller tre spillere til over vinteren.
Forventningerne er klart, at vi skal rykke op til sommer, lyder det videre.
Læs også:FC Nordsjælland vil skabe et kvindehold: Første kontrakt er underskrevetFC Nordsjællands kvindehold indleder oprykningsspillet mod Odense Q den 4.
april næste år.
FacebookTwitterKopier linkEmner:FC Nordsjælland|Fodbold|Farum|Fortuna Hjørring|Odense




https://www.dr.dk/nyheder/regionale/nordjylland/farvel-fire-timer-efter-foedslen-endnu-et-hospital-vil-sende-nybagte

SundhedsreformSe temaNordjyllandFarvel fire timer efter fødslen: Endnu et hospital vil sende nybagte mødre hurtigt hjemPå Regionshospitalet i Hjørring vil man i forbindelse med en spareplan skære ned på indlæggelsestiden.
Hurtigere hjem - det er planen for førstegangsfødende på Regionshospitalet i Hjørring.
Af Klaus Videbæk og Søren Flytkjær21.
dec.
2018 kl.
13.
22Bemærk: artiklen er mere end 30 dage gammelLæs opFor godt en måned siden kom det frem, at Rigshospitalet i København vil sende nyfødte og deres forældre hjem blot fire timer efter fødslen, hvis fødslen ellers er gået, som den skal.
Inden længe vil vordende mødre i Vendsyssel formodentligt få samme besked.
Hidtil har førstegangsfødende kunne blive på Regionshospitalet i Hjørring i to til tre dage, men i en ny spareplan lægges der op til, at forældrene skal være på vej hjem allerede to til fire timer efter fødslen.
Det bekymrer Line Hundebøl, formand for Jordemoderforeningen i Nordjylland.
- Jeg er bange for, at vi får nogle familier, som får en rigtig hård start på det her med at være blevet forældre.
Det synes jeg ikke er rimeligt, siger hun.
Der er stor forskel på, hvor hurtigt man sendes hjem efter fødsel afhængigt af, hvor du bor i landet.
Læs også:Overblik: Sådan er tilbuddene til førstegangsfødende i din regionPå Aarhus Universitetshospital bliver man eksempelvis tilbudt to døgns indlæggelse, mens det på Odense Universitetshospital er målet, at halvdelen går hjem kort efter fødslen med besøg af en jordemoder på andendagen.
Forældre bør få ro og tryghedI Region Nordjylland med fødeafdelinger i Hjørring, Thisted og Aalborg tager stort set alle førstegangsfødende ifølge Tidsskrift for Jordemødre i dag imod tilbuddet om at blive på sygehuset i to til tre dage.
Det synes jeg på ingen måde giver en nybagt familie den ro og tryghed, de har brug for.
Line Hundebøl, Jordemoderforeningen i NordjyllandNår ændringerne efter alt at dømme træder i kræft i starten af det nye år, vil førstegangsfødende, som er sendt tidligt hjem, blive ringet op af en jordemoder dagen efter for at sikre, at alt går som det skal.
De får dog ikke, som forældre andre steder i landet, besøg af en jordemoder i hjemmet.
Hvis der er noget galt, skal de selv køre til sygehuset, og det er ikke godt nok, mener Line Hundebøl.
- Med det her tilbud skal de førstegangsfødende køre ind på et ambulatorium inde på sygehuset, hvis det for eksempel er 16 timer siden, de har født.
Det synes jeg på ingen måde giver en nybagt familie den ro og tryghed, de har brug for, siger Line Hundebøl, der også henviser til, at der er relativt langt til sygehusene i Nordjylland.
Frygter genindlæggelserFormanden for foreningen ”Forældre og Fødsel” Birgitte Halkjær Storgaard ser også med kritiske øjne på de nye planer.
Det er vigtigt, at nybagte forældre får den støtte og hjælp, lige netop de har brug for i den situation, de står i, siger hun:- Der er mange, der gerne vil hjem efter fødslen.
Men der er også nogen, der har brug for hjælp til at begynde med.
Der sker noget, når vi bliver forældre, og vi spørger hele tiden os selv, om vi gør det godt nok, og det er en naturlig proces, der bare kræver, at der står nogen bag ved og siger, at det er okay.
- Den proces skal man simpelthen ikke underkende.
Det er noget, der starter den gode tilknytning mellem mor og barn, siger Birgitte Halkjær Storgaard.
Hos Jordemoderforeningen er der desuden bekymring for, at kortere tid på sygehuset vil føre til flere genindlæggelser.
- Hvis børnene får det dårligt og skal genindlægges på grund af manglende ernæring, så er det jo ikke en besparelse, der er lavet, siger Line Hundebøl.
Hospital: Fuldt forsvarligtPå Regionshospitalet i Hjørring erkender viceklinikchef Ellen Boelt, at de førstegangsfødende vil få et anderledes tilbud end det, de får i dag.
Men hun er ikke enig i kritikken.
- Jeg er altså ikke enig i, at det ikke er et godt tilbud at være derhjemme med sit nyfødte barn.
Det kan være vældig godt for både mor og barn, siger hun.
Ellen Boelt afviser desuden, at der er en sammenhæng mellem, hvor længe førstegangsfødende er indlagt og behovet for genindlæggelser.
- Vi vil selvfølgelig følge meget nøje med i, hvordan det kommer til at påvirke familierne, og om der bliver flere genindlæggelser, men der er intet mønster i det, hvis man kigger på resten af Danmark, siger hun.
- Jeg synes, det er et fuld forsvarligt tilbud både i forhold til vores barselsambulatorium (hvor førstegangsfødende kan komme ind efter fødslen red.
) og fordi vi visiterer meget grundigt i forhold til, hvem der kan få lov til at have hjemmebarsel.
Hvis man har født på et hospital uden efterfølgende at være indlagt, skal sundhedsplejersken ifølge sundhed.
dk komme på besøg i hjemmet to gange inden for den første uge.
Normalt sker det kun en gang inden for første uge.
FacebookTwitterKopier linkEmner:Hospitaler|Graviditet og fødsel|Jylland|Jordemoderforeningen|Hjørring




https://www.dr.dk/sporten/haandbold/herreligaen/storklub-koeber-skjerns-maalmandsstjerne

HerreligaenStorklub køber Skjerns målmandsstjerneSkjern Håndbold har solgt målmanden Emil Nielsen til den franske klub Nantes.
Af Malte Nørgaard21.
dec.
2018 kl.
13.
11 | opdateret 21.
dec.
2018 kl.
13.
32Bemærk: artiklen er mere end 30 dage gammelLæs opDen franske storklub Nantes har købt håndboldmålmanden Emil Nielsen i Skjern.
Det 21-årige målmandstalent skifter til sommer.
Det skriver Skjern Håndbold i en pressemeddelelse.
Læs også:Skjern vil stoppe svær periode mod fransk storholdHer udtrykker klubbens bestyrelsesformand Carsten Thygesen glæde over, at handlen nu er blevet en realitet.
- Som klub er vi enormt stolte over, at vi til sommer sender Emil afsted til et af Europas bedste mandskaber.
Samtidig må vi erkende, at vi havde krydset fingre for, at han ville fortsætte sin flotte udvikling i minimum én sæson mere i Skjern Håndbold, siger han til klubbens hjemmeside.
Læs også:GOG-profil skifter til tyske Rhein-Neckar LöwenDen franske storklub har valgt at udløse den frikøbsklausul, som der var indskrevet i Emil Nielsens kontrakt.
Og det er noget, der glæder den unge målmand.
- Det er en kæmpe drengedrøm, som går i opfyldelse.
Jeg glæder mig helt vildt til at prøve mig af i én af verdens største ligaer.
Men først handler det om at slutte af med manér i Skjern – og forhåbentlig runde af med endnu en DM-medalje, så vi kan mødes i Champions League til næste år, siger Emil Nielsen til Skjerns hjemmeside.
FacebookTwitterKopier linkEmner:Skjern|Skjern Håndbold|Frankrig




https://www.dr.dk/sporten/haandbold/herreligaen/skjern-maalmand-om-droemmeskiftet-vi-snakkede-bare-over-internettet

HerreligaenSkjern-målmand om drømmeskiftet: ’Vi snakkede bare over internettet’Det gik problemfrit for den franske storklub Nantes at overbevise Emil Nielsen om et skifte.
Emil Nielsen skifter til Nantes næste sommer.
Af Malte Nørgaard21.
dec.
2018 kl.
13.
47 | opdateret 21.
dec.
2018 kl.
13.
52Bemærk: artiklen er mere end 30 dage gammelLæs opSkjerns målmandsstjerne Emil Nielsen havde ikke svært ved at takke ja til tilbuddet, da den franske storklub Nantes tilbød ham en kontrakt.
- Vi snakkede bare over internettet.
Jeg har endnu til gode at være dernede, efter vi har spillet mod dem i Champions League.
Dengang så jeg selvfølgelig deres faciliteter og hallerne, men jeg har ikke været dernede siden da, siger Emil Nielsen om skiftet.
Læs også:Storklub køber Skjerns målmandsstjerneFørst til sommer skifter han til den franske storklub, som var i Final4 i Champions League i sidste sæson.
Men han mener ikke, at det bliver et problem at fokusere på opgaven i Skjern det næste halve år.
- Det bliver overhovedet ikke et problem.
Nu vil jeg bare forsøge at hjælpe klubben til det danske mesterskab, slår han fast.
Julegaverne bliver ikke bedreEmil Nielsen kalder skiftet til den franske klub for et drømmeskifte.
Og derfor er han også ret sikker på, at han allerede nu har fået årets bedste julegave.
- Haha.
Ja, der kommer nok ikke til at ligge noget bedre under træet, siger han med et grin og fortsætter.
Læs også:Skjern henter islandsk landsholdskeeper- Det er et drømmeskifte.
Og det er en klub, der passer rigtig godt til mig.
Klubben har store ambitioner, og det har jeg også selv.
Så derfor er jeg sikker på, at det hele kommer til at passe rigtig godt sammen.
Emil Nielsen har spillet for Skjern siden sommeren 2017.
FacebookTwitterKopier linkEmner:Skjern|Frankrig




https://www.dr.dk/nyheder/regionale/trekanten/firma-tjener-millioner-paa-vildsvinehegn-indkomst-2019-er-sikret

TrekantområdetFirma tjener millioner på vildsvinehegn: Indkomst for 2019 er sikretHegnet skal forhindre vildsvinene i at krydse grænsen.
Arbejdet med opsætning begynder i januar.
Arkivfoto.
Af Simon Andersen Nielsen og Rasmus Dyrberg Hansen21.
dec.
2018 kl.
12.
45Bemærk: artiklen er mere end 30 dage gammelLæs opI efteråret 2019 skal et 70 kilometer langt vildsvinehegn bugte sig langs den dansk-tyske grænse.
Det kommer til at koste omkring 80 millioner kroner alt inklusiv, og hegnet bliver sat op for at beskytte de danske grise og den danske svinetransport imod svinepest, som bliver konstateret stadigt tættere på den danske grænse.
Opgaven med at sætte hegnet op er så stor, at den har været i EU-udbud, og det udbud har Fredericia-firmaet SER Hegn A/S vundet.
Faktisk var opgaven delt i to udbud, men SER Hegn A/S har vundet begge udbud med et tilbud på 30,4 millioner kroner for opsætningen.
Dertil kommer så diverse yderligere udgifter til vedligehold og andre omkostninger.
Henrik Rasmussen, direktør hos SER Hegn A/S, er meget begejstret for, at det er hans firma, der skal varetage opgaven.
- Det betyder rigtig meget.
Det er den absolut største ordre, vi nogensinde har fået, og det sikrer vores indkomst i hele 2019.
Vi har allerede solgt 40 procent af vores kapacitet til det her projekt, siger han.
Firmaet begynder allerede i januar at etablere hegnet, der altså ventes at stå færdigt i efteråret 2019.
Vildsvinehegnet skal stort set følge den dansk-tyske grænse.
 Signe Heiredal © © (c) DR)Usædvanlig lav pris skulle forklaresPrisen på de 30,4 millioner for opsætningen er noget, der er blevet lagt mærke til, for det var markant billigere end de andre tilbud, der kom.
- Vi synes, vi har regnet en rigtig god pris.
Vi fik et usædvanligt brev fra Naturstyrelsen, hvor vi skulle forklare, hvordan vi fandt frem til så lav en pris.
Der var langt til vores konkurrenter.
Så det er en god pris, bygherre har fået, siger Henrik Rasmussen, der mener, at prisen kunne blive så lav blandt andet på grund af, at man har et godt samarbejde med sine underleverandører, der også havde stor lyst til at få deres navn på projektet.
For hver 100 meter hegn vil der blive etableret et lille hul på cirka 20 gange 20 centimeter, så man ikke holder de små dyr ude, ligesom der vil være i alt 20 permanente åbninger i løbet af de 70 kilometer.
- Vi ser frem til at samarbejde med SER Hegn om den opgave, som vi har fået, siger skovrider Bent Rasmussen, som står for opførelsen af vildsvinehegnet, i en pressemeddelelse fra Naturstyrelsen.
WWF er imod: Ingen dokumenteret virkningWWF Verdensnaturfonden var blandt de organisationer, der gjorde indsigelser mod opsætning af hegnet, da det var i høring tidligere på året.
Her mente man ikke, at det vil virke efter hensigten.
- Vi anerkender selvfølgelig, at afrikansk svinepest er en alvorlig faktor i svineproduktionen, men vi mener simpelthen ikke, at der er tilstrækkelig dokumentation for, at det her hegn virker efter hensigten, sagde seniorbiolog hos WWF Verdensnaturfonden Thor Hjarsen tilbage i august.
- Vi ved, at den menneskelige faktor spiller en stor rolle i udbredelsen af afrikansk svinepest, og vi mener, at lastbiler med svin og fersk kød og madaffald er hovedproblemet, sagde han.
Vildsvinehegn•Hegnet bliver ca.
70 kilometer langt og etableres på land langs den dansk-tyske grænse.
•Det forventes, at hegnet bliver 1,5 meter højt, mens det graves ca.
50 cm ned i jorden.
•Der er afsat 80 millioner kroner til opsættelsen af hegnet - 30 millioner skal erhvervet selv komme med.
•Der opsættes færiste eller låger ved gangstierne, der krydser den dansk-tyske grænse.
•Vejtrafik over grænsen kan fortsat ske uhindret i overensstemmelse med Schengenreglerne.
Kilde: NaturstyrelsenFacebookTwitterKopier linkEmner:Naturstyrelsen|WWF Verdensnaturfonden|Erhverv|Dyr|Fredericia




https://www.dr.dk/nyheder/politik/enhedslisten-kalder-lokke-i-samrad-om-kasse-donation

PolitikEnhedslisten kalder Løkke i samråd om a-kasse-donationEnhedslisten vil have afklaret, om man kan købe sig til politisk indflydelse hos statsministeren.
- Et grundlæggende princip i demokratiet er, at man ikke skal kunne købe sig til særbehandling hos politikere, siger Pelle Dragsted fra Enhedslisten, der har kaldt statsministeren i samråd.
21.
dec.
2018 kl.
10.
59Bemærk: artiklen er mere end 30 dage gammelLæs opEnhedslisten indkalder nu statsminister Lars Løkke Rasmussen (V) i samråd, efter at der er konstateret en mulig sammenhæng mellem donationer til Løkkefonden og muligheden for at få et møde med statsministeren.
Berlingske fortæller fredag, hvordan en donation fra Akademikernes A-kasse på 50.
000 kroner til Løkkefonden blev omtalt i en mail fra 2014, hvor det også blev nævnt, at a-kassen gerne ville have besøg af Lars Løkke Rasmussen.
Løkke - der dengang var formand for Venstre og oppositionsleder - holdt året efter møde med a-kassens direktør, ligesom a-kassen indbetalte 50.
000 kroner til fonden.
Læs også:Fik et møde med Lars Løkke ved at give 50.
000 kroner til LøkkefondenDet har fået Enhedslistens demokratiordfører, Pelle Dragsted, til at reagere.
- Et grundlæggende princip i demokratiet er, at man ikke skal kunne købe sig til særbehandling hos politikere.
- Og det er ikke første gang, at vi ser det her.
Her er der bare skriftlig dokumentation for, at Løkke har vekslet støtte til Løkkefonden mod særbehandling af en specifik organisation.
- Det er meget bekymrende, at vi har en statsminister, der ikke kan holde de to ting adskilt, siger han.
Savner gennemsigtighedHan savner også gennemsigtighed i forhold til, hvem der ellers måtte have doneret penge til fonden mod at mødes med statsministeren.
- Det her er kun kommet frem, fordi en a-kasse har offentliggjort nogle interne dokumenter.
Det kan jo være, at det kun er toppen af isbjerget, siger han.
Løkkefonden blev stiftet i 2012 af blandt andre Lars Løkke Rasmussen.
Fonden afholder blandt andet særlige undervisningsforløb for drenge med faglige udfordringer i skolen.
Statsministeren har tidligere været kaldt i samråd i forbindelse med en donation til Løkkefonden fra de såkaldte kvotekonger inden for fiskeriet.
Det skete i januar i år, hvor han forklarede, at der var forskel på, om han optrådte som privatperson og som minister.
Og når han deltog i arrangementer, der havde med Løkkefonden at gøre, var det i sin egenskab af privatperson.
Det nye samråd kommer til at foregå en gang i det nye år.
DR Nyheder har forsøgt at få en kommentar fra Statsministeriet.
Det er indtil videre ikke lykkedes.
/ritzau/FacebookTwitterKopier linkEmner:Lars Løkke Rasmussen (politiker)|Løkkefonden|Pelle Dragsted (politiker)|Venstre|A-kasser




https://www.dr.dk/nyheder/kultur/boeger/julegavepanik-vaersgo-her-er-5-boeger-naesten-alle-kan-bruge

BøgerJulegavepanik?
Værsgo’, her er 5 bøger (næsten) alle kan brugeMåske det var noget med en biografi, en selvhjælpsbog – eller måske en god kogebog?
Af Michelle From Hoxer21.
dec.
2018 kl.
11.
59Bemærk: artiklen er mere end 30 dage gammelLæs opPapirbogen er stadig den foretrukne bogform - det viser en undersøgelse fra forlagenes brancheforening.
Og det gælder ikke mindst til jul, hvor de hårde pakker også hitter.
Vi har spurgt to store bogkæder og en enkelt mindre, hvilke bøger, de har solgt flest af her op til jul.
Dyk ned i listen og lad dig inspirere til de sidste julegaveindkøb.
1BiografienKendte menneskers fortællinger er populære julegaver, og forlagene sprøjter som regel biografier ud op til jul.
I år dukkede der en uventet biografi op på baggrund af den sørgelig omstændighed, at Kim Larsen døde 30.
september.
Forfatter Jens Andersen var i gang med at interviewe Kim Larsen til, hvad der skulle have været den store Larsen-biografi, men han måtte i stedet sadle om og skrive 'Kim Larsen – mine unge år'.
Den udkom 4.
december og strøg hurtigt ind på bestsellerlisternes førsteplads.
Og det er ikke nogen overraskelse, mener Mette Jørgensen, der er Head of Products hos internetboghandlen Saxo.
com.
- Stærke fortællinger om mennesker og af mennesker er bare noget, vi danskere rigtig godt kan lide.
Mange forlag lægger dem op til jul, siger hun og fortæller, at de hos Saxo.
com har set en stigning i salget af biografier gennem hele 2018.
En anden af årets helt store biografier-sællerter er den tidligere amerikanske førstedame, Michelle Obamas 'Min historie', som både er populær på dansk og engelsk.
Boghandlerkæden Arnold Busck har 'Min historie' som andenpladsen på deres bestsellerliste.
2SelvhjælpsbogenHella Joofs alternative selvhjælpsbog 'Dage med mildhed, modgang og mirakler', som er en slags opfølger til salgssuccesen 'Papmachereglen' fra 2016, er den anden mest solgte bog hos Saxo.
com.
'Dage med mildhed, modgang og mirakler' er ifølge Hella Joof selv et forsøg på med sin 'halvstuderede, halvspirituelle måde at gå foran med et godt – og nogle gange virkelig dårligt – eksempel'.
- Hella Joof giver læseren et rum for både refleksion og grin.
Det er befriende læsning i en travl hverdag, siger Mette Jørgensen.
3Det regionale hitHvis de to første bud ikke lige er noget for din fætter, niece eller mormor, så kan du også købe en bog til dem ud fra det sted, de bor.
Saxo.
coms bestsellerliste viser nemlig, at der på tredjepladsen er ret stor forskel på, hvad der ligger under juletræerne på Bornholm sammenlignet med Jylland - i hvert når de ser på bestsellerlistens tredjeplads.
Mette Jørgensen fremhæver ’Formel 1’ af Peter Nygaard som den mest overraskende af dem.
- Det er en kæmpestor, indbunden bog, der vejer 6 kilo.
Den er nærmest et helt møbel i sig selv.
Den er sådan lidt feinschmecker - til manden der har alt, er den helt oplagt, siger hun om bogen, der især har været populær blandt fynboer.
De tredje mest solgte bøger, fordelt på regioner er: 'Ét liv, én tid, ét menneske' af Morten Albæk (Jylland), ’Min historie’ af Michelle Obama (Sjælland og Lolland-Falster), ’Formel 1’ (Fyn), ’Rødder’ af Nedim Yasar og Marie Louise Toksvig (Bornholm) og ’Factfulness’ af Hans Rosling mfl.
(København).
4Klassikeren- Kogebøger er altid en god gave at give, siger Line Bjørn Andersen, som er produktchef hos bogkæden Arnold Busck.
Her kan de se, at der hvert år bliver solgt rigtig mange af de gastronomiske bøger, som efterhånden findes inden for et hav af nicher – fra bagebøger til mere avanceret madlavning som fx den særlige kogeteknik sous vide.
Line Bjørn Andersen fortæller, at bøger af stjernekokke som danske Claus Meyer og engelske Jamie Oliver efterhånden er blevet klassikere inden for kogebogsgenren.
I år er et af de nye hit ’Badehotellets kogebog’, som er skrevet af madhistoriker Bettina Buhl ud fra den populære TV2-serie ’Badehotellet’.
5Det alternative budHos den lille selvstændige boghandel ’Nr.
33’ på Nørrebro i København er juletiden også en travl højtid for indehaver og forlægger Lea Vilhelmsen:- Jeg har mange kvindelige forfattere, og det er især de feministiske forfatter og dem, der ellers skiller sig lidt ud, jeg har solgt her til jul.
Hun fortæller, at en af årets mest solgte i hendes boghandel er en samling af digte, taler og essays af den afdøde amerikanske forfatter Audre Lorde med titlen 'Your silence will not protect you'.
- Hun var meget politisk, nærmest menneskerettighedsforkæmper – og hun kaldte sig selv sort, lesbisk, mor, kriger og digter.
Det er primært yngre kvinder, der køber bogen, fortæller Lea Vilhelmsen:- Men der er også en del, som gerne vil købe en lidt anderledes bog til deres mandlige kæreste.
Det er mit indtryk, at nogle mænd selv efterspørger noget lidt andet.
FacebookTwitterKopier linkEmner:Hella Joof (skuespiller)|Jamie Oliver (kok)|Litteratur|København|Jul




https://www.dr.dk/sporten/haandbold/kvindeligaen/tidligere-landsholdsspiller-stopper-haandboldkarrieren-efter-saesonen

KvindeligaenTidligere landsholdsspiller stopper håndboldkarrieren efter sæsonenHåndboldspilleren Trine Troelsen har valgt at indstille karrieren.
21.
dec.
2018 kl.
12.
30 | opdateret 21.
dec.
2018 kl.
15.
21Bemærk: artiklen er mere end 30 dage gammelLæs opTrine Troelsen er på vej ind til sin sidste halvsæson som professionel håndboldspiller.
Den 33-årige bagspiller har nemlig valgt at indstille karrieren, når denne sæson er slut.
Læs også:Jan Pytlicks datter skifter til skadesplagede Odense HåndboldDet skriver Herning-Ikast Håndbold, Troelsens arbejdsgiver, i en pressemeddelelse.
- Det føles som det rette tidspunkt for mig.
Jeg har været i håndboldmiljøet i mange år, har opnået en masse både med klubhold og landshold og fået en masse fantastiske oplevelser med mange dygtige og skønne mennesker, siger Trine Troelsen i pressemeddelelsen.
Hun er lige nu i gang med sin syvende sæson i det midtjyske.
De første fem var fra 2009 til 2014.
Dengang holdet hed FC Midtjylland.
I 2017 vendte hun tilbage til FC Midtjylland, der før den nuværende sæson skiftede navn til Herning-Ikast Håndbold.
Læs også:Nykøbing Falster kommer på sejrskurs igen mod SilkeborgTrine Troelsens professionelle karriere begyndte i Viborg HK i 2003 og har også budt på ophold i SK Aarhus, franske Toulon og Silkeborg-Voel KFUM.
I 2006 fik hun debut på det danske landshold, hvor det i alt er blevet til 132 optrædener, 340 mål og deltagelser ved EM, VM og OL.
/ritzau/FacebookTwitterKopier linkEmner:FC Midtjylland|Herning-Ikast Håndbold|Herning|Ikast|Håndbold




https://www.dr.dk/nyheder/regionale/fyn/landets-laveste-fravaer-sms-fra-laereren-faar-elever-i-skole

FynLandets laveste fravær: SMS fra læreren får elever i skoleFraværet i udskolingen stiger - men i Kerteminde Kommune kan de bryste sig af et fravær på bare 3,1 procent.
På Kerteminde Byskole bliver eleverne i 7.
-10.
klasse kontaktet af deres lærer, hvis de ikke møder op til timen.
Af Sofie Lodahl Ørts og Lukas Bjerg21.
dec.
2018 kl.
11.
41Bemærk: artiklen er mere end 30 dage gammelLæs opHalsbetændelse, ondt i maven eller en lidt for høj temperatur er en naturlig årsag til at blive væk fra undervisningen.
Elevfraværet på landsplan er det højeste i syv år.
I det seneste skoleår var hver elev i udskolingen i gennemsnit væk hver fjortende time, viser tal fra Undervisningsministeriets databank, som DR har analyseret.
Men sådan er det ikke, hvis du går i 7.
- 10.
klasse i Kerteminde.
Står din stol tom, når timen begynder, så får dine forældre nemlig en SMS fra din lærer.
Så mange dage er elever fraværendeJo ældre eleverne bliver des mere fravær.
Eleverne i 1.
-3.
klasse er i gennemsnit væk 10,4 dage på et år.
For mellemtrinet 4.
-6.
klasse er fraværet 11,6 dage, mens de ældste elever i udskolingen er væk 14 dage i gennemsnit.
Kilde: Undervisningsministeriet.
Oplysningerne gælder skoleåret 2017-2018.
Dét kan være en af grundene til, at kommunens udskolinger har landets laveste gennemsnitlige elevfravær på 3,1 procent.
- Det tror jeg gør, at nogle elever ikke bliver liggende hjemme under dynen, når mor og far er på arbejde.
For de ved godt, at forældrene får besked, fortæller Jesper Bech Madsen, skoleleder på Kerteminde Byskole.
Når ledelsen på skolen registrerer, at en elev har været væk fra skolen fem eller ti dage i træk, taler de med eleverne.
- Når der er et bekymrende langt fravær, tager klasselærerne fat i dem.
Hvis det så handler om noget trivsel, hjælper de dem på vej tilbage til skolen, siger Jesper Bech Madsen.
Jesper Bech Madsen er skoleleder på Kerteminde Byskole, der er en af de skoler med lavest fraværsprocent for elever i 7.
-10.
klasse.
Flere måder at registrere påI gennemsnit mangler hver elev i udskolingen fjorten dages undervisning om året.
Jesper Bech Madsen peger på en årsag til, at Kerteminde Kommune er duksen på fraværslisten også kan skyldes deres måde at beregne fraværet på.
Mens nogle skoler noterer en hel dags fravær, så snart eleven ikke møder op, så registrerer de i Kerteminde per time, eleven ikke er på sin plads.
- Det har vi gjort for at få et sikrere materiale at arbejde ud fra, fortæller Jesper Bech Madsen.
Uanset registreringsmetoden fastslår skolelederen, hvor vigtigt det er, at teenagerne i folkeskolen møder op.
- Jo mere, de er væk fra skolen, jo mere er de væk fra fagligheden, det sociale liv og deres kammerater.
Det er en del af en dannelsesproces, at man møder i skole og på arbejde, tilføjer han.
FacebookTwitterKopier linkEmner:Uddannelse|Kerteminde|Kerteminde Kommune|Grundskole|Folkeskolen (Danmark)




https://www.dr.dk/nyheder/indland/rejseselskaber-om-marokko-drab-naar-noget-saa-forfaerdeligt-sker-goer-det-folk

Dansker og nordmand dræbt i MarokkoSe temaIndlandRejseselskaber om Marokko-drab: 'Når noget så forfærdeligt sker, gør det folk nervøse'Drabet på to kvinder kan få konsekvenser for turismen, der er afgørende for Marokkos økonomi, vurderer forsker.
De to kvinder var på vandretur her i Atlasbjergene i Marokko.
Af Lars Lindevall21.
dec.
2018 kl.
12.
01Bemærk: artiklen er mere end 30 dage gammelLæs opMarokko har i mange år været en populær destination for danske turister.
Især Marrakesh, der ligger for foden af Atlasbjergene, er velbesøgt, lige som mange tager på vandreture ved Toubkal-bjerget syd for byen.
Det var i dette bjergområde, at den 24-årige danske kvinde, Louise Vesterager Jespersen, og hendes 28-årige norske veninde, Maren Ueland, blev fundet dræbt i mandags.
Den marokkanske anklagemyndighed efterforsker sagen som terror.
Den uhyggelige drabssag, der har fået stor international opmærksomhed, skaber bekymring blandt turister, oplyser flere rejseselskaber, som DR Nyheder har talt med.
- Det er klart, at det skaber en masse usikkerhed om, hvorvidt man skal tage afsted eller ej.
Vi oplever kunder, som ringer og spørger, om de kan aflyse deres tur, siger Daniel Kirknæs Færk, der er ejer af rejsebureauet Bering Rejser.
Danske Louisa Vesterager Jespersen (tv.
) på 24 år og hendes 28-årige norske veninde, Maren Ueland, blev fundet døde i et bjergområde ca.
ti kilometer uden for landsbyen Imlil, der ligger syd for Marrakech.
Sagen kortDen 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde 17.
december i et øde bjergområde cirka en times kørsel syd fra Marrakesh.
De var på julerejse i Marokko og havde de seneste dage været på vandretur i Atlasbjergene, hvor de camperede.
Marokkanske myndigheder efterforsker dobbeltdrabet som en terrorhandling.
En drabsvideo, der har floreret på sociale medier, viser sandsynligvis gerningen, bekræfter PET.
Normalt et sikkert områdeRejseselskabet har solgt rejser til Marokko i syv og år og arrangerer blandt andet trekkingture i det område, hvor de to skandinaviske kvinder blev fundet dræbt i deres telt.
- Folk, der har været dernede, ved, at det normalt er et meget sikkert område, men når noget så forfærdeligt sker, gør det folk nervøse.
Også rejseselskabet Marokko Eksperten har haft kunder i telefonen, der har spurgt ind til situationen, fortæller rejsekonsulent Susanne Bach.
- Dem, som skulle have været til samme område, har givet udtryk for, at de er lidt bekymrede for stemningen - ikke så meget for sikkerheden - og derfor har de valgt at tage ud til kysten eller at blive i Marrakesh, siger Susanne Bach.
Læs også:Efter drab på ung dansk kvinde: Udenrigsministeriet advarer mod at vandre alene i MarokkoHos Bravo Tours vurderer salgsdirektør Stig Elling, at nogle turister vil være tilbageholdende med at rejse dertil i en kort periode, men han forventer, at det hurtigt vil blive normaliseret.
- Det er klart, at man skal tænke lidt, når sådan noget sker, men jeg tror ikke, at det er noget, der rokker ved danskernes lyst til at rejse til Marokko på længere sigt, siger Stig Elling.
Ligene af de to kvinder, som blev dræbt i Atlasbjergene i Marokko, blev torsdag kørt til lufthavnen i Marrakech.
Ekstremt afhængig af turismeSeniorforsker Rasmus Boserup fra Dansk Institut for Internationale Studier forklarer, at Marokko er "ekstremt afhængig af turisme-industrien".
- Derfor rammer sådan en sag hårdt i et land, der ellers har gjort en meget stor indsats for at skabe sikkerhed for turisterne, forklarer han.
Han vurderer, at mange danskere vil være tilbageholdende med at vælge Marokko som rejsemål i en periode.
- Sagen er jo så bestialsk, at mange nok vil tænke sig om en ekstra gang, siger Rasmus Boserup.
Han understreger dog, at Marokkos myndigheder har handlet effektivt ved at foretage hurtige anholdelser af fire mænd.
- Deres turisme kan måske godt tåle det, hvis det her er et isoleret tilfælde, og hvis det viser sig, at de har pågrebet gerningsmændene, men hvis der kommer flere episoder i en række, så begynder turisterne at trække sig, siger Rasmus Boserup.
De to kvinder blev fundet dræbt i et bjergområde ikke langt fra den lille bjerglandsby Imlil, der ligger en times kørsel syd for storbyen Marrakesh.
(© DR Nyheder)FacebookTwitterKopier linkEmner:Marokko|Turisme|Rejse- og turistbranchen|Bravo Tours|Stig Elling (erhvervsleder)




https://www.dr.dk/nyheder/udland/pave-frans-vi-vil-aldrig-igen-ignorere-anklager-om-misbrug

UdlandPave Frans: Vi vil aldrig igen ignorere anklager om misbrugPaven opfordrer præster, der har misbrugt mindreårige, til at melde sig selv til myndighederne.
- Kirken vil aldrig forsøge at dysse noget ned eller undlade at tage sager seriøst, lyder det fra paven.
21.
dec.
2018 kl.
12.
19Bemærk: artiklen er mere end 30 dage gammelLæs opDen katolske kirke vil aldrig nogensinde igen ignorere anklager om misbrug.
Det siger pave Frans i sin årlige tale til den romerske kurie.
Han understreger, at kirken vil håndtere alle sager "seriøst og beredvilligt".
- Kirken vil aldrig forsøge at dysse noget ned eller undlade at tage sager seriøst, lyder det fra paven.
- Lad det være helt klart, at kirken ikke vil spare sig nogen anstrengelser for at gøre det nødvendige for at bringe de personer, der har begået disse handlinger, til retfærdighed, siger han.
Han opfordrer samtidig præster, der har misbrugt mindreårige, til at melde sig selv til myndighederne.
- Til dem, der misbruger mindreårige, vil jeg sige dette: Bliv omvendt, og overgiv jer til menneskelig retfærdighed.
Forbered jer på guddommelig retfærdighed, siger pave Frans.
Læs også:Paven fordømmer sexmisbrugSager har rystet den katolske kirkeEn lang række skandaler om seksuelt misbrug af børn har rystet den katolske kirke, der har 1,3 milliarder følgere fordelt over hele verden.
- Det kan ikke benægtes, at der i fortiden - på grund af uansvarlighed, tvivl, mangel på træning, uerfarenhed og spirituel og menneskelig kortsigtethed - er mange sager, der er blevet behandlet uden den nødvendige seriøsitet og beredvillighed, siger paven fredag.
Flere højtstående medlemmer af den katolske kirke er blevet anklaget for misbrug af børn.
Den mest prominente er den australske kardinal, George Pell, der fortsat fungerer som Vatikanets økonomichef.
Den post betragtes som den tredjemest magtfulde i den katolske kirke.
George Pell er dog blevet fjernet som en af pavens nærmeste rådgivere.
Kardinaler og biskopper fra den romerske kurie lyttede opmærksomt til pavens ord fredag.
Blandt de tilstedeværende var den italienske kardinal Angelo Sodano.
Han er længe blevet beskyldt for at have ansvar for Vatikanets afvisninger af at kende til omfanget af misbrugsskandalerne i den katolske kirke.
/ritzau/AFPFacebookTwitterKopier linkEmner:Den Katolske Kirke|Pave Frans (religiøst overhoved)|Kirkeforhold|Vatikanstaten|Kristendom




https://www.dr.dk/nyheder/indland/bettingfirma-skal-betale-erstatning-til-krigsveteran

IndlandBettingfirma skal betale erstatning til krigsveteranVestre Landsret går imod byretten og tilkender krigsveteran erstatning i sag om betting.
21.
dec.
2018 kl.
10.
35Bemærk: artiklen er mere end 30 dage gammelLæs opUnibet skal betale en krigsveteran 1,2 millioner kroner i erstatning.
Det har Vestre Landsret fredag formiddag besluttet og går dermed imod, hvad Retten i Herning i januar kom frem til.
Manden havde lagt sag an mod spiludbyderen, efter at han i 2012 og 2013 tabte to millioner kroner på spil hos Unibet.
Pengene havde han fra en erstatning for en psykisk arbejdsskade, som han fik efter at have været udsendt som soldat i Bosnien.
Spillede af desperationIfølge krigsveteranen påpegede han flere gange over for Unibet, at han spillede af desperation og ikke lyst.
Selv om han gjorde opmærksom på sin spilleafhængighed, tilbød Unibet alligevel bonusordninger, så han kunne fortsætte med at spille.
Firmaet inviterede blandt andet manden til en Champions League-fodboldkamp i Stuttgart.
Spiludbyderen har på den anden side argumenteret med, at man ikke har særlige forpligtelser over for personer, der er psykisk sårbare eller har midler fra en erstatningsudbetaling.
Unibet overvejer HøjesteretUnibet vil nu overveje, om man skal forsøge at få sagen for Højesteret, oplyser Per Marxen, der er Unibets pressechef i Danmark, i en mail til Ritzau.
- Vi har som sådan ingen interesse i at trække den her sag i langdrag.
Men det her er en sag, der handler om mere end én enkelt spiller.
Det handler om, hvorvidt vi som virksomhed har et ansvar, der ligger uden for gældende regler og lovgivning.
- Derfor ser vi det her som en principiel sag, og vi vil derfor nu overveje, om vi vil anke dagens afgørelse, skriver han.
I 2013 blev veteranens konto lukket, efter at han havde oplyst, at han formentlig var ludoman.
I januar mente Retten i Herning dog ikke, at veteranen kunne opnå erstatning.
I dommen blev der lagt vægt på, at han tidligere burde have anmodet om, at spilkontoen blev lukket.
Desuden kunne han have benyttet det såkaldte Rofus-register, hvor spillere frivilligt kan udelukke sig selv, lød det.
/ritzau/Læs også:Ludoman spillede to mio.
kr.
op: Jeg følte jeg var venner med Unibets personale/ritzau/FacebookTwitterKopier linkEmner:Unibet|Højesteret|Spillevirksomhed|Soldater|Herning




https://www.dr.dk/nyheder/regionale/oestjylland/lars-maatte-flytte-i-plejebolig-men-er-herre-i-eget-hus-nu-staar-der

ØstjyllandLars måtte flytte i plejebolig men er herre i eget hus: Nu står der en rød motorcykel i stuenDrømmen om en motorcykel er blevet til virkelighed på Plejecenteret Kildevang i Langå.
Der står en rød BSA Bantam fra 1958 i Lars Lergaard Nielsen stue i plejeboligen.
- Det betyder rigtig, rigtig meget, for jeg er vokset op med motorcykler, siger han.
(© Dr Østjylland)Af Rasmus Bruun Kynde og Emma Lichscheidt21.
dec.
2018 kl.
10.
41Bemærk: artiklen er mere end 30 dage gammelLæs opDet var en omvæltning for Lars Lergaard Nielsen at måtte skifte hjemmet ud med en plejebolig allerede i 40'erne.
På grund af følgerne af nogle blodpropper måtte den nu 54-årige flytte ind på Plejecenteret Kildevang i Langå, hvor han nu har boet en årrække.
Jeg har altid haft en motorcykel at gå og skrue i, så det er simpelthen så fedt.
Det kan simpelthen ikke blive bedre.
Lars Lergaard Nielsen, beboer på plejecenteret KildevangLige siden han flyttede ind, har han drømt om at få en motorcykel, han kunne gå og skrue i, og til hans store glæde var plejepersonalet positivt indstillet, da han for nylig fortalte om sit ønske.
Nu står der så en rød BSA Bantam fra 1958 i hans stue.
- Det er jeg sgu glad for.
Det gør en kæmpe forskel, siger han.
- Det betyder rigtig, rigtig meget, for jeg er vokset op med motorcykler.
Jeg har altid haft en motorcykel at gå og skrue i, så det er simpelthen så fedt.
Det kan ikke blive bedre, siger han.
Lars Lergaard Nielsen har fået opfyldt sin drøm om en motorcykel.
(© Dr Østjylland)Centerleder tænkte: Hvorfor ikke?
Helle Kærgaard, der er centerleder på Kildevang, fortæller, at det er vigtigt for dem, at plejehjemmet bliver og føles som folks hjem.
- Vi prøver at lytte meget til, hvad det er, der skaber værdi for den enkelte, og der er ingen, der er i tvivl om, at Lars brændende har ønsket sig denne her motorcykel, siger hun.
- Så da plejepersonalet kom og sagde: 'Kan man have en motorcykel på værelset?
', tænkte jeg: 'Ja, hvorfor ikke?
', siger hun.
Hun fortæller, at hun tit bliver mødt med fordomme om, at man ikke selv har bestemmelsesret længere, når man først er endt på plejehjem.
Men sådan er det ikke.
- Den enkeltes bolig er egen bolig, og man bestemmer selv, hvordan boligen skal indrettes, og hvordan man vil leve sit liv, siger hun.
Velviljen kunne Lars Lergaard Nielsen også mærke.
- Folk forstod udmærket, at man har brug for noget at tænke på og gå og rode med.
Ellers går man i stå, siger han.
Det er en tidlig julegave for ham.
- Jeg håber, det her kan vise folk, at mulighederne bestemt ikke er lukkede, selvom man bor et sted som det her, siger han.
Motorcyklen er det mest specielle hobby-projekt, Helle Kærgaard har skullet tage stilling til.
Men svaret er som udgangspunkt ja, hvis hun bliver spurgt, om man kan tage akvariet med eller noget helt andet.
- Der er så mange fordomme om, hvad man må, når man bor et sted som her.
Men der er næsten ingen begrænsninger.
Vi vil i hvert fald gerne se på mulighederne fremfor på begrænsningerne, fastslår hun.
FacebookTwitterKopier linkEmner:Langå|Plejeboliger|Ældrepleje|Sundhedspersonale|Bolig




https://www.dr.dk/nyheder/udland/13-minearbejdere-draebt-i-eksplosion-i-tjekkisk-kulmine

Udland13 minearbejdere dræbt i eksplosion i tjekkisk kulmine11 polakker og to tjekker er omkommet efter en metangaseksplosion i en mine 800 meter under jorden.
Redningsarbejdere er her på vej ind i minen.
21.
dec.
2018 kl.
08.
27Bemærk: artiklen er mere end 30 dage gammelLæs op13 minearbejdere er blevet dræbt i en eksplosion i en tjekkisk kulmine.
Derudover er op mod ti personer kommet til skade i eksplosionen, der skete torsdag eftermiddag i en mine, der ligger mere end 800 meter under jorden.
Det tjekkiske, statsejede mineselskab OKD oplyser, at der er tale om en metangaseksplosion.
- 13 minearbejdere mistede livet i gårsdagens ulykke.
11 polakker og to tjekker, siger Ivo Celetjovskij, talsmand for OKD, på et pressemøde.
Minen ligger i byen Karvina i det østlige Tjekkiet 300 kilometer øst for hovedstaden Prag.
Flest polakkerDe fleste af de omkomne var polske minearbejdere fra et selskab ved navn Alpex, oplyser OKD.
OKD's administrerende direktør, Boleslav Kowalczyk, siger fredag morgen, at undersøgelserne af minen indtil videre er blevet udskudt på grund af forholdene i minen.
- Desværre er vi nået til et punkt, hvor det er umuligt at fortsætte, fordi der hærger en brand, og der er ingen sigtbarhed, siger han.
Ifølge det tjekkiske nyhedsbureau CTK er torsdagens ulykke den værste mineulykke i Tjekkiet siden 1990.
Dengang mistede 30 minearbejdere livet i en brand i en mine nær Karvina.
/ritzau/ReutersFacebookTwitterKopier linkEmner:Mineindustri|Tjekkiet|Ulykker|Arbejdspladser|Prag




https://www.dr.dk/nyheder/udland/norsk-politi-det-tyder-paa-drabsvideo-er-aegte

Dansker og nordmand dræbt i MarokkoSe temaUdlandNorsk politi: Det tyder på, at drabsvideo er ægtePolitiet analyserer fortsat videomaterialet, der er blevet delt på de sociale medier.
De to unge kvindelige turister fra Danmark og Norge blev fundet døde ved deres telt i et øde bjergområde lidt uden for bjerglandsbyen Imlil, der ligger syd for storbyen Marrakesh.
Af Christina Nordvang Jensen21.
dec.
2018 kl.
10.
12Bemærk: artiklen er mere end 30 dage gammelLæs opEn video, der angiveligt viser drabet på en af de to kvinder, der mandag blev fundet dræbt i Marokko, er med al sandsynlighed ægte.
Det oplyser det norske kriminalpoliti, Kripos, i en pressemeddelelse.
- I forhold til vurderingen af videoen, som angiveligt viser drabene, er der fortsat en del arbejde med teknisk analyse og vurderinger.
Vi mener alligevel at have grundlag for at sige, at der indtil videre ikke er noget konkret, der tyder på, at videoen ikke er ægte.
Vi samarbejder tæt med dansk politi i arbejdet med efterforskningen, skriver politiet.
Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev mandag fundet dræbt i et øde område ved Toubkal-bjerget nær bjerglandsbyen Imlil syd for Marrakesh, der er et populært rejsemål for turister.
Kvinderne havde været på vandretur i bjergområdet, men blev fundet døde med tegn på vold.
Fire personer er blevet anholdt.
Læs også:Danmark og Norge forsøger at stoppe spredningen af drabsvideoEn anden video har ligeledes floreret på de sociale medier.
Den viser fire mænd, der sværger troskab til Islamisk Stat foran et flag.
Ifølge Kripos har man fået bekræftet fra marokkanske myndigheder, at de fire mænd i videoen, er de samme som de fire mænd, der er blevet anholdt i Marokko.
- Videoen skal være lagt op i forrige uge før drabene.
Hverken Norge eller Danmark synes at blive nævnt i videoen og heller ikke, at der skulle være en specifik handling, de skulle udføre, skriver det norske kriminalpoliti.
Myndigheder i både Danmark, Norge og Marokko er i gang med at undersøge videomaterialet.
PET har på nuværende tidspunkt ingen kommentarer til Kripos' melding eller nye oplysninger i forbindelsen med efterforskningen.
Læs også:DR i Marokko: "Jeg er utrolig vred.
Jeg hader virkelig dem, der har gjort det her"Sagen kort•Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
•De var på julerejse i Marokko og havde de seneste dage været på vandretur i Atlasbjergene, hvor de camperede.
•Marokkanske myndigheder efterforsker dobbeltdrabet som en terrorhandling, fordi en af i alt fire anholdte mænd har en forbindelse til en ekstremistisk gruppe.
•Derudover indikerer drabsvideoen, at der kan være tale om terror, lyder det fra myndighederne.
•De fire personer, der er anholdt, blev alle pågrebet i Marrakesh.
•Marokkos ambassade i Danmark skriver i en mail til DR Nyheder, at politiet nu undersøger deres forbindelse til dobbeltdrabet for at finde ud af motivet bag forbrydelsen.
FacebookTwitterKopier linkEmner:Islamisk Stat|Marokko|Marrakesh|Politi|Kriminalitet




https://www.dr.dk/nyheder/udland/steffen-kretz-den-sidste-voksne-forlader-det-hvide-hus

UdlandSteffen Kretz: Den sidste ”voksne” forlader Det Hvide HusForsvarsminister Jim Mattis er den seneste af prominente medarbejdere i Det Hvide Hus, der har opsagt sin stilling.
Jim Mattis (t.
v.
) tiltrådte posten som forsvarminister den 20.
januar 2017 og fratræder den 28.
februar 2019.
Af Maya Nissen21.
dec.
2018 kl.
08.
23Bemærk: artiklen er mere end 30 dage gammelLæs opUSA's forsvarsminister, Jim Mattis, trak sig sent i aftes fra sin post.
Det skete, efter at præsident Donald Trump overraskede de fleste ved at meddele, at amerikanske tropper skal trækkes ud af Syrien.
- Præsidenten fortjener en forsvarsminister, som er mere enig med hans synspunkter, end jeg er, skrev Mattis i sin opsigelse.
Læs også:Trumps forsvarsminister træder tilbageIfølge DR's korrespondent i USA, Steffen Kretz, er der ingen tvivl om, at opsigelsen er en protest.
I første omgang en protest mod, at præsident Trump har valgt at trække amerikanske tropper ud af Syrien, men også mod, at præsidenten i højere og højere grad ikke lytter til sine nærmeste.
- Jim Mattis har som forsvarsminister gennem længere tid forsøgt at overbevise Donald Trump om, at det ikke er en god idé at trække sig ud af Syrien.
Dels fordi man så overlader pladsen til Iran, Rusland og Syriens leder, Bashar al-Assad, men også til Islamisk Stat, som ifølge Pentagon stadig har 30.
000 krigere i Irak og Syrien.
- Så han siger op i protest i et brev, hvor han ikke – som det ellers er sædvanen her i Washington - takker præsidenten for at få lov til at være med i regeringen.
Han takker kun for, at han have haft mulighed for at tjene landet.
Mange ser på det her som et yderligere element, der skaber kaos i Det Hvide Hus og i Trumps regeringSteffen Kretz, USA-korrespondentDe tre voksneJim Mattis er én af tre erfarne generaler, der har været med i Trumps regering næsten fra begyndelsen af hans præsidentperiode.
Udover ham selv tæller det den forhenværende nationale sikkerhedsrådgiver H.
R.
McMasters og forhenværende stabschef John Kelly.
McMasters forlod sin post i marts i år, og Kelly fulgte trop i starten af december.
- De her tre generaler var Trump meget glad for til at starte med.
Han havde stor respekt for dem, men de blev også set af mange andre som ”de voksne i rummet”.
Mennesker som gennem årtier har bevidst deres værd, som man kunne stole på, som ville forsøge at inddæmme præsidentens mest impulsive og umiddelbare handlinger og være en stabiliserende faktor i Det Hvide Hus, fortæller Steffen Kretz og fortsætter:- Jim Mattis er den sidste af de tre, der siger farvel, og nu er der altså ikke flere af de her såkaldte voksne tilbage i Det Hvide Hus.
Det gør, at mange ser det her som et yderligere element, der skaber kaos i Det Hvide Hus og i Trumps regering.
Stabschef i Det Hvide Hus, John Kelly (t.
h.
), afleverede sin opsigelse den 8.
december.
Et supermagt man ikke kan regne medDet var dog ikke kun i Det Hvide Hus, at Mattis havde en stabiliserende rolle.
Også uden for USA vil forsvarsministerens afsked formentlig få konsekvenser, fortæller Steffen Kretz.
- Han har været en faktor overfor USA’s allierede, der kunne gyde olie på vandene, når Donald Trump havde sat alt i bål i brand og kunne tage en diplomatisk runde i de andre lande i Nato, blandt andet Danmark og sige, tag det roligt, vi står selvfølgelig ved vores forpligtelser, I kan regne med USA.
Det vil ikke være let for præsidenten at finde en ideolog, der altid vil være enig med ham, og få ham igennem SenatetSteffen Kretz, USA-korrespondent- Men den sidste beslutning med at trække sig ud af Syrien, den viser, at man kan ikke regne med USA længere.
Selvom man går med i en alliance, hvor USA beder mange lande om at gå med i en alliance om at bekæmpe Islamisk Stat, så kan man ikke regne med, at USA er med, indtil kampen er overstået.
Og det er blandt andet det, som Jim Mattis siger, at det kan han ikke være med til længere.
Svært at finde en afløserDer er endnu ikke nogen navne fremme på en mulig afløser for Jim Mattis.
En eventuelt kandidat skal godkendes af Senatet, og selvom den afgående forsvarsminister mener, at præsidenten fortjener én, der er ideologisk enig med ham, så kan det blive en vanskelig opgave, vurderer Steffen Kretz.
- Der er en voksende kreds af både demokrater og republikanere i Senatet, der er utilfredse med præsidentens udenrigspolitik.
Det kunne vi senest se i hele spørgsmålet om Saudi-Arabien og den saudiske kronprins' mulige involvering i drabet på en saudisk journalist i Tyrkiet.
- Så der er en vis modstand, og derfor vil det ikke være let for præsidenten at finde en ideolog, der altid vil være enig med ham, og få ham igennem Senatet, siger han.
FacebookTwitterKopier linkEmner:Bashar al-Assad (politiker)|Donald Trump (politiker)|Islamisk Stat|Syrien|Militær




https://www.dr.dk/sporten/fodbold/kvindeligaen/fc-nordsjaellands-kvinder-henter-tidligere-dansk-landsholdsspiller

KvindeligaenFC Nordsjællands kvinder henter tidligere dansk landsholdsspillerFC Nordsjælland har skrevet kontrakt med angriberen Camilla Kur, der senest har spillet i norske Vålerenga.
Camilla Kur jubler her over et mål for Fortuna Hjørring.
ARKIVFOTO Af Malte Nørgaard21.
dec.
2018 kl.
07.
37 | opdateret 21.
dec.
2018 kl.
07.
42Bemærk: artiklen er mere end 30 dage gammelLæs opFC Nordsjællands kvindehold går efter en oprykning til landets bedste række i denne sæson.
Og i bestræbelserne på at nå det mål har de skrevet kontrakt med den tidligere danske landsholdsspiller Camilla Kur.
Læs også:Brøndby banker Fortuna og sender mesterholdet på tredjepladsenOg det er især projektet i Farum, som har lokket den 29-årige angriber til.
- Det er så stort, at en Superligaklub er klar til at give kvinderne samme muligheder som mændene.
Det har jeg kæmpet meget for gennem årene, og det bliver spændende at være med i det her fede projekt, siger hun til FC Nordsjællands hjemmeside.
Det seneste år har Camilla Kur været på barsel, men til nytår bliver hun en del af holdet i Farum.
- Jeg har savnet det meget.
Det er svært at undvære fodbold, når man er vant til at træne hver dag, og der er også hele det sociale aspekt.
Derfor glæder jeg mig meget til at komme i gang igen og være en del af projektet i FC Nordsjælland, siger hun.
Camilla Kur spillede 2009 til 2012 i Brøndby, hvor hun lavede 66 målLæs også:Uefa åbner checkhæftet: Hæver tilskuddet til kvindefodboldfor klubben.
Derudover har hun spillet mere end 100 kampe for Fortuna Hjørring, mens karrieren også har budt på ophold i både USA og Italien.
Hun har derudover spillet ti landskampe for Danmark.
FacebookTwitterKopier linkEmner:FC Nordsjælland|Fodbold|Farum|Fortuna Hjørring|Brøndby




https://www.dr.dk/nyheder/kultur/skuespiller-henning-palner-er-doed

KulturSkuespiller Henning Palner er dødHenning Palner – kendt fra blandt andet ’Op’ og 'Vil du se min smukke navle' – er død, 86 år.
Henning Palner har også indtalt mange lydbøger i sin karriere og lagde i 2009 stemme til den ældre mand i animationsfilmen 'Op'.
21.
dec.
2018 kl.
08.
13Bemærk: artiklen er mere end 30 dage gammelLæs opSkuespilleren Henning Palner er torsdag død i en alder af 86 år.
Det oplyser hans barnebarn Morten Palner til Ekstra Bladet.
Gennem sin karriere har Henning Palner både gjort sig som skuespiller på teatret og medvirket i en lang række film.
Henning Palner har blandt andet været med i filmsucceser som 'Komtessen' fra 1961, 'Vil du se min smukke navle' fra 1978 og 'Solkongen' fra 2005.
Også tv-serierne 'Huset på Christianshavn', 'Gøngehøvdingen' og 'Bryggeren' har haft bud efter ham.
I 2009 lagde han stemme til den ældre mand Carl Frederiksen i animationsfilmen 'Op'.
Henning Palners distinkte dybe stemme vil desuden være kendt af yndere af lydbøger.
Han har indtalt over 200 af slagsen, ligesom han har turneret landet tyndt med foredrag om sit liv på de skrå brædder.
Det er meget vemodigt.
Men det er dejligt at tænke på, at han har været relativt frisk og frisk i hovedet til det sidste.
Morten Palner, barnebarn- Han var teatrets mandHenning Palner blev optaget på Det Kongelige Teaters Elevskole i 1956 og tog som færdiguddannet til Aalborg Teater.
Siden var han tilknyttet en lang række andre teatre, heriblandt Scala, ABC-Teatret, Det Danske Teater, Grønnegårdsteatret og Folketeatret i København.
Som 78-årig spillede han med i Romeo og Julie-gendigtningen 'Et stykke om forelskelse i livets efterår', der udelukkende havde ældre skuespillere på rollelisten.
- Han var teatrets mand.
Men han havde også en karriere inden for film, siger Morten Palner til Ekstra Bladet.
- Det er meget vemodigt.
Men det er dejligt at tænke på, at han har været relativt frisk og frisk i hovedet til det sidste.
Det er dejligt, at han ikke skulle lide.
/ritzau/FacebookTwitterKopier linkEmner:Ekstra Bladet|Teater|København|Folketeatret|Aalborg




https://www.dr.dk/nyheder/viden/klima/ny-forskning-fiskere-trawler-mere-i-beskyttede-end-i-ubeskyttede-havomraader

KlimaNy forskning: Fiskere trawler mere i beskyttede end i ubeskyttede havområder Der fiskes mere intensivt i de beskyttede områder end udenfor.
Til stor skade for især truede arter.
Områderne beskyttes kun på papiret, siger organisation.
Fiskerne trawler løs i beskyttede områder, viser ny forskning.
Problemet er, at de ikke skal følge retningslinjer fra forskningen.
Af Søren Bjørn-Hansen21.
dec.
2018 kl.
07.
01Bemærk: artiklen er mere end 30 dage gammelLæs opVerdenshavene er under ekstremt pres.
Klimaforandringer hæver vandtemperaturen og evigt stigende mængder CO2 i atmosfæren forsurer havvandet.
Samtidig presser intensivt fiskeri bestandene til bristepunktet.
Derfor giver det god mening at beskytte havområder.
Og ifølge EU beskyttes 29 procent af Europas territorialvande da også.
Læs også:Naturbevarelse sker på papiret: Der er kun styr på 20 procent af beskyttede områderProblemet er bare, at beskyttelsen ingen betydning har.
Det viser ny forskning publiceret i Science i dag.
Forskere fra Canada har analyseret industrielt fiskeri i Europa og fundet ud af, at der faktisk fiskes mere intensivt i de beskyttede områder end udenfor.
- Vi kunne se, at 59 procent af de beskyttede områder bliver kommercielt trawlede,og at den gennemsnitlige trawling-intensitet i beskyttede områder er mindst 1,4 gange så høj sammenlignet med ubeskyttede områder, skriver forskerne i Science.
Forskerne konkluderer, at "den udbredte industrielle udnyttelse af beskyttede havområder underminerer de globale mål for beskyttelse af biodiversitet og øger bekymringen for det stigende menneskelige pres på beskyttede områder i hele verden.
"Beskyttede områder kun beskyttet på papiretIfølge Lasse Gustavsson, vicepræsident for den europæiske gren af havmiljøorganisationen Oceana, er de beskyttede områder i Europa slet ikke beskyttede.
- Vi kalder de her beskyttede områder, som der findes over 7.
000 af indenfor EU, for "paper parks".
De er kun beskyttet på papiret og er politiske besluttet uden praktisk udførelse, siger han.
Jeg har et favoritområde i Nordtyskland, som er beskyttet på papiret, men hvor der udvindes gas, hvor der går en rørledning fra Rusland i gennem og hvor der foregår intensivt fiskeri.
Lasse Gustavsson, Vicepræsident ved Oceana Europa- Jeg har et favoritområde i Nordtyskland, som er beskyttet på papiret, men hvor der udvindes gas, hvor der går en rørledning fra Rusland i gennem og hvor der foregår intensivt fiskeri.
Læs også:Aftale freder fisk i stort havområde i ArktisLasse Gustavsson forklarer, at verdens regeringer siden midt i halvfemserne har forsøgt at nå en målsætning om beskytte 10 procent af verdenshavene.
Men det ender ofte med en skrivebordsøvelse.
- Der er en politisk mekanisme, der siger, at sådan her skal vi gøre.
Og den nemmeste måde at gøre det på er ved at bede en embedsmand om at tegne en linje på et kort og sige: Her har vi beskyttet.
Følger ikke frivillige retningslinjerI en mail skriver hajspecialist Manuel Dureuil fra Dalhousie University i Canada, der også er hovedforfatter på artiklen i Science, at problemet med de beskyttede områder er, at de ikke følger de frivillige retningslinjer, som er fremsat af IUCN - International Union for the Conservation of Nature.
IUCN holder øje med truede arter og opdaterer blandt andet rødlisterne med opgørelser over hvor pressede verdens arter er.
- Mange af EUs beskyttede områder (MPA) ekskluderer ikke fiskeri eller har ingen styring af fiskeriet, men er i stedet reguleret af EUs brede fiskerilovgivning, skriver han til DR Viden.
- Under 10 procent af de beskyttede områder, vi undersøgte, opfylder retningslinjerne fra IUCN.
Problemet er ikke kun i Europa, forklarer Manuel Dureuil.
Kun syv procent af verdenshavene er beskyttede, mens kun 3,7 procent rent faktisk beskyttes.
Og kun to procent er stærkt beskyttet.
Hajer og rokker forsvinderKonsekvenserne af fiskeriet med trawl er, at truede havdyr som fx hajer og rokker forsvinder i et dramatisk tempo.
Forskernes analyse viser, at antallet af de truede arter faldt med 69 procent i de tungt trawlede - men ironisk nok beskyttede områder.
- Trawling og særligt bundtrawling er en risiko for mange arter og habitater på havbunden.
Men vi valgte at se på hajer og rokker, fordi de er stærkt truede - og generelt ikke beskyttes i de europæiske beskyttede havområder, skriver Manuel Durueil.
Hvad er løsningen så?
Ifølge Lasse Gustavsson fra Oceana bør vi skrue gevaldigt ned for fiskeriet generelt og lade bestandene komme sig over tid - og så begynde at fiske igen.
Læs også:Forskere finder plast, malebøtter og dåseøl i dybhavsgrave- For to år siden kiggede vi på 400 fiskearter i Europa.
Dobbelt så meget som forvaltningen i EU har undersøgt.
- Og konklusionen er klar.
Tilpasser vi fiskeriet til bæredygtige regler fastlagt på baggrund af videnskab, kan vi på mindre end 10 år øge fiskeriet med 60 procent, siger han.
Ifølge Oceana kan omlægningen betyde flere jobs i lande som Danmark og mere fisk på spisebordene, hvis man altså vil tænke langsigtet.
Ministeren mener det er en balanceFiskeriminister Eva Kjer Hansen virker dog ikke til at være lydhør overfor Oceanas forslag om at reducere fiskeriet nu.
For få dage siden skrev Nyhedsbureauet Ritzau, at ministeren ikke tror på Oceanas fremskrivninger med et øget fiskeri på baggrund af en hurtig reduktion.
- Det stiller jeg mig tvivlende over for.
For rigtig mange af vores bestande er på MSY-niveau (bæredygtigt udbytteniveau, red.
), siger Fiskeriministeren til Ritzau.
Vi skal ikke stoppe med at fiske.
Men vi skal have zoner i havene, hvor der ikke fiskes.
Vi tillader jo heller ikke industriel brug af al landjord?
Manuel Durueil, Dalhousie University, CanadaEva Kjer Hansen mener, at hun som politiker skal balancere to interesser: Et bæredygtigt fiskeri på den ene side og på den anden beskæftigelse og aktiviteter i havne.
Som eksempel nævner hun sild, da bestanden er hårdt presset i Østersøen.
- Det ville være ærgerligt, hvis vi skulle lukke fuldstændigt for fiskeriet af sild, for det har disse socioøkonomiske konsekvenser.
Så vil jeg hellere bruge nogle flere år på at nå målet, siger hun til Ritzau.
Vi bør forbyde trawling nuSpørger man Manuel Durueil fra Dalhousie University skal der dog skrappere metoder i brug, hvis vi vil have beskyttede områder i havene.
- Vil vi have beskyttede havområder, der effektivt passer på biodiversiteten, skal skadende aktiviteter som industriel trawling og bundtrawling forbydes.
- Vi skal ikke stoppe med at fiske.
Men vi skal have zoner i havene, hvor der ikke fiskes.
Vi tillader jo heller ikke industriel brug af al landjord?
FacebookTwitterKopier linkEmner:EU|Eva Kjer Hansen (politiker)|Erhvervsfiskeri|Videnskab|Canada




https://www.dr.dk/nyheder/regionale/midtvest/anbefalinger-kraever-mindre-medicin-til-demente-plejehjem-paa-mors-har

Midt- og VestjyllandAnbefalinger kræver mindre medicin til demente: Plejehjem på Mors har allerede succesSundhedsstyrelsen har lavet nye retningslinjer for brugen af medicin til demente.
Inger Marie Andersen er forstander på Kærvang.
Her har de i 18 år trappet demente ud af deres medicinforbrug.
Af Peter Stephansen og Mona Aaberg21.
dec.
2018 kl.
06.
58Bemærk: artiklen er mere end 30 dage gammelLæs opDemente borgere bliver ofte medicineret - også mere, end det er nødvendigt.
Ifølge Sundhedsstyrelsen får hver sjette person med demens dagligt mere end ti lægemidler, og det er for meget.
Derfor har Sundhedsstyrelsen udarbejdet nye retningslinjer og en guide for at ændre det, så demente ikke får mere medicin, end de har behov for.
- Når de udkommer, har vi en forventning om, at personalet omkring borgere med demens orienterer sig i dem, og har dem i baghovedet, når de behandler den enkelte borger med demens, siger Simon Tarp, der specialkonsulent i Sundhedsstyrelsen.
Når vores øverste autoritet stiller sådan en ramme, skal vi følge den.
Jeg er godt klar over, at det kræver uddannelse og specielle måder at tilrettelægge arbejdet på.
Men det er muligt.
Inger Marie Andersen, forstander, bostedet Kærvang på MorsPå bostedet Kærvang på Mors, hvor de har omkring 16 demente, har de gennem de seneste 18 år arbejdet på netop at nedbringe brugen af medicin.
Her vurderer forstander Inger Marie Andersen, at de kun har haft én enkelt beboer, hvor det ikke er lykkedes at trappe ud af medicin.
Hun hilser derfor de nye retningslinjer velkomne.
Hun mener nemlig, at det er plejepersonalets forpligtelse at give demente mindre medicin.
- Når vores øverste autoritet stiller sådan en ramme, skal vi følge den.
Jeg er godt klar over, at det kræver uddannelse og specielle måder at tilrettelægge arbejdet på.
Men det er muligt, siger Inger Marie Andersen.
Hun peger dog på, at der er en kultur, der skal arbejdes med.
- Vi, som er uddannede som sygeplejersker og social- og sundhedsassistenter, er opdraget i den behandlende verden, og derfor har vi været vant til i mange år, at medicin skal der til, når folk har det dårligt, siger Inger Marie Andersen.
Det er en holdning, man deler hos Sundhedsstyrelsen.
- Det handler i dén grad om at forholde sig mere kritisk til, hvad man skal have afprøvet, inden man bruger medicin, siger specialkonsulent Simon Tarp.
Inge kunne give sin mand et knusUnødvendig medicinering er forbundet med bivirkninger og øget risiko for at dø, men erfaringerne på Mors går også i retning af, at de demente generelt får bedre livskvalitet og bliver mere friske.
- De bliver tryggere, de falder til ro, og de har mange glade stunder, fortæller forstanderen på plejehjemmet.
Det kan Inge Gaden genkende.
Hendes mand har været på Kærvang i fire år, hvor han er blevet trappet ud af medicinen.
- Når folk spørger, hvordan Torben har det, siger jeg: Jeg tror, han har det godt, men det er i den verden, han er.
Jeg ved ikke, hvordan hans verden er, men han ser ud til at have det godt, siger Inge Gaden.
På et tidligere plejehjem måtte de opgive at passe ham, da han var aggressiv, smed med ting og kunne finde på at slå ud efter personalet.
Inge forklarer, at hendes mand stadig har humørsvingninger, men at han generelt har det bedre.
- Sidste gang var han rigtig, rigtig glad.
Vi kunne sidde med ham en halv time og grine, og vi kunne få lov til at give ham et kram.
Det synes jeg, var rigtig stort, for det plejer vi ikke at kunne, siger Inge Gaden.
Kræver målrettet indsatsForstanderen på Kærvang, Inger Marie Andersen, peger på, at der hele tiden skal være fokus på at nedbringe brugen af medicin, og at det kræver ekstra arbejde, hvis det skal lykkes.
Når en borger reagerer uhensigtsmæssigt, er det et udtryk for noget.
Så i stedet for at han er vanskelig, er det udtryk for, at det er vanskeligt for ham.
Inger Marie Andersen, forstander, bostedet Kærvang på MorsFor når man tager medicin væk fra en borger, giver det flere sanseindtryk.
- Det kan gøre ham urolig og usikker, for det er længe siden, han har mærket verden.
Det, at skulle til at sortere i alle de sanseindtryk, kan gøre ham urolig i en periode.
Men når vi står roligt omkring borgeren, og smitter ham med vores ro, og vi har troen på, at det bliver bedre, så bliver det også bedre, siger Inger Marie Andersen.
Plejepersonalet skal holde sig for øje, at det er med borgeren i centrum og forstå mekanismerne, hvis en borger bliver vred og udadreagerende.
- Når en borger reagerer uhensigtsmæssigt, er det et udtryk for noget.
Så i stedet for at han er vanskelig, er det udtryk for, at det er vanskeligt for ham, siger Inger Marie Andersen og fortæller, at det netop er i de situationer, det kræver noget ekstra af personalet.
- Det betyder, at det er mig som medarbejder, der skal ændre mig.
Det er ikke borgeren, som skal ændre sin måde at være på.
Vi skal skabe nogle rammer, så de kan have det godt, siger Inger Marie Andersen.
FacebookTwitterKopier linkEmner:Sundhedsstyrelsen|Medicin|Mors|Demens|Socialforhold




https://www.dr.dk/nyheder/kultur/film/i-dag-kan-du-se-susanne-biers-nye-netflix-film-men-det-behoever-du-ikke-mener

Film og serierI dag kan du se Susanne Biers nye Netflix-film.
.
.
men det behøver du ikke, mener anmelderSusanne Biers sci-fi-drama 'Bird Box' med Hollywood-stjernen Sandra Bullock er ikke særligt vellykket, mener anmelder i denne alternative filmanmeldelse.
I Susanne Biers Netflix-producerede sci-fi-drama prøver Sandra Bullock at redde sig selv og sine børn fra noget, de for Guds skyld ikke må se.
Af Per Juul Carlsen21.
dec.
2018 kl.
06.
30Bemærk: artiklen er mere end 30 dage gammelLæs opKære MenneskehedJeg sender jer disse telegrammer ude fra fremtiden.
Måske er det forgæves, men jeg gør et forsøg.
Mit navn er Zplurgll Srp.
Jeg har i længere tid haft til opgave at analysere det, I brugte som underholdning, da I endnu eksisterede.
Det er en svær opgave.
'Bird Box'Medvirkende: Sandra Bullock, Trevante Rhodes, John Malkovich, Sarah PaulsonInstruktør: Susanne BierPremiere: Kan ses på Netflix fra den 21.
decemberJeg har erfaret, at I kløede jer i hovedbunden, når I undrede jer.
Vi er bygget anderledes.
Vi drejer på en lille knap, der sidder forneden på vores kroppe, når vi undres.
Det er lidt kompliceret at forklare.
Men jeg har drejet rigtig meget på den knap.
Alt tyder nemlig på, at jeres videnskabsfolk sendte den ene tydelige advarsel efter den anden.
I var ved at ødelægge jeres hjem, planeten Jorden.
Jeres magthavere reagerede knap nok.
Og meget få af jer protesterede mod deres besynderlige passivitet.
Til gengæld – og nu bliver det megaunderligt – slappede millioner af jer åbenbart af med at fortælle historier om jeres egen undergang.
Tillad mig at forklare mig med et par eksempler.
1Telegram #1: Historien er uoriginalSandra Bullock spiller hovedrollen i 'Bird Box', der er instrueret af Susanne Bier.
Jeg er faldet over den film, der hedder 'Bird Box', skabt af en instruktør ved navn Susanne Bier for streamingtjenesten Netflix i år 2018.
'Bird Box' fortæller om en mystisk epidemi, der spredes ud over jeres klode og får folk til at begå selvmord i samme øjeblik, de smittes.
Hurtigt indser folk, at epidemien smitter gennem synet og lyset.
Derfor lukker de få overlevende sig inde i afskærmede huse.
Det er svært at overleve, men en kvinde har styrken, og med bind for øjnene sejler hun og to børn ned af en flod for at finde hjælp.
Det er en effektiv historie, men der er ikke noget særligt ved den.
Den ligner afsindig mange, I fortalte hinanden i de år; En trussel fra rumvæsener, fra jeres egen natur eller fra jer selv er ved udrydde hele menneskeheden.
Kun nogle få helte formår at overleve.
2Telegram #2: Hvorfor redder I ikke jeres planet?
Sandra Bullock vandt i 2010 en Oscar-statuette for sin hovedrolle i filmen 'The Blind Side'.
I 'Bird Box' er hun godt nok 'blind' i store dele af filmen, men endnu en Oscar bliver det næppe til.
(© Netflix)Jeg begyndte virkelig at dreje meget på min knap, da jeg erfarede, at flere af jer oprettede sider på jeres internet for at hylde den slags historier.
For eksempel Postapocalypticmedia.
com, der bragte flere top ti-lister over de bedste dommedags-film og -serier.
Kunne I ikke have brugt tiden på at redde jeres planet i stedet for at rangordne de historier, der fortalte om jeres undergang?
Det virker især mærkeligt at lave lister over den type historier, når de alligevel lignede hinanden så meget.
3Telegram #3: I er nogle virkelig underlige væsenerJa, der opstår en romance mellem to af hovedkaraktererne i 'Bird Box' (Trevante Rhodes og Sandra Bullock), men den er ikke lige så smukt forløst som kærligheden mellem far og søn i 'The Road' med Viggo Mortensen, mener Per Juul Carlsen.
Jeg har også brugt virkelig meget tid på at undre mig over, at jeres film meget sjældent er interesseret i, hvorfor civilisationen bryder sammen.
Det virker som om, det vigtigste var at se på nogen, der kæmpede for at overleve, mens andre døde en grufuld død omkring dem.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Jeg er dog faldet over et par virkelig gribende film, der reflekterede over jeres situation.
For eksempel 'The Road', hvor en far gør alt for at redde sin søn.
Det er en forfærdelig verden, han redder sønnen gennem, og der er ikke meget at leve for, men han gør det af én grund - kærlighed.
Det er en af de smukkeste beskrivelser af kærlighed, jeg har fundet i resterne af jeres civilisation.
Og så har jeg grinet meget af 'Wall-E', en hyggelig og sjov film, der alligevel er dybt seriøs.
Den viser jo, hvor det gik galt.
I glemte, hvor I kom fra, at I hørte til i den natur, der har skabt jer.
Nå, jeg håber ikke jeg har sendt den her meddelelse forgæves.
Det er virkelig besværligt at sende beskeder bagud i tid.
Jeg håber, jeg kan møde jer i live en dag.
I ser ud til at være nogle virkelig underlige væsener.
VenligstZplurgll SrpFacebookTwitterKopier linkEmner:Sandra Bullock (skuespiller)|Susanne Bier (filminstruktør)|Netflix|Sygdomme og lidelser




https://www.dr.dk/nyheder/regionale/fyn/ny-livline-til-ludomaner-og-deres-paaroerende

FynNy livline til ludomaner og deres pårørendeTil januar åbner Spillemyndigheden en ny hotline, der skal gøre det nemmere for ludomaner at få hjælp.
Er du afhængig af spil eller er en, du kender, så er der fra det nye år endnu mere hjælp at hente, når Spillemyndigheden åbner for deres nye hotline 'Stop Spillet'.
Af Jonatan Grau Møller, Marie De Fine Skibsted og Hanne Høier21.
dec.
2018 kl.
08.
03Bemærk: artiklen er mere end 30 dage gammelLæs opNår kalenderen skifter fra december til januar, er årstallet ikke det eneste nye.
Den 2.
januar klokken 9 åbner Spillemyndigheden for 'Stop Spillet'.
En ny hotline, der skal besvare opkald fra ludomaner og deres pårørende.
- Fordelen er, at vi kan henvise bredt til alle behandlingstilbud.
Vi har ikke bare et samarbejde med ét sted.
Vi har et samarbejde med alle, forklarer Richard Nørgaard, der er kontorchef i Spillemyndigheden.
Nu håber vi at ramme de spillere fra alle andre udbydere, som også har behov for vejledning og rådgivning.
Richard NørgaardFor første gang i Danmark bliver en sådan linje uvildig.
Det vil sige, at det ikke længere er en spiludbyder, der står bag.
- Nu håber vi at ramme de spillere fra alle andre udbydere, som også har behov for vejledning og rådgivning, siger Richard Nørgaard.
I dag findes 'Ludomanilinjen', som drives af Danske Spil.
Fra årsskiftet vil den blive lukket ned og erstattet af 'Stop Spillet'.
Hos Center for Ludomani hilser man den nye telefonlinje velkommen.
Ifølge Michael Bay Jørsel, der er centerleder, får man mere end rådgivning ud af 'Stop Spillet'.
Man får nemlig muligheden for at generere data fra hele landet og dermed få mere viden om ludomani.
- Nu kan vi se på, om der er noget med demografi, køn, alder eller er der nogle spil, der gør folk mere tilbøjelige til at blive afhængige.
Det har vi ikke kunne tidligere, siger han.
Både til spillere og pårørendeTelefonlinjen vil være åben på hverdage mellem 9-21.
Åbningstiderne er baseret på erfaringer fra blandt andet Norge og Finland.
- Når folk spiller, så har de typisk ikke lyst til at søge hjælp og vejledning.
Det er først, når sandheden melder sig dagen derpå.
Der er typisk tryk på linjerne mandag morgen og i de sene eftermiddagstimer, forklarer Richard Nørgaard.
Linjen henvender sig både til spillere, der er bange for, at de spiller for meget.
Spillere, der har erkendt at de har et problem, men også pårørende, som er bekymrede.
Det er en rigtig god idé at gøre linjen brugbar for mange, mener Kim Engstrøm.
Til marts er det tre år siden, at Kim Engstrøm gik all-in på sit spilstop.
For næsten tre år siden kom han ud af sit spilmisbrug, efter at have spillet i næsten 20 år.
Selvom han ikke kom i behandling ved at bruge en hotline, er han sikker på, at 'Stop Spillet' vil være til gavn for mange.
- Jeg er ikke sikker på, hvor mange ludomaner, der selv vil ringe direkte.
Men jeg tror, at der vil være mange pårørende, der ringer, fordi det kan være svært selv at tage kontakten og erkende, at man har et problem, siger han.
Ludomani.
wavEt job, der gør en forskelTil at besvare opkaldene har Spillemyndigheden fastansat en psykolog og to socialrådgivere.
Derudover skal der ansættes seks personer på deltid.
En af dem er Nicolai Philipsen.
Han studerer til socialrådgiver, og for ham er den nye deltidsstilling tæt på et drømmejob.
- Det er en gruppe mennesker, jeg brænder for.
Det er folk, der har nogle problemer og en afhængighed, som de ikke kan komme af med og måske lige mangler det sidste skridt for at komme i gang, forklarer han.
Nicolai Philipsen er en af dem, man kan blive hjulpet af, hvis man ringer til den nye hotline.
Medarbejderne vil ikke kunne behandle over telefonen, men de kan være med til at få afklaret, om der er tale om et problem med spilleafhængighed.
Ifølge Michael Bay Jørsel er rådgivningen vigtig, da balancen er hårfin.
- Hvis man er derude, hvor man kan se, at man taber flere penge, end man har råd til, bør alarmerne lyse.
Det er altid spiludbyderen, der vinder, siger han.
Selvom han ikke vil kunne behandle direkte igennem et opkald, glæder Nicolai Philipsen til at hjælpe dem, der ringer ind.
- Det vil give mig en hverdag, hvor jeg tænker, at jeg gør en forskel.
det giver mig en ro at komme ud at snakke med folk, der har problemer.
Uanset om de er store eller små, så tænker jeg, at vi kan hjælpe dem, siger Nicolai Philipsen.
FacebookTwitterKopier linkEmner:Spillemyndigheden|Afhængighedslidelser|Spillevirksomhed|Center for Ludomani|Finland




https://www.dr.dk/sporten/oevrig/maalet-er-klart-danmarks-bedste-singlesculler-vil-vaere-verdens-bedste

Øvrig sportMålet er klart for Danmarks bedste singlesculler: 'Vil være verdens bedste'Sverri S.
Nielsen vil udvikle sin fysik endnu mere for at nå op på siden af de bedste på verdensplan.
Af Kasper Heide Lund og indslag: Niels Christian Jung21.
dec.
2018 kl.
07.
00Bemærk: artiklen er mere end 30 dage gammelLæs opHan regnes for at være landets bedste singlesculler, og Sverri S.
Nielsen nærmer sig også verdenstoppen.
Den fysisk stærke roer har allerede rykket sig fra normalt at være med i B-finalerne til at være i top-6 ved World Cup-stævnerne, men for han vil ikke stoppe der.
- Jeg vil gerne være den bedste single singlesculler i verden, siger Sverri S.
Nielsen.
For at nå dertil har han allieret sig med den tidligere OL-guldvinder fra guldfireren Thomas Poulsen.
Siden i sommer har han arbejdet intenst på at udvikle fysikken yderligere hos den 25-årige færing, som stiller op for Danmark.
- Jeg vurderer, at vi inden OL nemt kan hente fem til syv sekunder, siger den tidligere olympiske guldvinder.
I båden ved Sverri S.
Nielsen også godt, at det bliver nødvendigt for at tage skridtet op på medaljeskamlen.
- Jeg skal blive et par sekunder hurtigere.
Det gik godt i sidst sæson, og jeg er tættere på medaljerne, end jeg har været de forrige år.
Du kan se et længere indslag for den fysisk stærke roer i toppen af artiklen.
FacebookTwitterKopier linkEmner:Roning|De Olympiske Lege




https://www.dr.dk/nyheder/udland/efter-flere-dage-med-lukket-lufthavn-gatwick-forsoeger-genaabne

UdlandEfter flere dage med lukket lufthavn: Gatwick forsøger at genåbneDen vigtige London-lufthavn har været lukket på grund af droner i området.
Af Thomas Prakash21.
dec.
2018 kl.
07.
03 | opdateret 21.
dec.
2018 kl.
07.
20Bemærk: artiklen er mere end 30 dage gammelLæs opTusindvis af passagerer er strandet eller har fået deres rejse udskudt, efter at lufthavnen Gatwick uden for London siden onsdag aften mere eller mindre har været lukket ned.
Årsagen er en eller flere droner, der gentagne gange er blevet spottet flyvende i området omkring lufthavnen.
Her til morgen skriver British Airways dog på Twitter, at lufthavnen nu er ved at genåbne, og ifølge The Guardian er et fly klokken 7 dansk tid landet i lufthavnen som det første i flere dage.
Også Easyjet oplyser ifølge The Guardian, at lufthavnen er ved at åbne.
- Gatwick-lufthavnen har bekræftet, at landingsbanen nu er åben.
Vi forventer, at antallet af afgange og landinger i første omgang vil være begrænset, skriver flyselskabet til kunderne.
Vil nedskyde dronerBritisk politi melder desuden, at man er klar til at nedskyde de ulovlige droner, der flyver omkring lufthavnsområdet.
Sussex Politi har tidligere afvist idéen på grund af frygten for vildfarne kugler, men nu siger talsmand Jason Tingley ifølge BBC, at man er klar til at gøre "alt, hvad vi kan for at få den drone væk fra himlen".
Læs også:Kaos i London-lufthavn: Droner i området har stoppet al flytrafikAflysninger og forsinkelserLufthavnen er et vigtigt knudepunkt for den internationale flytrafik.
Ifølge Københavns Lufthavns hjemmeside er der i dag således ni afgange til Gatwick.
Ifølge BBC har 120.
000 passagerer fået deres rejse udsat eller ændret her få dage før jul.
Lufthavnen forsøgte også at genåbne natten mellem onsdag og torsdag, men var hurtigt nødt til at lukke igen, da dronerne igen dukkede op.
Læs også:Flere droner ved danske lufthavne vækker bekymringKøbenhavns Lufthavn oplyser til DR Nyheder, at lukningen af Gatwick betød 15 flyaflysninger i går, mens der i dag meldes om en aflysning og en forsinkelse indtil videre.
FacebookTwitterKopier linkEmner:Gatwick Airport|Lufthavne|The Guardian|Storbritannien|Flyselskaber




https://www.dr.dk/sporten/cykling/postnord-danmark-rundt/dansk-cykelhold-har-store-ambitioner-gaar-efter-sejren-i

PostNord Danmark RundtDansk cykelhold har store ambitioner: Går efter sejren i Danmark RundtDet danske prokontinentalhold Riwal Readynez har udset sig næste års Danmark Rundt som deres store mål.
Af Kasper Heide Lund og Indslag af Thomas Vestergaard21.
dec.
2018 kl.
06.
15Bemærk: artiklen er mere end 30 dage gammelLæs opNår den 29.
udgave af cykelløbet Danmark Rundt skal køres i august næste år, bliver det med et dansk hold på sejrsjagt.
Riwal Readynez har nemlig udset sig det danske etapeløb som 2019-sæsonens ypperste mål.
- Vi vil gerne sætte os i en rolle, hvor vi siger, at vi prøver at gå efter at vinde PostNord Danmark Rundt næste år, siger sportsdirektør Michael Blaudzun.
Læs også:Henrik Liniger: ’En lille, ny detalje ændrer Danmark Rundt’Riwal-mandskabet er blevet opgraderet til et prokontinentalhold, hvilket er niveauet lige under Worldtour-holdene.
Det danske hold består af 16 professionelle ryttere, hvoraf seks bliver udtaget til næste års traditionelle cykelrundtur i det danske landskab.
- Det er et spændende hold, vi har fået sat sammen til 2019 med rigtig gode cykelryttere, siger Blaudzun.
Hos Danmark Rundts løbsdirektør vil der blive kigget med spænding på, om landets højest rangerede cykelhold kan klare kampen mod de Worldtour-hold, der stiller til start.
Læs også:Silkeborg bliver startby for Danmark Rundt i 2019- Nu må vi se om, de kan leve op til det.
Det er spændende, for de kan være på vej til noget endnu større.
Alle drømmer om at få et dansk World Tour-hold på et tidspunkt igen, siger Jesper Worre.
Foreløbig er Worldtour-holdene Team Sunweb og Team Jumbo-Visma tilmeldt sommerens løb på de danske landeveje.
Øverst i artiklen kan du se et indslag om det danske cykelhold.
FacebookTwitterKopier linkEmner:Cykelsport|LottoNL-Jumbo|Team Sunweb|Jesper Worre (idrætsleder)|Michael Blaudzun (sportschef)




