https://www.dr.dk/nyheder/udland/formodet-gerningsmand-bag-terrorangreb-faengslet

UdlandFormodet gerningsmand bag terrorangreb fængslet Mindst 49 er dræbt og omkring 42 er såret efter angrebene mod to moskeer i New Zealand.
Af Simon Vincensen15.
mar.
2019 kl.
23.
46Bemærk: artiklen er mere end 30 dage gammelLæs opBrenton Tarrant, der er sigtet for drab i forbindelse med terrorangrebet i Christchurch, er lørdag morgen new zealandsk tid blevet fængslet frem til den 5.
april.
Det skete ved et retsmøde i Christchurch District Court.
Det skriver lokale medier, der er til stede i retten.
Terrorangrebet fandt sted fredag klokken cirka 13:40 lokal tid.
Målene var to moskeer i byen Christchurch på New Zealands sydlige ø.
49 personer blev dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 42 er såret.
Det oplyser New Zealands politi.
Det ved vi indtil videreDer var to terrorangreb i New Zealand lørdag omkring klokken 13:40 lokal tid.
Målene var to moskeer i byen Christchurch.
I alt blev 49 personer dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 42 er såret, heraf to i kritisk tilstand.
Det oplyser New Zealands politi.
Blandt de dræbte er en femårig pige og hendes far.
En 28-årig mand er blevet fremstillet for retten i Christchurch, sigtet for drab.
Han er fængslet frem til den 5.
april.
To andre personer er fortsat i politiets varetægt.
Den formodede hovedgerningsmand var ikke kendt af politiet eller efterretningstjenester for ekstremisme, oplyser New Zealands premierminister, Jacinda Ardern.
Premierministeren oplyser også, at den formodede hovedgerningsmand havde våbenlicens.
Ved angrebet blev der brugt fem skydevåben, heriblandt to semi-automatiske våben.
’En almindelig hvid mand’Forud for terrorangrebet i Christchurch New Zealand offentliggjorde en anonym bruger, som menes at være den 28-årige mand, et manifest på et højreorienteret internetforum.
I manifestet forklarer forfatteren blandt andet, hvorfor han udvalgte to moskéer i Christchurch som sine terrormål og gengiver desuden højreekstreme synspunkter og redegør for sin motivation for angrebet.
Han beskriver sig selv som "blot en almindelig hvid mand, 28 år gammel.
Født i Australien i en arbejderklassefamilie med lav indkomst".
Personlig trænerIfølge det australske medie ABC arbejdede Brenton Tarrant tidligere som personlig træner i et fitnesscenter i den australske by Grafton.
Ifølge en centerleder arbejdede han der i 2009 og to år frem, efter han havde færdiggjort sin skole.
- Han var meget dedikeret til sit arbejde, siger lederen af fitnesscentret, Tracy Gray.
- Han tilbød gratis træning til børn i området og han var meget passioneret omkring det, siger hun.
FacebookTwitterKopier linkEmner:Christchurch|New Zealand|Terrorisme|Australien|Kriminalitet




https://www.dr.dk/nyheder/indland/brand-i-viborg-under-kontrol-afvarsling

IndlandBrand i Viborg under kontrol - afvarsling Man kan igen gå udenfor i området15.
mar.
2019 kl.
22.
35 | opdateret 16.
mar.
2019 kl.
00.
56Bemærk: artiklen er mere end 30 dage gammelLæs opBranden på Ølandsvej 1 i Viborg er nu under kontrol og udvikler ikke længere sundhedsskadelig røg.
Derfor ophæves varsling med beredskabsmeddelelser.
Personer i området kan igen gå uden for.
Der opfordres til, hvis det er muligt, at viderebringe denne meddelelse til andre personer i området.
Hvis man har indåndet røg fra branden og bliver dårlig, skal man kontakte lægevagten for at blive tilset.
Dette var en beredskabsmeddelelse fra Midt- og Vestjyllands politi.
FacebookTwitterKopier linkEmner:Midt- og Vestjyllands Politi|Jylland|Viborg|TV 2 (tv-kanal)|Brande




https://www.dr.dk/nyheder/indland/tidligere-drabschef-derfor-kunne-politiet-overse-formodede-rovmord

IndlandTidligere drabschef: Derfor kunne politiet overse formodede rovmordDræbte pensionister blev i første omgang vurderet som naturligt døde.
Kurt Kragh, der er tidligere leder af Rigspolitiets Rejsehold, forklarer, at det i nogle tilfælde kan være svært at fastsætte dødsårsag ved ligsyn.
Af Lars Lindevall15.
mar.
2019 kl.
23.
02Bemærk: artiklen er mere end 30 dage gammelLæs opEn 26-årig mand er blevet sigtet for drabet på tre ældre mennesker i et boligkompleks på Østerbro i København.
Det oplyste Københavns Politi tidligere i dag.
I forbindelse med efterforskningen af drabet på en 81-årig kvinde fandt politiet frem til to andre mistænkelige dødsfald, da det viste sig, at ofrenes kreditkort var blevet misbrugt efter dødstidspunktet.
De to andre personer - en 83-årig kvinde og en 80-årig mand fra samme boligkompleks - blev fundet døde henholdsvis den 7.
februar og den 2.
marts.
I alle tre tilfælde blev det i første omgang vurderet, at der var tale om naturlige dødsårsager.
Det var kreditkort-misbruget, der fik politiet på sporet af forbrydelserne, og derfor gik der over en måned, før de tre formodede rovmord kunne kædes sammen.
Motivet til drabene er planlagt berigelse, men da man må formode, at udbyttet har været beskedent, så vidner det om, at vedkommende er ekstremt kynisk og formentlig har nogle karakterafvigende træk.
Kurt Kragh, tidligere leder af Rigspolitiets RejseholdKurt Kragh, der er tidligere leder af Rigspolitiets Rejsehold, siger til DR Nyheder, at det indimellem kan være svært at fastslå, om der er tale om drab eller naturlig død - fordi de tegn, der viser sig ved eksempelvis kvælning, også kan forekomme ved naturlige dødsfald.
Når et menneske bliver fundet dødt - og der ikke har været nogen tilstede, da døden indtrådte - så bliver der foretaget et retslægeligt ligsyn af en erfaren politimand og en embedslæge eller retsmediciner.
- De skal foretage en visuel vurdering og træffe en beslutning om, hvorvidt der skal foretages en obduktion.
Men det kan være meget komplekst, og nogle gange kan tegn blive forvekslet eller overset, siger Kurt Kragh og fortsætter:- Hvis der er tale om en kvælning eller en kværkning ved et direkte angreb mod halsen, vil der næsten altid være underhudsblødninger og punktformede blødninger i øjnene, som en embedslæge opdager.
Men hvis der er sket en spærring af luftvejene, for eksempel ved at man presser en pude mod ansigtet, kan det være næsten umuligt at se.
- Et andet problem er, at der ved visse naturlige dødsfald også kan fremkomme punktformede blødninger i øjnene, forklarer den tidligere drabschef.
Og hvis liget for eksempel ligger i sengen, og der ikke er noget, der tyder på, at der har været slagsmål eller indbrud, så kan det nemt ende med en vurdering af, at der er sket et naturligt dødsfald, forklarer Kurt Kragh.
Læs også:Politiet sigter 26-årig for drab på tre ældre menneskerDe tre drab, som politiet efterforsker, er sket i et ejendomskompleks på Vangehusvej på ydre Østerbro.
Oplysninger til efterforskningen rettes til Københavns Politi på tlf.
1-1-4.
VaretægtsfængsletDen 26-årige mand blev varetægtsfængslet og sigtet for drabet på den 81-årige kvinde søndag den 10.
marts.
Det var pårørende til den afdøde kvinde, der tog fat på politiet, fordi de var bekymrede for, at hendes kreditkort var blevet misbrugt.
Derefter igangsatte politiet en efterforskning og konstaterede, at der rigtig nok var foregået misbrug af den afdødes kort.
På baggrund af de oplysninger kunne de anholde den 26-årige mand.
Da politiet efterfølgende talte med beboere i området, gav de udtryk for bekymring over en række andre dødsfald blandt ældre i området.
Det fik Københavns Politi til at undersøge de tidligere dødsfald nærmere.
Ved det ene forhold er der tale om en 83-årig kvinde, der afgik ved døden for en måned siden, hvor man konkluderede, at det var af naturlige årsager.
Fordi hun er blevet kremeret, har politiet ikke været i stand til at foretage en obduktion, men ifølge Københavns Politi peger efterforskningen på, at der er sket et drab.
I den anden sag, hvor en 80-årig mand i sidste uge blev fundet død i sin lejlighed, kunne politiet ved en obduktion konstatere, at manden er død ved kvælning.
'Ekstremt kynisk'Kurt Kragh siger til DR Nyheder, at de koldblodige drab - formentlig med henblik på profit - fortæller meget om gerningsmanden:- Motivet til drabene er planlagt berigelse, men da man må formode, at udbyttet har været beskedent, så vidner det om, at vedkommende er ekstremt kynisk og formentlig har nogle karakterafvigende træk, siger Kurt Kragh.
Den sigtede mands advokat, Mie Sønder Koch, oplyser til DR Nyheder, at den 26-årige nægter sig skyldig i alle sigtelser.
Sagens forløb•7.
marts afgik en 81-årig kvinde ved døden.
Efter dødsfaldet gjorde familien opmærksom på mærkelige hævninger på kvindens dankort efter hendes død.
•Politiet indledte derfor en efterforskning og anholdt en 26-årig mand for drab på kvinden.
•Sagen førte til, at beboere i området henvendte sig til politiet, fordi der havde været flere dødsfald i området.
•Politiet har derfor undersøgt seks dødsfald i området siden begyndelsen af 2018.
•Et dødsfald er naturligt.
To dødsfald undersøges fortsat.
Tre dødsfald har ifølge politiet vist sig at være drab.
•Det gælder en 83-årig kvinde, der døde 7.
februar, en 80-årig mand, der døde 2.
marts, og den 81-årige kvinde, der døde 7.
marts og fik sagen til at rulle.
•Den 83-årige kvinde var allerede kremeret, fordi man troede, der var tale om en naturlig død.
Derfor er hendes lig ikke blevet obduceret.
•Den 80-årige mand var i første omgang vurderet til at være død af naturlige årsager, men han er siden blevet obduceret, og resultaterne af den obduktion kom i går: Han er ifølge politiet blevet kvalt.
•Det førte blandt andet til de nye sigtelser mod den 26-årige, som nægter sig skyldig.
FacebookTwitterKopier linkEmner:Politi|Mord|Københavns Politi|København|Kurt Kragh (politichef)




https://www.dr.dk/nyheder/udland/trump-bruger-sit-forste-veto

UdlandTrump bruger sit første vetoKongressen havde ophævet præsidentens nødretstilstand ved grænsen, men Trumps veto ophæver afgørelse.
Her erklærer Trump sin veto.
15.
mar.
2019 kl.
21.
06Bemærk: artiklen er mere end 30 dage gammelLæs opDonald Trump underskriver sit første veto som USA's præsident for at fastholde en nødretstilstand ved grænsen til Mexico.
Kongressen ophævede ellers torsdag hans dekret om nødretstilstand, da en række republikanske senatorer stemte sammen med deres demokratiske kolleger om at fratage Trump hans nødret ved grænsen.
- Kongressen har frihed til at vedtage denne resolution.
Og jeg har pligten til at nedlægge veto mod den, siger Trump ifølge nyhedsbureauet AP.
Underskriften, der beseglede præsidentens veto, blev sat ved en ceremoni i Det Ovale Værelse.
Med til ceremonien havde Trump sin nyudnævnte justitsminister, William Barr.
Han forsikrede, at nødretstilstanden "klart er bemyndiget ifølge loven".
Situationen ved grænsen er lige netop sådan, at nødretstilstand kan forsvares, mener han ifølge CNN.
Andre jurister og politiske modstandere er uenigeDet er der imidlertid mange andre jurister og politiske modstandere til Trump, som er uenige i.
De mener, at Trump har dekreteret nødretstilstand, fordi han ikke kunne få Kongressen til at at bevilge penge til at bygge en mur langs hele grænsen til Mexico.
Med nødretstilstanden kan han beslaglægge midler fra andre dele af det amerikanske budget til at bygge en mur.
Med sit veto sætter Trump sig ikke bare op imod modstanderne fra Det Demokratiske Parti.
Det gør han også i forhold til en gruppe republikanske politikere, der ser det som en farlig udvikling, hvis Kongressen fratages sin forfatningsmæssige ret til at afgøre, hvad der kan afsættes penge til på det føderale budget.
Kun hvis to tredjedel af Kongressens medlemmer stemmer imod præsidentens veto, kan det ophæves, men det er næppe sandsynligt.
Den demokratiske formand for Repræsentanternes Hus, Nancy Pelosi, siger fredag, at forsamlingen stemmer 26.
marts om at blokere Trumps veto.
/ritzau/FacebookTwitterKopier linkEmner:Donald Trump (politiker)|Nancy Pelosi (politiker)|USA|Sikkerhedspolitik|Repræsentanternes Hus




https://www.dr.dk/nyheder/indland/brand-i-viborg-politi-advarer-om-sundhedsskadelig-roeg

IndlandBrand i Viborg: Politi advarer om sundhedsskadelig røgDer er opstået brand i en industribygning i Viborg, oplyser Midt- og Vestjyllands Politi.
Af Lars Lindevall15.
mar.
2019 kl.
22.
52 | opdateret 16.
mar.
2019 kl.
01.
30Bemærk: artiklen er mere end 30 dage gammelLæs opEn industribygning på Ølandsvej i Viborg er brudt i brand.
Midt- og Vestjyllands Politi advarer om, at branden udvikler sort kraftig røg, der er sundhedsskadelig ved indånding.
- Advarslen indskrænkes nu til at gælde beboerne i området Ølandsvej i vest – mod nord Kirkebækvej, mod syd Islandsvej til Holstebrovej og mod øst Vesterled til Grønlandsvej.
De skal fortsat gå inden døre og søge information hos DR og TV2.
oplyser Midt- og Vestjyllands Politi.
Sirenen gik ved en fejl igang i en række andre jyske byer, men politiet understreger, at der kun er tale om en brand i Viborg.
Det oplyser vagtchef ved Midt- og Vestjyllands Politi Ole Vanghøj fredag aften.
- Det brænder stadigvæk, og der er kemikalier, maling, benzin med videre i bygningen, hvilket ifølge brandinspektøren giver sundhedsfarlig røg.
Derfor varslede vi, siger han.
- Men det er sket en teknisk eller anden form for fejl, som har gjort, at der er flere andre byer i det jyske, hvor sirenerne har hylet.
Det har givet nogle udfordringer, må jeg sige, og det er en fejl.
Varslingen gælder kun i Viborg.
Ingen er kommet til skadeIngen er kommet til skade i Viborg, understreger vagtchefen.
I hvor mange jyske byer den forkerte varsling har lydt, kan han ikke fortælle.
Omtrent klokken 22 skrev politiet på Twitter, at man i Viborg "skal holde afstand og holde sig ude af røgfanen.
"- Giv plads for redningspersonalet, der er på stedet sammen med politiet.
Luk døre og vinduer i vindretningen fra brandstedet (.
.
.
), skriver Midt- og Vestjyllands Politi.
Kort efter klokken 23 skriver politiet, at varslingen fortsat gælder i Viborg.
FacebookTwitterKopier linkEmner:Midt- og Vestjyllands Politi|Viborg|Jylland|Politi|Sundhedsskadelige stoffer




https://www.dr.dk/nyheder/udland/new-zealands-premierminister-vil-aendre-vabenlov-efter-terrorangreb

UdlandNew Zealands premierminister vil ændre våbenlov efter terrorangrebBevæbnet person dræbte 49 i moskéer i Christchurch.
Brug for ændring af våbenlov, mener premierminister.
Premierminister Jacinda Ardern varsler stramninger af våbenloven i New Zealand.
15.
mar.
2019 kl.
22.
04 | opdateret 15.
mar.
2019 kl.
23.
11Bemærk: artiklen er mere end 30 dage gammelLæs opNew Zealands premierminister, Jacinda Ardern, varsler stramninger af landets våbenlovgivning efter angreb.
Det sker lørdag lokal tid ved et pressemøde i Christchurch i New Zealand, hvor hun fortæller, at den formodede gerningsmand havde en våbentilladelse.
Terrorangreb i Christchurch - det ved viDer var to terrorangreb i New Zealand lørdag omkring klokken 13:40 lokal tid.
Målene var to moskeer i byen Christchurch.
I alt blev 49 personer dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 42 er såret, heraf to i kritisk tilstand.
Det oplyser New Zealands politi.
Blandt de dræbte er en femårig pige og hendes far.
En 28-årig mand er blevet fremstillet for retten i Christchurch, sigtet for drab.
To andre personer er fortsat i politiets varetægt.
Den formodede hovedgerningsmand var ikke kendt af politiet eller efterretningstjenester for ekstremisme, oplyser New Zealands premierminister, Jacinda Ardern.
Premierministeren oplyser også, at den formodede hovedgerningsmand havde våbenlicens.
Ved angrebet blev der brugt fem skydevåben, heriblandt to semi-automatiske våben.
- Vores våbenlov vil blive ændret, siger Jacinda Ardern.
Premierministeren lagde sig ikke fast på konkrete ændringer.
Hun sagde dog ifølge nyhedsbureauet AFP, at semiautomatiske våben kunne blive forbudt.
Ardern mener, at det er tydeligt, at der skal gøres noget, når den formodede gerningsmand kunne købe i alt fem våben på lovlig vis.
- Folk vil ønske en forandring, og det forpligter jeg mig til, siger premierministeren.
Der er foreløbigt kun én sigtet, men to andre er tilbageholdt, og deres forbindelse til angrebet undersøges også.
Ingen var på forhånd i myndighedernes søgelys.
Den hovedmistænktes fem våben talte ifølge premierministeren to semiautomatiske våben, to haglgevær og en riffel.
Våbentilladelsen fik den formodede gerningsmand i november 2017, fortæller premierministeren.
Alle over 16 kan søge om våbentilladelseDer mangler fortsat at blive klarlagt flere detaljer omkring forløbet, forklarer Lucinda Ardern.
Men det står klart, at der nu er behov for at gøre noget efter forsøg på at ændre lovgivningen i 2005, 2012 og 2017, understreger hun.
Alle over 16 år kan ifølge AFP ansøge om en almindelig våbentilladelse i New Zealand, hvilket blandt andet giver lov til at anvende et haglgevær uden opsyn.
En opgørelse af Small Arms Survey viste i 2017 ifølge britiske The Guardian, at borgere i New Zealand ejer omkring 1,2 millioner våben.
Dermed er antallet af våben per borger højere end i Australien, men lavere end i USA.
Ofrene kommer fra forskellige muslimske landeI alt 49 personer blev dræbt ved angrebet fredag.
Ofrene kommer fra forskellige muslimske lande, fortæller premierministeren.
Ifølge AFP sagde Ardern, at regeringen havde samarbejdet med embedsmænd fra "Pakistan, Tyrkiet, Saudi-Arabien, Bangladesh, Indonesien og Malaysia" om at håndtere eftervirkningerne af angrebet.
41 af ofrene blev dræbt i moskéen Masjid al Noor i den centrale del af Christchurch.
Syv andre blev skudt og dræbt i moskéen Linwood Ave - tre af dem uden for bygningen.
Det sidste offer er afgået ved døden efterfølgende.
Over 40 er såret efter angrebet, og nogle er stadig i kritisk tilstand heriblandt et barn.
Opdateret med flere detaljer.
Politiet bevogter Linwood-moskéen i Christchurch efter terrorangrebet.
 New Zealands premierminister Jacinda Ardern oplyser, at landet vil ændre våbenloven som følge af terrorangrebene.
 Ved Al Noor -moskeen, hvor 41 blev dræbt, er politiet massivt til stede.
 Området omkring Al Noor-moskeen er afspærret.
 Det nationale trusselsniveau er steget fra lav til høj for første gang i New Zealands historie.
1 / 5Politiet bevogter Linwood-moskéen i Christchurch efter terrorangrebet.
1 / 5New Zealands premierminister Jacinda Ardern oplyser, at landet vil ændre våbenloven som følge af terrorangrebene.
2 / 5Ved Al Noor -moskeen, hvor 41 blev dræbt, er politiet massivt til stede.
3 / 5Området omkring Al Noor-moskeen er afspærret.
4 / 5Det nationale trusselsniveau er steget fra lav til høj for første gang i New Zealands historie.
5 / 5FacebookTwitterKopier linkEmner:New Zealand|Christchurch|Kriminalitet|The Guardian|Ulovlige våben og eksplosiver




https://www.dr.dk/sporten/golf/dansk-golfspiller-naermer-sig-toppen-i-kenya

GolfDansk golfspiller nærmer sig toppen i KenyaMed et spring på 24 placeringer spillede Lasse Jensen sig op på en delt 13.
-plads i turnering i Nairobi.
Lasse Jensen lavede seks birdies på fredagens runde i Kenya.
15.
mar.
2019 kl.
20.
28Bemærk: artiklen er mere end 30 dage gammelLæs opGolfspilleren Lasse Jensen øgede fredag chancen for en placering i toppen af Kenya Open på European Tour.
Med en runde i 67 slag - fire under par - avancerede danskeren hele 24 pladser i den samlede stilling, så han indtager en 13.
-plads før weekendens to finalerunder.
Det blev til seks birdies på fredagens runde i Nairobi, hvor to bogeys trak ned på den 34-årige danskers scorekort.
Lasse Jensen, der aldrig har vundet en turnering på European Tour, får dog svært ved at nå førstepladsen i Kenyas hovedstad.
Jeff Winther klarede sig også videre i Kenya.
Turneringen toppes af sydafrikaneren Louis de Jager, der gik fredagens runde i 66 slag - fem under banens par.
De Jager har slået et hul på fire slag til de nærmeste forfølgere.
Lasse Jensen har hele otte slag op til den førende sydafrikaner.
Danskeren er dog bare et enkelt slag fra at spille sig op i top-10.
Landsmanden Thomas Bjørn brugte 70 slag på fredagens runde og er placeret på en delt 23.
-plads.
Bjørn har samlet brugt to slag mere end Lasse Jensen.
Martin Simonsen og Jeff Winther klarede sig også videre til weekendens finalerunder.
/ritzau/FacebookTwitterKopier linkEmner:Golf|Nairobi|Kenya|Thomas Bjørn (golfspiller)




https://www.dr.dk/nyheder/indland/nyhed-om-tre-drab-chokerer-beboere-paa-oesterbro

IndlandNyhed om tre drab chokerer beboere på Østerbro- Jeg savner ord, lyder det fra en beboer i sagen om tre formodede drab.
Forfærdeligt, rystende, chokerende.
Sådan lyder det fra beboere omkring Vangehusvej på Ydre Østerbro, efter at en drabssag har vokset sig større.
Foto: DRAf Emma Toft15.
mar.
2019 kl.
20.
03Bemærk: artiklen er mere end 30 dage gammelLæs opDet chokerer beboere på Østerbro i København, at en 26-årig mand ifølge politiet har dræbt tre ældre mennesker i et boligkompleks på Vangehusvej i København.
En af de rystede er pensionisten Niels Holger Nielsen, der selv bor i ejendommen.
- Det er forfærdeligt.
Det er dumt og.
.
.
Jeg savner ord, siger han.
Han og hustruen talte ofte med den 81-årige kvinde, der ifølge politiet blev dræbt i sidste uge.
Hendes dødsfald var årsag til, at politiet kom på sporet af de øvrige to dødsfald.
- Hun var meget sød, lyder det fra Niels Holger Nielsen.
På et pressemøde tidligere i dag fortalte politiet, at det var henvendelser fra beboere i kølvandet på dødsfaldet i sidste uge, der havde fået politiet til at undersøge samtlige dødsfald i boligkomplekset siden begyndelsen af 2018.
Beboerne mente nemlig, at der var besynderligt mange, der var døde i ejendommen.
- Vi har i flere dage snakket om, at der kunne være flere.
For der er døde seks ældre mennesker på kort tid, så vi forestillede os, at nogle af dødsfaldene ikke var naturlige, selvom de var gamle alle sammen, siger Niels Holger Nielsen.
Niels Holger Nielsen kalder sagen forfærdelig.
Foto: DRHvorfor ikke opdaget tidligere?
Den 26-årige mand, som er sigtet i sagen, blev anholdt og fængslet i sidste weekend.
På det tidspunkt mistænkte politiet ham kun for drabet på en 81-årig kvinde, der døde den 7.
marts.
Men i takt med at efterforskerne fik gennemgået de seks dødsfald i ejendommen, stod det pludselig klart for politiet, at de havde vurderet to dødsfald som naturlige, selvom der nok har været tale om drab.
Det undrer en anden beboer fra området sig over.
- Jeg synes, det er helt utroligt at høre, at sådan nogle ting kan ske og ikke bliver opdaget meget tidligere, end det er sket, siger den 72-årige pensionist Gregers Kudsk.
Det er i et boligkompleks på Vangehusvej på Ydre Østerbro, at en 26-årig mand ifølge politiet har dræbt tre ældre personer.
Han nægter sig skyldig.
De to første drab er ifølge politiet sket den 7.
februar, hvor en 83-årig kvinde mistede livet, og den 2.
marts, hvor en 80-årig mand døde.
Den 83-årige kvinde er kremeret.
Derfor har politiet ikke kunnet obducere hende.
På trods af det vurderer politiet i dag, at hun er blevet dræbt.
Til gengæld har politiet kunnet obducere den 80-årige mand, der døde for to uger siden, og da resultatet af den obduktion kom i går, viste det sig, at han var død af kvælning, sagde politiet tidligere i dag.
Trods tre formodede drab inden for kort tid, føler Gregers Kudsk sig ikke bange.
- Jeg kan ikke forestille mig, at jeg havner i den position, hvor en ung man kan få fat i mig på den måde, siger pensionisten.
Men han ser sagen som udtryk for en voldelig tendens i samfundet.
- Måske har nogle mennesker mistet enhver form for moral i den måde, de gør ting på, siger han.
Gregers Kudsk undrer sig over, at politiet efter hans opfattelse først sent opdager, at der kan være tale om drab.
Foto: DRNægter sig skyldigDen 26-årige mand nægter sig skyldig i alle sigtelserne, har hans advokat, Mie Sønder Koch, tidligere i dag oplyst til DR Nyheder.
Udover at være sigtet for tre drab er den 26-årige mand også sigtet for røveri, fordi han stjal en nøgle, et visa-/dankort og et mastercard fra den 81-årige kvinde, der døde i sidste uge.
Kortene brugte han ifølge sigtelsen til at købe ting for.
Utygt at gå hjemDen 72-årige pensionist Ann Sode bor også i området, og hun er rystet over sagen.
- Jeg blev lidt chokeret.
Tre personer - det synes jeg er voldsomt.
Uanset hvad så er det forfærdeligt, siger hun.
Hun afviser i forvejen at åbne hoveddøren for fremmede, som ringer på, og sagen gør hende lidt mere utryg.
- Det chokerer mig, for jeg står tit af bussen alene om aftenen.
Jeg vil til at kigge mig over skulderen, siger hun, men tilføjer:- Jeg vil ikke gå og blive ked af det.
Man må videre her i livet.
Politiet sagde på pressemødet tidligere i dag, at der ikke er medgerningsmænd på fri fod, og at der ikke var grund til at bekymre sig.
Den sigtede 26-årige mand er varetægtsfængslet indtil 2.
april.
Ann Sode er chokeret over den voldsomme sag.
Foto: DRFacebookTwitterKopier linkEmner:Politi|København|Kriminalitet|Mord




https://www.dr.dk/nyheder/udland/alene-coca-cola-bruger-tre-millioner-tons-selskaber-paa-stribe-offentliggoer

UdlandAlene Coca-Cola bruger tre millioner tons: Selskaber på stribe offentliggør plastikforbrugEn velgørende fond har presset virksomheder til åbenhed om plastikforbrug.
Flere selskaber som Pepsi og H&M har afvist at offentliggøre, hvor meget plastik de bruger.
Af Anton Lind15.
mar.
2019 kl.
19.
55Bemærk: artiklen er mere end 30 dage gammelLæs opFor første gang nogensinde har flere af verdens allerstørste selskaber offentliggjort, hvor meget plastik deres produktion genererer.
Og det er mildest talt ikke så lidt.
Det sker dog i en rapport, der kommer som en del af et løfte om at gøre mere mod plastikforurening.
Ud af de 31 selskaber, der har offentliggjort tallene, er Coca-Cola det selskab, der genererer klart mest plastik med sine tre millioner tons om året.
Ifølge BBC svarer det til vægten af 15.
000 blåhvaler.
Nummer to på listen er det schweiziske selskab Nestlé, der producerer en lang række produkter som eksempelvis is, vand og kaffe.
Selskabet skaber 1,7 millioner tons plastik hvert år.
Andre selskaber i rapporten er blandt andre britiske Unilever, der producerer ting som sæbe og kosmetik, og som genererer 610.
000 tons plastik om året.
Også tøjmærket Burberry er med i rapporten, og det udleder 200 tons plastik om året.
Virksomheder presset til at gøre mereDet er et sjældent syn, at virksomheder offentliggør sådanne tal, men det sker efter pres fra den velgørende fond Ellen MacArthur Foundation.
Den har fået 150 selskaber til at afgive løfte om at reducere deres brug af plastik.
Flere af virksomhederne er allerede begyndt at gøre mere for en grønnere profil efter pres fra flere sider.
Nestlé har blandt andet fjernet alle plastiksugerør fra sine produkter og erstattet dem med papirsugerør.
Coca-Cola har afgivet løfte om at genbruge en flaske eller dåse, for hver de sælger, inden 2030.
De vil også arbejde hen imod at kunne genbruge al indpakning til deres produkter.
Modsat Coca-Cola og Nestlé har flere andre store virksomheder afvist at offentliggøre tallene over deres brug af plastik.
Det gælder blandt andre H&M, L'Oreal og Pepsi, skriver BBC.
FacebookTwitterKopier linkEmner:Coca-Cola|Nestlé|Erhverv|Storbritannien|Fødevareindustri




https://www.dr.dk/musik/dansk-sangerinde-hyldes-feministisk-bevaegelse-vi-kvinder-skal-turde-rose-hinanden

MusikDansk sangerinde hyldes for feministisk bevægelse: 'Vi kvinder skal turde rose hinanden' Sangerinden Fallulah modtog torsdag aften en pris for sit projekt Hej Søster.
Fallulah vandt torsdag aften Talenprisen ved Artbeat Prisen 2019 for sit projekt Hej Søster.
Af Christian Ellegaard15.
mar.
2019 kl.
19.
00Bemærk: artiklen er mere end 30 dage gammelLæs opI 2018 søsatte den danske sangerinde Fallulah projektet Hej Søster, en feministisk bevægelse, der blandt andet har til formål at sætte mere fokus på kvinder i den danske musikbranche.
Torsdag aften blev sangerinden så hyldet, da hun ved uddelingen af den årlige Artbeat Prisen kunne gå på vinderpodiet for at modtage årets Talenpris for sit arbejde med Hej Søster.
- Det er ekstremt overvældende og et stort skulderklap, siger den 34-årige sangerinde om prisen, der får følgeskab af en pengepræmie på 10.
000 kroner.
Om Artbeat PrisenArtbeat Prisen uddeles af Have Kommunikation i samarbejde med Spar Nord Fonden og ønsker at sætte fokus på dansk kulturformidling.
Prisen er blevet uddelt siden 2013.
De nominerede og den endelige vinder i hver kategori udvælges af en jury.
I år bestod juryen blandt andre af chef for Radio 24syv, Jørgen Ramskov, og skuespiller Jonatan Spang samt otte andre medlemmer.
Hej Søster blev startet af den danske sangerinde i sommeren 2018 som en playliste på Spotify, der skulle kaste spotlys på danske kvindelige musikere.
Siden er projektet blevet udvidet med en webshop, der sælger t-shirts, net og plakater med bevægelsens logo.
Det dér med at skinne et positivt lys på andre end en selv kan være svært.
Fallulah- Filosofien bag Hej Søster er, at kvinder skal støtte hinanden og ønske hinanden succes både i livet og professionelt, siger Fallulah og fortsætter:- Mit ønske er at bryde nogle af de gamle mønstre, mange kvinder har indvendigt om, at man er bange for at give hinanden credit eller rose hinanden.
Det dér med at skinne et positivt lys på andre end en selv kan være svært.
Fallulah er lige nu aktuel med singlen 'Bloodline':Fallulah - BloodlineKvinder vil hinanden det godtTalentprisen, som Fallulah og Hej Søster modtog torsdag aften, gives til en person, en organisation eller et projekt, som inden for det seneste år har udvist et særligt stort talent inden for kulturformidling.
Kvinder vil virkelig hinanden det godt, og der er så meget velvilje til at ændre på, hvordan tingene har været tidligere.
Fallulah- Siden jeg stiftede Hej Søster har jeg simpelthen fået så mange positive tilbagemeldinger.
Kvinder vil virkelig hinanden det godt, og der er så meget velvilje til at ændre på, hvordan tingene har været tidligere, siger sangerinden, der bærer det borgerlige navn Maria Apetri.
- Der ligger rigtig meget arbejde – og kærlighed – i det her projekt, så det er mega motiverende at få den her form for anerkendelse.
Det bekræfter mig bare i, at jeg skal bruge endnu mere tid på det her.
Artbeat Prisen uddeles af kommunikationsbureauet Have Kommunikation i samarbejde med Spar Nord Fonden.
Du kan se alle vinderne ved torsdagens prisshow her:De vandt ved Artbeat Prisen 2019•Artbeat Prisen 2019: Bloom, Golden Days Sekretariatet•Særprisen 2019: Lys over Lolland•Talentprisen 2019: Hej Søster•Den Ekstraordinære Pris: 100 Danmarkshistorier, Aarhus UniversitetsforlagFacebookTwitterKopier linkEmner:Spotify|Aarhus Universitetsforlag|Have Kommunikation|PR og kommunikationsbranchen|Lolland




https://www.dr.dk/sporten/fodbold/fifa-vedtager-vm-udvidelse-nu-skal-qatar-bare-overbevises

FodboldFifa vedtager VM-udvidelse: Nu skal Qatar bare overbevisesGianni Infantino fik i Miami opbakning til at udvide VM til 48 hold allerede fra 2022.
Samtidig blev et nyt klub-VM vedtaget.
Fifa præsident Gianni Infantino under mødet i Miami.
Af Michael Sten Jensen i Lyon og // Ritzau15.
mar.
2019 kl.
21.
04Bemærk: artiklen er mere end 30 dage gammelLæs opDet Internationale Fodboldforbund (Fifa) vil arbejde videre med Qatar om at udvide VM i 2022 fra 32 til 48 hold.
Hvordan man så vil overbevise Qatar om, at det her er en god idé, når landet i ni år har troet, at de skulle være eneværter, dét er så spørgsmålet.
Henrik LinigerDet har Fifas øverste organ, det såkaldte Council, fredag besluttet på et møde i Miami.
Samtidig skal der arbejdes på at finde en medvært i Den Persiske Golf til slutrunden.
Fifa-præsident Gianni Infantino har længe talt om at fremskynde den allerede planlagte udvidelse til 48 hold fra 2026 med fire år.
Det står allerede klart, at VM udvides, når slutrunden i 2026 foregår i USA, Canada og Mexico.
DR Sportens fodboldkommentator Henrik Liniger har fulgt mødet i Miami tæt, og han er ikke overrasket over den konklusion, der blev nået.
- Situationen er den, at Fifa nu har sagt, at det er det her, vi vil.
Nu sætter de sig så ned med Qatar for at finde et andet land, som også kan få nogle kampe.
Hvis Qatar siger ja, så er udvidelsen en realitet, og det har man tre måneder frem til næste møde i Paris til at arbejde på.
- Hvordan man så vil overbevise Qatar om, at det her er en god idé, når landet i ni år har troet, at de skulle være eneværter, dét er så spørgsmålet, siger Henrik Liniger.
16 puljer kan blive en realitetFørst på Fifas kongres i Paris i juni vil det altså blive endelig besluttet, om udvidelsen bliver til noget.
Skulle det ske, så vil det strukturen sandsynligvis blive som den, der allerede er planlagt for VM i 2026, fortæller Henrik Liniger.
- Slutrunden skal i så fald spilles med en indledende runde med 16 puljer på tre hold, hvor man ryger videre til en 1/16-delsfinale.
Når man gør det på den måde, så kan man holde VM på samme tidsperiode som hidtil, og samtidig skal man ikke spille flere kampe end normalt.
Hvis man bliver verdensmester med det nye format, så vil man stadig kun have spillet syv kampe.
Det franske landshold kan sandsynligvis se frem til skærpet konkurrence ved VM i 2022.
- Fifa og Gianni Infantinos argument er, at det her vil give hele verden chancen for at komme med til VM, og samtidig styrke og udbrede fodbolden på verdensplan.
Kritikerne mener derimod, at det her er det glade vanvid, for hvem gider se en masse kampe mellem sportsligt ligegyldige lande, der alligevel ikke kan gå videre, siger Henrik Liniger.
Nyt VM for klubhold vedtagetFifa-præsident Gianni Infantino annoncerede ligeledes fredag udvidelsen af klub-VM fra syv til 24 hold.
Turneringen skal spilles hvert fjerde år og afløser landsholdsturneringen Confederations Cup.
Umiddelbart før Infantino bekendtgjorde nyheden, sagde en talsmand for sammenslutningen af europæiske fodboldklubber i ECA, at ingen klubber fra ECA vil deltage i den nye turnering.
Real Madrids Sergio Ramos med beviset på hans holds sejr ved VM for klubhold i december.
Her venter også en stor opgave for Fifa, hvis de skal have de europæiske klubber med på vognen, vurderer Henrik Liniger.
- Opgaven for Fifa bliver at overbevise dem om, at det er en god turnering at deltage i – og det bedste argument er penge.
- Samtidig er Uefa naturligvis bange for, at det her kommer til at udvande deres juvel, Champions League.
Det er lidt et spørgsmål om Europa mod resten af verden, for der er rigtig mange klubber i lande uden for Europa, som godt kan lide tanken om at skulle møde eksempelvis Real Madrid, siger Henrik Liniger.
FacebookTwitterKopier linkEmner:FIFA|Fodbold|Qatar|Miami|Gianni Infantino (idrætsleder)




https://www.dr.dk/sporten/formel1/magnussen-inden-saesonstart-alt-kan-ske-her-i-melbourne

Formel1Magnussen inden sæsonstart: 'Alt kan ske her i Melbourne'Søndagens Formel 1-bane i Melbourne vækker gode minder for Kevin Magnussen.
Af Peter Fiilsø Jensen15.
mar.
2019 kl.
18.
35Bemærk: artiklen er mere end 30 dage gammelLæs opDe gode minder fra Formel 1-debuten i 2014 sidder stadig frisk i erindringen hos Kevin Magnussen, også selvom banen i Melbourne de seneste år har været hård ved danskeren.
- Jeg har en masse gode minder fra det, og det er en god følelse, det er et fedt sted.
Magnussens præstationer i det Australske Grand Prix2014 - Nummer 2 i sit allerførste Formel 1-løb2015 - Med som reserve, men kommer ikke til start pga defekt motor2016 - Nummer 122017 - Udgår efter 46 omgange2018 - Udgår efter 22 omgange (Starter som nr.
5)Den danske Haas-kører kan godt lide, at sæsonens første løb er så åbent.
- Det kan kan variere meget.
Her kan alt ske, og det gør det også ekstra spændende, siger Kevin Magnussen.
Selvom Melbourne har budt på Magnussens foreløbig eneste podieplacering i Formel 1, så har det Australske Grand Prix i de seneste år været en stor skuffelse for danskeren, der i 2017 og 2018 er udgået af løbet.
Det Australske Grand Prix køres søndag morgen kl.
06.
00 dansk tid.
Herunder kan du teste dit kendskab til Kevin Magnussens konkurrenter.
FacebookTwitterKopier linkEmner:Kevin Magnussen (racerkører)|Melbourne|Formel 1|Motorsport




https://www.dr.dk/nyheder/indland/laes-svarene-mette-vandt-seernes-respekt-med-vildmarkens-svar-paa-en-luksusvilla






https://www.dr.dk/nyheder/regionale/nordjylland/vejdebatten-ulmer-i-mariager-vi-har-ingen-traengsel-men-vi-vil-have-de

NordjyllandVejdebatten ulmer i Mariager: Vi har ingen trængsel - men vi vil have de store lastbiler vækDet er ikke trængsel, som får nogle borgere til at ønske sig en ny vej til 377 mio.
kroner.
En vej til 377 millioner kroner er pengene værd, mener den tidligere borgmester i den gamle Mariager Kommune Erik Kirkegaard Mikkelsen.
Af Klaus Videbæk og Heidi Trillingsgaard15.
mar.
2019 kl.
18.
03Bemærk: artiklen er mere end 30 dage gammelLæs op- Vi ønsker en bymidte, hvor der er plads til mennesker, hvor der ikke er forurening, og hvor man bevarer de gamle huse.
Sådan lyder det fra den tidligere konservative borgmester i den gamle Mariager Kommune, Erik Kirkegaard Mikkelsen.
Han sidder nu i byrådet for Venstre i Mariagerfjord Kommune og er en af de lokale, der gennem en årrække har presset på for at få en ny omfartsvej til Mariager.
En otte kilometer lang vej, som regeringen og Dansk Folkeparti i deres plan for ny infrastruktur i Danmark har valgt at afsætte 377 millioner kroner til.
Den mange millioner dyre vej har fået blandt andet turistorganisationen, handelsstandsforeningen og trafikeksperter op af stolen.
Der findes allerede en hovedvej mellem Mariager og Assens, hvor køreturen imellem de to byer tager ni minutter.
Ruten leder i forvejen biler, der skal passere byen uden om midtbyen.
Den nye omfartsvej skal gå syd om byen.
De mener, at vejen er unødvendig, og handelsstandsforeningen i Mariager er endda bekymret for, at en kommende omfartsvej vil skade butikkerne i midtbyen.
Vi har ingen trængselsproblemerFormand for handelsstandsforeningen Anni Andersen peger på, at bedre skiltning er en mere effektiv løsning for at holde lastbiler ude af Mariagers gamle brostensbelagte gader.
For der er allerede en hovedvej imellem Mariager og Assens, som kan lede trafikken uden om bymidten.
- Det kan man godt gøre for lige knap 377 millioner, siger hun.
Men det løser ikke problemet, mener Erik Kirkegaard Mikkelsen.
- Vi har ingen trængselsproblemer, det kan vi lige så godt afgøre nu.
Det har vi ikke, og vi kan sagtens være her.
Men når vi skilter med, at lastbiler ikke må køre ind i byen, så kører mange af dem ud på de små kommuneveje i Hou og Hem, og det kan vores kommuneveje ikke holde til, for de er ikke ret brede, siger han.
Om MariagerByen Mariager er grundlagt i 1400-tallet og har et gammelt bymiljø med brostensbelagte gader og en klosterkirke fra samme tid.
Byen har i dag 2.
490 indbyggere.
Kilde: Gyldendals Den Store DanskeHan mener ikke, at lastbilerne er et problem i sig selv.
Men de skal have en større vej at køre på.
- Jeg vil gerne have mange lastbiler, for det viser, at der er et levende erhvervsliv heromkring.
Vi skal bare have dem ud og køre på nogle veje, hvor de kan være.
En tur på ni minutterDet tager blot ni minutter at køre de syv kilometer fra Mariager til Assens via den eksisterende hovedvej 555, der går nord for de to byer.
Derfor er det meget begrænset, hvor meget en ny omfartsvej vil gøre for køretiden mellem de to byer.
Men fortalerne for en omfartsvej vil også have reduceret trafikken på rute 555, fordi en del af ruten løber langs fjordgaden ned mod havnen i Mariager.
Det siger Claus Pico Stæhr, der ligesom Erik Kirkegaard Mikkelsen er medlem af foreningen Cittaslow i Mariager, der arbejder for en midtby, der tager hensyn til stedets kultur og historie.
- Udfordringen er ikke alene at sikre, at der ikke kommer tung trafik ind i Mariagers midtby.
Formålet er også at få reguleret Fjordgade, så trafikken bliver reduceret og mere rolig, så vi kan begynde at arbejde med en fornuftig sammenhæng mellem byen og havnen.
Det kan vi kun gøre, hvis trafikken på Fjordgade bliver reduceret kraftig, siger han.
Et trækplaster for turisterClaus Pico Stæhr har sammen med andre beboere i de små gader i Mariagers midtby holdt øje med trafikken og siger, at man i hvert fald ugentligt og nogle gange dagligt oplever store lastvogne køre gennem de små gader for at skyde genvej til Hadsund.
Det går ud over de små gader og giver skader på bygninger og skulpturer, mener de.
Almindeligvis bruger staten kun penge på statsveje, men i det her tilfælde mener Claus Pico Stæhr, at det er i orden at bruge 377 millioner kroner af statens penge på en kommunevej.
- Det er pengene værd, siger han.
- Mariager by er et enormt trækplaster for turister.
Der kommer omkring 180.
000 turister i byen om året, og de lægger rigtig mange penge.
Ikke bare i byen her, men rundt omkring.
I Hadsund, Hobro, you name it, lyder det fra Claus Pico Stæhr.
Både transportminister Ole Birk Olesen og Dansk Folkepartis transportordfører, Kim Christiansen, der selv bor i Fladbjerg ved rute 555 og ejer restaurant A'porta i Mariagers midtby, har forsvaret at bruge 377 millioner kroner på vejen, der menes at aflaste rute 555 med 2.
700 biler dagligt.
Et stykke fra de brostensbelagte gader i Mariager ligger i dag en asfalteret hovedvej gennem byen.
FacebookTwitterKopier linkEmner:Mariager|Ole Birk Olesen (politiker)|Trafik|Dansk Folkeparti|Assens




https://www.dr.dk/nyheder/viden/teknologi/ondt-i-nakken-vaen-dig-til-det

TeknologiOndt i nakken?
Væn dig til det Tre ting står i vejen for mobiltelefonens smarte afløser.
Pokémon Go og hundefiltre på Snapchat er gode eksempler på augmented reality i dag.
Men de kræver indtil videre, at vi kigger ned i skærmen.
Af Frederik Svaneborg15.
mar.
2019 kl.
18.
02Bemærk: artiklen er mere end 30 dage gammelLæs opEr du også træt af at få hold i nakken og falde over fortovet, når du bruger din telefon i hverdagen?
Forskere såvel som tech-virksomheder drømmer om en fremtid, hvor computerbriller viser vej ved at vise en pil på fortovet foran os, hvor hologrammer blæses ud i dagligstuen, og hvor du kan spille computerspil direkte på køkkenbordet.
Teknologien kaldes augmentet reality.
Men trods mange års udvikling støder du stort set kun på fænomenet i dag, hvis du pifter en Snapchat-story op med et hundefilter - eller genopliver 2016's store spilsucces Pokémon Go på din mobil.
Augmented hvad?
Augmented reality giver os mulighed for at kombinere virkeligheden med virtuelle elementer via en skærm (ofte briller), som lægger computerredigerede elementer oven på virkligheden -fx i form af billede, video eller lyd.
Du husker måske augmented reality fra Pokémon Go-bølgen, der ramte verden i 2016.
Augmentet reality har været på entusiasters læber i mange år og kan have potentialet til helt at afløse mobiltelefonen som indgang til alt fra sociale medier til skydespil.
Men hvornår kommer de smarte briller så?
Svaret er ikke helt nemt.
I august sidste år kom udviklerudgaven af de hypede Magic Leap-briller til salg i USA, i øjeblikket svirrer rygterne om AR-briller fra Apple, og i februar kunne Microsoft præsentere deres nye bud på en AR-brille – HoloLens 2.
Alligevel tyder meget på, at vi kommer til at gå med næsen begravet i vores telefoner lidt endnu, hvis vi vil have en smag af augmented reality.
Magic Leap er et af de mest hypede startups i USA.
De har rejst lidt over 2,4 milliarder dollars fra en række investorer som Google, J.
P.
Morgan og AT&T.
Sebastian Boring er lektor på Datalogisk Institut ved Københavns Universitet.
Ifølge ham skal de velkendte headsets nok nærmere minde om kontaktlinser, før teknologien for alvor bliver udbredt.
Derfor kommer vi nok til at nøjes med augmented reality i smartphoneform lidt endnu.
- Det, vi ser på vores telefoner, er ret let at lave, fordi vi allerede har de nødvendige teknologier i lommen.
Så der, hvor vi er nu, bliver vi nok i de næste fem – måske ti år.
For der er endnu ingen grund til at tage et headset på, siger han.
Men hvis vi insisterer på at få hologrammerne i brillerne i stedet for på skærmen, peger AR-forskere på særligt tre teknologiske problemer, der først skal løses.
1Nok se, men ikke røre.
Når vi omgås teknologi til hverdag, er noget af det vigtigste at have en nem og naturlig måde at interagere med maskineriet på.
Fra computere kender vi det trofaste makkerpar - musen og tastaturet.
På telefonen trykker og swiper vi, og måske vibrerer din telefon også en lille smule, når du skriver på tastaturet.
For augmented reality er svaret knapt så intuitivt.
Bruger man et joystick eller bare sine hænder til at stå og famle ud i luften?
Ifølge Sebastian Boring er manglen på såkaldt haptisk feedback den største udfordring for AR lige nu.
At man ikke har en naturlig måde at mærke og røre ved de virtuelle objekter.
- Hvis jeg tager et fysisk objekt, kan jeg se og mærke det på hundredvis af forskellige måder.
Det kan jeg ikke med et virtuelt objekt.
Og så længe jeg ikke kan mærke det, så kan jeg heller ikke have nogen meningsfuld interaktion med det, siger han og fortsætter:- Lige nu er augmented reality primært visuelt, og hvis vi skal begynde at interagere med objekter i 3D, så er haptisk feedback absolut nødvendigt.
Ellers bliver det jo bare en ny form for skærm, og det er ikke så spændende.
2Virtuelle objekter står altid skarptEn anden teknisk udfordring, som slækker på oplevelsen af AR, ligger ifølge Sebastian Boring i den måde, de virtuelle objekter vises for os.
Vores øjne er nemlig i stand til at fokusere som et kamera, og der kan teknologien ikke følge med.
- Det er jo sjovt, at man kan have virtuelle ting flyvende omkring sig.
Men vores øjne kan fokusere på flere planer.
Med vores øjne kan vi fokusere på noget, som er tæt på eller langt fra os.
Det kan vi ikke med de digitale objekter.
De står altid skarpt, forklarer Sebastian Boring.
Indtil videre er teknologien i stand til at spore, hvad man kigger på.
Men den retning, øjnene peger, er ikke altid det samme, som det vi fokuserer på.
- Det er ikke noget problem i virtual reality, fordi der kan vi simulere det.
Men hvis det virtuelle skal passe ind i vores rigtige verden, så bliver det meget sværere at gøre.
Vi kan ikke spore, om det, vi fokuserer på, står en meter eller ti meter væk fra os, forklarer Sebastian Boring.
3Synsfeltet er for smaltEt af de mest udskældte problemer ved Microsofts HoloLens var brillens smalle synsfelt – også kendt som field of view.
Menneskeøjet kan normalt se 180 grader horisontalt rundt omkring os, når begge øjne er åbne.
Selvom vi ikke kan se alle detaljer indenfor de 180 grader, kan vi stadigvæk orientere os i omgivelserne.
Derfor er det super vigtigt, at field of view er så stort som muligt, forklarer Rolf Nordahl, lektor ved Institut for Arkitektur og Medieteknologi på Aalborg Universitet.
Alex Kipman præsenterer Microsofts AR-brille HoloLens 2.
Den er primært henvendt til erhvervsbrug.
(© Microsoft)- Et smalt field of view betyder, at de billeder hvert øje ser, vil opleves meget smalle, og ikke være lige så dækkende som vores naturlige perifere syn, siger Rolf Nordahl.
- Man kan forestille sig field of view ved at kigge gennem et nøglehul.
Der vil man selvfølgelig også gerne have, at hullet er så stort som muligt.
Og rent teoretisk vil man allerhelst have, at det svarer til de menneskelige øjnes naturlige field of view, så man kan se så meget som muligt, fortsætter han.
Ifølge Microsofts Alex Kipman, der var på scenen for at præsentere HoloLens 2, har de nye AR-briller et synsfelt på 52 grader diagonalt, hvilket svarer til et synsfelt på 43 grader horisontalt.
Det er et stort skridt frem i forhold til den første udgave af HoloLens og en smule bedre end Magic Leap-brillen, men hvis man tillader sig at sammenligne med virtual reality eller endda med vores eget syn, så er der et stykke vej endnu.
FacebookTwitterKopier linkEmner:Microsoft|Teknologi|Københavns Universitet|Industri|USA




https://www.dr.dk/sporten/formel1/test-dig-selv-kan-du-kende-magnussens-formel-1-konkurrenter-uden-hjelm

Formel1TEST DIG SELV Kan du kende Magnussens Formel 1-konkurrenter uden hjelm?
Den danske Haas-kører Kevin Magnussen skal op i mod 19 Formel 1-konkurrenter.
Kevin Magnussen skal op mod masser af store navne i denne sæson af Formel 1.
Af Niklas Brandt Pedersen15.
mar.
2019 kl.
17.
22Bemærk: artiklen er mere end 30 dage gammelLæs opSøndag er ventetiden slut.
Her tager verdens 20 hurtigste racerkørere nemlig hul på årets første Formel 1-grandprix på den australske asfalt i Melbourne.
Men er du klar til den nye sæson?
Lige herunder kan du tjekke, om du kan kende vores danske kører Kevin Magnussens 19 konkurrenter.
God fornøjelse.
FacebookTwitterKopier linkEmner:Kevin Magnussen (racerkører)|Formel 1|Motorsport|Melbourne




https://www.dr.dk/sporten/fodbold/ronaldo-tilbage-paa-landsholdet-efter-ni-maaneders-fravaer

FodboldRonaldo tilbage på landsholdet efter ni måneders fraværCristiano Ronaldo kan gøre et længe ventet comeback for Portugal, efter at han fredag er blevet udtaget.
34-årige Cristiano Ronaldo gør comeback for Portugals landshold efter en selvvalgt pause.
15.
mar.
2019 kl.
17.
36Bemærk: artiklen er mere end 30 dage gammelLæs opCristiano Ronaldo er tilbage på det portugisiske fodboldlandshold.
For første gang siden sidste sommers VM-slutrunde i Rusland er Ronaldo udtaget til Portugals trup.
34-årige Ronaldo har siden VM i 2018 kun spillet klubfodbold for Juventus, men nu kan han gøre comeback for Portugal.
Landstræner Fernando Santos har tidligere fortalt, at der var en mundtlig aftale med Ronaldo om at holde en pause fra landsholdet.
Cristiano Ronaldo sendte i midtugen Juventus videre i Champions League med et hattrick i 3-0 sejren over Atlético Madrid.
Det var i kølvandet på Ronaldos opsigtsvækkende skifte fra spanske Real Madrid til Juventus sidste sommer.
Forklaringen var, at han ville koncentrere sig om at falde til i sin nye klub i støvlelandet.
Fredag var Ronaldo blandt 25 navne i den portugisiske trup til kampene mod Ukraine og Serbien i EM-kvalifikationen.
- Cristiano er den bedste spiller i verden, og han vender hjem til sit hold.
Alle hold vil blive stærkere med ham, siger Santos ifølge nyhedsbureauet Reuters.
Med 154 landskampe er Ronaldo den spiller, der har optrådt flest gange for nationalmandskabet.
Han har også scoret flest mål for Portugal - 85 af slagsen er det blevet til.
Ronaldo, som er gået glip af seks landskampe i løbet af de seneste ni måneder, var i 2016 med til at vinde EM med Portugal.
/ritzau/FacebookTwitterKopier linkEmner:Cristiano Ronaldo (fodboldspiller)|Fodbold|Portugal|Juventus FC|Real Madrid




https://www.dr.dk/nyheder/indland/boerns-vilkaar-godt-socialtilsynet-reagerer-paa-sigtelse-videodeling

Dansker og nordmand dræbt i MarokkoSe temaIndlandBørns Vilkår: Godt at Socialtilsynet reagerer på sigtelse for videodelingBørneorganisationen er enig i, at der er grund til alvorlig bekymring i sagen om Jaleh Tavakolis plejedatter.
Jaleh Tavakoli har nu 14 dage til at komme med indsigelser mod tilsynets agtelse om at fjerne hendes godkendelse som plejemor (arkivfoto).
Af Sally Frydenlund Larsen15.
mar.
2019 kl.
18.
00Bemærk: artiklen er mere end 30 dage gammelLæs opDet er berettiget, at Socialtilsynet åbner op for at fjerne debattør Jaleh Tavakolis godkendelse som plejemor, fordi hun er sigtet for at dele en video fra Marokko, hvor en kvinde bliver slået ihjel.
Det siger Børns Vilkår.
Socialtilsyn Østs varsling om, at man agter at fjerne godkendelsen, er ellers blevet kritiseret af både politikere og samfundsdebattører.
Det kan nemlig betyde, at Jaleh Tavakolis otte-årige plejedatter bliver fjernet fra den familie, hun har boet i, siden hun var spæd.
Læs også:Politikere støtter debattør, der står til at få fjernet sit plejebarn- Jeg synes, det er godt, at tilsynet reagerer, siger juridisk seniorrådgiver hos Børns Vilkår, Ingrid Hartelius Dall.
- Moren har jo ikke bare delt en video, hun har delt en video, som gør, at hun er sigtet for en overtrædelse af straffeloven, som kan give flere års fængsel.
Det er ikke noget, man skal kigge let på.
Sigtet - ikke dømtJaleh Tavakoli erkender at have delt videoen.
Blå Bog: • Jaleh Tavakoli er født i Iran i 1982.
• Hun er blogger og debattør hos Morgenavisen Jyllands-Posten.
• Desuden er hun samfundsdebattør, cand.
scient.
soc.
og talskvinde for organisationen Frit Iran.
• Jaleh Tavakoli er gift med en dansk-tyrkisk mand, og de er sammen forældre til to børn - en biologisk søn og en plejedatter.
• Kilde: Berlingske Tidende.
Men noget af det, som flere af Jaleh Tavakolis støtter lægger vægt på, er, at hun hverken er tiltalt eller dømt for at dele videoen fra Marokko, men blot sigtet.
DR Nyheder ville gerne have spurgt Socialtilsyn Øst om, hvorfor en sigtelse er nok til at fjerne en godkendelse fra en plejefamilie, men det har ikke været muligt.
Børns Vilkår er dog enig i, at en sigtelse kan være tilstrækkelig til at overveje godkendelsen.
- Moren er jo ikke dømt endnu, hun er alene sigtet, men det er en meget alvorlig sigtelse, og man kan være i tvivl om, hvorvidt familien ville blive godkendt, hvis de i dag søgte om at blive plejefamilie, siger Ingrid Hartelius Dall.
Hun understreger, at det er svært for hende at vurdere, hvad man bør gøre i den konkrete sag, fordi hun ikke har set sagens samlede akter.
Juristen minder desuden om, at Socialtilsynet endnu kun har tilkendegivet en agtelse, og at Jaleh Tavakoli har mulighed for at gøre indsigelser mod tilsynets hensigt om at fjerne plejedatteren.
Man kan være i tvivl om, hvorvidt familien ville blive godkendt, hvis de i dag søgte om at blive plejefamilie.
Ingrid Hartelius Dall, juridisk seniorrådgiver i Børns Vilkår.
Zornig: Sæt dig i pigens stedEn af dem, der har delt sin støtte til Jaleh Tavakoli og hendes familie på Facebook, er tidligere formand for Børnerådet og stifter af Huset Zornig, Lisbeth Zornig.
Hun underviser plejefamilier i flere kommuner og har aldrig hørt om en lignende hændelse.
Lisbeth Zornig mener ikke, at Jaleh Tavakoli burde have delt videooptagelsen af drabet på kvinden i Marokko, men synes, at Socialtilsynet glemmer den otte-årige pige.
- Prøv at sætte dig ind i at være otte år igen og vokse op i en familie, og så skulle fjernes.
I pigens optik, er det her jo hendes mor, siger hun.
Agterskrivelsen fra Socialtilsynet giver anledning til eftertanke hos Lisbeth Zornig selv.
- Er jeg så også en dårlig forælder og skader jeg også mit barn?
Jeg er jo dømt menneskemugler, og mig bekendt var der ingen, der satte spørgsmålstegn ved min forælderrolle, siger hun.
Lisbeth Zornig blev dømt for menneskesmugling i 2016 efter at have givet en syrisk familie et lift til Sverige.
Må man blande sig?
Det er ikke udelukkende på grund af Jaleh Tavakolis deling af drabsvideoen, at Socialtilsynet agter at fjerne hendes godkendelse som plejemor.
Det er også, fordi hun er aktiv i den offentlige debat, skriver tilsynet i orienteringsbrevet til debattøren.
Er jeg så også en dårlig forælder og skader jeg også mit barn?
Jeg er jo dømt menneskemugler.
Lisbeth Zornig, tidligere formand for Børnerådet.
- Socialtilsynet lægger i vurderingen af sagen endvidere vægt på, at det kan være problematisk for jeres plejebarn, at du, Jaleh, sigtes for en alvorlig lovovertrædelse som følge af din deling af videoen som et led i din deltagelse i den offentlige debat.
Det er en diskussion og nogle overvejelser, som et barn ikke har glæde af at være involveret i – og ved at du gør det offentligt, vurderer vi, at du tvinger dit plejebarn ind i spørgsmålet, skriver tilsynet.
Formuleringen får Lisbeth Zornig til at kalde tilsynet "debatpoliti", og hun mener, at det rejser debat om, hvor meget og hvad plejeforældre må blande sig i.
Den del af kritikken er Børns Vilkår enig i, siger juridisk seniorrådgiver Ingrid Hartelius Dall.
- Jeg tænker, at der er tale om en konkret bekymring, men jeg tænker ikke, at det at deltage i den offentlige debat og bruge sin i øvrigt grundlovssikrede og menneskeretlige ytringsfrihed bør have nogen betydning.
Jaleh Tavakoli og hendes mand har nu to uger til at komme med indsigelser mod tilsynets beslutning, inden de to parter skal mødes til et dialogmøde i sagen.
FacebookTwitterKopier linkEmner:Børns Vilkår|Lisbeth Zornig Andersen (økonom)|Socialforhold|Børnerådet|Marokko




https://www.dr.dk/nyheder/kultur/gaming/fans-er-fulde-af-forventning-nyt-harry-potter-spil-goer-magien-til-virkelighed

GamingFans er fulde af forventning: Nyt Harry Potter-spil gør magien til virkelighed- Jeg tror det bliver skidesjovt, lyder det fra en af Danmarks største Harry Potter-fans.
Inden længe udkommer mobilspillet 'Harry Potter: Wizards Unite', hvor du har mulighed for at hive magien med over i vores menneskeverden.
(© Warner Bros.
Entertainment Inc.
)Af Christian Mejdahl Buhl15.
mar.
2019 kl.
16.
38Bemærk: artiklen er mere end 30 dage gammelLæs opWingardium leviosa!
Snart skal alle Harry Potter-fans til at pudse tryllestaven og læse op på alverdens magiske besværgelser.
For inden længe kan man selv blive en del af det fortryllende univers i 'Harry Potter: Wizards Unite', der i bedste 'Pokémon Go'-stil lader folk gå på opdagelse i den virkelige verden, mens mobilen lægger et ekstra lag af magi oven på ved hjælp af telefonens kamera og GPS.
Spilfirmaet Niantic, der også stod bag 'Pokémon Go', har nu officielt løftet sløret for, hvad deres nye Harry Potter-satsning går ud på.
Læs også:TEST Hvem er du fra Harry Potter-universet?
Og hvis du altid har drømt om at hjælpe din ven Harry i nød - eller sørge for at den magiske verden forbliver hemmelig for normale mennesker – så kan 'Harry Potter: Wizards Unite' muligvis opfylde dine ønsker.
For helt enkelt går spillet ud på at bevæge sig rundt i den virkelige verden, hvor alverdens overnaturlige væsener vil dukke op på din telefon.
Og det er så spillerens opgave at sørge for at indfange disse.
Eller bekæmpe dem, hvis eksempelvis en ond dementor har fået klørene i den gode Harry, og han har brug for din hjælp.
Præcis som i 'Pokémon Go' fungerer det nye Harry Potter-spil ved, at du bevæger dig fysisk rundt i den virkelige verden, mens din figur tilsvarende flytter sig på kortet på din telefon.
Undervejs på din færd vil du så støde på utallige væsner fra J.
K.
Rowlings forunderlige univers, som du skal kæmpe mod.
(© Niantic/Warner Bros.
)Pokémon Go homeMaiken Carlsen er en af Danmarks største Harry Potter-fans, og ifølge hende har det nye Harry Potter-spil gode betingelser for at blive et hit som 'Pokémon Go' var det, da det tog hele verden med storm i sommeren 2016.
- Jeg ser rigtig meget frem til det og tror, det bliver skidesjovt.
Jeg er spændt på at se, hvordan de får mediet til at virke.
Det kommer uden tvivl til at inkludere og aktivere en masse mennesker, siger hun og fortsætter:- Jeg tror da også, man kommer til at kunne spotte folk på gaden, der er på Harry Potter-tur, ligesom man kunne den sommer med 'Pokémon Go'.
Læs også:Har brugt over 50.
000 kroner: Er det her Danmarks vildeste Harry Potter-fan?
Men hype og popularitet er ikke alt, hvis man er Harry Potter-fan.
For Maiken Carlsen er det afgørende for 'Harry Potter: Wizards Unite', at det har mere at byde på, end det var tilfældet med 'Pokémon Go'.
- Der skal være en handling, man føler sig motiveret af.
Jeg er spændt på, om der er mere i det, end jeg synes, 'Pokémon Go' havde.
Det blev hurtigt overfladisk.
Så for mit vedkommende skal der være en god baggrundshistorie, en rød tråd og en handlingsudvikling, der gør det spændende at spille, siger Maiken Carlsen.
Det er ikke kun små, søde væsner, du skal indsamle i 'Harry Potter: Wizard Unite'.
Af og til vil du støde på velkendte ansigter fra Harry Potter-universet som eksempelvis Harry Potter selv, der her er ved at tabe en kamp mod en led dementor.
(© Niantic/Warner Bros.
)Skeptisk spilekspert: Ingen garanti for succesEfter sin udgivelse i 2016 er 'Pokémon Go' blevet hentet af mere end 800 millioner brugere verden over.
Og på tre år har spillet indtjent godt 20 milliarder kroner.
Men spiludvikleren Niantic, som både står bag 'Pokémon Go' og det nye 'Harry Potter: Wizards Unite', skal ikke begynde at gnide sig frydefuldt i hænderne og få dollartegn i øjnene endnu.
Magnus Groth-Andersen, der er spilekspert og chefredaktør på Nordens største spilmedie GameReactor.
dk, mener nemlig ikke, at spiludvikleren kan forvente samme massive succes med det nye Harry Potter-spil, som de oplevede med 'Pokémon Go'.
Umiddelbart er det at strække den lidt for langt, hvis man siger, at 'bare fordi 'Pokémon Go' var succes, så er det her Harry Potter-spil med garanti også'.
Magnus Groth-Andersen- 'Pokémon Go' var en realisering af mange fans' store ønske; at komme tæt på drømmen om at komme ud i verden og fange pokémons.
Ligesom hovedpersonen Ash tog man sin taske på og drog af sted.
Så 'Pokémon Go' lægger sig tæt op ad fantasien, som hele Pokémon-universet er konstrueret omkring, siger han og fortsætter:- 'Harry Potter: Wizard Unite' har intet med den oprindelige Harry Potter-historie at gøre.
I det nye spil skal man rundt og fjerne magiske væsener, som pludselig dukker op i vores verden.
Men det, man egentlig drømte om som barn, var jo at være elev på Hogwarts.
Så kombinationen mellem univers og spil er ikke så naturlig, lyder det fra Magnus Groth-Andersen.
Han mener, at det er naivt af Warner Bros.
, der er ejere af rettighederne til Harry Potter-filmene, hvis de tror, de har en ubetinget kassesucces i vente med 'Harry Potter: Wizard Unite'.
- Det er fuldstændig det samme spil som 'Pokémon Go'.
Warner Bros.
har rakt ud efter Niantic i håbet om, at lynet slår ned to gange samme sted, siger han og fortsætter:- Umiddelbart er det at strække den lidt for langt, hvis man siger, at 'bare fordi 'Pokémon Go' var succes, så er det her Harry Potter-spil med garanti også', siger Magnus Groth-Andersen og tilføjer:- Det må tiden vise.
FacebookTwitterKopier linkEmner:Pokémon|Niantic|IT-branchen|Leg og spil|Computerspil




https://www.dr.dk/nyheder/udland/formodet-gerningsmands-manifest-derfor-valgte-jeg-angribe-i-new-zealand

UdlandFormodet gerningsmands manifest: Derfor valgte jeg at angribe i New Zealand I manifestet gengiver forfatteren blandt andet en række højreekstreme synspunkter.
Målene for terrorangrebet var to moskeer i byen Christchurch.
49 personer blev dræbt.
Af Sune Gudmann Christiani og Andreas Lindqvist15.
mar.
2019 kl.
16.
45Bemærk: artiklen er mere end 30 dage gammelLæs opForud for terrorangrebet i Christchurch New Zealand offentliggjorde en anonym bruger, som menes at være gerningsmanden, et manifest på et højreorienteret internetforum.
I manifestet forklarer forfatteren blandt andet, hvorfor han udvalgte to moskéer i Christchurch som sine terrormål.
Her gengiver han desuden højreekstreme synspunkter og redegør for sin motivation for angrebet.
Han beskriver sig selv som "blot en almindelig hvid mand, 28 år gammel.
Født i Australien i en arbejderklassefamilie med lav indkomst".
New Zealands myndigheder har bekræftet, at en 28-årig mand er blevet anholdt og sigtet for mord i forbindelse med angrebene.
Den australske premierminister, Scott Morrison, har sagt, at en australier, som blev anholdt i forbindelse med angrebet, er en "ekstremistisk og voldelig højrefløjsterrorist".
Politiet har endnu ikke endelig bekræftet, at den mistænkte gerningsmand er den samme, som har skrevet manifestet.
Ville angribe "indtrængerne"Men omkring klokken 13:30 lokal tid skrev den anonyme bruger på et højreorienteret internetforum, at "jeg vil udføre et angreb mod indtrængerne, og jeg vil live-streame det på Facebook.
"Brugeren linkede også til manifestet på 74 sider og til en side på Facebook, hvor den første del af terrorangrebet blev livestreamet, skriver nyhedsbureauet Reuters.
Terrorangrebet fandt sted fredag klokken cirka 13:40 lokal tid.
Målene var to moskeer i byen Christchurch på New Zealands sydlige ø.
49 personer blev dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 48 er såret.
Det oplyser New Zealands politi.
Læs også:OVERBLIK: Det ved vi om angrebet i New ZealandI manifestet skriver forfatteren, at han mener, at vestlige lande er ved at blive invaderet af muslimer.
Han hylder desuden andre mænd, som har angrebet enten immigranter, muslimer, sorte eller politikere, som forfatteren mener er forrædere.
Dem, som forfatteren hylder, er blandt andet Anders Breivik, Dylan Roof, Luca Traini og Darren Osbourne.
Luca Traini skød seks migranter på åben gade i 2018, og Luca Trainis navn har den mistænkte gerningsmand også skrevet på et af magasinerne til sit gevær.
På geværmagasinerne har han også skrevet andre navne på folk, som igennem historien har kæmpet mod blandt andet muslimer.
Billeder af geværmagasiner lagt på twitter af den formodede gerningsmand to dage før angrebet.
Her han skrevet navnene på sine forbilleder, deriblandt Luca Traini, som skød seks migranter på åben gade.
Ville hævne terrorangreb i StockholmI manifestet henviser forfatteren desuden til, at drabet på en 11-årig pige i terrorangrebet i Stockholm i 2017 var blandt de hændelser, som fik ham overbevist om at bruge vold.
Ifølge forfatteren var det oplevelser på en rejse rundt i Europa i foråret 2017, som gjorde ham til terrorist.
Han opfordrer flere gange ligesindede til at begå lignende terrorangreb, blandt andet med sprængstof.
Desuden lister han fjender, deriblandt den tyske kansler Angela Merkel, som ifølge forfatteren er ”moderen til alt anti-hvidt”.
Om motivationen for at angribe i New Zealand skriver han, at det var relativt tilfældigt.
- Jeg ankom kun til New Zealand for at bo her midlertidigt, mens jeg planlagde og trænede, men jeg fandt hurtigt ud af, at New Zealand havde lige så mange mulige mål som ethvert andet sted i Vesten, skriver han i manifestet og fortsætter:- For det andet ville et angreb i New Zealand skabe opmærksomhed om sandheden om angrebet på vores civilisation, står der i manifestet.
Valget af konkret terrormål forklarer han ved, at han egentlig ville have angrebet en anden moské, men udvalgte de to moskéer, som blev angrebet, fordi der kom flere mennesker.
Han skriver, at han desuden havde endnu et mål klar, hvis han kom så langt.
Ekspert: Minder om BreivikIfølge den svenske terrorekspert Magnus Ranstorp minder anskuelserne i manifestet om de anskuelser, som Anders Breivik beskrev i sit manifest før hans angreb i Oslo og på øen Utøya i 2011, hvor han dræbte 77 personer.
Efter terrorangrebene i Christchurch blev den mistænkte gerningsmand anholdt af newzealandsk politi.
En endnu ubekræftet video på newzealandske medier viser to bevæbnede betjente, som hiver chaufføren af en grå firehjulstrækker ud af førersædet, efter at have kørt bilen af vejen.
Ud over manden sidst i tyverne, som nu er sigtet for mord, blev tre andre også anholdt, hvoraf den ene er løsladt igen.
Politiet arbejder fortsat på at klarlægge om de to resterende anholdte har forbindelse til angrebet.
FacebookTwitterKopier linkEmner:Anders Breivik (terrorist)|Angela Merkel (politiker)|New Zealand|Terrorisme|Facebook




https://www.dr.dk/nyheder/udland/vidner-til-terrorangreb-i-new-zealand-bad-til-gud-om-kugleregn-ville-ende

UdlandVidner til terrorangreb i New Zealand: 'Bad til Gud om at kugleregn ville ende'Mindst 49 blevet dræbt ved angrebet, og flere er såret.
Journalist Lasse Pedersen rapporterer fra Christchurch.
Af Simon Vincensen15.
mar.
2019 kl.
15.
54Bemærk: artiklen er mere end 30 dage gammelLæs opMens informationerne omkring de dødelige skyderier ved to moskeer i New Zealand bliver flere og flere, har adskillige vidner nu også beskrevet de gruopvækkende hændelser.
Flere af dem, der var fanget inde i moskeerne, beskriver alle, at de ikke kunne andet end at bede til, at kugleregnen ville stoppe.
Det gjorde den bare ikke.
- Han må da snart løbe tør for kugler, tænkte jeg, siger et unavngivent vidne ifølge BBC.
- Jeg gjorde ikke andet end at vente og bede - kære Gud, lad denne mand løbe tør for kugler, siger han.
Ifølge vidnet varede angrebet 20 minutter.
Fire personer er i politiets varetægt, og Australiens premierminister, Scott Morrison, bekræfter, at en af gerningsmændene er en australier sidst i tyverne, der betegnes som en 'ekstremistisk, højredrejet, voldelig terrorist'.
Læs også:Lasse blev lukket inde på universitetet under angreb på moskéer: 'Folk var helt rundt på gulvet' Politiet siger, at der fortsat er ekstremt høj risiko forbundet med at bevæge sig ud i Christchurch.
 Ifølge BBC er 20 hårdt såret efter angrebet.
 Der er store politistyrker på plads flere steder i Christchurch.
1 / 3Politiet siger, at der fortsat er ekstremt høj risiko forbundet med at bevæge sig ud i Christchurch.
1 / 3Ifølge BBC er 20 hårdt såret efter angrebet.
2 / 3Der er store politistyrker på plads flere steder i Christchurch.
3 / 3'En massakre'Carl Pomare var på vej forbi moskéen i sin bil, da han sammen med sin kollega så flere personer 'løbe for livet'.
- Det næste øjeblik lød der flere skud.
Folk blev mejet ned, siger han ifølge BBC.
De to forsøgte herefter at hjælpe de tilskadekomne, forklarer Carl Pomare.
- Vi var en gruppe på omkring seks - alle civile - der var der på det 'rigtige' tidspunkt.
Vi forsøgte bare at hjælpe de personer, der kæmpede for deres liv.
Ifølge Carl Pomare kunne ambulancerne ikke komme til, før området var erklæret for sikkert af politiet.
Derfor forsøgte gruppen af civile hjælpere at holde tilskadekomne i live, indtil ambulancerne kunne komme til, siger han.
- Vi besluttede at bære en far og hans datter, der var svært tilskadekommet, ind i en bil, og vi lykkedes med at få dem ud hurtigt, men jeg ved ikke, om de overlevede, siger han.
- En mand døde i armene på min kollega efter omkring 30 minutter.
Det var en massakre, siger han.
Læs også:OVERBLIK: Det ved vi om terrorangrebet i New ZealandHvad ved vi om angrebet?
Omkring klokken 13.
40 lokal tid gik en bevæbnet mand ind i al-Noor moskéen i det centrale Christchurch og åbnede ild.
Omkring 300 mennesker var samlet til fredagsbøn i moskéen.
41 blev dræbt.
Efterfølgende var der også skyderi ved en anden moské, Linwood-moskéen, der ligger et andet sted i Christchurch, der er landets tredjestørste by.
Det er endnu ikke endeligt bekræftet, at gerningsmanden var den samme.
Her blev syv dræbt.
Endnu et terroroffer døde efterfølgende på hospitalet.
Omkring 48 er sårede.
Tre personer er i politiets varetægt, imens en fjerde blev løstladt kort efter anholdelsen, oplyser rigspolitichef Mike Bush.
Ingen af de anholdte er kendt af politiet.
Politiet vil ikke udelukke, at der var flere gerningsmænd til udåden.
FacebookTwitterKopier linkEmner:Scott Morrison (politiker)|BBC|Kriminalitet|New Zealand|Christchurch




https://www.dr.dk/sporten/haandbold/ihf-udvider-vm-i-haandbold-med-otte-hold-fra-2021

HåndboldIHF udvider VM i håndbold med otte hold fra 2021VM i håndbold i 2021 bliver udvidet fra 24 til 32 hold.
Mikkel Hansen og Niklas Landin kan se frem til en lettere vej mod VM-trofæet i 2021, hvor der kommer en ny struktur.
15.
mar.
2019 kl.
16.
00Bemærk: artiklen er mere end 30 dage gammelLæs opNår de danske håndboldherrer i januar 2021 skal forsvare VM-titlen, bliver det i konkurrence med otte flere hold end i år.
Ved VM i Egypten i 2021 og fremover bliver der 32 deltagende hold - i år var der kun 24 nationer med.
Det er officielt vedtaget af Det Internationale Håndboldforbund (IHF) i sidste uge, og det er noget, der på mange måder glæder Per Bertelsen, formand i Dansk Håndbold Forbund (DHF).
- Vi imødekommer den kritik, der har været fra spillersiden, fordi nu kommer der flere hviledage, siger Per Bertelsen.
Klager over hårdt programUnder VM i januar klagede flere spillere over et for hårdt og tætpakket kampprogram, og det bliver der nu lavet om på.
Danmark spillede eksempelvis ti kampe på blot 18 dage.
Sådan bliver det ikke ved næste VM, hvis danskerne endnu en gang skulle stryge til tops.
- Der er nogle gode elementer i det set fra dansk synspunkt.
Der kommer en kamp mindre, hvis man går hele vejen.
Og der vil altid være en fridag mellem to kampe i det nye system.
Det hilser vi helt klart velkomment.
DHF-formand Per Bertelsen.
- Det vil også være sådan, at såfremt der er en rejsedag af en vis karakter, så vil man få både en rejsedag og en hviledag.
I det gamle system var en rejsedag samtidig også en hviledag, forklarer Bertelsen.
Han giver et eksempel på ændringen:- Hvis du havde en seks timers rejse fra det ene hotel til det andet i det gamle system, så var det din hviledag, der smuttede.
Sådan vil det ikke være i det nye system.
Møder hurtigere ligeværdige modstandereSelv om Asien, Afrika og andre verdensdele får flere hold med til VM, vil Danmark hurtigere komme til at spille konkurrencedygtige kampe i det fremtidige turneringsformat, fordi de dårligste hold bliver slået hurtigere ud.
Det forklarer DHF-formanden, som glæder sig over den nye struktur.
- Som udgangspunkt synes vi, det er fint, at der kommer flere hold med.
Der kommer også flere europæiske nationer med.
- I det nye system kommer man hurtigere til at spille mod ligeværdige modstandere ved VM.
Vi kommer hurtigere væk fra de nyttesløse kampe, siger Bertelsen.
Stadig i dialog om VM i 2025Danmark har planer om at være vært for herre-VM i 2025 sammen med Norge og Schweiz.
Det er dog blevet mere usikkert med VM-udvidelsen, forklarer Bertelsen.
- I øjeblikket afventer vi nogle yderligere oplysninger fra IFH.
Der kommer en helt ny runde i 2025, hvor landene bliver spurgt, om de er interesserede.
Fordi forholdene er ændret.
- Vi har sendt en forespørgsel til IHF for at høre, hvad de ændrede betingelser vil betyde, siger han.
Det bliver først afklaret på et senere tidspunkt i en løbende dialog med de andre medværter.
- Vi havde onsdag et møde med Norge, som er en del af buddet i 2025, og vi er enige om at afvente IFH.
Derefter vil vi sætte os ned sammen med Schweiz og finde ud af, hvorvidt vi skal byde ind.
- Når der er otte lande mere med, så har det nogle økonomiske aspekter, som vi er nødt til at kende.
Der er flere ting, vi skal have styr på, siger Bertelsen.
/ritzau/FacebookTwitterKopier linkEmner:Dansk Håndbold Forbund|Håndbold|Norge|Schweiz|Afrika




https://www.dr.dk/nyheder/politik/unge-afbryder-lars-loekke-til-klimademo-det-er-ikke-nok

PolitikUnge afbryder Lars Løkke til klimademo: 'Det er ikke nok!
'Flere tusinde skoleelever droppede undervisningen til fordel for klimastrejke foran Christiansborg.
Af Lasse Bastian Larsen15.
mar.
2019 kl.
17.
08Bemærk: artiklen er mere end 30 dage gammelLæs op- Det er ikke nok!
Det er ikke nok!
Råbene fra mange hundrede unge blev til sidst så høje, at statsminister Lars Løkke Rasmussen (V) måtte afbryde sin tale til de fremmødte til fredagens klimademonstration på Christiansborgs Slotsplads.
Og kravet om drastiske tiltag her og nu for at begrænse klimaudslippene gik igen.
- Det er slut med bare at snakke, nu skal vi gøre noget, lyder det fra en elev fra Ingrid Jespersens Gymnasieskole, som var en blandt mange, der i klimaets navn havde droppet dagens undervisning.
Læs også:Unge demonstrerer for klimaet verden over: 'Vi skal ruske op i magthaverne'Lars Løkke Rasmussen gav de studerende ret:- Det skal være lige nu.
Og det er jo lige nu.
Så sent som i forrige uge besluttede vi at lave Danmarks største havvindmøllepark, siger statsministeren, hvor han samtidig opfordrer alle folk til også selv at tage et ansvar.
Lars Løkke Rasmussen fortæller, at han selv har ændret sine indkøbsvaner for at begrænse sit klimaaftryk.
- For 20 år siden var jeg en superforbruger, der kørte i supermarkedet om lørdagen og fyldte skuffer, køleskab og fryser op.
Nu køber jeg i stedet ind efter behov.
Løkke: Atomkraft er ikke løsningenPå slotspladsen modtog statsministeren mange bud på at løse klimakrisen.
Blandt andet fra en ung mand med et stort gult atomskilt.
- Vi skal bruge noget atomkraft, når vinden ikke blæser, i stedet for kulkraftværker, lød opfordringen.
Den idé vakte dog ikke begejstring hos statsministeren.
- Vi lever i en verden med terrortrusler og alt muligt andet, så jeg vil ikke føle mig tryg ved, at vi havde et atomkraftværk her midt i byen.
Flere hundrede klimastrejkende studerende havde fredag indfundet sig på Christiansborgs Slotsplads.
 DR Nyheder)Dagens demonstration foran magtens højborg var blot en af mange i hele Danmark og resten af verden.
Bag arrangementet stod blandt andet bevægelsen Fridaysforfuture.
Den blev startet i august sidste år af den blot 16-årige svenske skoleelev Greta Thunberg.
Teenageren er netop blevet nomineret til Nobels fredspris.
'Lavmål, at I ikke vil lytte'De unge mennesker var klart i overtal til dagens demonstration.
Men også pensionisten Pia Urban Swart var mødt op.
- Jeg synes, det er så pinligt, at vi nu står i en situation, hvor børnene skal tale.
Pensionisten vender sig mod Christiansborgs tykke mure og råber:- Nu skal der virkelig gøres noget.
Det er et lavmål, at I ikke vil lytte.
Ifølge Den Grønne Studenterbevægelse, der stod bag arrangementet, var der 10.
000 deltagere.
Det tal er dog ikke bekræftet af politiet.
Pensionisten Pia Urban Swart forsøgte i bogstaveligste forstand at råbe politikerne inde bag Borgens tykke mure op.
 DR Nyheder)FacebookTwitterKopier linkEmner:Lars Løkke Rasmussen (politiker)|Venstre|Uddannelse|Nobelprisen|Atomkraft




https://www.dr.dk/nyheder/indland/overblik-drabssagen-der-gik-fra-et-drab-til-tre-paa-en-uge

IndlandOVERBLIK Drabssagen, der gik fra et drab til tre på en ugeEn 26-årig mand er sigtet for drab på tre ældre mennesker i et boligkompleks på Østerbro.
Brian Belling, leder af afdeling for personfarlig kriminalitet ved Københavns Politi, oplyste på dagens pressemøde, at en 26 årig mand nu er sigtet for drab på tre ældre mennesker i et boligkompleks i København.
 Af Christina Nordvang Jensen15.
mar.
2019 kl.
15.
40Bemærk: artiklen er mere end 30 dage gammelLæs opPå en uge har en drabssag i København vokset sig til at være langt større og mere omfattende end som så.
I weekenden var der kun tale om et enkelt drab på en 81-årig kvinde på Østerbro i København.
Men i dag kunne leder af afdeling for personfarlig kriminalitet i Københavns Politi, Brian Balling, oplyse, at der med al sandynlighed er tale om flere drab, og han kaldte sagen for både 'særlig grov' og 'meget usædvanlig'.
En 26-årig mand, der søndag blev varetægtsfængslet mistænkt for ét drab, er derfor nu sigtet for i alt at have dræbt tre personer i det samme boligkompleks.
Men hvordan er politiet kommet frem til de andre sager?
Du kan få et overblik over, hvad vi indtil videre ved om efterforskningen.
Fredag aften den 8.
martsSagen har sit udspring på ydre Østerbro fredag aften, hvor en 81-årig kvinde bliver fundet død i sin lejlighed af en politipatrulje, der var tilkaldt af bekymrede pårørende, der ikke kunne få kontakt med kvinden.
Det er i et boligkompleks på Vangehusvej på Ydre Østerbro, at en 26-årig mand ifølge politiet har dræbt tre ældre personer.
Han nægter sig skyldig.
Lørdag den 9.
martsEt ligsyn af kvinden bekræfter mistanken om, at der er tale om et drab.
Politiet får en henvendelse fra kvindens pårørende, der er bekymrede for, at kvindens kreditkort er blevet misbrugt.
Derfor igangsætter politiet en efterforskning og konstaterer, at der rigtig nok er foregået misbrug af den afdødes kort.
På baggrund af de oplysninger anholder politiet en 26-årig mand, der dagen efter bliver fremstillet i grundslovforhør og varetægtsfængslet.
Retsmødet foregår for lukkede døre, og derfor er politiet sparsomme med detaljer i sagen.
Samtidig taler politiet med beboere i området, der udtrykker bekymring, fordi der på det seneste har været en række dødsfald blandt de ældre i området.
Oplysningerne får alarmklokkerne hos Københavns Politi til at ringe, og analyseafdelingen bliver sat i gang med at undersøge samtlige dødsfald fra begyndelsen af 2018 i området.
Torsdag den 14.
martsAnalyseafdelingens arbejde fører frem til, at der er to dødsfald i samme boligkompleks, der skal undersøges nærmere.
Ved det ene forhold er der tale om en 83-årig kvinde, der afgik ved døden for en måned siden, hvor man konkluderede, at det var af naturlige årsager.
Fordi hun er blevet kremeret, har politiet ikke kunne foretage en obduktion af hende.
Men det har politiet kunne i den anden sag, hvor en 80-årig mand i sidste uge blev fundet død i sin lejlighed.
Politiet kan ved en endelig obduktion konstatere, at manden er død ved kvælning og ikke af naturlige årsager, som man troede.
Fredag den 15.
martsTorsdagens endelige undersøgelser fører til, at politiet offentliggør, at man på baggrund af den foreløbige efterforskning kan konstatere, at der har været to andre drabssager i området.
Derfor sigtes den 26-årige mand for yderligere to drab.
Politiet har indtil videre undersøgt i alt seks dødsfald i området.
Et dødsfald er naturligt, og to dødsfald undersøges fortsat.
På pressemødet oplyser politiet, at man fortsat efterforsker sammenhængen mellem flere dødsfald i området for at finde ud af, om der kan have været andre mistænkelige hændelser.
- Vi spænder det store net ud, og vores analyseafdeling er i gang med at afklare, om der er yderligere sager, sagde leder af afdeling for personfarlig kriminalitet i Københavns Politi, Brian Balling.
Mandens advokat, Mie Sønder Koch, oplyser til DR Nyheder, at hendes klient nægter sig skyldig i alle sigtelser.
FacebookTwitterKopier linkEmner:København|Politi|Københavns Politi|Kriminalitet|Østerbro




https://www.dr.dk/musik/k-popstjerner-traekker-sig-paa-stribe-efter-omfattende-sex-skandale

MusikK-popstjerner trækker sig på stribe efter omfattende sex-skandaleSexvideoer, prostituerede og stoffer.
Den sydkoreanske musikbranche er havnet i et voldsomt stormvejr.
Seungri ankommer til sin afhøring i Sydkoreas hovedstad, Seoul, torsdag 14.
marts.
Af Kasper Madsbøll Christensen15.
mar.
2019 kl.
15.
00Bemærk: artiklen er mere end 30 dage gammelLæs opMandag trak sangeren Seungri fra k-popbandet Big Bang sig fra den lukrative, sydkoreanske musikindustri.
Onsdag fulgte sangeren Jung Joon-young.
Og nu har også stjernen Yong Jun-hyung trukket stikket på k-popindustrien.
Skandalen i den sydkoreanske musikbranche er med andre ord til at tage at føle på, skriver det britiske musikmedie NME.
Og den breder sig i øjeblikket som ringe i vandet.
Hvad er k-pop?
K-pop er en samlebetegnelse for populærmusik fra Sydkorea.
Moderne k-pop kan spores tilbage til 1990'erne.
Med fremvæksten af sociale medier er k-pop blevet populært i hele verden - man taler ligefrem om 'den koreanske bølge'.
De mest populære k-popbands tæller blandt andet BTS, Big Bang og Girls' Generation.
Kilde: WikipediaProstituerede, stoffer og sexvideoerLad os starte fra begyndelsen.
Seungri var - indtil få for dage siden - medlem af k-popbandet Big Bang, men annoncerede mandag, at han droppede den sydkoreanske musikbranche.
Den melding kom, efter han er blevet anklaget for at have skaffet stoffer og prostituerede til kunderne på en natklub, hvis bestyrelse han sidder med i.
Han nægter sig skyldig.
Siden har sangeren Jung Joon-young meldt sig på banen.
Han har besluttet at trække sig fra den sydkoreanske underholdningsindustri, fordi han har delt sexvideoer i et privat chatrum, som Seungri angiveligt også har været en del af.
- Jeg indrømmer mine forbrydelser, har den 30-årige Jung Joon-young udtalt i en pressemeddelelse.
- Jeg filmede kvinder uden deres tilladelse og delte det i et chatrum, og jeg følte ikke meget skyld, da jeg gjorde det.
Det bringer os frem til k-popstjernen Yong Jun-hyung.
Han har nemlig annonceret, at han forlader boybandet Highlight, fordi han modtog et af de klip, som Jung Joon-young har optaget af sig selv og en kvinde.
- Min opførsel var ekstremt uetisk, og jeg var dum, har Yong Jun-hyung skrevet på Instagram.
Praksissen med at filme hemmelige optagelser af seksuelle handlinger kaldes for 'molka' i Sydkorea.
Den har udviklet sig til en "farlig online-trend" de seneste år, skriver NME.
Mens Seungri risikerer op til tre års fængsel, vides det endnu ikke, om Jung Joon-young og Yong Jun-hyung risikerer fængselsstraffe.
Sangeren Jung Joon-young ankommer til sin afhøring hos Seoul Metropolitan Police Agency i Sydkoreas hovedstad, Seoul, torsdag 14.
marts.
Ministerium ville begrænse 'ensartede' popstjernerDet er langt fra første gang, at den populære k-popindustri er i vælten for andet end sine fængende popmelodier.
I februar kom det frem, at Sydkoreas regering ville begrænse antallet af "ensartede" popstjerner.
Landets ministerium for kønsligestilling og familie mente simpelthen, at idolerne inden for k-pop alt for ofte var tynde, lyse i huden, havde ens frisurer og bar tyk makeup og afslørende tøj.
Ministeriet droppede dog retningslinjerne, før de overhovedet blev vedtaget.
Læs også:Sydkoreas regering ville begrænse antallet af 'ensartede' popstjerner.
Så blev folk rasendeFacebookTwitterKopier linkEmner:Pop og rock|Det Konservative Folkeparti|Sydkorea|Instagram|Kriminalitet




https://www.dr.dk/nyheder/regionale/midtvest/unge-demonstrerer-klimaet-verden-over-vi-skal-ruske-op-i-magthaverne

Klimatopmødet COP24Se temaMidt- og VestjyllandUnge demonstrerer for klimaet verden over: 'Vi skal ruske op i magthaverne'Skoleelever i hele verden demonstrerede i dag - også i Viborg.
Af Maiken Friis Lange og Asta Pil Heltborg15.
mar.
2019 kl.
15.
07Bemærk: artiklen er mere end 30 dage gammelLæs opMere end hundrede børn og unge i Viborg byttede i dag skoletaskerne og matematikbøgerne ud med bannere, taler og kampråb.
Sammen med titusindvis af andre unge i hele verden droppede de undervisningen for at tage del i en verdensomspændende klimastrejke.
Det er utrolig vigtigt, at vi rusker op i politikerne og magthaverne, som alt for længe har ignoreret os og gjort det til noget, vi taler om, men ikke handler på.
Edith Vels, elev, Viborg- At beskytte os selv for klimaforandringerne er vigtigere, end at jeg lærer en formel i matematik, siger 17-årige Alma Petrine Nielsen fra Viborg Katedralskole, og uddyber:- Hvis jeg bare sidder på bænken i skolen, beskytter jeg kun min egen fremtid.
Men hvis jeg ikke beskytter vores allesammens fremtid, er der jo ikke noget, jeg kan leve for.
Elevernes mål er at få politikerne til i højere grad at lytte til klimaforskernes bekymring for klimaet og leve op til målene i Paris-aftalen.
Det gør de nemlig ikke på nuværende tidspunkt, siger Alma Petrine Nielsen.
- Politikerne burde leve op til Paris-aftalen og ikke strække det ud i langdrag, som de gør i dag.
 15-årige Edith Vels fra Viborg Private Realskole holder tale for de fremmødte.
 I Vejle gik de i samlet flok med bannere.
 Børn og unge samledes først på torvet i Sorø.
 DR) I Sorø deltog også yngre børn i klimastrejken.
 DR) Amalie Jordansen og Astrid Bjørn Parlo havde valgt at strejke fra undervisningen på Flakkebjerg Efterskole.
 DR) Op mod 500 børn og unge gik i optog fra torvet i Sorø til rådhuset.
 DR)1 / 71 / 715-årige Edith Vels fra Viborg Private Realskole holder tale for de fremmødte.
2 / 7I Vejle gik de i samlet flok med bannere.
3 / 7Børn og unge samledes først på torvet i Sorø.
 DR)4 / 7I Sorø deltog også yngre børn i klimastrejken.
 DR)5 / 7Amalie Jordansen og Astrid Bjørn Parlo havde valgt at strejke fra undervisningen på Flakkebjerg Efterskole.
 DR)6 / 7Op mod 500 børn og unge gik i optog fra torvet i Sorø til rådhuset.
 DR)7 / 7Vi skal handle, ikke taleI Danmark har Den Grønne Studenterbevægelse organiseret strejken, som tæller elever i mindst 27 forskellige byer.
Og i netop Viborg er det 15-årige Edith Vels fra Viborg Private Realskole, der står bag initiativet.
Både folkeskole- og gymnasieelever er dukket op, og hun er stolt af, at de er samlet så mange til strejken foran rådhuset:- Jeg synes, det er gået helt fantastisk.
Jeg er utrolig stolt af, at der er kommet så mange mennesker, også selvom det regner, siger hun og uddyber:- På grund af klimaforandringerne kommer det til at regne mere og i større mængder.
Men vi er ligeglade, for sagen er større og vigtigere end os, og derfor kan vi godt få vådt hår og fryse lidt.
Edith Vels foreslår, at vi skal fokusere mere på vindenergi.
Og så skal det være billigere at køre elbil og hybridbil.
Hun nævner også, at vi måske endda kan lave en bilfri søndag, som de gjorde i 1970'erne.
Men det vigtigste er, at politikerne tager ansvar, siger hun.
- Det er utrolig vigtigt, at vi rusker op i politikerne og magthaverne, som alt for længe har ignoreret os og gjort det til noget, vi taler om, men ikke handler på.
Vi har spildt alt for mange år på at gøre alt for lidt.
Statsminister: Vi gør meget, men er ikke i målStatsminister Lars Løkke Rasmussen (V) var forbi demonstrationen i København, hvor han talte med nogle af de unge.
Paris-aftalenLangsigtet mål: Politikere verden over blev i 2015 enige om at holde stigningen i den globale gennemsnitstemperatur på et godt stykke under to grader og fortsætte indsatsen for at begrænse stigningen til halvanden grad.
Bidrag: Før og under Pariskonferencen fremlagde landene omfattende nationale klimahandlingsplaner for at mindske deres udledning af CO2.
Ambition: Regeringerne blev enige om hvert femte år at fremlægge deres bidrag til mere ambitiøse mål.
Solidaritet: EU og andre udviklede lande vil fortsat bidrage med klimafinansiering for at hjælpe udviklingslandene med både at mindske udledningen og opbygge modstandskraft over for de negative virkninger af klimaændringerne.
Kilde: Det Europæiske Råd- Vi gør meget, men man har ikke gjort nok, før man er i mål, erkender statsministeren.
Han peger på, at der for nyligt er vedtaget en havvindmøllepark, der kommer til at producere strøm til 800.
000 husstande, og at man ikke vil nyregistrere danske benzin- og dieselbiler fra 2030.
- Vi får i dag omkring 55 milliarder kroner i statskassen fra benzin- og dieselbiler, og dem bruger vi blandt andet til at forske i grøn omstilling.
Så vi kan ikke bare undvære pengene, og derfor har vi nedsat et arbejde for at finde ud af, hvordan gør vi det i praksis, siger Lars Løkke Rasmussen.
På verdensplan er det bevægelsen "FridaysForFuture", som holder snor i de planlagte strejker, der finder sted i mindst 957 byer i 82 lande.
Herunder kan du se billeder fra strejker rundt i verden.
Unge demonstrerer foran Buckingham Palace i London.
 Der var også protester i Zurich i Schweiz.
 I Paris var demonstranter i drabelige udklædninger.
 I Nairobi i Kenya gik studerende også på gaden.
 Her er demonstranter foran London Eye.
1 / 5Unge demonstrerer foran Buckingham Palace i London.
1 / 5Der var også protester i Zurich i Schweiz.
2 / 5I Paris var demonstranter i drabelige udklædninger.
3 / 5I Nairobi i Kenya gik studerende også på gaden.
4 / 5Her er demonstranter foran London Eye.
5 / 5FacebookTwitterKopier linkEmner:Lars Løkke Rasmussen (politiker)|Venstre|Viborg|Uddannelse|København




https://www.dr.dk/nyheder/indland/konferencecenter-smider-svenske-hoejrenationalister-paa-porten

IndlandKonferencecenter smider svenske højrenationalister på portenPartiet Alternativ för Sverige må alligevel ikke bruge konferencecenter på Amager.
Gustav Kasselstrand, som er partileder for Alternativ för Sverige under demonstrationer i Stockholm sidste år.
Af Sally Frydenlund Larsen og Benjamin Bo Christensen (research)15.
mar.
2019 kl.
14.
59Bemærk: artiklen er mere end 30 dage gammelLæs opDe svenske højrenationalister i partiet Alternativ för Sverige har svært ved at finde et sted at holde konference.
Så svært, at partiet i denne weekend er i Danmark, fordi de ikke kunne finde et sted, der ville have dem som gæster i Sverige.
Men også i Danmark volder konferencen besvær, og Comwell Conference Center på Amager, som havde sagt ja til at holde konferencen, har nu aflyst med gruppen.
Det fortæller partiets formand Gustav Kasselstrand.
- Vi har haft god kommunikation med Comwell, som ønskede os velkommen, siger han.
- Onsdag sendte de pludselig en e-mail, hvori de oplyste, at konferencen var aflyst.
Frygter demonstrationerSammenstød mellem AFS-sympatisører og moddemonstranter i Stockholm.
I e-mailen, som DR Nyheder er i besiddelse af, skriver konferencecentret, at de aflyser af frygt for moddemonstrationer mod Alternativ för Sverige.
Det er ikke usædvanligt, at det højreorienterede parti bliver mødt af demonstrationer fra venstrefløjen.
Demonstrationerne har ved flere lejligheder udviklet sig til voldelige sammenstød.
Alternativ för Sverige arbejder for asylstop og kobler indvandring sammen med kriminalitet, velfærdssammenbrud og terror.
I Danmark har to foreninger - Antifascistisk Aktion og Revolutionære Antifascister - kaldt til demonstration mod partiet, samtidig med at de har startet en smædekampagne på Comwells Trustpilot-side.
Hemmelig lokationAlligevel forstår partiformanden ikke aflysningen.
- De oplyste, at det var på grund af venstrefløjsdemonstrationer.
De har ingen ret til at foretage sådan en aflysning, siger Gustav Kasselstrand.
Samtidig oplyser han, at partiet har fundet lokaler et andet sted i København.
Hvor de ligger, vil han dog ikke ud med.
- Konferencen bliver stadig afholdt i Danmark med 200 deltagere.
Det er ikke offentlig information.
Vi ønsker ikke at tiltrække mere opmærksomhed fra medierne eller andre aktører, som lægger pres på konferencen, siger han.
I skrivende stund har over 1.
000 vist interesse for moddemonstrationen på Facebook.
FacebookTwitterKopier linkEmner:Sverige|Comwell|Demonstrationer|Amager|Hotelbranchen




https://www.dr.dk/nyheder/indland/der-er-et-nyt-tilfaelde-af-maeslinger-i-koebenhavnsomraadet

IndlandDer er et nyt tilfælde af mæslinger i KøbenhavnsområdetDet nye tilfælde er smittet med en anden type mæslingevirus end tidligere udbrud.
Barnet har både været i daginstitution og på Hvidovere Hospital, og der er derfor foretaget smitteopsporing (arkivfoto).
Af Anton Lind15.
mar.
2019 kl.
13.
53Bemærk: artiklen er mere end 30 dage gammelLæs opDer er et nyt tilfælde af mæslinger i Københavnsområdet, hvor et fireårigt barn er blevet smittet.
Det skriver Statens Serum Institut (SSI) i en pressemeddelelse.
Den fireårige er smittet med en anden type mæslingevirus og er derfor ikke en del af det hidtidige udbrud med i alt seks tilfælde.
Barnet har både været i dagsinstitution og været på Hvidovre Hospital, mens det har været smitsomt, og der er derfor allerede taget flere foranstaltninger.
- Styrelsen for Patientsikkerhed har foretaget smitteopsporing og er i tæt kontakt med Hvidovre Hospital, siger Jeppe Nørgaard Rasmussen, overlæge i Styrelsen for Patientsikkerhed.
- Hvidovre Hospital har allerede sørget for, at personer, der har opholdt sig i Akutmodtagelsen lørdag den 9.
marts i tidsrummet 11.
15-16.
15, har modtaget information fra styrelsen om smitterisiko og muligheder for behandling, siger han i pressemeddelsen.
Ligeledes er forældre til børn i barnets dagsinstitution blevet informeret om, hvordan de skal forholde sig.
Jeppe Nørgaard Rasmussen understreger, at folk, der hverken er vaccineret eller har haft sygdommen, men som har en mistanke om smitte, skal ringe til lægen og ikke opsøge lægeklinik eller akutmodtagelse.
- Man må ikke møde op uden aftale, da mæslinger er en af de mest smitsomme sygdomme, der findes, og man kan risikere at smitte andre i venteværelset, siger Jeppe Nørgaard Rasmussen i pressemeddelsen.
En anden type virusDet nye tilfælde af mæslinger er af typen B3, der senest sås i januar, da et barn blev smittet efter at have opholdt sig i Rumænien.
Det barn, der nu er blevet smittet, har ikke været ude at rejse, og det har ikke været i kontakt med andre tilfælde af mæslinger.
Smitten er derfor sket fra en ukendt kilde i Danmark, oplyser Statens Serum Insitut.
B3-virussen er tidligere set i Italien, Østeuropa og enkelte tilfælde i Tyskland.
I sidste uge blev et ti måneder gammelt barn smittet med en anden type mæslinger, som blev konstateret på Slagelse Sygehus.
Det tilfælde var en del af en smittekæde, der startede, da nogle danskere rejste hjem fra Frankrig.
I den smittekæde er der i alt konstateret seks tilfælde.
De fleste danskere er i dag immune over for mæslinger, da de enten er vaccineret eller har haft sygdommen.
Men små børn er i særlig risiko for at blive smittet, da vaccinen ikke gives før 15 måneders-alderen.
FacebookTwitterKopier linkEmner:Sygdomme og lidelser|Hvidovre Hospital|Hospitaler|Styrelsen for Patientsikkerhed|København




https://www.dr.dk/nyheder/indland/fire-ting-pet-goer-naar-et-stort-terrorangreb-rammer-udlandet

IndlandFire ting PET gør, når et stort terrorangreb rammer udlandetMindst 49 personer er dræbt i et terrorangreb i New Zealand.
Efter fredagens terrorangreb mod to moskéer i New Zealand har Politiets Efterretningstjeneste (PET) udtalt, at den følger situationen nøje, er i tæt kontakt med relevante danske og udenlandske myndigheder og vurderer behovet for konkrete tiltag.
Af Retsanalytiker Mette Mayli Albæk15.
mar.
2019 kl.
14.
15Bemærk: artiklen er mere end 30 dage gammelLæs opSelv om New Zealand er langt fra Danmark, har de danske myndigheder travlt, når der sker et stort terrorangreb som det, der ramte Christchurch i New Zealand fredag.
Her blev mindst 49 mennesker dræbt af skud i to moskéer.
Især i Buddinge, hvor Politiets Efterretningstjeneste (PET) holder til, går helt faste procedurer i gang.
Styr på VIP's og potentielle målPolitiets Efterretningstjeneste (PET)  arbejder med at forebygge og efterforske trusler mod friheden, demokratiet og sikkerheden i det danske samfund.
Noget af det første PET gør umiddelbart efter et terrorangreb, er at tjekke op på personer og steder, der har særlig beskyttelse.
Der kan være enkelte personer, der kan have brug for mere sikkerhed – også uden at det betyder, at den enkelte person konkret er mere truet end i går.
Derudover gennemgår politiet og PET arrangementer for de kommende dage, også arrangementer, der tidligere er blevet sikkerhedsvurderet.
Det er også PET, der er med inde over vurderinger af, hvorvidt der skal være sikkerhed eksempelvis ved danske moskéer.
Monitorering af nettetPET overvåger internettet efter et terrorangreb.
Arkivfoto.
Det er ulovligt at billige terrorangreb eller opfordre folk til at begå terror.
Derfor sidder PET i tiden efter et terrorangreb og monitorerer internettet.
Her leder myndighedener efter, om nogle i Danmark hylder et angreb, en gerningsmand eller opfordrer til flere angreb.
Efter Omar el-Husseins terrorangreb mod Krudttønden og synagogen i København i 2015 blev flere personer dømt for at hylde ham og hans angreb.
Et andet eksempel er en 69-årig mand fra Horsens, der i 2016 blev idømt 30 dages betinget fængsel for på Facebook at have skrevet:- Det lyder da rigtig godt, så kan de selv smage deres egen terror.
Fortsæt endelig med disse angreb.
Kommentaren var mandens reaktion på, at flere moskéer i Frankrig havde været under angreb i kølvandet på terrorangrebet på satiremagasinet Charlie Hebdo.
Forbindelser til DanmarkPET-chef Finn Borch Andersen.
Arkivfoto.
Uanset om det er Sverige, Tyskland eller New Zealand, der bliver ramt af et terrorangreb, vil PET's linjer til andre landes efterretningstjenester blive åbnet.
Her holder PET øjne og ører åbne for mulige links mellem en formodet gerningsmand og Danmark eller danskere.
I første omgang handler det selvfølgelig om at udelukke potentielle medgerningsmænd til selve angrebet, men det er også vigtigt at undersøge, om en gerningsmand i udlandet kan have haft kontakt til danskere eller folk i Danmark.
I tiden efter et terrorangreb, når gerningsmandens færden skal kortlægges, ses det typisk, at mange lande bliver bedt om at hjælpe med efterforskningen.
Det kan være, at en gerningsmand har været på ferie i et pågældende land, og politiet efterforsker alt til bunds.
I den bagudrettede efterforskning er det dansk politi og ikke PET, der bliver bedt om hjælp.
Inden for EU kan landene bede hinanden om hjælp i Eurojust og Europol, eksempelvis hvis der er masseanholdelser, der skal koordineres.
Det kan også være, at et land spørger politiet i andre lande om oplysninger på en gerningsmand.
EfterretningerVideo fra sociale medier viser politi i Linwood i Christchurch, New Zealand.
Når PET kigger på nettet efter reaktioner på et terrorangreb, giver det samtidig efterretningstjenesten en lille idé om stemningen.
Forstået på den måde, at en vigtig prioritet for PET er at undgå såkaldte ’copy cats’ i Danmark.
Et terrorangreb kan give andre folk lignende ideer, og derfor er efterretninger vigtige i disse timer.
Konkret betyder det, at PET lytter ekstra meget til deres kilder i forskellige miljøer og har fokus på deres igangværende aflytninger.
Samtidig kan et terrorangreb også afføde modreaktioner, så når der bliver begået et højreekstremistisk terrorangreb, vil PET også have fokus på det islamistiske miljø:Er der eksempelvis nogen, der taler om hævn.
FacebookTwitterKopier linkEmner:Omar Abdel Hamid El-Hussein (terrorist)|Politiets Efterretningstjeneste|Terrorisme|Kriminalitet|New Zealand




https://www.dr.dk/nyheder/regionale/hovedstadsomraadet/reservebedster-i-hoej-kurs-blandt-boernefamilier

KøbenhavnReservebedster i høj kurs blandt børnefamilierPopulære bedsteforældreordninger er ikke altid barnets behov, advarer ekspert.
Lisbeth Topp og John Larsen fra Tårnby er reservebedsteforældre for Olivia og har været det, siden hun var to år gammel.
Af Lise Højer Rømeling, Melissa Maria Elsborg (Research) og Kristoffer Poulsen15.
mar.
2019 kl.
13.
44Bemærk: artiklen er mere end 30 dage gammelLæs opNår børnene vågner op med feber, og forældrene ikke har mulighed for at tage en sygedag derhjemme, er det i mange kommuner muligt at ringe til en reservebedste, der kan passe barnet.
En ordning, der tilsyneladende er stor efterspørgsel på.
Masser af børnefamilier vil gerne have en reservebedste, og antallet af bedster kan ikke følge med, lyder det fra foreningerne i blandt andet Tårnby, Køge, Furesø, Høje Taastrup og Hvidovre.
ReservebedsteordningerReservebedsteordninger tilbyder oftest kun pasning af syge børn til en timepris på omkring 30-40 kroner.
Derudover er der et årligt gebyr på nogle hundrede kroner i de fleste foreninger.
Nogle af ordningerne, blandt andet i Tårnby, satser på at skabe en relation mellem reservebedste og børnefamilie i stedet for blot pasning.
De fleste reservebedsteforeninger får ikke økonomisk støtte fra deres kommune.
Mange reservebedsteordninger får et tilskud fra staten på mellem 5.
000 og 10.
000 kroner om året, fordi der er tale om frivilligt, socialt arbejde.
Kilde: Opkald til en række reservebedsteordningerMedlemmerne er typisk travle børnefamilier, hvor bedsteforældrene bor langt væk, fortæller formand for reservebedsteforeningen i Køge Martin Aagaard.
Læs også:ULTRA NYT: Populært at bo med sine bedsteforældre | Stor undersøgelse af Boeing-fly | DRTVEn af de familier, der har stor glæde af en reservebedste, er Trine Bloch og hendes datter Olivia på nu ti år.
Trine Bloch er donormor, så der har aldrig været hverken en far eller bedsteforældre på fars side til stede.
Så da hun overhørte, at Lisbeth Topp måske gerne ville være reservebedste, da hendes egen datter rejste til USA med hendes eneste barnebarn, slog hun til.
De udvekslede kontaktoplysninger, og nu har Lisbeth Topp været reservebedstemor til Olivia i otte år.
- Det er egentlig gået ret nemt, for Lisbeth og hendes mand er begge meget elskværdige og vil rigtig gerne børn, siger Trine Bloch.
I starten blev der afstemt forventninger, og der blev holdt møder for at finde ud af, hvordan den nye relation skulle se ud.
Båndet mellem de to familier er løbende vokset, og i dag har forholdet udviklet sig til at handle om meget mere end børnepasning.
- Det er en fantastisk relation, vi har fået - vi kan holde jul sammen, og det er jo dem, man har allermest lyst til at være sammen med, når man fejrer en højtid, siger Trine Bloch.
Ekspert: Det handler om arbejdspladskulturEn af grundene til, at børnefamilierne er glade for reservebedsteordningen, er ofte forholdene på arbejdspladsen, forklarer Helle Rosdahl Lund, som er foredragsholder, forfatter og direktør i tænketanken Center for Balance mellem Arbejdsliv og Familieliv.
- Der er stor forskel på arbejdspladskulturen, alt efter hvilken branche man arbejder i, og om man arbejder i hovedstadsområdet eller i provinsen, siger hun.
Hun har lavet analyser af kulturen på en lang række arbejdspladser, og generelt lyder det, at det på arbejdspladser i hovedstadsområdet er mindre acceptabelt at tage barnets første sygedag end på arbejdspladser i provinsen.
- Nogle steder har vi desuden en arbejdspladskultur, hvor det er taberne, der tager børnene.
I familier, hvor begge forældre har en karriere, kan det ligefrem være en kamp om at få lov at komme tilbage på arbejde, siger hun.
Ikke bare pasning ved sygdomI Tårnby har man dog valgt en variant, hvor reservebedsterne ikke bare er nogle, der træder til ved sygdom, men hvor man forsøger at koble børnefamilier og reservebedster sammen om samvær.
I forholdet mellem Lisbeth Topp og otte-årige Olivia gør det da heller ingen forskel, at der ikke er noget biologisk bånd.
- Trine er som en datter for mig, og Olivia er som et barnebarn for mig, siger Lisbeth Topp og fortsætter med en opfordring til andre, der kunne være interesseret i at tage rollen som bedsteforælder på sig.
- Er man meget alene og ensom, så får man rigtig meget ud af det, for man får faktisk en rigtig familie igen, siger Lisbeth Topp.
De fleste reservebedsteforeninger tilbyder udelukkende pasning af syge børn til en timepris på omkring 30-40 kroner.
Derudover er der et startgebyr samt et årligt medlemsgebyr på nogle hundrede kroner de fleste steder.
FacebookTwitterKopier linkEmner:Forældre og børn|Sygdomme og lidelser|Køge|Tårnby|Center for Balance mellem Arbejdsliv og Familieliv




https://www.dr.dk/sporten/oevrig/slut-med-husmorhygge-dupont-vil-ruske-op-i-danskernes-opfattelse-af-curling

Øvrig sportSlut med husmorhygge: Dupont vil ruske op i danskernes opfattelse af curlingKvindernes VM i curling begynder lørdag i Silkeborg, og turneringen skal blandt andet bruges til at flytte et par fordomme.
Madeleine Dupont under vinter-OL i Pyeongchang Af Michael Sten Jensen i Lyon15.
mar.
2019 kl.
13.
24Bemærk: artiklen er mere end 30 dage gammelLæs opDe danske curlingkvinder har en mission:Fra lørdag og de næste 12 dage frem gælder det om at få vist danskerne, at curling er langt mere end 'weee'-råb og husmorhygge, når VM afvikles i Silkeborg.
Det er trods alt 21 år siden, at skipper Helene Blach Lavrsen sammen med sit hold udødeligegjorde netop den form for curling-kommunikation, da Danmark vandt sølv ved vinter-OL i Nagano.
Dengang lød det således:I dag er det Madeleine Dupont, der er skipper for det danske landshold, og nu er tiden kommet til at gøre op med fortiden, siger den rutinerede skipper.
- Curling har haft et ry for at være en sport, hvor midaldrende kvinder render rundt og råber 'weee', og den opfattelse vil vi gerne ruske op i.
Udøverne er ret fitte, og i dag er curling meget mere end en husmor-hyggesport, siger Madeleine Dupont med et grin.
- Der var ingen professionelle for ti år siden, og i dag er stort set alle, der deltager ved OL og VM, på fuldtid.
Sporten har udviklet sig helt vildt, så man kan ikke være med på hobbyplan mere.
Det hele er blevet en langt større maskine, siger Madeleine Dupont.
Danmarks VM-programLørdag d.
16/3: Danmark - USASøndag d.
17/3: Danmark - Rusland, Danmark - SverigeMandag d.
18/3: Danmark - Schweiz, Danmark - KinaTirsdag d.
19/3: Danmark - LetlandOnsdag d.
20/3: Danmark - Japan, Danmark - SkotlandTorsdag d.
21/3: Danmark - Korea, Danmark - TysklandFredag d.
22/3: Danmark - Finland, Danmark - CanadaSpecielt med hjemmebaneMadeleine Dupont og de danske curlingkvinder har længe glædet sig til at komme på isen i Silkeborg Sportscenter, hvor verdens bedste nationer skal kæmpe om VM-guldet.
Resultaterne det seneste år indikerer dog ikke, at danskerne kommer til at kæmpe med om netop det.
Ved EM i november blev det til en syvendeplads, og ved vinter-OL for et lille år siden faldt stenene heller ikke ud til danskernes fordel.
Madeleine Dupont håber dog, at hjemmebanen kan være med til at give det danske hold en smule ekstra, når det gælder.
- Vi går efter en placering midt i feltet.
Det bliver uden tvivl svært, for de andre hold mødes oftere til turneringer rundt omkring i verden, så de har et bedre kendskab til hinanden, men vi spiller vores chance, siger Madeleine Dupont.
- Vi har aldrig prøvet at spille på hjemmebane før, så det er ret specielt for os.
Der kommer til at være velkendte ansigter på tilskuerpladserne med familie og venner, og så bliver det også fedt at se, hvad Danmark kan organisationsmæsigt.
Danmark åbner VM lørdag klokken 19.
30 mod USA.
FacebookTwitterKopier linkEmner:Curling|Madeleine Dupont (curlingspiller)|Silkeborg|De Olympiske Lege|USA




https://www.dr.dk/nyheder/politik/statsrevisorerne-indsatsen-over-domte-halter

PolitikStatsrevisorerne: Indsatsen over for dømte halterKriminalforsorgen har forsømt at fuldbyrde straffe til dømte på god nok vis, konkluderer Statsrevisorerne.
Justitsministeriet har ikke gjort sit arbejde godt nok,  konkluderer Statsrevisorerne i en beretning, der udtrykker kritik.
15.
mar.
2019 kl.
14.
17Bemærk: artiklen er mere end 30 dage gammelLæs opJustitsministeriet har ikke gjort sit arbejde godt nok med at sikre, at straffe til dømte bliver fuldbyrdet, både i og uden for fængslerne.
Det konkluderer Statsrevisorerne fredag i en beretning, der udtrykker kritik.
Ifølge straffuldbyrdelsesloven skal Kriminalforsorgen, der hører under Justitsministeriet, sikre, at dømte straffes i overensstemmelse med dommen og lovgivningen og støtte de dømte til en tilværelse uden kriminalitet.
Det er slet ikke sket i tilstrækkelig grad, konkluderer Statsrevisorerne.
- Statsrevisorerne finder det meget utilfredsstillende, at Justitsministeriet ikke har sikret en tilfredsstillende fuldbyrdelse af straffe til dømte i og uden for fængslerne, lyder det i beretningen.
- Det påvirker retsfølelsen i samfundet negativt, at en betydelig del af straffene ikke er fuldbyrdet rettidigt og med den kontrol og konsekvens, som er forudsat i domme, lovgivning og tilsynsregler.
- Statsrevisorerne finder, at Kriminalforsorgens tilsyn med betinget dømte, afsonere med fodlænke og prøveløsladte har været utilfredsstillende.
- Statsrevisorerne finder endvidere, at Kriminalforsorgens beskæftigelsesindsats og kriminalpræventive indsats over for ubetinget dømte, der afsoner i fængsler og arresthuse, har været ikke helt tilfredsstillende, lyder det videre.
Statsrevisorerne består af et kollegium på seks medlemmer.
Henrik Thorup (DF) er formand, mens Klaus Frandsen (R) er næstformand.
De øvrige medlemmer er Henrik Sass Larsen (S), Villum Christensen (LA), Frank Aaen (EL) og Britt Bager (V).
/ritzau/FacebookTwitterKopier linkEmner:Britt Bager (politiker)|Dansk Folkeparti|Enhedslisten|Frank Aaen (politiker)|Offentlig forvaltning




https://www.dr.dk/nyheder/indland/lille-fald-i-antallet-af-kvote-2-ansogere

IndlandLille fald i antallet af kvote 2-ansøgere 51.
622 har søgt ind på en videregående uddannelse via kvote 2, inden fristen udløb fredag klokken 12.
(ARKIV) Uddannelses- og forskningsminister Tommy Ahlers taler med Troels Lund Poulsen om udenlandsk arbejdskraft.
Forskningsminister Tommy Ahlers lægger op til en saltvandsindsprøjtning til forskning i kunstig intelligens.
Godt, for vi kommer ikke udenom, siger professor.
.
 15.
mar.
2019 kl.
14.
58Bemærk: artiklen er mere end 30 dage gammelLæs opKvote 1 og kvote 2-ansøgninger* På en kvote 1-ansøgning bliver du udelukkende bedømt på resultatet af din gymnasiale uddannelse.
Det betyder, at studerende med højt karaktergennemsnit får plads på den videregående uddannelse før elever med et lavere gennemsnit.
* Er der bestemte karakterkrav til studiet, du søger ind på, skal fagene være bestået på det krævede niveau.
* Optagelse gennem kvote 2 er for ansøgere, som ikke kan blive optaget gennem kvote 1, eller som har brug for at blive vurderet på kvalifikationer ud over eksamensgennemsnittet.
* Kvote 2-kriterierne består af forskellige faglige og generelle aktiviteter, som sammen med den adgangsgivende eksamen giver mulighed for at søge optagelse.
Eksempler på kvote 2-kriterier kan være:* Anden uddannelse (eller dele af en uddannelse) ud over en gymnasial uddannelse.
* Højskoleophold af typisk 16 ugers varighed.
* Udlandsophold på minimum tre til seks måneder såsom skoleophold med undervisning på gymnasialt eller videregående niveau eller ophold med sprogundervisning.
* Aktiviteter som foreningsarbejde, politisk arbejde, arbejde med børn og unge, arbejde med handicappede eller arbejde som fritidsleder.
* Studierelevant arbejde.
* Motiveret ansøgning.
* Nogle uddannelser indkalder kvote 2-ansøgere til optagelsesprøver og/eller samtaler.
Prøverne kan være alt fra multiple choice-test til større hjemmeopgaver.
I 2018 søgte 54.
451 personer ind på en videregående uddannelse under kvote 2.
Det var tre procent færre end i 2017.
Kilder: Uddannelsesguiden.
dk, Uddannelses- og Forskningsministeriet.
/ritzau/Fristen for at søge ind på en videregående uddannelse via kvote 2 er udløbet fredag klokken 12.
Og tallet for årets kvote 2-ansøgere lander på 51.
622.
Det oplyser Uddannelses- og Forskningsministeriet i en pressemeddelelse.
Kvote 2 er for ansøgere, der bliver vurderet på andet end deres karaktergennemsnit fra en gymnasial uddannelse, når de gerne vil ind på en videregående uddannelse.
Ansøgerne kan eksempelvis lægge vægt på, at de har haft relevant arbejde eller særlige kurser, som giver dem brugbare kompetencer til det specifikke studie.
Der er 1269 færre kvote 2-ansøgere sammenlignet med sidste år, hvilket svarer til et fald på tre procent.
Glad ministerUddannelses- og forskningsminister Tommy Ahlers (V) er glad for årets ansøgertal.
- Det er rigtig godt, at så mange har søgt ind på en videregående uddannelse.
Det er vigtigt at have en uddannelse, en stærk kernefaglighed.
- Netop det, at der bliver lagt vægt på andet og mere end de studerendes gennemsnit, når de søger ind på en videregående uddannelse, håber jeg, vi kommer til at se mere af i fremtiden, siger Tommy Ahlers i pressemeddelelsen.
Læs også:Frist for kvote 2-ansøgninger falder i dag: Ikke nemt at gennemskue systemetHan siger videre, at man er ved at undersøge, hvordan tilgangen kan bredes ud.
Det samlede antal ansøgere til en videregående uddannelse i år bliver offentliggjort i juli, når fristen for at søge optagelse via kvote 1 udløber den 5.
juli klokken 12.
Den 26.
juli får alle ansøgere svar på deres ansøgning.
/ritzau/FacebookTwitterKopier linkEmner:Tommy Ahlers (politiker)|Uddannelses- og Forskningsministeriet|Venstre|Uddannelse|Videregående uddannelser




https://www.dr.dk/nyheder/udland/bildsoees-brexit-der-bliver-brug-meget-mere-te-foer-de-britiske-politikere-bliver

BrexitSe temaUdlandBildsøes Brexit: Der bliver brug for meget mere te, før de britiske politikere bliver enigeEn kaosuge i britisk brexit-politik er ikke - kun - tegn på, at Underhusets politikere er blevet tossede.
Britiske politikere er splittede om det helt grundlæggende: Står landet bedre alene eller i den europæiske union.
Af Kim Bildsøe Lassen - Storbritannien-korrespondent - London15.
mar.
2019 kl.
15.
45Bemærk: artiklen er mere end 30 dage gammelLæs op”Du må trænge til en kop te”.
Politimanden og jeg havde stået ved siden af hinanden i adskillige timer i Westminster, det britiske parlament, og han havde flere gang været forbi for at sludre.
Nu stod den venlige mand med en kop te i hånden og rakte den frem mod mig.
- Lige hvad jeg trænger til, svarede jeg og takkede mange gange.
Og undlod at bemærke, at jeg stadig ikke har vænnet mig til, at en kop te består halvt af mælk.
Vi havde talt en del i løbet af dagen.
Som man gør med mange briter – det er hyggelige folk – og han havde flere gange sagt, at nu måtte politikerne inde i salen tage sig sammen.
DR’s Storbritannien-korrespondent Kim Bildsøe LassenKim Bildsøe Lassen bor i London og følger dagligt Storbritanniens dramatiske vej ud af EU.
Bildsøes Brexit beskriver mange af de politiske forviklinger, udsagn og rygter, der præger brexit.
Og giver et overblik over de både komplicerede og forvirrende politiske trakasserier i det politiske liv i London.
- Det er jo utroligt, de er som børn.
Hvorfor ser de ikke bare at blive enige, spurgte han, formentlig uden at forvente et svar.
Er briterne ramt af kollektivt vanvid?
Jeg nikkede og smilede.
Jeg har fået masser af breve, mails og beskeder fra folk hjemme i Danmark med nogenlunde samme budskab.
Er briterne ramt af kollektivt vanvid eller hvad er det, der foregår, spørger mange.
Og efter den uge, vi lige har været igennem, så fristes man til blot at sige ja, det er temmelig tosset, og de britiske politikere har mistet forstanden og kan ikke enes om noget som helst.
Det er imidlertid for simpelt.
For mange briter og for mange britiske politikere er diskussionen om EU et helt afgørende spørgsmål om selve sjælen i deres land.
For dem, der vil forlade EU, er det et spørgsmål om frihed og selvstændighed.
Og det er et spørgsmål om selve ideen om demokrati.
Vi kan ikke fortsat overlade styringen af vores land til embedsmænd i Bruxelles, som vi ikke kender og som vi ikke har stemt på – og som vi heller ikke kan stemme ud, hvis de gør det dårligt.
Økonomiske argumenter preller afSådan lyder det igen og igen.
For dem spiller udsagn om, at den økonomiske vækst vil formindskes, at der bliver vanskeligheder for finanssektoren eller udfordringer for bilindustrien ikke nogen særlig rolle.
Den slags økonomiske argumenter fra EU-tilhængerne betyder reelt set intet.
De er overbeviste om, at det er et midlertidigt problem, men mere grundlæggende så er det også en pris, de er parate til at betale for at få - eller som de vil sige - genskabe, et selvstændigt, frit og uafhængigt Storbritannien.
Et Storbritannien, der selv styrer sine love, grænser og sin økonomi.
Uden indblanding udefra.
Mange af disse mennesker vil ganske simpelt fuldkommen af med enhver EU-indflydelse i deres land.
De mener, EU ødelægger det land, de er valgt til at styre og beskytte.
En kamp om fremtidens StorbritannienOver for dem står politikere, som tror på internationalt samarbejde.
Som ikke tror på ideen om, at man i 2019 kan tale om selvstændighed på så snæver en facon, fordi klima, økonomi, sikkerhed, terrortrusler og alt muligt andet ikke er problemer, lande kan løse på anden måde end ved at arbejde sammen.
De tror på, at et selvstændigt Storbritannien er både stærkere og har mere indflydelse, hvis man er i et tæt og forpligtende samarbejde med andre.
De kan være kritiske over for udviklinger i EU, men de mener helt grundlæggende, at EU styrker det land, de er valgt til at styre og beskytte.
De to synspunkter er svære at forene.
Og det er vigtigt at huske på, at den kamp om, hvordan Storbritannien skal se ud fremover, ikke er et spørgsmål om næste år eller de næste par år.
Det er en kamp om, hvordan landet skal udvikle sig i de næste mange generationer.
Har ikke noget imod at se latterlig udPå os danskere, eller hvis man er en træt politimand, så kan det jo virke fuldkommen tosset, at de britiske politikere ikke finder et kompromis.
Men som en politiker sagde til mig forleden: ”Det ser måske latterligt ud.
Men jeg har ikke noget imod at se latterlig ud i nogle måneder eller endda i nogle år, hvis det betyder, at vi i sidste ende gør det rigtige”.
Nederlag efter nederlag: Forstå brexit-ugen på 2 minutterDet betyder naturligvis ikke, at processen ikke kunne være håndteret bedre.
Det undskylder heller ikke rod eller mangel på sammenhæng eller realisme, men det forklarer måske en smule af det kaos, som landets politikere lige nu har kastet nationen ud i.
May har mistet kontrollen med regeringenHvad lærte vi så egentlig i den uge, vi netop har været igennem?
•At Theresa May ikke har styr på sine ministre – de stemmer i øst og vest, uanset hvad hun beordrer dem til.
Hun har mistet kontrollen med regeringen.
•At der ikke i parlamentet er flertal for en ny folkeafstemning.
•At Labour har ligeså svært ved at lave en sammenhængende strategi som de konservative.
De er f.
eks.
tilhængere af en ny folkeafstemning, men vil ikke stemme for, at det sker.
•At der heller ikke i parlamentet umiddelbart kan skabes flertal for en blødere form for brexit.
•At briterne ikke forlader EU den 29.
marts.
Udfordringen er, at dagene går.
Og som man kan se, så er vi noget klogere på, hvad briterne ikke vil, end på hvad de rent faktisk gerne vil.
May håber at udsættelse vil give flertalMen det løser ikke den overordnede opgave.
For på trods af ideologiske modsætninger, mistet kontrol og proces-kaos, så skal der træffes nogle beslutninger.
Politikerne er nødt til at finde en form for løsning.
I næste uge vil de blive bedt om at stemme for Mays skilsmisseaftale en tredje gang.
På trods af markante nederlag håber premierministeren på, at der denne gang kan skabes flertal.
Hendes håb er, at udsigten til en lang udskydelse – på grund af uenighed – vil få folk til at rykke sig.
Om det lykkes, må næste uge vise.
Det vil kræve at nogle af ideologerne, på begge sider, er villige til at mødes.
Noget, der ikke har været stor appetit på indtil videre.
Politimanden i Westminster fortalte også, at han håbede, at man snart holdt op med at tale så meget brexit.
Og der måtte jeg skuffe ham.
Vi er kun ved begyndelsen.
Der bliver brug for meget mere te.
Med eller uden mælk.
FacebookTwitterKopier linkEmner:EU|Storbritannien|Theresa May (politiker)|EU-forhold|London




https://www.dr.dk/nyheder/kultur/tv-stjerne-fyret-fra-flere-serier-efter-stor-korruptions-skandale

KulturTv-stjerne fyret fra flere serier efter stor korruptions-skandaleSkuespilleren Lori Loughlin mærker allerede nu konsekvenserne af en stor korruptionssag i USA.
Lori Loughlin er blandt andet kendt for sin medvirken i tv-serien 'Hænderne fulde'.
Af Kasper Madsbøll Christensen15.
mar.
2019 kl.
12.
41Bemærk: artiklen er mere end 30 dage gammelLæs opEn omfattende, amerikansk korruptionssag har fået konsekvenser, længe før nogle af de sigtede i sagen er blevet dømt.
Tv-stjernen Lori Loughlin - der nok er mest kendt for sin medvirken i tv-serien 'Hænderne fulde' - er nemlig blevet fyret fra tv-kanalen The Hallmark Channel, skriver Variety.
Her har hun - indtil nu - medvirket i programmet 'Garage Sale Mysteries' og tv-serien 'When Calls the Heart', og dermed står hun til at miste mindst to job.
Også Netflix overvejer, hvorvidt Loughlin fortsat skal medvirke i den kommende sæson af 'Hænderne endnu mere fulde', en ny serie baseret på den oprindelige.
Loughlin har også medvirket i blandt andet '90210', 'Hudson Street' og et enkelt afsnit af 'Seinfeld'.
Den store korruptionssag, som omkring 50 personer nu er sigtet i, går ud på, at flere velhavende forældre i USA skal have bestukket ansatte for at få deres børn ind på prestigefulde universiteter.
En skitse af Lori Loughlin, der bliver afhørt i retten i Los Angeles, Californien, 13.
marts.
(Foto: Stringer .
© Scanpix)- Vi er kede af at høre om nyheden vedrørende svindlen med universitetsoptag.
Vi samarbejder ikke længere med Lori Loughlin og har stoppet arbejdet med alle de produktioner, der vises hos Crown Media Family Network, og som involverer Lori Loughlin, skriver Crown Media i en pressemeddelelse, der fortsætter:- Dette inkluderer 'Garage Sales Mysteries', der er en uafhængig tredjepartsproduktion.
Loughlin og hendes mand skal angiveligt have betalt 500.
000 dollars, eller omkring 3,3 millioner danske kroner, for at have fået deres to døtre indskrevet på University of Southern California.
Læs også:Velhavere og tv-berømtheder sigtet for at bestikke sig til deres børns studieoptag i USA'Desperate Housewives'-stjerne også sigtetBlandt de sigtede er også den Oscar-nominerede skuespillerinde Felicity Huffman, der havde en af hovedrollerne i den succesfulde tv-serie 'Desperate Housewives'.
- De her forældre er alle velhavende og privilegerede, sagde anklageren Andrew Lelling tidligere på ugen.
Han kaldte også sagen for den største skandale om optagelse på amerikanske skoler, som justitsministeriet i USA har efterforsket.
Felicity Huffman, der blandt andet er kendt for sin rolle i 'Desperate Housewives' og blev Oscar-nomineret for filmen 'Transamerica', er blandt de 50 sigtede i sagen.
Forældrene, der er sigtet i sagen, tæller blandt andet også direktører, ejendomsinvestorer og en medformand for et verdensomspændende advokatfirma.
Børnene fik adgang til de prestigefulde universiteter Yale University, Georgetown University, Standford University, University of California samt University of Southern California.
FacebookTwitterKopier linkEmner:USA|Korruption|Californien|Netflix|University of California




https://www.dr.dk/nyheder/udland/danske-muslimer-vi-er-ekstra-opmaerksomme-paa-sikkerheden-ved-dagens-fredagsboen

UdlandDanske muslimer: Vi er ekstra opmærksomme på sikkerheden ved dagens fredagsbønMuslimske foreninger herhjemme fordømmer terrorangreb mod moskéer i New Zealand.
Foreningen 'Muslimer for fred', der hører til Nusrat Djahan-moskéen i Hvidovre, fordømmer angrebet i New Zealand, hvor mindst 49 personer er dræbt.
Af Christina Nordvang Jensen15.
mar.
2019 kl.
12.
17Bemærk: artiklen er mere end 30 dage gammelLæs opTerrorangrebet mod to moskéer i byen Christchurch i New Zealand vækker bekymring hos foreningen Muslimer for fred i Danmark.
Det fortæller Imad Malik, som både er talsmand for foreningen og for Nusrat Djahan-moskéen i Hvidovre.
- Når vi har fredagsbøn i dag, vil vi være ekstra opmærksomme på sikkerheden.
Et angreb som det får os selvfølgelig op på mærkerne, fordi det muligvis kan motivere andre til at begå samme angreb andre steder.
At der er en galning i Danmark, der måske føler sig inspireret.
Der skal meget få til at udføre et angreb, og det gør det skræmmende, siger han.
Indtil videre har myndighederne oplyst, at mindst 49 er blevet dræbt ved angrebet, og flere er såret.
Fire personer er i politiets varetægt, og Australiens premierminister, Scott Morrison, bekræfter, at en af gerningsmændene er en australier sidst i tyverne, der betegnes som en 'ekstremistisk, højredrejet, voldelig terrorist'.
Hos Muslimer for fred fordømmer man terrorangrebet.
- Vi fordømmer enhver form for terrorisme og ekstremisme, uanset hvem den begås af, og hvem den begås imod.
Angrebet i New Zealand er en påmindelse om, at vi skal være opmærksomme på, hvilke elementer, der fodrer ekstremismen, siger Imad Malik.
Også Dansk Islamisk Trossamfund har udtrykt deres fordømmelse over angrebet i en pressemeddelelse, men ønsker ikke at uddybe i et interview.
Kameraer og vagter som sikkerhedPolitiets Efterretningstjeneste (PET) i Danmark oplyser til Ritzau, at man holder øje med situationen i New Zealand.
- PET er i tæt kontakt med relevante danske og udenlandske myndigheder.
PET vurderer desuden løbende om situationen i New Zealand giver anledning til konkrete tiltag, lyder det i et skriftligt citat til Ritzau.
Ifølge Imad Malik har Nusrat Djahan-moskéen længe haft kameraer og vagter som sikkerhed mod et angreb.
- Når vi har det, er det fordi, vi føler en vis usikkerhed.
Det er begrænset, hvad vi som frivillig forening kan gøre med sikkerheden.
Jeg sætter min lid til, at myndighederne gør, hvad de skal, siger han og fortsætter:- Da der i 2017 var et angreb mod en moské i London, blev vi kontaktet af PET, der fortalte os, at vi ikke skulle føle os truet, og at de holdt øje med situationen.
Jeg ved ikke, om de vil tage kontakt til os i denne anledning, siger han.
FacebookTwitterKopier linkEmner:Politiets Efterretningstjeneste|Scott Morrison (politiker)|New Zealand|Islam|Terrorisme




https://www.dr.dk/sporten/fodbold/championsleague/manchester-united-traekker-messi-og-barcelona-i-champions-league

Champions LeagueManchester United trækker Messi og Barcelona i Champions LeagueFC Barcelona møder Manchester United i kvartfinalen, mens Christian Eriksen og Tottenham møder Manchester City.
Manchester United kommer op af bowlen ved fredagens lodtrækning til kvartfinalerne i Champions League.
15.
mar.
2019 kl.
12.
59Bemærk: artiklen er mere end 30 dage gammelLæs opDet er nogle spændende kampe, der kan ses frem til i klubfodboldens ypperste turnering, Champions League.
FC Barcelona skal møde Manchester United i kvartfinalen, Tottenham skal møde Manchester City, mens Juventus møder Ajax.
I den fjerde og sidste kvartfinale skal Liverpool møde Porto.
United har siden fyringen af José Mourinho som manager fået styr på tingene under Ole Gunnar Solskjær.
Manchester United og Ole Gunnar Solskjær fik en hård lodtrækning.
Den midlertidige norske United-manager var med til at levere et mindre mirakel ved at slå Paris Saint-Germain ud i ottendedelsfinalen.
Det skete med en dramatisk 3-1-sejr ude over PSG, som havde vundet det første opgør med 2-0 på Old Trafford.
Nu venter der på papiret endnu hårdere modstand i form af det spanske mesterhold, Barcelona, der råder over stjerner som Lionel Messi og Luis Suarez.
Tottenham, der har Christian Eriksen på holdet, kan også forvente hårdere modstand i Premier League-rivalen Manchester City.
City slog i ottendedelsfinalen tyske Schalke 04 ud med de samlede cifre 10-2.
I returopgøret i onsdags vandt City hjemme med hele 7-0.
Christian Eriksen og Tottenham møder Manchester City.
Første kvartfinalekamp skal spilles 9.
og 10.
april, mens returkampene afvikles ugen efter.
Ved lodtrækningen i schweiziske Nyon blev det også afklaret, hvem der møder hinanden i semifinalerne.
Her er det således, at vinderen af Tottenham mod Manchester City skal møde vinderen af opgøret mellem Ajax og Juventus.
I den anden semifinale skal vinderen af kampen mellem Manchester United og Barcelona op mod Liverpool eller Porto.
Finalen afvikles lørdag 1.
juni på Estadio Metropolitano i Madrid i Spanien.
/ritzau/FacebookTwitterKopier linkEmner:José Mourinho (fodboldtræner)|Lionel Messi (fodboldspiller)|FC Barcelona|Fodbold|England




https://www.dr.dk/nyheder/regionale/oestjylland/frist-kvote-2-ansoegninger-falder-i-dag-ikke-nemt-gennemskue-systemet

ØstjyllandFrist for kvote 2-ansøgninger falder i dag: Ikke nemt at gennemskue systemetLars Kjeldahl søger ind via kvote 2, men kriterierne har været svære at gennemskue.
Lars Kjeldahl fra Holstebro har sendt fire ansøgninger afsted via kvote 2 – tre til Aarhus og én til Aalborg.
I dag arbejder han som tjener på værftet i Struer.
(© PRIVATFOTO)Af Gitte Hansen og Emma Lichscheidt15.
mar.
2019 kl.
11.
57Bemærk: artiklen er mere end 30 dage gammelLæs opOmkring 55.
000 ansøgninger er på vej til de videregående uddannelser via kvote 2, hvor der var ansøgningsfrist i dag klokken 12.
Og ansøgerne har skulle holde tungen lige i munden, for der er et virvar af optagelseskrav og kriterier for de kommende studerende, og på flere universiteter er kravene til ansøgerne under forandring.
Hvad er kvote 2?
Gennem kvote 2 kan du komme ind på din drømmeuddannelse på et andet adgangsgrundlag end en gymnasial eksamen og på baggrund af andet end dit karaktergennemsnit.
I kvote 2 bliver ansøgerne optaget efter udvælgelseskriterier, der er fastsat af det enkelte uddannelsessted.
Københavns Universitet vil indføre tests på alle uddannelser for kvote 2-ansøgere fra næste år, og Aarhus Universitet har allerede fra i år indført tests på alle naturfaglige og tekniske uddannelser.
Lars Kjeldahl fra Holstebro søger ind på uddannelser i både Aarhus og Aalborg med førsteprioriteten diplomingeniøruddannelsen i maskinteknik på Aarhus Universitet, og han er gladere for prøver end karakterer.
- Så længe, man vil lære noget, er det det vigtigste.
Hvis man virkelig interesserer sig for det, er man ikke bange for at tage en test, siger han.
Men han fortæller, at det ikke har været nemt at gennemskue systemet og de forskellige kriterier.
- Jeg sad længe ved computeren og søgte rundt for at finde ud af, hvad man skulle, og hvad der var nødvendigt, forklarer han.
Universiteter: Prøver er en god pejlingI Aarhus, hvor Lars Kjeldahl søger ind, skal kommende studerende på alle naturvidenskabelige og tekniske uddannelser have et gennemsnit på syv og samtidig også have bestået matematik på A-niveau med et syv-tal.
Lever man ikke op til adgangskravene, har man stadig mulighed for at søge ind via kvote 2.
Men også her vil der fra i år ske ændringer, så man nu skal gennem en optagelsesprøve.
Formålet er at få de studerende ind, der også er i stand til at gennemføre studierne og mindske frafaldet, forklarer prodekan Finn Borchsenius.
- Vi vil gerne være sikre på, at hvis man måske har et lidt svagt udgangspunkt, at man så virkelig har tænkt igennem, hvad det er for en uddannelse, man vælger, og man har en motivation for at gå i gang og tackle de udfordringer, der måtte komme, siger han.
På Københavns Universitet vil alle kvote 2-ansøgere fra næste år blive testet i almindelige færdigheder inden for sprog og matematik.
Prøverne skal dog ikke stå alene - men er en god pejling på, om ansøgerne er studieegnede, siger sektionschef i vejledning og optagelse Pernille Kindtler.
- Prøverne kan forhåbentlig teste ansøgernes aktuelle niveau, så hvis man nu ikke klarede sig så godt i gymnasiet, men siden har lært en masse nyt, får man mulighed for at demonstrere det i sådan en prøve, forklarer hun.
Forsker: Optagelsesprøver er mere retfærdige end karaktererDe vidt forskellige krav til ansøgerne fra fag til fag - og fra universitet til universitet skal gøres mere gennemskuelige, mener seniorkonsulent Bjarke Tarpgaard Hartkopf fra Danmarks Evalueringsinstitut.
- Ansøgerne oplever, at det er et meget komplekst uddannelseslandskab, de skal forholde sig til, og at det er svært at få styr på alle de forskellige kriterier, der er på kvote 2.
Han mener, tests er mere retfærdige end karakterer.
- Hvis man lavede en kvote, der kun var baseret på tests, ville folk i højere grad opleve, at der var et mere entydigt alternativ til karakterer, og man ville nok i højere grad opleve, at man fik en ”second chance”, også selvom man klarede sig dårligt på gymnasiet, siger han.
Syddansk Universitet har allerede optagelse for alle ansøgere til kvote 2, mens hverken Aalborg Universitet eller RUC har planer om ændringer i deres kvote 2-ansøgninger.
FacebookTwitterKopier linkEmner:Københavns Universitet|Uddannelse|Videregående uddannelser|Aarhus Universitet|Aarhus




https://www.dr.dk/nyheder/indland/politiet-sigter-26-aarig-drab-paa-tre-aeldre-mennesker

IndlandPolitiet sigter 26-årig for drab på tre ældre menneskerDrabene er sket i samme boligkompleks på Østerbro i København.
Det er blandt andet resultaterne af en obduktion af en ældre mand, som får Københavns Politi til at rejse de nye sigtelser.
Obduktionen af ham viste, at han var blevet kvalt.
Af Signe Mai Vilsbøll, Emma Toft og Tobias Sydradal (video)15.
mar.
2019 kl.
12.
12 | opdateret 15.
mar.
2019 kl.
15.
02Bemærk: artiklen er mere end 30 dage gammelLæs opEn 26-årig mand er blevet sigtet for tre drab på ældre mennesker i et boligkompleks på Vangehusvej på Ydre Østerbro i København.
Det oplyser Københavns Politi.
Den 26-årige mand blev allerede i weekenden sigtet for drabet på en 81-årige kvinde.
Hun blev fundet død i sit hjem i sidste uge, og her gjorde pårørende og beboere politiet opmærksomme på andre mistænkelige hændelser.
For kun en måned siden afgik en 83-årig kvinde og en 80-årig mand nemlig ved døden i samme boligkompleks på Østerbro.
Frygten fra beboerne var, at de to ældre mennesker havde været udsat for en lignende forbrydelse.
Det har politiet nu fundet tegn på i deres efterforskning.
Misbrug af dankortLederen af afdeling for personfarlig kriminalitet i Københavns Politi, Brian Belling, kalder sagen "særligt grov" og "meget usædvanlig".
Han fortæller, at de ældre mennesker også har fået misbrugt deres dankort.
- Vi har i to tilfælde kunnet konstatere, at der har været misbrug af dankort, som er sket efter de pågældende personer er afgået ved døden, siger Brian Belling om sagen.
Den 26-årige er derfor også sigtet for hjemmerøveri.
Ifølge politiet er der flere teorier om et motiv - en teori er økonomisk vinding.
Det er i et boligkompleks på Vangehusvej på Ydre Østerbro, at en 26-årig mand ifølge politiet har dræbt tre ældre personer.
Han nægter sig skyldig.
Nægter sig skyldigMandens advokat, Mie Sønder Koch, oplyser til DR Nyheder, at den 26-årige nægter sig skyldig i alle sigtelser.
Ved grundlovsforhøret den 10.
marts, der handlede om drabet på den 81-årige kvinde, besluttede retten at nedlægge navneforbud i sagen.
Grundlovsforhøret blev også afholdt bag lukkede døre.
Derfor er det begrænset, hvad der er kommet frem.
I sigtelsen står der dog, at manden stjal en nøgle, et visa/dankort og et mastercard, som han misbrugte til at foretage forskellige køb med.
Manden er dansk statsborger med udenlandsk baggrund.
Om han har haft en relation til kvarteret ved Vangehusvej på Østerbro, hvor drabene ifølge politiet er sket, vil politiet ikke sige.
Læs også:26-årig fængslet for at have dræbt 81-årig kvinde under hjemmerøveriSagen efterforskes viderePolitiet har undersøgt på alle dødsfald i boligkomplekset siden begyndelsen af 2018 - i alt seks.
- Vi efterforsker videre og undersøger, om andre dødsfald også kunne mistænkes for at være drab, siger chefpolitiinspektør Jørgen Skov på et pressemøde om sagen.
Tre af de seks er ifølge politiet dræbt.
Ét af de seks dødsfald er ifølge politiet med sikkerhed en naturlig død.
En fuldstændig afklaring er der endnu ikke vedrørende de sidste to dødsfald.
- Der er p.
t.
ikke noget, der tyder på, at det måtte være drab, men det skal vi selvfølgelig undersøge til brunds, siger han.
Københavns Politi mener ikke, at der er medgerningsmænd på fri fod, og derfor er der ikke grund til yderligere bekymring.
- Vi vil gerne anmode beboere og pårørende fra området, som ikke allerede er i kontakt med politiet, om at kontakte os, hvis de har oplysninger om mistænkelig adfærd, siger Jørgen Bergen Skov.
Den 26-årige mand er lige nu varetægtsfængslet frem til 2.
april.
Sagens forløb•7.
marts afgik en 81-årig kvinde ved døden.
Efter dødsfaldet gjorde familien opmærksom på mærkelige hævninger på kvindens dankort efter hendes død.
•Politiet indledte derfor en efterforskning og anholdt en 26-årig mand for drab på kvinden.
•Sagen førte til, at beboere i området henvendte sig til politiet, fordi der havde været flere dødsfald i området.
•Politiet har derfor undersøgt seks dødsfald i området siden begyndelsen af 2018.
•Et dødsfald er naturligt.
To dødsfald undersøges fortsat.
Tre dødsfald har ifølge politiet vist sig at være drab.
•Det gælder en 83-årig kvinde, der døde 7.
februar, en 80-årig mand, der døde 2.
marts, og den 81-årige kvinde, der døde 7.
marts og fik sagen til at rulle.
•Den 83-årige kvinde var allerede kremeret, fordi man troede, der var tale om en naturlig død.
Derfor er hendes lig ikke blevet obduceret.
•Den 80-årige mand var i første omgang vurderet til at være død af naturlige årsager, men han er siden blevet obduceret, og resultaterne af den obduktion kom i går: Han er ifølge politiet blevet kvalt.
•Det førte blandt andet til de nye sigtelser mod den 26-årige, som nægter sig skyldig.
FacebookTwitterKopier linkEmner:Kriminalitet|Politi|København|Københavns Politi|Jørgen Skov (politichef)




https://www.dr.dk/nyheder/penge/nemid-bliver-udskiftet-om-tre-ar-nets-skal-udvikle-ny-version

PengeNemID bliver udskiftet om tre år: Nets skal udvikle ny versionI 2021 kommer næste generation af NemID kaldet mitID.
Nets skal stå for udviklingen.
NemID udgår i 2022.
I 2021 vil det ikke være muligt at logge ind med sit NemID ved at bruge en kode fra det velkendte papkort.
(Arkivfoto) 15.
mar.
2019 kl.
11.
55Bemærk: artiklen er mere end 30 dage gammelLæs opDet bliver betalingsselskabet Nets, der blandt andet står bag Dankortet, som skal udvikle den næste generation af NemID.
Den nye version er allerede døbt MitID og bliver lanceret i 2021.
Det oplyser Digitaliseringsstyrelsen og bankernes brancheforening Finans Danmark i en fælles pressemeddelelse.
Nets stod også for udviklingen og driften af NemID og har vundet udbuddet foran tre andre selskaber.
Når den nye løsning bliver taget i brug, vil det være uden nøglekortet i den papversion, som mange kender i dag.
I stedet vil der bliver andre muligheder for at logge ind.
Det vil blandt andet blive i form af en app - ligesom den nuværende NemID-nøgleapp.
Brugerne flyttes fra NemID til MitID over en periode på ni måneder.
Mens MitID tages i brug, vil de to løsninger køre side om side.
NemID lukker, når MitID er fuldt indfaset i 2022.
/ritzau/FacebookTwitterKopier linkEmner:Nets|FinansDanmark|Digitaliseringsstyrelsen|Betalingsmidler|Finanssektoren




https://www.dr.dk/nyheder/indland/minut-minut-efterforsker-om-drabssag-jeg-har-ikke-oplevet-noget-lignende






https://www.dr.dk/nyheder/penge/roget-fisk-gav-ni-voksne-listeria-nu-traekkes-det-tilbage

PengeRøget fisk gav ni voksne listeria: Nu trækkes det tilbageRøget ørred bliver trukket tilbage grundet sygdomsmistanke.
To er døde.
Røget ørred solgt i hele landet har givet ni mennesker sygdommen listeria i 2016-2019.
(Arkivfoto) 15.
mar.
2019 kl.
11.
27Bemærk: artiklen er mere end 30 dage gammelLæs opTo af de ni patienter, som er blevet smittet med listeria de seneste tre år, er afgået ved døden i løbet af perioden.
Det oplyser Statens Serum Institut (SSI).
- Vi har kendskab til, at to personer er døde, i løbet af 30 dage efter de har fået konstateret listeria.
Men da det i forvejen er svækkede personer, kan vi ikke sige, om de er døde af eller med listeria, siger Luise Müller, der er epidemiolog på SSI.
De ni personer er fire kvinder og fem mænd på mellem 52 og 90 år.
De første blev smittet i 2016, og de sidste i begyndelsen af 2019.
De havde alle alvorlige sygdomme, som gjorde dem særligt sårbare for at blive smittet med listeria.
Listeriaudbruddet var forårsaget af koldrøgede fiskeprodukter fra Estland.
- Vi har ved at sammenligne listeria hos patienter og i fødevarer kunnet udpege koldrøget laks og ørred som kilde til udbrud og fået mulighed for at fjerne produktet fra hylderne nu, siger Luise Müller.
Flere forskellige produkterDer er tale om produktet "Vores Koldrøget Røget Ørred", der er solgt i Bilka og Føtex.
Den røgede fisk er produceret af virksomheden "Food With You".
Desuden gælder det produktet "Blue Ocean røget ørred", der er solgt i Meny-butikker i hele Danmark, Min Købmand i Grenaa, Grindsted og Harre samt Spar i Frederiksværk og Løvbjerg i Viborg.
Fødevarestyrelsen anbefaler, at man smider fisken ud eller leverer den tilbage til de butikker, hvor den er købt.
Listeria er en fødevarebåren sygdom.
Der er risiko for at få den ved at spise blandt andet skiveskåret kødpålæg og fiskepålæg.
Den smitter ikke fra person til person.
- Det kan tage et stykke tid, før listeria manifesterer sig i kroppen.
Så vi kan ikke med sikkerhed vide, om der kan være flere smittede, siger Luise Müller.
Der er risiko for at blive alvorligt syg med listeria, hvis man er ældre, har et svækket immunsystem på grund af en anden alvorlig sygdom eller er gravid.
Symptomerne er blandt andet høj feber, kulderystelser og muskelømhed.
/ritzau/FacebookTwitterKopier linkEmner:Fødevaresikkerhed|Sygdomme og lidelser|Fødevarestyrelsen|Min Købmand|Estland




https://www.dr.dk/nyheder/indland/udlejer-af-el-loebehjul-retter-ind-viser-nu-lovpligtig-forsikring-i-app

IndlandUdlejer af el-løbehjul retter ind: Viser nu lovpligtig forsikring i appBrugere af Tiers el-løbehjul kan nu roligt køre i København uden at risikere bøde.
Tier har nu fået styr på den lovpligtige ansvarforsikring.
Af Theis Lange Olsen15.
mar.
2019 kl.
11.
53Bemærk: artiklen er mere end 30 dage gammelLæs opEfter at det i flere dage var uklart, om tyske Tier har en lovpligtig ansvarsforsikring til lejere af deres el-løbehjul, retter firmaet nu ind.
Uden forsikringen risikerede brugere af Tier-løbehjul at få en bøde, fordi politiet til enhver tid kan afkræve dokumentation for en ansvarsforsikring, der dækker, hvis en bruger af el-løbehjulet skader andre personer eller deres ting i trafikken.
Læs også:Trafikråd om udlejer af el-løbehjul: 'Fuldstændig uacceptabelt'I en mail til DR Nyheder har Tier vedhæftet dokumentation for, at de nu har en ansvarsforsikring igennem Købstædernes Forsikring.
På firmaets hjemmeside og i deres app står der dog fortsat, at Tier fralægger sig ethvert ansvar, hvis en tredjepart kommer til skade.
- I tilfælde af et uheld påtager brugeren sig ansvaret, såfremt denne bærer skylden herfor.
Dette ansvar omfatter under alle omstændigheder en forpligtelse til at udbedre skaderne og dække tab, som tredjeparter påføres, heddet det på Tiers hjemmeside.
Men nu fremgår det altså også, at de har den lovpligtige ansvarsforsikring.
Brev fra FærdselsstyrelsenTier har i flere dage undladt at svare på spørgsmål om den lovpligtige forsikring og ville indtil i går aftes ikke sende dokumentation for, at den var tegnet.
Det andet store el-løbehjulsfirma i København er svenske Voi, der i deres app hele tiden har skrevet, at brugerne er ansvarsforsikret.
Færdselsstyrelsen oplyste for et par dage siden til DR Nyheder, at de 7.
marts skrev til Tier og Voi og orienterede dem om den gældende lovgivning, herunder kravet om en lovpligtig ansvarsforsikring.
Administrerende direktør i Rådet for Sikker Trafik, Mogens Kjærgaard, mistænkte i går Tier for slet ikke at have tegnet den lovpligtige forsikring.
De omdiskuterede el-løbehjul blev frigivet ved årsskiftet i en forsøgsordning, men kritikere peger blandt andet på, at de svækker trafiksikkerheden.
Det har transportminister Ole Birk Olesen (LA) ad flere omgange afvist.
•REGLER FOR EL-LØBEHJUL•El-løbehjul, der er tilladt i trafikken, må højst kunne køre 20 km/t med motorkraft alene.
•Der må ikke være noget sæde på løbehjulet.
•Løbehjulet skal være CE-mærket.
Det må højst veje 25 kg.
, være max 2 meter langt og 70 cm bredt.
•Løbehjulet skal være forsynet med en rød refleks bagpå, en hvid refleks foran og gule eller hvide reflekser på hver side.
Reflekserne skal være godkendte og opfylde samme krav som reflekser på cykler.
•Du skal køre med lys på hele døgnet.
Du skal have en hvid lygte foran og en rød lygte bagpå.
Lygterne skal sidde på løbehjulet og være tydeligt synligt på mindst 300 meters afstand.
•Du skal følge cykelreglerne, og du skal køre på cykelstien, hvor der er cykelsti.
•Du skal være fyldt 15 år.
•Du må ikke have passager med løbehjulet.
•Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn, der kører på elektrisk løbehjul, skal være sammen med en voksen.
•Promillegrænsen er 0,5, og der er nulgrænse for ulovlige stoffer•Kilde: Rådet for Sikker TrafikFacebookTwitterKopier linkEmner:Liberal Alliance|Ole Birk Olesen (politiker)|Fritidsaktiviteter|Forsikringsselskaber|København




https://www.dr.dk/nyheder/udland/lasse-blev-lukket-inde-paa-universitetet-under-angreb-paa-moskeer-folk-var-helt-rundt

UdlandLasse blev lukket inde på universitetet under angreb på moskéer: 'Folk var helt rundt på gulvet'Politiet beordrede flere institutioner i Christchurch til at lukke ned, inden de formodede gerningsmænd bag terrorangrebet blev pågrebet.
Politiet har været massivt tilstede foran de to moskéer, der i dag blev angrebet.
Mindst 49 personer er dræbt i terrorangrebet, oplyser politiet.
Af Signe Mai Vilsbøll og Tobias Sydradal (video)15.
mar.
2019 kl.
10.
35Bemærk: artiklen er mere end 30 dage gammelLæs opEt dødeligt terrorangreb på to moskéer i Christchurch i New Zealand ryddede i dag byens gader for mennesker.
Politiet opforede alle til at blive indendøre af frygt for flere angreb, mens skoler og hospitaler blev lukket ned for udefrakommende.
Danske Lasse Bjerrum, der er udvekslingsstuderende på University of Canterbury i Christchurch, opholdt sig på universitetet, da skyderierne i de to moskéer fandt sted.
Her blev de studerende bedt om at blive på campus og forholde sig i ro:- 14.
40 newzealandsk tid fik vi en mail om, at universitetet var i en såkaldt "lock-down tilstand".
Ingen måtte komme ud, og der var heller ingen, der fik lov at komme ind i bygningerne i de tre en halv time, det stod på, fortæller Lasse Bjerrum.
University of Canterbury ligger omkring fire kilometer væk fra en af de ramte moskéer.
Nogle på universitetet også så en live-video af skyderiet i en af moskéerne, mens det stod på.
Lasse Bjerrum, studerende på University of CanterburyIngen information om angrebLasse Bjerrum fortæller, at han selv måtte finde ud af, at to moskéer var blevet angrebet, da universitetet lukkede ned.
Informationen fra universitetsadministrationen var mangelfuld, og usikkerheden lå i flere timer som en tung dyne over campus:- Vi fik kun at vide af universitetet, at der havde været en hændelse i byen.
Ikke andet.
Jeg måtte selv finde ud af, hvad der præcis var sket, og det hele var meget forvirrende, fordi nogle af medierne var hurtigt ude med forkerte oplysninger om mulige skyderier på et hospital, siger Lasse Bjerrum og tilføjer, at andre fik deres informationer fra sociale medier.
- Folk var helt rundt på gulvet.
Jeg har hørt fra mine medstuderende hernede, at nogle på universitetet også så en live-video af skyderiet i en af moskéerne, mens det stod på.
Formodet gerningsmand er anholdtPolitiet beordrede institutioner i byen til at lukke ned, mens potentielle gerningsmænd blev identificeret.
I morges dansk tid var meldingen fra politiet nemlig fortsat, at der kunne være flere involverede i angrebet.
På daværende tidspunkt havde politiet pågrebet fire personer.
En af de mistænkte, der nu er i politiets varetægt, menes at stå bag bag den live-video, der er blevet delt på sociale medier som Instagram og Facebook.
Ifølge newzealandske medier er der tale om en 28-årig australsk mand, der forud for angrebet også lagde et højreekstremistisk manifest ud på internettet.
På et pressemøde i dag kaldte premierminister i New Zealand Jacinda Ardern skyderiet for et terrorangreb.
Mindst 49 personer er dræbt, og flere er hårdt såret efter skyderiet.
Byen er næsten tomDanske Mikkel Løgsted og Kristoffer Frank var netop vågnet, da angrebet fandt sted.
De ankom til Christchurch for mindre end et døgn siden, og da de ville forlade hotellet for at spise frokost, løb receptionisten efter dem.
Byen er næsten tom, og folk er rykket indendøre.
Vi venter også her på hotelværelset, indtil politiet melder nyt ud.
Kristoffer Frank, rundrejsende, opholder sig i Christchurch- Angrebet var lige sket der, så receptionisten opfordrede os til at blive på hotellet, fordi politiet havde sagt, at gerningsmændene ikke var fanget.
Hotellet var i gang med at lukke ned og låse dørene, siger Mikkel Løgsted.
Kristoffer Frank og Mikkel Løgsted er chokerede.
- Byen er næsten tom, og folk er rykket indendøre.
Vi venter også her på hotelværelset, indtil politiet melder nyt ud, siger Kristoffer Frank.
FacebookTwitterKopier linkEmner:Christchurch|Kriminalitet|Videregående uddannelser|New Zealand|Facebook




https://www.dr.dk/sporten/tennis/tenniskomet-fortsaetter-fantastisk-form-spiller-sig-igen-i-en-semifinale

TennisTenniskomet fortsætter fantastisk form: Spiller sig igen i en semifinaleTenniskometen Clara Tauson besejrede fredag polakken Magdalena Frech i tre sæt i en kinesisk ITF-turnering.
Clara Tauson er videre til semifinalen i en seniorturnering i Kina.
15.
mar.
2019 kl.
11.
40Bemærk: artiklen er mere end 30 dage gammelLæs opFor anden gang på to uger er Clara Tauson klar til en semifinale i en seniorturnering.
Den danske tennisspiller besejrede fredag formiddag dansk tid polske Magdalena Frech 7-5, 0-6, 6-3 i ITF-turneringen i kinesiske Shenzhen, hvor der er point på spil til WTA-ranglisten.
I begyndelsen af måneden vandt Tauson en ITF-turnering i tunesiske Monastir, og tidligere på året strøg hun til tops i juniorernes Australian Open.
Danskeren startede fredag med at komme foran efter et langt første sæt, hvor begge spillere holdt serv indtil stillingen 5-5, hvor Tauson sikrede sig et vigtigt servegennembrud.
16-årige Tausons fem år ældre modstander svarede lynhurtigt igen ved at uddele et æg til danskeren, men Tauson var ikke færdig.
Skal møde kineserI tredje og afgørende sæt brød hun polakken to gange og blev klar til semifinalen, hvor modstanderen bliver Jia-Jing Lu, som er på hjemmebane i Kina.
29-årige Jia-Jing Lu ligger nummer 186 på kvindernes verdensrangliste.
Hendes højeste placering var nummer 174 i juli sidste år.
I ottendedelsfinalen slog Tauson den tidligere top-50-spiller Jana Cepelova, der i 2014 slog Serena Williams.
I første runde besejrede hun overlegent Liang En-Shuo fra Taiwan i to sæt.
Turneringen i Shenzhen har en samlet præmiesum på knap 400.
000 kroner.
/ritzau/FacebookTwitterKopier linkEmner:Clara Tauson (tennisspiller)|Serena Williams (tennisspiller)|Tennis|Shenzhen|Australian Open




https://www.dr.dk/nyheder/udland/nederlag-efter-nederlag-forstaa-brexit-ugen-paa-2-minutter

UdlandNederlag efter nederlag: Forstå brexit-ugen på 2 minutterTheresa Mays skilsmisseaftale blev afvist.
Nu vil briterne bede om brexit-udsættelse.
Af Benjamin Schildknecht Kodboel15.
mar.
2019 kl.
08.
57Bemærk: artiklen er mere end 30 dage gammelLæs opTo år efter brexit-afstemningen er det stadig ikke lykkedes Storbritannien, at forhandle en skilsmisseaftale på plads med EU.
Efter den britiske premierminister Theresa Mays historisk store nederlag i Underhuset i januar, forsøgte hun i denne uge igen at få en udtrædelsesaftale stemt igennem.
Ugen i det britiske parlament har været fyldt med dramatiske afstemninger og endnu et nederlag for Theresa May, hvilket resulterede i, at et flertal i Underhuset torsdag aften stemte for, at Storbritannien skal bede EU om udsættelse af brexit.
Få overblikket over ugens vigtigste brexit-begivenheder på to minutter i videoen øverst.
FacebookTwitterKopier linkEmner:Storbritannien|Theresa May (politiker)|EU|EU-forhold




https://www.dr.dk/nyheder/indland/dansk-politi-advarer-mod-dele-video-fra-angreb-i-new-zealand

IndlandDansk politi advarer mod at dele video fra angreb i New ZealandVideoen er voldsom, og det kan være strafbart at dele den, siger politiet.
New Zealands premierminister kalder skyderiet og drabene ved de to moskéer for et terrorangreb.
Af Emma Toft15.
mar.
2019 kl.
11.
40Bemærk: artiklen er mere end 30 dage gammelLæs opMindst 49 personer er dræbt i et terrorangreb mod to moskéer i Christchurch, New Zealand.
Nu opfordrer dansk politi på det kraftigste til, at folk lader være med at dele en video fra angrebet, som én af de formodede gerningsmænd har optaget og lagt op på nettet.
- Kort efter angrebet begyndte en video optaget af de formodede gerningsmænd at florere på Facebook og andre steder på nettet, og derfor advarer dansk politi nu befolkningen mod at dele videoer fra angrebet, lyder det.
Politiet understreger, at folk kan være med til at krænke de efterladte til ofrene ved at dele videoen.
Det kan ifølge Rigspolitiet i nogle tilfælde også være strafbart.
Læs også:OVERBLIK: Det ved vi om terrorangrebet i New Zealand- Samtidig er det en voldsom oplevelse både at se og modtage den slags videoer, og det kan få vidtrækkende konsekvenser for en selv, udtaler Mikael Wern, politiinspektør ved Nationalt Efterforskningscenter i Rigspolitiet.
Advarslen mod at dele videoen kommer, efter at politiet i andre sager har valgt at sigte folk for at dele krænkende videomateriale på nettet.
Det har politiet gjort i sagen om drabene på en dansk og en norsk kvinde, der blev dræbt under frygtelige omstændigheder på en rejse til Marokko.
Også i forbindelse med en stor sag om deling af krænkende videomateriale i den såkaldte Umbrella-sag har politiet valgt at give bøder og hive flere hundrede i retten.
FacebookTwitterKopier linkEmner:Politi|Rigspolitiet|New Zealand|Nationalt Efterforskningscenter|Kriminalitet




https://www.dr.dk/nyheder/regionale/trekanten/genabnet-i-alle-spor-efter-uheld-pa-vejlefjordbroen-fortsat-tung-trafik

TrekantområdetGenåbnet i alle spor efter uheld på Vejlefjordbroen: Fortsat tung trafikEn lastbilchauffør fik ved otte-tiden et ildebefindende på Vejlefjordbroen og påkørte en personbil, hvorefter broen blev spærret i begge retninger.
Uheld fredag morgen spærrede Vejlefjordbroen i begge retninger.
Miriam Leegaard Jacobsen15.
mar.
2019 kl.
08.
38 | opdateret 15.
mar.
2019 kl.
13.
21Bemærk: artiklen er mere end 30 dage gammelLæs opDer er igen farbart i alle spor i både sydgående- og nordgående retning på Vejlefjordbroen, efter et voldsomt uheld fredag morgen omkring klokken otte.
En 52-årig mand blev fløjet til Odense Universitetshospital i kritisk tilstand efter uheldet.
Hans tilstand er nu stabiliseret, og skaderne var ikke så slemme som først antaget.
Det oplyser vagtchef ved Sydøstjyllands Politi, Jørn Lindhart, til DR Trekanten.
- Uheldet sker, da en 65-årig lastbilchauffør får et ildebefindende og rammer autoværnet.
Han vågner tilsyneladende og får rettet lidt kontra, men det resulterer i et sammenstød med en personbil, siger han.
Det er føreren af personbilen, der nu er stabiliseret.
Med i bilen var også en 40-årig kvinde, der er i stabil tilstand og kørt til Kolding Skadestue.
Lastbilchaufføren er også uskadt.
I forbindelse med ulykken landede en lægehelikopter på broen, og det spærrede alle spor i begge retninger.
Endnu et uheld i køenLidt efter klokken 13.
00 fredag er der igen farbart i alle spor i både sydgående og nordgående retning, oplyser Vejdirektoratet på Twitter.
Man skal dog være forberedt på en del ekstra rejsetid resten af eftermiddagen, det oplyser Sydøstjyllands Politi.
Måtte vende biler på tilkørselEn af årsagerne til den lange oprydningstid er ifølge Sydøstjyllands Politi, at den væltede sættevogn transporterede en række soya-produkter, der blev spredt ud over området.
Fordi oprydningen tog så lang tid, har politiet løbende forsøgt at få biler af motorvejen, ved at vende dem og sende dem tilbage af tilkørslen ved 61A Vejle C.
Lastbiler har måttet bakke tilbage.
Vejlefjordbroen er en travl trafikåre og en af de mest trafikerede motorvejsbroer i Danmark.
Opdateret klokken 12.
45: Bilist ikke længere i kritisk tilstand efter uheldet.
Opdateret klokken 13.
20: Genåbnet for trafik i alle spor i begge retninger.
FacebookTwitterKopier linkEmner:Twitter|Broer og tunneller|Biltrafik|Kolding Sygehus|Kolding




https://www.dr.dk/nyheder/kultur/danske-tia-giver-kvinder-mod-til-gaa-ud-og-erobre-en-mandsdomineret-branche-jeg

KulturDanske Tia giver kvinder mod til at gå ud og erobre en mandsdomineret branche: 'Jeg bliver så stolt'Tia Korpe står bag Future Female Sounds, der uddanner kvindelige dj's i Danmark - og nu også i Afrika og Mellemøsten.
© Jamise/Female Future SoundsAf Morten Bjerregaard15.
mar.
2019 kl.
11.
01Læs op- Vi har netop afsluttet en workshop, hvor vi uddannede og bredte budskabet om de talentfulde kvindelige dj's ud i Tunesien.
Næste stop er en 'all female'-turné i Nordafrika og Mellemøsten til efteråret, og det ultimative mål er at starte et dj-akademi for kvinder i Saudi-Arabien.
Budskabet er klart, og ambitionerne er skyhøje hos Tia Korpe aka Tia Turn Tables.
Nogle ville måske tænke noget nær umulige.
Den 35-årige dj er grundlægger og direktør for nonprofit-organisationen Future Female Sounds, som arbejder for at synliggøre og promovere kvindelige dj-talenter og ikke-binære personer - ikke bare i Danmark, men også globalt.
- Det er et mindset, som vi vil prøve at ændre hos folk, for vi kan ikke ændre musikbranchen.
Men vi kan skabe synlighed for de kvindelige dj’s, der er derude, siger Tia Korpe.
Hun lader sig ikke slå ud af udfordringen om at få adgang til kvinderettighedernes skamplet Saudi-Arabien og bane vejen for kvinder i en mandsdomineret dj-branche.
Future Female SoundsNonprofit-organisationen Future Female Sounds blev grundlagt i december 2017 af Tia Korpe.
Organisationen består i dag af Tia Korpe, tre faste freelancere og en bestyrelse.
Målsætningen er at øge synligheden for kvindelige dj's, uddanne flere kvindelige dj's via workshops og mentorprogrammer og fungere som et netværk for kvindelige dj's globalt.
Future Female Sounds hjælper derudover festivaler, spillesteder og den private og offentlige sektor med at opdage og booke flere kvindelige dj's.
I 2018 uddannede Future Female Sounds 76 dj's på deres workshops i Danmark.
- Min egen oplevelse som kvindelig dj og som aktiv i København i rigtig mange år er, at det er en meget mandsdomineret branche.
Jeg manglede andre kvinder, jeg kunne sparre med, og jeg manglede kvindelige rollemodeller at spejle mig i, siger Tia Korpe og fortsætter:- Det handler også om synlighed.
Der er masser af dygtige kvindelige dj's derude, men de bliver stadigvæk ikke booket lige så meget som deres mandlige kollegaer.
Det gælder både på de absolut største festivaler, men også i klubmiljøet.
Derfor grundlagde hun 1.
december 2017 Future Female Sounds, der både fungerer som bookingbureau med 12 danske kvindelige dj's i folden og som arrangør af workshops, der uddanner og giver et fællesskab for artisterne.
Og så har Tia Korpe og Future Female Sounds netop afholdt deres første globale workshop, hvor 13 tunesiske kvinder blev uddannet udi kunsten at spinne plader og lave en fest.
- Den 8.
marts, på kvindernes internationale kampdag, havde vi et stort job på en klub i Tunesien, hvor alle vores dj-studerende fik lov til at spille et set, og så spillede jeg og to kvindelige tunesiske dj's.
Det var super fedt, siger Tia Korpe.
Selvom kvindelige dj's stadig er klart underrepræsenteret i Danmark, så kan det slet ikke sammenlignes med tilstanden i Tunesien.
- I Tunesien handler det meget mere om ulighed mellem kønnene, for her er der absolut ikke mange synlige kvindelige dj's.
Der findes tre kvindelige dj's i Tunesien, som spiller jævnligt, men da vi begyndte at forhandle med de forskellige spillesteder, fandt vi ud af, at de tilbyder kvindelige dj's en lavere løn end de mandlige.
Så hernede er vores arbejde endnu mere vigtigt, lyder det fra Tia Korpe på telefonen fra Tunis.
De fleste har aldrig set en kvindelig dj førBåde før og efter den tunesiske revolution omkring årsskiftet 2010-2011, som blev startskuddet til 'Det Arabiske Forår', blev Tunesien fremhævet som den mest progressive nation i MENA-regionen (Mellemøsten og Nordafrika), når det kommer til ligestilling.
Men på trods af udviklingen og den høje grad af ligestilling i Tunesien i forhold til de andre lande i MENA-regionen så er det 'nye' Tunesien skrøbeligt, og snævertsynede og konservative holdninger til kvinders rolle i samfundet er stadig fremtrædende.
- Ved at sætte en kvindelig dj bag pulten kan man ændre tankegange og normer.
Især blandt unge mænd her i Tunesien, som aldrig nogensinde har set en kvindelig dj stille sig op på en scene, siger Tia Korpe.
Tia Korpe tror og håber, at Future Female Sounds-akademiet har været med til at inspirere andre unge piger til at forfølge deres interesser og skubbe til de stereotype kønsroller.
Og interessen fra landsdækkende og afrikanske medier har gjort, at folk har fået øjnene op for, at der rent faktisk findes kvindelige dj's i landet.
Jeg bliver stolt, når jeg hører, at tre af vores studerende er blevet booket til forskellige job - allerede en uge efter vi afsluttede workshoppen.
Tia Korpe, grundlægger af Future Female Sounds- Den feedback, jeg har fået fra deltagerne, har været helt fantastisk.
Flere af pigerne var stille og lukkede i starten, men stille og roligt blomstrede de op i løbet af ugen.
Ikke kun teknisk, men også personligt.
De har fået mod til at gå ud og erobre verden, og så har de ikke mindst fået et netværk og nogle sparringspartnere i ryggen, som bakker dem op.
- Og så bliver jeg stolt, når jeg hører, at tre af vores studerende er blevet booket til forskellige job - allerede en uge efter vi afsluttede workshoppen, siger Tia Korpe.
Den (næsten) umulige arabiske drømMen det stopper slet ikke her for Future Female Sounds og missionen om at uddanne og promovere kvindelige dj's globalt.
Tre kvindelige dj's, du skal holde øje med lige nu ifølge Tia KorpeCourtesy: Den danske dj, nu bosat i Berlin, har fuld fart på en international karriere som techno-dj og har blandt andet spillet på techno-templet Berghain og den anerkendte Sonar Festival i Barcelona.
Josey Rebelle: Britisk elektronisk dj som turnerer rundt i hele verden med stor succes.
Hun har blandt andet spillet på store festivaler som Dimensions, Primavera Sounds og AfroPunk NYC.
Sama: Er den første kvindelige palæstinensiske dj, nu bosat i Paris.
Hun er en stor rollemodel, ikke kun i Mellemøsten og Nordafrika, men for piger med arabisk baggrund globalt.
Hun har lige lavet et fantastisk Boiler Room-set live fra Ramallah.
Til maj tager Future Female Sounds-karavanen til Kina, og derefter går turen til Sydafrika.
Og til efteråret sætter Future Female Sounds en turné op i Nordafrika og Mellemøsten, hvor de samler en hær af talentfulde kvindelige dj's fra hele regionen med målet om at sprænge opfattelsen af, hvad kvinder (også) kan udrette.
Det skal gerne være med til at rydde vejen for organisationens ultimative mål: At åbne et dj-akademi kun for kvinder i Saudi-Arabien.
- Saudi-Arabien er det ultimative mål, men også et langsigtet mål.
Det er nok det land i verden, som er mest ekstremt, når det kommer til kvinders rettigheder, så det siger sig selv, at det ikke er en nem opgave.
- Men jeg er i en proces lige nu, hvor jeg snakker med lokale kunstnere dernede, og det handler om at få tilladelser fra styret i Saudi-Arabien, hvilket er svært, og om at finde et sikkert sted at udfolde sig, så der ikke pludselig vælter 100 religiøse mænd ind ad døren og stopper det hele, forklarer Tia Korpe.
Med den langsigtede arabiske drøm i sigte, fortsætter Future Female Sounds missionen om at skabe ligestilling inden for dj-branchen, som breder sig som ringe i vandet og prikker til de konservative kønsnormer.
FacebookTwitterKopier linkEmner:Saudi-Arabien|Tunesien|Afrika|Uddannelse|Erhverv




https://www.dr.dk/nyheder/indland/bandemedlem-losladt-midt-i-retssag-om-drabsforsog

IndlandBandemedlem løsladt midt i retssag om drabsforsøgTiltalt var blevet forvekslet med en anden.
Han var ellers midt i retssag med 15 andre.
Politi og anklagemyndighed har fundet ud af, at den nu løsladte mand alligevel ikke er ham, som politiet mente at have identificeret på et overvågningsfoto fra en ATK-bil.
15.
mar.
2019 kl.
11.
22Bemærk: artiklen er mere end 30 dage gammelLæs opEn kæmpe sag med 16 tiltalte medlemmer af banden Loyal To Familia (LTF) har ved Retten på Frederiksberg taget en uventet drejning.
Antallet af tiltalte på anklagebænken fredag formiddag i retssagen om flere drabsforsøg er blevet reduceret til 15.
En af mændene kunne helt usædvanligt gå fra retten som en fri mand inden sagens egentlige afslutning.
Det skriver Politiken.
Anklager Tomas Hugger indledte overraskende fredagens retsmøde med at fortælle, at den tiltalte 24-årige mand var blevet forvekslet med en anden.
Derfor anmodede anklageren om, at der skete frifindelse og løsladelse af den tiltalte.
- Vi har fået kildeoplysninger, som bekræfter os i, at pilen i den grad peger på en anden nu, sagde Tomas Hugger ifølge Politiken.
Politi og anklagemyndighed har fundet ud af, at den nu løsladte mand alligevel ikke er ham, som politiet mente at have identificeret på et overvågningsfoto fra en ATK-bil.
Bilen stod placeret på Tagensvej, og fotoet har indgået som et afgørende bevis mod manden.
'Hasteefterforskning' igangPilen peger nu i stedet i retning af et andet højtstående medlem af LTF.
Ifølge Tomas Hugger har politiet haft gang i en "hasteefterforskning" vedrørende den nye mistænkte.
Retssagen mod de nu 15 LTF'ere drejer sig om en række drabsforsøg.
Sagen er historisk, da den kan ende med at udløse domme på livstid, hvis mændene bliver dømt.
Jane Ranum er forsvarer for den 24-årige mand.
Hun er rystet over udviklingen.
- Det er grotesk og må give anledning til alvorlig selvransagelse hos politiet.
Jeg har aldrig været ude for noget lignende før i en drabssag, siger Jane Ranum til Politiken.
Hendes klient har siddet varetægtsfængslet i cirka halvandet år siden oktober 2017.
Også retsformanden lod en bemærkning falde.
- Det er ikke så heldigt, når en tiltalt i en drabssag viser sig ikke at være den rigtige, sagde retsformanden ifølge avisen.
Efter planen tager retten stilling til de tiltaltes skyld torsdag i næste uge, mens de muligt historiske domme ventes at falde fredag.
/ritzau/FacebookTwitterKopier linkEmner:Retsvæsen|Mord|Ranum|Loyal To Familia|Anklagemyndigheden




https://www.dr.dk/sporten/fodbold/analyse-fifa-vil-udvide-vm-allerede-nu-men-vil-qatar-lege-med

FodboldANALYSE Fifa vil udvide VM allerede nu - men vil Qatar lege med?
Dagens FIFA-møde vil med stor sandsynlighed ændre fodbolden, vurderer DR Sportens fodboldkommentator Henrik Liniger.
Henrik Liniger giver her sin analyse af de to afgørende ting, som FIFA skal tage stilling til fredag.
Af Henrik Liniger15.
mar.
2019 kl.
10.
02 | opdateret 15.
mar.
2019 kl.
13.
20Bemærk: artiklen er mere end 30 dage gammelLæs opMin formodning er, at FIFA’s planer ender med at blive en realitet.
henrik liniger, dr sportens fodboldkommentatorFredag kommer FIFA’s Council – den tidligere eksekutivkomité - med stor sandsynlighed til at ændre fodbolden for altid.
På dagens møde i Miami skal der stemmes om to essentielle ting:Der skal tages stilling til, om et nyt og større klub-VM skal være en realitet.
Læs også:Rapport fra Fifa: VM-udvidelse kræver fire nye stadions og ekstra værtOg så skal der træffes beslutning om, hvorvidt VM allerede i 2022 skal rumme 48 lande – en udvidelse på 16 deltagere.
Men hvad vil det helt præcist betyde for fodbolden, og hvem slås for hvad?
Lad os starte med VM for klubhold.
Et nyt og større VM for klubholdSkal vi have fundet verdens bedste klubhold gennem en stor og flot turnering med 24 deltagende hold?
Ja, lyder svaret, hvis man spørger hele verdens fodboldforbund, FIFA.
De seneste fem års vindere af VM for klubhold2014 Real Madrid2015 FC Barcelona2016 Real Madrid2017 Real Madrid2018 Real MadridMen i det europæiske fodboldforbund, UEFA, bliver der strittet gevaldigt imod.
Ganske enkelt fordi det europæiske fodboldforbund frygter, at et større VM for klubhold vil betyde, at Champions League taber værdi.
Og at kampkalenderen bliver for presset.
Min formodning er, at FIFA’s planer ender med at blive en realitet, trods europæisk modstand.
For UEFA’s medlemmer udgør ikke et flertal i FIFA’s Council.
De har kun ni medlemmer af de 37 i FIFA’s Council, og derfor skal meget gå galt, hvis ikke det ender med at blive vedtaget.
Der er sikkert ikke mange fodboldfans i Europa, der under ugens Champions League-kampe har siddet og savnet, at Liverpool eller Barcelona skulle have mødt Raja Casablanca fra Marokko eller Jeonbuk Motors fra Sydkorea.
Omvendt er der sikkert mange fodboldfans rundt omkring i verden, der gerne så, at deres hold fik besøg af en af de europæiske giganter.
Derfor stemmer resten af verden for et stort klub-VM.
Planen er, at turneringen i første omgang skal testes i sommeren 2021.
Forslaget, som der skal tages stilling til i dag, kommer ikke til at udvide kampkalenderen, da Confederations Cup for landshold så vil blive droppet.
Og det er netop det, der gør, at planen sandsynligvis ikke møder gigantisk modstand fra Europa, som ellers havde håbet at udsætte et større klub-VM til i hvert fald 2025.
48 lande til VM i 2022VM står i en lidt anden situation.
Det er allerede nu besluttet, at VM skal udvides til 48 lande i 2026, hvor USA, Mexico og Canada bliver værter.
Spørgsmålet i dag er, om VM i Qatar om tre år også skal udvides fra 32 til 48 hold.
VM-udvidelsen var et af Fifa-præsident Gianni Infantinos helt store valgløfter, da han stillede op som Sepp Blatters efterfølger.
Og planerne var helt sikkert med til at skaffe ham stemmer fra lande uden for Europa.
Tidligere på ugen fik pressen fat i en intern Fifa-rapport, der fastslår, at det sagtens kan lade sig gøre at udvide VM i 2022.
Det kræver bare fire ekstra stadions og et værtsland foruden Qatar.
Med rapporten er den sidste interne modstand nok ryddet væk, men der er et stort eksternt problem: Qatar skal sige ja til udvidelsen.
Golf-staten har en juridisk bindende aftale med Fifa om et VM i 2022 med landet som enevært og med 32 hold i turneringen.
Hvilken interesse har de i at dele deres store VM-drøm med et naboland, oven i købet i en situation, hvor det politiske forhold mellem Qatar og flere naboer er højspændt?
Det er også svært at få øje på økonomiske argumenter, som skulle kunne overbevise den stenrige oliestat.
Når det gælder markedsføring og PR vil det også forplumre billedet at være flere værtslande.
Derfor er Fifas eneste mulighed at lægge stort politisk pres på Qatar, og det vil man gøre, hvis udvidelsen bliver vedtaget af Fifas bestyrelse i dag.
Den endelige beslutning skal så træffes på Fifas kongres i juni, og frem til da vil hovedopgaven for Gianni Infantino være at få overbevist Qatar om at dele værtsskabet.
Men hvorfor overhovedet en udvidelse?
Infantino peger ofte på emotionelle grunde, når han bliver spurgt: At flere lande skal have del i VM-drømmen og føle at det er realistisk at komme med til en slutrunde.
Men det handler selvfølgelig også om penge.
Ifølge Fifa-rapporten vil en udvidelse give omkring 2,7 milliarder kroner mere i kassen hos Fifa.
Det er penge, som mange fattige fodboldlande gerne vil have fingre i.
Det eneste realistiske resultat af dagens møde er derfor, at 2022-udvidelsen fortsat er tema nummer 1 for Fifa-toppen.
Spørgsmålet er om Qatar vil lege med.
FacebookTwitterKopier linkEmner:FIFA|Fodbold|Qatar|UEFA|Gianni Infantino (idrætsleder)




https://www.dr.dk/nyheder/vejret/tropisk-cyklon-haerger-i-oestafrika-100-mennesker-omkommet

VejretTropisk cyklon hærger i Østafrika: 100 mennesker omkommetStorbyen Beira i Mozambique forbereder sig på en voldsom cyklon efter dage med kraftig regn.
Den fjerdestørste by i Mozambique, Beira, og Nova Sofala er blevet ramt af en den kraftigste cyklon i Østafrika i over ti år.
Af Christian Jon Cherry15.
mar.
2019 kl.
08.
36Bemærk: artiklen er mere end 30 dage gammelLæs opOmkring hundrede personer har mistet livet, efter Mozambique og Malawi har været hærget af voldsom regn.
Det skriver bbc.
co.
uk.
Nu er storbyen Beira med 500.
000 indbyggere ved Mozambiques østkyst blevet ramt af en cyklon, der klokken 6 fredag morgen befandt sig lige over byen.
Uden for cyklonens øje er vinden nået op på 50 meter i sekundet i middelvind og har haft vindstød omkring 64 meter i sekundet.
Efter cyklonen har ramt land, er den endnu ikke svækket særligt, og klokken 6:30 fredag morgen lå den stadig i en kategori 3 cyklon.
I løbet af det næste døgn vil cyklonen bevæge sig mod vest.
På sin rejse mod nabostaten Zimbabwe vil den svækkes til en regulær storm, men både vind og nedbør vil fortsætte med at skabe ødelæggelser.
Savnet regn er ødelæggendeMens vi herhjemme har fået over 74 mm regn og taler om en usædvanlig våd marts, har man i dele af Malawi og Mozambique udsigt til op til 300 mm regn.
Men selvom der er tørke og brug for regn i denne del af Afrika, vil den kraftige regn være uønsket.
Mozambique bliver angrebet af vand fra alle sider.
Regnen vil i de kommende mange timer hamre ned, og da den tørre jord endnu ikke kan absorbere vandet, vil vandet blive samlet i floderne i Sofala regionen.
Her vil vandet i første omgang have svært ved at komme væk, da fem til syv meter høje flodbølger vil blokerer for vandets naturlige strøm.
FacebookTwitterKopier linkEmner:Mozambique|Afrika|Vejret|Orkaner|Malawi




https://www.dr.dk/nyheder/regionale/sjaelland/asmeret-fra-eritrea-laerte-dansk-paa-rekordtid-i-en-dagpleje

SjællandAsmeret fra Eritrea lærte dansk på rekordtid i en dagplejeHolbæk Kommune sender indvandrerkvinder i sprogpraktik hos dagplejemødre.
30-årige Asmeret har lært dansk ved at synge og læse med børnene i Jannie Rasmussens dagpleje.
Af Trine Warrer Juul15.
mar.
2019 kl.
11.
07Bemærk: artiklen er mere end 30 dage gammelLæs opFor halvandet år siden kom Asmeret Efrem Fesohoson til Danmark igennem familiesammenføring.
Hun kunne ikke et ord dansk - men det ændrede seks måneders sprogpraktik hos en dagplejemor i Svinninge på i 2018.
- Hun underviste mig i sange til børnene.
Vi sang sammen, vi spiste sammen, vi ryddede op sammen.
Hun snakkede og snakkede altid, og efter tre måneder begyndte jeg at forstå og tale dansk, fortæller Asmeret Efrem Fesohoson.
Rim, remser, gentagelser og masser af snak om dagligdags ting er dagplejemor Jannie Rasmussens metode, og resultatet oplevede hun selv meget tydeligt.
- I den sidste del af Asmerets praktik havde vi mange dybe samtaler om hendes liv i Eritrea, forskellen på mænd og kvinder i Danmark og Eritrea.
I starten havde hun ikke sproget til det, men det havde hun efter seks måneder, fortæller Jannie Rasmussen.
Både sproget og tilknytningen til arbejdsmarkedet er især vigtigt for flygtninge- og indvandrerkvinder.
For under halvdelen af kvinder i den arbejdsdygtige alder er i beskæftigelse på landsplan.
Derfor har Holbæk Kommune et særligt fokus på netop kvinder.
Kvinder i beskæftigelse48 procent af de 18-64 årige ikke-vestlige kvinder var i beskæftigelse ultimo november 2018.
74 procent af de 18-64 årige kvinder af dansk oprindelse var i beskæftigelse på samme tid.
Kilde: Udlændinge og Integrationsministeriet- Derfor er det rigtig vigtigt, at kvinderne kommer ud.
Også fordi mange af dem ikke er vant til fra deres hjemland at være på arbejdsmarkedet, siger virksomhedskonsulent Signe Boye fra Jobcenter Holbæk.
Virksomheder berøringsangste over for sprogpraktikanterNår indvandrere og flygtninge kommer til Danmark, skal de inden for fire uger tilbydes en sprogpraktik, så de både lærer sprog, dansk kultur og arbejdsmarkedet at kende.
Men det kan være en udfordring både for virksomhed og fremmede.
- Når vi henvender os til virksomhederne om sprogpraktikanter, må vi jo fortælle, at de stort set ikke har noget sprog som udgangspunkt.
Så kan der godt være berøringsangst, for virksomhederne føler, de kommer til at bruge meget tid og ressourcer på det, siger virksomhedskonsulent Signe Boye.
Men for dagplejemor Jannie Rasmussen er det en gevinst at have sprogpraktikanter.
Hun gør dem klart, at dagplejebørnene er hendes førsteprioritet, så de forstår, hvis hun nogle dage er lidt fraværende.
- Så er der det plus, at hvis der er noget med et af børnene, så er hun der til at lege med de andre børn og få dem til at føle sig godt tilpas.
Så det er en win-win for alle parter at have sprogpraktikanter, siger hun.
Jeg har store drømme.
Jeg vil gerne læse til sygeplejerske eller pædagog.
Asmeret Efrem Fesohoson, sprogpraktikantI Dagplejen Katrinedal, som består af 19 dagplejere, har man særligt fokus på børnenes sprogudvikling, og derfor er det et oplagt sted for indvandrerkvinder at komme i sprogpraktik.
- Vi bruger mange gentagelser, rim og remser og små sange.
Så de får lov til at starte på basic sammen med børnene, og så bygger vi op, siger pædagogisk leder Alice Sedam.
Lærer om kulturforskelle hos dagplejemorUd over at lære sproget gør Jannie Rasmussen også meget ud af at fortælle kvinder som Asmeret om dansk kultur, traditioner og normer.
Og der kan være store forskelle på Eritrea og Danmark, opdagede Asmeret Efrem Fesohoson.
- Da jeg startede hos Jannie, var jeg overrasket over, at danskerne afleverer så små børn i pasning.
I mit hjemland kommer børn under et år ikke i pasning, siger hun.
Men kulturudvekslingen går begge veje, og Jannie Rasmussen har også lært noget af at have sprogpraktikanter.
- Det har overrasket mig lidt, hvor meget de rigtigt gerne vil lære dansk; de er virkelig på.
For det er ikke lige det indtryk, man får, når man hører og læser om dem, siger hun.
Asmeret Efrem Fesohoson er nu i virksomhedspraktik som kok, og på sprogskolen er hun så langt, at hun snart er klar til at læse videre på VUC.
- Jeg har store drømme.
Jeg vil gerne læse til sygeplejerske eller pædagog, siger hun.
FacebookTwitterKopier linkEmner:Eritrea|Holbæk Kommune|Sprog|Børnepasning|Holbæk




https://www.dr.dk/sporten/formel1/formel-1-saesonen-staar-doeren-magnussen-koerer-bloede-traeningstider

Formel1Formel 1-sæsonen står for døren: Magnussen kører bløde træningstiderDen danske Haas-kører blev henholdsvis nummer 9 og 12 i de to træninger i Melbourne fredag.
Kevin Magnussen under de første træninger i Melbourne.
15.
mar.
2019 kl.
08.
29Bemærk: artiklen er mere end 30 dage gammelLæs opFørste træningsdag i Australien blev en blandet fornøjelse for Formel 1-køreren Kevin Magnussen.
Den danske Haas-kører blev tidligt fredag morgen dansk tid nummer 9 i første træning, hvor han var hurtigere end holdkammeraten Romain Grosjean.
Men i træningen efter var rollerne byttet rundt.
Her tog Grosjean en 10.
-plads, mens Magnussen blev skubbet ud af top 10.
Her fuldførte danskeren 27 omgange, hvilket var færrest af alle, og hans hurtigste tid lød på 1 minut og 23,988 sekunder.
Danskerens tid rakte kortvarigt til en førsteplads, men han endte på 12.
-pladsen - 1,388 sekunder fra bedste tid.
Lige herunder kan du tjekke, om du kan kende vores danske kører Kevin Magnussens 19 konkurrenter.
Hamilton topperDen forsvarende verdensmester, Mercedes-køreren Lewis Hamilton, toppede stillingen i begge træninger.
I anden træning blev briten noteret for sin bedste tid, da han kørte en omgang på 1 minut og 22,600 sekunder på den australske bane.
Ferraris Sebastian Vettel og Charles Leclerc tog de efterfølgende pladser i første træning, mens Valtteri Bottas (Mercedes) og Max Verstappen (Red Bull) fulgte efter verdensmesteren i anden.
Kørerne er i gang med de sidste forberedelser til årets første grandprix, der køres i Melbourne, Australien.
Tidligt lørdag dansk tid træner kørerne igen, før det går løs med kvalifikationen.
Søndag køres der for første gang i sæsonen om point.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Australien|Formel 1|Ferrari




https://www.dr.dk/nyheder/udland/politiet-anholder-fire-personer-efter-skuddrab-i-new-zealand

UdlandPolitiet anholder fire personer efter skuddrab i New ZealandEn kvinde og tre mænd er pågrebet.
De menes at have forbindelse til det dødelige angreb på to moskéer i Christchurch.
Politiet bekræfter at flere personer er dræbt.
Af Signe Mai Vilsbøll15.
mar.
2019 kl.
06.
53Bemærk: artiklen er mere end 30 dage gammelLæs opPolitiet i den newzealandske by Christchurch har anholdt fire personer, som mistænkes for at have forbindelse til angrebet mod to moskéer.
Ifølge politichef i byen, Mike Bush, er der tale om tre mænd og en kvinde.
Han understreger overfor medier i New Zealand, at det ikke kan udelukkes, at flere personer er involveret i skyderiet.
Indtil videre er det dog for tidligt for politiet at sige noget om motivet bag skyderiet, der har kostet flere personer livet.
Der er indtil videre heller ikke sat præcise tal på, hvor mange mennesker der er dræbt af skud, men newzealandsk politi har bekræftet, at der er omkomne.
Øjenvidner beretter ifølge Ritzau om et "betydeligt" antal sårede og dræbte.
Bilbomber er uskadeliggjortTidligere på morgenen oplyste Mike Bush, at politiet ikke ved, om der er risiko for angreb mod andre moskéer eller andre områder af byen.
På internettet cirkulerer ifølge AP en video, der viser foruroligende optagelser fra skyderi i den ene af moskéerne, og en 28-årig mand har taget skylden for angrebet i et 74 sider langt indvandringskritisk manifest.
I manifestet forklarer han sit motiv for angrebet, der dermed ser ud til at være planlagt, skriver AP.
Efter skyderierne i Christchurch har politiet også uskadeliggjort et antal bomber, der er fundet i biler i byen.
Politiet advarer folk om at tage til moskéer andre steder i New Zealand, da det er uvist, om der kan ske flere angreb i forbindelse med fredagsbønnen.
FacebookTwitterKopier linkEmner:New Zealand|Christchurch|Kriminalitet|Politi




https://www.dr.dk/nyheder/udland/terrorangreb-mod-moskeer-i-new-zealand-mindst-49-draebte

UdlandTerrorangreb mod moskéer i New Zealand: Mindst 49 dræbteNew Zealands premierminister siger, at mindst 49 er blevet dræbt ved angrebet på to moskéer i byen Christchurch.
Video: Tobias SydradalAf Julie Johanne Knudsen15.
mar.
2019 kl.
07.
30 | opdateret 15.
mar.
2019 kl.
14.
10Bemærk: artiklen er mere end 30 dage gammelLæs opEn af de mørkeste dage i New Zealands historie.
Mindst 49 er blevet dræbt og adskillige sårede efter et terrorangreb på to moskéer i byen Christchurch i New Zealand, måtte landets premierminister Jacinda Ardern rystet meddele.
Blandt de sårede er både børn og voksne, skriver TVNZ.
Angrebet tog sin begyndelse fredag klokken 13.
40 lokal tid (klokken 01.
40 dansk tid), da en bevæbnet mand gik ind i Masjid al-Noor moskéen i det centrale Christchurch, hvor omtrent 300 mennesker var samlet til fredagsbøn.
Her affyrede den mørkklædte mand skud og dræbte 41 mennesker.
Der var også skyderi i en moské, der ligger fem kilometer væk i Linwood, en forstad til Christchurch.
Her blev syv personer dræbt.
48 sårede behandles på hospitalet i Christchurch, en person er her afgået ved døden.
Antallet af dræbte kan stige de kommende timer, meddeler myndighederne.
28-årig australier anholdtPolitet anholdte fire personer - tre mænd og en kvinde - men har efterfølgende løsladt en af dem.
Lørdag morgen lokal tid fremstilles en 28-årig mand i retten sigtet for ugerningen.
Australiens premierminister, Scott Morrison, har udtalt, at 'den anholdte' er en australsk statsborger, og han kaldte vedkommende for en 'ekstremistisk, højredrejet, voldelig terrorist'.
Også de øvrige tilbageholdte var bevæbnede, men politiet har endnu ikke bekræftet om, de har noget med angrebet at gøre.
Angrebet blev filmet og streamet på Facebook.
Også et 87 siders langt indvandrerkritisk manifest er blevet delt på nettet, inden skudeepisoden fandt sted.
Det danske politi opfordrer kraftigt til, at man ikke deler terror-videoen, hvis man kommer i besiddelse af den.
New Zealands premierminister, Jacinda Ardern, kalder episoden for 'et velplanlagt terrorangreb' og 'en af de mørkeste dag i historien'.
- De har klare ekstremistiske holdninger.
Og den slags har ikke noget at gøre i New Zealand eller i resten af verden, sagde Jacinda Ardern på sit pressemøde.
På nuværende tidspunkt har myndighederne ingen grund til at tro, at der er andre gerningsmænd på fri fod, men intet er på nuværende tidspunkt sikkert, oplyste premierministeren.
'Ekstremistisk, højredrejet, voldelig terrorist'New Zealands øverste politichef, Mike Bush, sagde efterfølgende på et pressemøde, at hverken de australske eller newzealandske myndigheder kendte til de anholdte i forvejen.
Og de optrådte heller ikke på nogen lister over farlige eller mistænkelige personer.
Alligevel opfordrede politet indbyggerne til at opholde sig indendøre og holde sig væk fra moskéer.
Efter terrorangrebet demonterede politiet flere hjemmelavede bomber, som var spændt fast på biler i området.
Politiet er også til stede ved byens lufthavn.
PET følger nøje situationenDet danske efterretningstjeneste PET er i kontakt med både danske og newzealanske myndigheder efter terrorangrebet.
- PET følger nøje situationen efter hændelserne i New Zealand og er i tæt kontakt med relevante danske og udenlandske myndigheder.
Vi vurderer desuden løbende om situationen i New Zealand giver anledning til konkrete tiltag, lyder det i et skrifteligt citat.
Desuden meddeler Londons borgmester Sadiq Khan på Twitter, at det vil være 'meget synligt politi tilstede' ved byen moskéer.
Og i Frankrig er sikkerhedsforanstaltninger ved moskéer og andre religiøse bygninger også blevet skærpet, oplyser Ritzau.
Frankrig huser Europas største muslimske samfund.
Lars Løkke: Vi står sammen med New Zealand'Mine tanker går til det newzealanske folk og ofrene.
Danmark støtter New Zealand og premierminister Jacinda Ardern', skriver statsminister, Lars Løkke Ramussen (V), på Twitter efter terrorangrebet.
Dronning Magrethe udtrykker ligeledes chok efter terrorhandlingen og sender kondolencer til New Zealands generalguvernør, Patsy Reddy.
Det skriver kongehuset på sin hjemmeside.
Også den amerikanske præsident, Donald Trump, har meldt sig på banen efter dagens hændelse.
'Min varmeste sympati går ud til det newzealandske folk efter den forfærdelige massakre', skriver han på Twitter.
Flere globale ledere har desuden vist deres medfølelse med befolkningen i New Zealand, heriblandt den britiske premierminister, Theresa May, og den franske præsident, Emmanuel Macron, oplyser CNN.
Centrale del af byen er lukket nedDen centrale del af Christchurch er ryddet for mennesker, hvor store politistyrker er på plads.
Rådhuset, hospitaler og skoler er lukket.
Ligesom herhjemme foregik der en klimastrejke i Christchurch, og skoleeleverne der deltog blev evakueret.
Opdateres.
.
FacebookTwitterKopier linkEmner:Donald Trump (politiker)|Emmanuel Macron (politiker)|Venstre|Frankrig|Politi




https://www.dr.dk/nyheder/viden/kroppen/foraeldre-droppede-vaccine-seksaarig-dreng-taet-paa-doe-af-stivkrampe

KroppenForældre droppede vaccine: Seksårig dreng tæt på at dø af stivkrampeEn dreng i USA tilbragte to måneder på hospitalet som følge af stivkrampe.
Vaccinen er meget vigtig, understreger forsker.
Lægerne måtte bruge et åndedrætsrør, så drengen kunne trække vejret, fremgår det af en ny rapport.
(© ColourBox)Af Allan Nisgaard15.
mar.
2019 kl.
06.
31Bemærk: artiklen er mere end 30 dage gammelLæs opLigesom i Danmark er det efterhånden sjældent, at børn i USA bliver ramt af tetanus, også kaldet stivkrampe.
De fleste forældre får nemlig vaccineret deres børn mod sygdommen.
Men dropper de vaccinen, er der risiko for at barnet bliver smittet med sygdommen uanset, hvor i verden de er.
For bakterien findes i jord overalt.
Hvad er stivkrampe?
Stivkrampe (tetanus) er en infektionssygdom, som skyldes en bakterie fra jorden.
Bakterien kan trænge ind i kroppen gennem et sår i huden.
Bakterien kan så danne et giftstof, der kan give muskelkramper og i nogen tilfælde vejrtrækningsstop.
Stivkrampe smitter ikke fra person til person.
I Danmark og andre vestlige lande er sygdommen sjælden på grund af børnevaccinationsprogrammet.
Vaccinen skal gerne opdateres hvert 10.
år med en boostervaccine, så du er 100 procent beskyttet.
(Kilde: Netdoktor og Palle Valentiner Branth, sektionsleder på Statens Serum Institut.
)Tilbage i 2017 blev en seksårig dreng fra den amerikanske stat Oregon ramt af stivkrampe efter at have skåret sig i hovedet ved et uheld.
Han var ikke vaccineret.
I to måneder lå han på hospitalet, inden han blev sendt videre til et rehabilitetscenter.
Drengen fik så alvorlige kramper i musklerne, at det gik udover vejrtrækningen.
Han var tæt på at dø, skriver de amerikanske sundhedsmyndigheder i en ny rapport.
- Det er tankevækkende, at man stadig ser sådan nogle historier her.
Det understreger, hvor vigtigt, det er at være beskyttet mod stivkrampe, siger Palle Valentiner Branth, der er sektionsleder på Statens Serum Institut.
- Der er en risiko for at dø af stivkrampe, også i de veludviklede lande.
De fleste overlever dog.
Men de skal jo igennem et meget langt og ubehageligt forløb, fortsætter han.
Lægerne måtte bruge flere typer medicin for at styre muskelkramperne og smerterne.
Og så måtte de bruge et åndedrætsrør, så drengen kunne trække vejret.
Vil stadig ikke vaccinere hamFamilien til den seksårige dreng brugte, hvad der svarer til over seks millioner kroner på at gennemføre behandlingen.
Nu hvor drengen er blevet rask igen, har forældrene stadig ikke tænkt sig at vaccinere ham, fremgår det af rapporten.
Det er en bakterie, der findes i jord overalt, og får du et sår, der bliver forurenet, kan du få sygdommen.
Men det er nemt at forebygge ved at blive vaccineret.
Palle Valentiner Branth, sektionsleder på Statens Serum Institut.
- Du bliver ikke immun efter at have haft sygdommen, siger Palle Valentiner Branth.
Han forklarer, at stivkrampe er en sygdom, som smitter på en helt anden måde, end de andre sygdomme, som børn i dag bliver vaccineret imod:- Den smitter ikke fra person til person.
Flokimmuniteten, som er med til at beskytte de ikke-vaccinerede for eksempelvis sygdommen mæslinger, hjælper altså ikke her.
- Du er kun beskyttet mod stivkrampe, hvis du er vaccineret.
Det er en bakterie, der findes i jord overalt, og får du et sår, der bliver forurenet, kan du få sygdommen, fortsætter Palle Valentiner Branth.
Voksne skal opdatere vaccinenI dag er stivkrampevaccinen en del af børnevaccinationsprogrammet i Danmark, og derfor er stivkrampe en sjælden sygdom blandt danskerne.
Den største risiko findes for ældre, der ikke har fået tilbudt vaccinationen.
- I 2017 havde vi faktisk to tilfælde af stivkrampe hos ældre personer i Danmark.
I hele Europa havde vi 82 tilfælde, hvor de fleste af dem var i Italien, siger Palle Valentiner Branth.
Og så er det vigtigt, at vaccinen bliver opdateret hver 10.
år med en såkaldt boostervaccine.
Så er du 100 procent beskyttet.
- Så det er en god idé at få opdateret vaccinen.
Og hvis der er nogle, der aldrig har fået vaccinen, så bør de tale med deres læge og lægge en plan for, hvordan de kan rette op på det, siger Palle Valentiner Branth.
FacebookTwitterKopier linkEmner:Sygdomme og lidelser|Vaccinationer|Statens Serum Institut|USA|Italien




https://www.dr.dk/nyheder/kultur/film/adnan-sidder-faengslet-paa-20-aar-mordet-paa-sin-ekskaereste-nu-tager-ny

BingeSe temaFilm og serierAdnan sidder fængslet på 20.
år for mordet på sin ekskæreste: Nu tager ny dokumentar sagen op igenPodcasten 'Serial' fik ikke Adnan Syed løsladt fra fængslet.
Nu tager en dokumentarserie sagen op igen.
- Vi er allerede blevet skuffet over manglende udvikling i sagen, da vi lyttede til 'Serial', så jeg håber ikke, at mit hjerte endnu engang skal splintres itu med endnu en død and af en sag, skriver DR's serieekspert Frederik Dirks Gottlieb.
Adnan Syed (billede) sidder i fængsel på 20.
år.
(© HBO Nordic)Af Frederik Dirks Gottlieb15.
mar.
2019 kl.
06.
32Bemærk: artiklen er mere end 30 dage gammelLæs opDa 'Serial' tilbage i 2014 blev verdens første mainstream-podcast med over 170 millioner downloads til dato, var det nok de færreste, som forestillede sig den syndflod af true crime-fortællinger, der skulle følge i kølvandet.
Tv-serier som 'Making a Murderer' og 'The Jinx' red videre på bølgen, og den dag i dag er true crime en af de mest succesfulde genrer på streamingtjenesterne.
Kvinden bag 'Serial', Sarah Koenig, blev en vaskeægte podcast-stjerne, men hun valgte efter første sæson ikke at koge mere suppe på sagen om Adnan Syed, der i 1999 blev dømt for mordet på sin ekskæreste, den kun 18-årige Hae Min Lee.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Siden da har de mest nysgerrige kunnet følge Adnan Syed-sagen i de amerikanske nyhedsmedier, men det er først med HBO's nye dokumentar 'The Case Against Adnan Syed', at vi får den fulde gennemgang af, hvad der er sket siden 'Serial'.
Så hvad lærer vi i første afsnit af 'The Case Against Adnan Syed'?
Og hvordan adskiller denne dokumentar sig fra podcasten 'Serial', der allerede har beskæftiget sig indgående med sagen?
Hvis du er i tvivl, om du skal se dokumentaren, så har jeg forsøgt at skabe et kritisk overblik over de nye vinkler på sagen, opsigtsvækkende øjeblikke og visuelle virkemidler, der alle er med til at adskille 'The Case Against Adnan Syed' fra hit-podcasten 'Serial'.
1Et ansigt på stemmerneAdnan Syed og hans mor.
(© HBO Nordic)Da man lyttede til 'Serial' og Sarah Koenigs fantastiske stemningsfulde beretning om sagen mod Adnan Syed, følte man ikke det store behov for at få sat billeder på historien.
Men da jeg satte første afsnit af 'The Case Against Adnan Syed' på, gik det hurtigt op for mig, at ud over hovedpersonen Adnan – som jeg googlede uhørt mange gange, da jeg lyttede til 'Serial' - så aner jeg ikke, hvordan de andre nøglepersoner ser ud.
Det gør kun historien mere hjerteskærende, når man bliver præsenteret for billedmontager og endda et enkelt interview med Hae Min Lee, der på mange måder kun figurerede som en biperson i 'Serial'.
Ydermere gør det ondt helt ned i maven, når vi ser smerten i Adnans mors øjne, hvor vi for alvor forstår, hvor store konsekvenser sagen har haft på hele Syed-familien.
Desuden gør det førstehåndsberetningerne mere spændende, når man ser Hae Min Lees smukke veninde, Aisha Pittman, tale indlevende om Hae og Adnans dramatiske forhold og Adnans mistænksomme ven Jay, der med næsering og et karismatisk udseende fremstår mere som et helt menneske, end han gjorde i 'Serial'.
2Brug af animationerInstruktøren Amy Berg har valgt at krydre serien med animationer fra blandt andet Hae Min Lees dagbog.
(© HBO Nordic)Man har tydeligvis fundet det nødvendigt at give denne dokumentar en ekstra visuel dimension for at retfærdiggøre genfortællingen af Adnan Syed-sagen, som allerede var gjort til perfektion i 'Serial'.
Vi får blandt andet en animeret version af den afdøde Hae Min Lee og en fanfare af animerede duer, kruseduller og hjerter, mens en skuespiller læser op af Lees personlige dagbog.
Det føles for intimt og en anelse manipulerende, især når hendes stormfulde kæresteforhold til Adnan bliver bragt til live ud fra dagbogscitater skrevet i en rus af teenageforelskelse.
For har vi lyst til at se en romantiseret version af deres forhold, når han stadig sidder i fængsel for at have slået hende ihjel?
Animationerne føles som et unødvendigt virkemiddel, som for nogen sikkert vil give dokumentaren nyt liv.
Men det efterlader også en dårlig smag i munden, hvis man tænker for længe over, hvor grænseoverskridende det er at vække afdøde Hae Min Lees personlige dagbog til live.
3Sagen er blevet appelleret igenPodcastserien 'Serial' var overbevisende nok til, at Adnans sag blev appelleret med muligheden for, at Adnan kunne tale sin sag for en dommer.
Nu håber dokumentarserien at kunne gøre det samme.
(© HBO Nordic)Vores indgangsvinkel til historien er advokaten Rabia Chaudry, en god ven af Syed-familien og den primære motor i missionen om at få Adnan frikendt.
Hun kontaktede i sin tid Sarah Koenig i håb om, at historien om hans 'uretfærdige' rettergang kunne blive fortalt til den brede offentlighed.
Det lykkedes i den grad, men sagens tvetydighed og 'Serial's manglende beviser på Adnans uskyld gør, at hun stadig kæmper dagligt for at finde nye beviser.
'Serial' var dog overbevisende nok til, at Adnans sag er blevet appelleret med muligheden for, at Adnan kan tale sin sag for en dommer.
Efter kun ét afsnit af serien er jeg enormt spændt på, om det vil lykkes dem at få en ny retssag.
Dog er det et problem med de her opfølgende true crime-dokumentarer, der dækker allerede højtprofilerede sager, at vi via en simpel Google-søgning kan finde ud af, hvorvidt dokumentaren får os nogle vegne eller ej.
Det samme gjaldt for anden sæson af 'Making a Murderer', som blev så intenst dækket af medierne, at anden sæson på mange måder føltes overflødig.
Men hvis man ligesom mig kan holde sig fra at søge efter eventuelle opdateringer i sagen, så er det naturligvis et spændende element til historien om Adnan Syed, at han potentielt kan få en ny retssag.
4Jagten på den 'rigtige' morderI første afsnit kigges der nærmere på Hae Min Lees daværende kæreste, Don, som af uransagelige årsager aldrig rigtig blev kigget efter i sømmene, da Lee forsvandt.
(© HBO Nordic)I slutningen af afsnit 1 begynder det for alvor at blive interessant, da vi bevæger os væk fra den fortælling, vi allerede fik i 'Serial', og begynder at følge et hold af privatdetektiver.
De er ansat til at finde frem til den 'rigtige' morder.
Og de forsøger at dække nogle af de huller, som frustrerede alle os lyttere af 'Serial'.
Det mest skuffende element ved 'Serial' var nemlig den utilfredsstillende slutning, hvor det stod klart, at selvom Koenig mestrede at fortælle en interessant historie, så var det begrænset, hvor mange nye beviser hun kunne grave frem.
Podcastserien sluttede derfor uden et seriøst bud på en alternativ forklaring på, hvem der slog Hae Min Lee ihjel.
Det forsøger man at ændre på her.
I første afsnit kigges der nærmere på Hae Min Lees daværende kæreste, Don, som af uransagelige årsager aldrig rigtig blev kigget efter i sømmene, da Lee forsvandt.
Det ville ikke være første gang, at en HBO-dokumentar fandt afgørende beviser i en gammel sag – og her refererer jeg selvfølgelig til den fremragende miniserie 'The Jinx' – så jeg har forhåbninger om, at man har fundet noget, som præsenteres senere i serien.
Vi er allerede blevet skuffet over manglende udvikling i sagen, da vi lyttede til 'Serial', så jeg håber ikke, at mit hjerte endnu engang skal splintres itu med endnu en død and af en sag.
Første afsnit af 'The Case Against Adnan Syed' kan streames på HBO Nordic.
Der udkommer i alt fire afsnit, et hver mandag i marts måned.
Læs også:Glem de lange serie-sæsoner: I denne serie er hvert afsnit en lille filmFacebookTwitterKopier linkEmner:HBO|Mord|Google




https://www.dr.dk/nyheder/udland/ramzan-overlevede-skudangreb-blodet-sproejtede-over-paa-mig

UdlandRamzan overlevede skudangreb: 'Blodet sprøjtede over på mig'Ramzan Ali var til stede ved moskéen i Christchruch, da en gerningsmænd dræbte adskillige mennesker.
Af Julie Johanne Knudsen og Tobias Sydradal (video)15.
mar.
2019 kl.
07.
34Bemærk: artiklen er mere end 30 dage gammelLæs op- Det varede næsten 20 minutter.
Ramzan Ali var en af dem, der var til stede, da en mørkklædt mand pludselig åbnede ild under fredagsbønnen i moskéen Masjid Al Noor tæt på Hagley park i Christchurch.
- Der lød skud.
Han (red.
gerningsmanden) kom ind og begyndte at skyde løs.
Jeg så ham faktisk ikke.
Jeg lå bare ned og tænkte 'hvis jeg rejser mig op nu, så bliver jeg skudt', fortæller han til newshub.
co.
nz.
Læs også:OVERBLIK: Det ved vi om angrebet i New Zealand- Jeg tænkte, at han måtte løbe tør for kugler.
Og da det stoppede første gang, ville jeg gå, men en mand, der sad ved siden af op ad en væg sagde "nej, nej, rejs dig ikke".
Det næste, jeg ser, er, at gerningsmanden skyder ham.
En mand jeg kender, og han blev skudt lige midt i brystet.
- Blodet sprøjtede over på mig, og dér tænkte jeg 'oh my god, hvad skal der ske med mig nu'.
Men heldigvis er jeg i live, siger han.
Ramzan Ali har stadig sin blodplettede skjorte på, da han fortæller om den rystende oplevelse i moskéen.
Betjente foran Masjid Al Noor moskéen, hvor skudangrebet fandt sted.
Det tog næsten en halv time, før kroppen kunne falde til ro og stoppede med at ryste, siger han.
Hvad ved vi om angrebet?
Omkring klokken 13.
40 lokal tid gik en bevæbnet mand ind i al-Noor moskéen i det centrale Christchurch og åbnede ild.
Omkring 300 mennesker var samlet til fredagsbøn i moskéen.
Politiet melder også om skyderi ved en anden moské, Linwood-moskéen, der ligger et andet sted i Christchurch, der er landets tredjestørste by.
Der er store politistyrker på plads flere steder i Christchurch.
Fire personer i alt er anholdt i sagen - tre mænd og en kvinde.
Og politiet kan ikke udelukke, at der kan være flere gerningsmænd på fri fod.
Gerningsmand delte live-videoTilsyneladende skulle en af de formodede gerningsmænd have delt en live-video af angrebet på både Facebook og Instagram.
Facebook oplyser på Twitter, at videoen nu er fjernet, efter at politiet informerede dem om det.
FacebookTwitterKopier linkEmner:Christchurch|Facebook|Kriminalitet|Instagram|Politi




https://www.dr.dk/nyheder/udland/overblik-det-ved-vi-om-terrorangrebet-i-new-zealand

UdlandOVERBLIK: Det ved vi om terrorangrebet i New ZealandDen formodede gerningsmænd er lørdag morgen new zealandsk tid blevet fængslet frem til den 5.
april.
En af de mørkeste dage i New Zealands historie, lød det fra premierminister Jacinda Ardern.
Mindst 49 er blevet dræbt og adskillige sårede efter et terrorangreb på to moskéer i byen Christchurch i New Zealand.
Signe Mai Vilsbøll, Tobias Sydradal (video) og Sandra Meersohn Meinecke15.
mar.
2019 kl.
07.
50 | opdateret 16.
mar.
2019 kl.
08.
34Bemærk: artiklen er mere end 30 dage gammelLæs opMindst 49 er dræbt og omkring 42 er såret efter angrebene mod to moskeer i New Zealand.
Landets premierminister, Jacinda Ardern, kalder skyderiet for et terrorangreb.
Det ved vi om terrorangrebet•Terrorangrebet fandt sted fredag klokken cirka 13:40 lokal tid.
Målene var to moskeer i byen Christchurch på New Zealands sydlige ø.
•En 28-årig mand ved navn Brenton Tarrant er blevet fremstillet for retten i Christchurch i New Zealand, sigtet for drab.
Han er fængslet frem til den 5.
april.
To andre personer er fortsat i politiets varetægt.
•Det er uvist, hvordan mistænkte forholder sig til sigtelsen.
•Mindst 49 personer er dræbt efter angrebet.
Flere er alvorligt såret.
De behandles på hospitalet i Christchurch.
Antallet af dræbte kan stige de kommende døgn.
•41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Det oplyser New Zealands politi.
•En 14-årig dreng ved navn Sayyad Milne var blandt skudofrene, og tidligt lørdag morgen dansk tid skriver New Zealand Herald, at drengen er død.
•41 personer er fortsat indlagt på hospitalet i Christchurch.
Syv af ofrene er udskrevet igen.
•Yderligere 11 skudofre er i kritisk tilstand, de er fortsat på Christchurch Hospital.
•En fireårig pige er i kritisk tilstand og er blevet overflyttet til Auckland Hospital for videre behandling.
Det fortæller hospitalschef ved Christchurch Hospital Greg Robertson.
•Hovedparten af ofrene er mænd i alderen mellem 30 og 40 år.
Gerningsmand udgav manifest Lokale og pårørende lægger blomster foran Al-Noor moskéen til minde om de 41 dræbte.
 Brenton Tarrant, der er sigtet for drab i forbindelse med terrorangrebet i Christchurch, er lørdag morgen new zealandsk tid blevet fængslet frem til den 5.
april.
Det skete ved et retsmøde i Christchurch District Court.
 New Zealands premierminister, Jacinda Ardern, udtalte fredag, at der var tale om "en af de mørkeste dage i New Zealands historie".
Her ses blomster til minde om ofrene for terrorangrebet.
 Demonstranter gik på gaden i sympati ofrene for terrorangrebet i et anti-racistisk og anti-fascistisk optog i Australien.
 I alt blev 49 personer dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 42 er såret, heraf to i kritisk tilstand.
1 / 5Lokale og pårørende lægger blomster foran Al-Noor moskéen til minde om de 41 dræbte.
1 / 5Brenton Tarrant, der er sigtet for drab i forbindelse med terrorangrebet i Christchurch, er lørdag morgen new zealandsk tid blevet fængslet frem til den 5.
april.
Det skete ved et retsmøde i Christchurch District Court.
2 / 5New Zealands premierminister, Jacinda Ardern, udtalte fredag, at der var tale om "en af de mørkeste dage i New Zealands historie".
Her ses blomster til minde om ofrene for terrorangrebet.
3 / 5Demonstranter gik på gaden i sympati ofrene for terrorangrebet i et anti-racistisk og anti-fascistisk optog i Australien.
4 / 5I alt blev 49 personer dræbt.
41 blev dræbt i al-Noor moskéen, syv blev dræbt i Linwood-moskéen, og en døde på hospitalet.
Omkring 42 er såret, heraf to i kritisk tilstand.
5 / 5•Politichef Mike Bush understreger, at potentielle gerningsmænd bliver undersøgt.
•Desuden fastholder Mike Bush, at der kan være flere involverede i angrebet mod de to moskéer.
•Den formodede gerningsmænd, der er anklaget for mord, er ifølge Radio New Zealand australier.
Han streamede angiveligt angrebet på både Facebook og Instagram, og han menes også at være personen bag et højreekstremistisk manifest på nettet.
•I manifestet beskriver han sig selv som "blot en almindelig hvid mand, 28 år gammel.
Født i Australien i en arbejderklassefamilie med lav indkomst"•Han var ikke kendt af politiet eller efterretningstjenester for ekstremisme, oplyser New Zealands premierminister, Jacinda Ardern.
•Hun kalder skyderiet for et terrorangreb.
Hun beskriver de formodede gerningsmænd som "meget ekstremistiske".
Flere angreb planlagtNew Zealand premierminister Jacinda Ardern mødtes fredag med repræsentanter for det muslimske samfund i Canterbury flygtningescenter i Christchurch.
(Foto: Handout .
© Scanpix)•Den formodede gerningsmænd havde planer om at fortsætte sine angreb, udtaler New Zealands premierminister Jacinda Ardern ifølge The Guardian og Reuters.
•Mistænkte havde angiveligt fem skydevåben på sig, da han blev anholdt.
To af dem var halvautomatiske.
•New Zealands premierminister, Jacinda Ardern udtalte fredag, at der var tale om "en af de mørkeste dage i New Zealands historie".
•Hun varsler desuden stramninger af landets våbenlovgivning efter angreb.
Anholdt efter 36 minutterFolk stimlede sammen foran Al Noor moskéen i Christchurch.
•Angrebet startede omkring klokken 13.
40 lokal tid, da en bevæbnet mand gik ind i al-Noor moskéen i det centrale Christchurch og åbnede ild.
•Cirka 300 mennesker var samlet til fredagsbøn i moskéen.
•Der har også været skyderi i en anden moské kaldet Linwood-moskéen.
•Efter skyderierne i Christchurch uskadeliggjorde politiet et antal bomber, der blev fundet i biler i byen.
•Den 28-årige australskfødte mand blev pågrebet af politiet, 36 minutter efter det første alarmopkald til politiet.
•Politiet advarede fredag folk mod at tage til nogen moskéer noget sted i New Zealand, da det var uvist, om der kunne ske flere angreb i forbindelse med fredagsbønnen.
•FacebookTwitterKopier linkEmner:Christchurch|New Zealand|Kriminalitet|Hospitaler|Facebook




https://www.dr.dk/nyheder/udland/minut-minut-borgmester-i-christchurch-vores-er-forandret-evigt






https://www.dr.dk/nyheder/udland/politiet-flere-er-draebt-i-et-skyderi-under-fredagsbonnen-i-moske-i-new-zealand

UdlandPolitiet: Flere er dræbt i et skyderi under fredagsbønnen i moské i New ZealandNew Zealands premierminister kalder det for en "modbydelig voldshandling".
Politiet er massivt til stede i Christchurch efter skudepisoder ved to Moskéer.
(Foto: Stringer .
© Scanpix)15.
mar.
2019 kl.
03.
39 | opdateret 15.
mar.
2019 kl.
07.
04Bemærk: artiklen er mere end 30 dage gammelLæs opFlere mennesker er blevet dræbt i og omkring to moskéer i byen Christchurch i New Zealand fredag.
Det oplyser byens politichef, Mike Bush.
Ofrene er blevet dræbt i eller ved to forskellige moskéer i byen.
Fire personer er pågrebet, siger Bush, der opfordrer alle til at holde sig inden døre og understreger, at situationen fortsat er "meget alvorlig".
Politiet ved endnu ikke, om der er risiko for angreb mod andre moskéer eller andre steder i byen, siger Bush.
Newzealandsk politi har bekræftet, at der er omkomne, og øjenvidner beretter om mange døde.
Forinden havde en række øjenvidner uafhængigt af hinanden meldt om flere dødsofre over for newzealandske medier.
Mørk dag for New ZealandEn sortklædt mand gik ind i Masjid al-Noor moskéen, hvorpå adskillige skud blev hørt, oplyser et øjenvidne.
Folk flygtede fra stedet, og derpå stak gerningsmanden også af, fortæller Len Peneha, som gik ind i moskéen for at forsøge at hjælpe.
- Jeg så døde mennesker over det hele, siger Len Peneha til nyhedsbureauet AP.
Et andet øjenvidne, der befandt sig i moskéen, siger til tv-stationen TVNZ, at skyderiet varede i 20 minutter, og at gerningsmanden systematisk gik gennem moskéen og skød folk.
Kort efter, at skyderiet gik i gang, blev der også meldt om skyderi i en anden moské i byen, skriver newzealandske medier.
New Zealands premierminister kalder det for en "modbydelig voldshandling".
- Dette er en af de mørkeste dage i New Zealands historie.
Det siger premierminister, Jacinda Ardern, på et pressemøde.
Politiet er massivt til stede i Christchurch efter skyderierne.
 Folk venter udenfor Al Noor mosque i Christchurch.
(Foto: Stringer .
© Scanpix) Der var fyldt i monskéen, da gerningsmanden begyndte at skyde.
 Der er meldt om mange døde og sårede efter skudepisoderne.
(Foto: Stringer .
© Scanpix)1 / 4Politiet er massivt til stede i Christchurch efter skyderierne.
1 / 4Folk venter udenfor Al Noor mosque i Christchurch.
(Foto: Stringer .
© Scanpix)2 / 4Der var fyldt i monskéen, da gerningsmanden begyndte at skyde.
3 / 4Der er meldt om mange døde og sårede efter skudepisoderne.
(Foto: Stringer .
© Scanpix)4 / 4Bevæbnet politi på pladsBevæbnede betjente er på plads over det meste af byen, oplyser politiet i Christchurch, som opfordrer indbyggerne til at blive inden døre.
- En alvorlig situation er under udvikling i Christchurch med en bevæbnet person, skrev politichef Mike Bush, inden det stod helt klart, hvad der var sket.
Samtidig siger politiet til en journalist fra den britiske avis The Guardian, som befinder sig på stedet, at der er en bombe i en bil i en anden del af byen.
Bomben ligger i en bil, der er forulykket på en gade omkring tre kilometer fra moskéen, skriver The Guardian.
Uvist om sammenhængDet er ikke umiddelbart klart, om der er en sammenhæng med skyderierne.
Et øjenvidne oplyser til Radio New Zealand, at han hørte skud ved Masjid al-Noor moskéen, og at der lå mindst fire mennesker på jorden.
- Der var blod overalt, siger øjenvidnet.
Et andet øjenvidne siger til tv-stationen One News, at han så tre mennesker ligge blødende på jorden uden for moskéen.
Skyderiet fandt sted under fredagsbønnen, hvor omkring 300 mennesker var samlet i moskéen, rapporterer Radio New Zealand.
/ritzau/ReutersFacebookTwitterKopier linkEmner:New Zealand|Kriminalitet|Christchurch|The Guardian|Politi




https://www.dr.dk/nyheder/udland/israel-bomber-gaza-som-svar-pa-raketter

UdlandIsrael bomber Gaza som svar på raketterIsrael bomber "terrorsteder", efter raketter blev affyret fra Gazastriben.
Himlen gløder over bygningerne i Gaza-striben, efter at israelsk militær har slået til natten til fredag.
(Photo by MAHMUD HAMS / AFP) 15.
mar.
2019 kl.
01.
33 | opdateret 15.
mar.
2019 kl.
01.
39Bemærk: artiklen er mere end 30 dage gammelLæs opIsraelske fly har rettet luftangreb mod mål i Gazastriben natten til fredag, bekræfter Israels militær.
Angrebet kommer få timer efter, at to raketter ifølge militæret blev affyret fra den palæstinensiske enklave mod Tel Aviv-området.
Der er ikke meldinger om ødelæggelser eller tilskadekomne.
To stillinger ramtPalæstinensiske øjenvidner oplyser, at de israelske angreb har ramt to af Hamas-bevægelsens stillinger i det sydlige og nordlige Gaza.
Militæret i Israel bekræfter i en kort meddelelse, at det har angrebet, hvad det betegner som "terrorsteder" i Gazastriben.
Der var ikke umiddelbart flere oplysninger.
Sirenerne lyder på ny i IsraelKort tid efter at de israelske fly havde bombet mål i Gaza, lød sirenerne i nogle af de israelske byer, der ligger langs grænsen til Gazastriben.
Det er en advarsel om, at der er raketter på vej.
Umiddelbart var der ikke flere oplysninger om et eventuelt nyt raketangreb i grænseområdet.
Læs også:Hårdeste angreb mod Gaza i fire år: Flere dræbt i israelske angrebTel Aviv har ikke været angrebet med raketter siden 2014, hvor Israel var i krig med den militante islamistiske gruppe Hamas.
Advarselssirenerne i storbyen hylede, kort inden at militæret gik ud med oplysninger til israelske medier.
Angrebet mod Tel Aviv-området skete kort før klokken 21.
00 dansk tid.
Umiddelbart er der ingen, der har taget skylden for raketterne.
Hamas afviser, at den står bag.
Læs også:Voldsomme bombardementer efter mislykket israelsk mission i GazaBevægelsen har holdt møder med repræsentanter for Egypten i Gaza, hvor en våbenhvile med Israel har været på dagsordenen.
/ritzau/ReutersFacebookTwitterKopier linkEmner:Gazastriben|Israel|Hamas|Tel Aviv|Militær




https://www.dr.dk/nyheder/udland/16-arig-svensk-klimaforkaemper-er-nu-nomineret-til-nobels-fredspris

Udland16-årig svensk klimaforkæmper er nu nomineret til Nobels fredsprisGreta Thunberg fortjener Nobels fredspris for at stå bag massebevægelse for klimaet, mener norske politikere.
Greta Thunberg har med sin klimastrejke inspireret hundredtusinder af andre rundt om i verden.
Her taler hun foran rådhuset i Hamborg.
15.
mar.
2019 kl.
01.
51 | opdateret 15.
mar.
2019 kl.
01.
55Bemærk: artiklen er mere end 30 dage gammelLæs opGreta Thunberg, den 16-årige svenske skolepige, der har inspireret til klimademonstrationer over store dele af verden, er blandt de nominerede til Nobels fredspris i år.
Det er tre politikere fra det norske parlament, Stortinget, der har indstillet hende til den fornemme pris.
- Vi har foreslået Greta Thunberg, for hvis vi ikke gør noget for at stoppe klimaforandringerne, vil det være årsag til krige, konflikter og flygtninge, siger Freddy André Øvstegård fra Sosialistisk Venstreparti.
- Greta Thunberg har startet en massebevægelse, som jeg betragter som et enormt bidrag til fred, tilføjer Øvstegård.
Læs også:16-årig klimaaktivist til EU-politikere: 'I fejer jeres rod ind under gulvtæppet'Han står bag nomineringen sammen med to af sine partifæller.
De tre venstrefløjspolitikere indstillede Thunberg til prisen inden fristen den 31.
januar.
Læs også:Horisont: Klimakamp: Greta og snemanden | DRTVDe færreste kendte Greta Thunberg, da hun for et halvt år siden satte sig uden for den svenske Riksdag med et håndskrevet skilt med teksten "Skolestrejke for klimaet".
Siden har hun skulket fra skole hver fredag for at demonstrere med krav om, at politikerne tager klimatruslen alvorligt.
Vi har kun set begyndelsen.
Jeg tror, at forandringen ligger i horisonten, og at folk vil kæmpe for deres fremtidGreta Thunberg, 16-årig klimaaktivist på TwitterLæs også:Elever strejker for klimaet: 'Hvorfor gå i skole, hvis vi ingen fremtid har?
'Hun er gennem de seneste måneder blevet et globalt fænomen og har været inviteret til at tale ved blandt andet FN's klimakonference i Katowice og ved dette års World Economic Forum i Davos i Schweiz.
Fredag ventes elever fra mindst 98 lande at deltage i en stor international klimastrejke, der er inspireret af Thunberg.
Kun begyndelsen- Vi har kun set begyndelsen, skrev den 16-årige svensker for nylig på Twitter.
- Jeg tror, at forandringen ligger i horisonten, og at folk vil kæmpe for deres fremtid.
Læs også:30.
000 belgiske børn pjækker for klimaetNobelkomitéen afslører navnet på årets fredsprismodtager den 11.
oktober.
Tidligere modtagere af prisen, politikere, regeringsmedlemmer og universitetsprofessorer er blandt de tusindvis af mennesker, der har ret til at indstille en kandidat til Nobels fredspris.
Listen over nominerede er ikke offentligt tilgængelig, men indimellem fortæller nogle af dem, der kan indstille andre til prisen, hvem de har nomineret.
/ritzau/AFPFacebookTwitterKopier linkEmner:Nobelprisen|Norge|Forenede Nationer|Polen|Menneskerettigheder




https://www.dr.dk/nyheder/indland/minister-hver-fjerde-kommune-har-ikke-styr-paa-beredskab-overgreb

De skjulte overgrebSe temaIndlandMinister: Hver fjerde kommune har ikke styr på beredskab for overgrebMai Mercado (K) langer hårdt ud efter 24 kommuner efter redegørelse.
Børne- og Socialminister Mai Mercado (K) giver nu 24 kommuner et halvt år til at få styr på deres beredskabsplaner i tilfælde af seksuelle overgreb mod børn.
Af Mette Mayli Albæk15.
mar.
2019 kl.
06.
30Bemærk: artiklen er mere end 30 dage gammelLæs opHver fjerde kommune har ikke styr på deres beredskab i tilfælde af sager om seksuelle overgreb på børn.
Det viser en redegørelse, som Socialstyrelsen har lavet i kølvandet på DR-dokumentaren 'De skjulte overgreb'.
Det er børne- og socialminister Mai Mercado (K), der har bestilt redegørelsen.
- Redegørelsen viser desværre, at der er for mange kommuner, der ikke har et beredskab.
Det er jo vigtigt at have, for det er planen, man tager frem, når man har et barn, der har været udsat for seksuelle overgreb.
Hvis man ikke har den plan, kan man ikke sætte rettidigt ind med den rigtige hjælp, siger Mai Mercado.
I dokumentaren 'De skjulte overgreb' blev det afsløret, at Albertslund og Brøndby Kommune ikke levede op til lovgivningen, da familierne til 28 børn fra en omfattende pædofilisag skulle have hjælp.
Læs også:Efter overgreb på 23 børn: Der gik et år, før børnene kom til psykologIfølge dokumenter fra en aktindsigt havde Albertslund Kommune ingen godkendt beredskabsplan, selv om det har været lovpligtigt siden 2013.
Det har fået socialminister Mai Mercado til at undersøge beredskabsplanerne i samtlige landets 98 kommuner.
Undersøgelsen viser, at 24 af 98 kommuner ikke lever op til lovgivningens krav om beredskabsplaner.
En beredskabsplan skal være godkendt af kommunalbestyrelsen, være offentliggjort og skal revideres hvert fjerde år.
- De kommuner får nu et halvt år til at opdatere deres beredskab.
Det burde være unødvendigt for mig som minister at gå ud og bede kommuner om rent faktisk at leve op til lovgivningen.
Derfor undrer det mig, at der er så høj en andel af kommunerne, som bare ikke har styr på det, siger Mai Mercado.
I Red Barnet er psykolog Kuno Sørensen også overrasket over, at hver fjerde kommune halter bagefter med beredskabsplaner på området.
- Jeg er ked af, at der er så mange kommuner, der ikke tager beskyttelsen af seksuelt misbrugte børn alvorligt, siger Kuno Sørensen.
Utilfreds med Brøndby KommuneUdover redegørelsen fra Socialstyrelsen har børne- og socialministeren også bestilt og modtaget en redegørelse fra henholdsvis Albertslund og Brøndby Kommune.
Det skete, efter at flere eksperter i dokumentaren 'De skjulte overgreb' i skarpe vendinger kritiserede de to kommuner for deres hjælp til sagens involverede familier.
Mai Mercado har bedt kommunerne om at redegøre for forløbet i sagen og reflektere over, hvad de kan gøre bedre i fremtidige sager.
Redegørelsen fra Brøndby er ifølge ministeren så tynd, at den nu bliver sendt retur.
- Jeg har bedt kommunerne om at vise og reflektere over, hvilke skridt de tager til at udbedre store fejl og mangler.
Her må man bare sige, at der især i Brøndby Kommune slet ikke er nogen former for reflektion.
Der er ikke nogen kritisk tilgang til, hvordan man kan forbedre sig og ikke noget systematisk og strategisk input eller sigte på at hjælpe børn, der har været udsat for overgreb, siger Mai Mercado.
Ministeren giver nu Brøndby Kommune et halvt år til at komme med en ny redegørelse og plan for, hvad de fremover vil gøre i sager om seksuelle overgreb.
- Der er sket en række fejl i vores håndtering, det beklager vi meget og tager meget alvorligt.
Vi har nu inviteret Socialstyrelsen på besøg, der skal hjælpe os med at håndtere sager fremadrettet, siger Helge Skramsø, direktør i Børne-, Kultur- og Idrætsforvaltningen i Brøndby Kommune.
Læs også:Kommune havde ikke styr på beredskabsplan før pædofilisagS: Skru bissen påHos Socialdemokraterne mener socialordfører Pernille Rosenkrantz-Theil ikke, at det giver nogen mening at bede Brøndby Kommune om at lave endnu en undersøgelse af sig selv.
- Min opfordring vil være, at ministeriet sørger for, at en ekstern part får lavet en redegørelse af Brøndby Kommunes rolle.
Altså hvor mange mandetimer skal vi bruge på noget, hvor vi ikke får et ordentlig resultat?
Noget tyder på, at embedsværket ikke har særlig meget lyst til at afdække, hvor dårligt kommunerne gør det på det her område, siger Pernille Rosenkrantz-Theil.
Hun mener også, at ministeren bør skrue bissen på over for de mange kommuner uden styr på beredskabsplanen.
- Nogle af de allermest udsatte børn er dem, der bliver udsat for seksuelle overgreb.
Derfor skal der bare være styr på kommunernes beredskab.
Ministeren bør læne sig langt mere ind over bordet, end hun gør, siger Pernille Rosenkrantz-Theil.
Læs også:Psykolog om overgreb på børn: Der findes ikke en facitliste på, hvordan de reagererFacebookTwitterKopier linkEmner:Brøndby Kommune|Det Konservative Folkeparti|Kuno Sørensen (psykolog)|Albertslund|Socialpolitik




https://www.dr.dk/nyheder/udland/boeing-stopper-leveringen-af-flyet-737-max-indtil-videre

UdlandBoeing stopper leveringen af flyet 737 MAX indtil videre Det sker efter to styrt med mange døde.
Selskabet fortsætter produktionen.
Ansatte på Boeing-fabrikken uden for Seattle i det nordvestlige USA arbejder på endnu et eksemplar af 737 MAX, som er Boeings nyeste flytype.
15.
mar.
2019 kl.
00.
25 | opdateret 15.
mar.
2019 kl.
00.
30Bemærk: artiklen er mere end 30 dage gammelLæs opBoeing indstiller indtil videre leveringen af fly af typen 737 MAX efter søndagens styrt i Etiopien.
Det meddeler en talsmand for den amerikanske flyproducent.
En lang række lande og flyselskaber over det meste af verden har forbudt 737 MAX at gå på vingerne efter ulykken i Etiopien, der kostede 157 mennesker livet.
To store dødsulykker inden for kort tidDet er den anden store dødsulykke med en Boeing 737 MAX 8 i løbet af fem måneder.
I oktober styrtede et fly af denne type ned i Indonesien.
Her blev alle 189 mennesker om bord dræbt.
Selve produktionen af flyet vil dog fortsætte.
- Vi fortsætter med at bygge 737 MAX-fly, mens vi vurderer, hvordan situationen, herunder mulige begrænsninger i kapaciteten, vil påvirke vores produktionssystem, siger Boeing-talsmand Chaz Bickers.
Læs også:Boeing anbefaler nu også at holde fly på jordenBoeings fabrik i nærheden af Seattle i det nordvestlige USA fremstiller 52 fly om måneden.
Flyproducenten vil ikke ud med de præcise tal, men 737 MAX-flyene udgør størstedelen af de nye fly, der kommer ud fra fabrikken.
Ny software skal udvikles og afprøvesBoeing 737 MAX 8 og 9 må i de fleste lande blive på jorden indtil videre.
Det kan tage flere uger, hvis ikke længere, før en ny softwareopdatering er udviklet, afprøvet og installeret, meddelte amerikanske politikere torsdag.
Analytikere vurderer, at hver måned, Boeing må holde flyene på jorden, kan koste flygiganten et sted mellem 1,8 til 2,5 milliarder dollar (11,9 til 16,5 milliarder kroner) i forsinkede indtægter.
Læs også:Boeing anbefaler nu også at holde fly på jordenNormen er, at luftfartsselskaberne betaler Boeing for flyene ved levering.
Også luftfartsselskaberne mister penge, fordi de er tvunget til at aflyse nogle af de planlagte afgange, der skulle have været fløjet med de nu suspenderede fly.
Det norske lavprisselskab Norwegian og det tjekkiske Smartwings har begge meddelt, at de overvejer at bede Boeing om kompensation.
/ritzau/ReutersFacebookTwitterKopier linkEmner:Boeing|Flyselskaber|Etiopien|Flyindustri|Norwegian




https://www.dr.dk/nyheder/udland/elever-i-new-zealand-har-sparket-global-klimastrejke-i-gang

UdlandElever i New Zealand har sparket global klimastrejke i gangTusinder af elever over hele New Zealand har natten til fredag dansk tid indledt global strejke for klimaet.
Skoleelever demonstrerer mod de manglende fremskridt i klimakampen - her i Wellington i New Zealand.
15.
mar.
2019 kl.
03.
11 | opdateret 15.
mar.
2019 kl.
03.
15Bemærk: artiklen er mere end 30 dage gammelLæs opFredag strejker indbyggere i byer over hele verden for klimaet.
Strejkerne, som bliver ledt an af klimabekymrede elever, ventes at finde sted i over 100 lande.
Natten til fredag dansk tid er elever i New Zealand og Australien grundet tidsforskellen allerede i gang med strejkerne.
Tusinder af elever i New Zealand, hvor protester er arrangeret i over 30 byer, viser deres utilfredshed med politikernes manglende indsats for klimaet.
Det skriver Reuters.
Verdensomspændende strejkerHjemmelavede skilte med slogans som "Klimaforandringer er værre end Voldemort" og "Dinosaurerne troede sikkert også, at de havde tid" bliver fremvist af elever og forældre foran parlamentet i New Zealands hovedstad, Wellington.
Læs også:Elever strejker for klimaet: 'Hvorfor gå i skole, hvis vi ingen fremtid har?
'Demonstrationen er en del af den verdensomspændende bevægelse, som begyndte i august 2018, da 16-årige svenske Greta Thunberg valgte at skulke fra skolen for at demonstrere for klimaet på skoledage.
Læs også:16-årig svensk klimaforkæmper er nu nomineret til Nobels fredsprisOgså i Australien er strejkerne i gang.
En af de organiserende kræfter i Melbourne er 16-årige Emma Demarchi.
- Jeg sov ikke så godt.
Jeg var for spændt.
Jeg besluttede mig for at skippe skole i dag, fordi jeg tænker på vores fremtid.
Hvilken nytte er der af skole, hvis der ikke er nogen planet, som vi kan leve på?
, siger hun til nyhedsbureauet dpa.
Læs også:30.
000 belgiske børn pjækker for klimaetOmkring 60.
000 elever på tværs af Australien ventes at deltage i protesterne.
Også protester i DanmarkFredag er der også arrangeret klimastrejke i en række danske byer, heriblandt København, Roskilde, Svendborg og Aarhus.
/ritzau/FacebookTwitterKopier linkEmner:New Zealand|Australien|Uddannelse|Strejker og lockouts|København




