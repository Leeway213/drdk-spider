https://www.dr.dk/sporten/basketball/bakken-bears-tager-foerste-stik-i-jagten-paa-cl

BasketballBakken Bears tager første stik i jagten på CLMed en sejr på 95-86 over det cypriotiske mesterhold styrer Bakken Bears mod avancement i CL-kvalifikationen.
Bakken Bears tog tirsdag en sejr med hjem fra Cypern i Champions League-kvalifikationen (arkivfoto).
17.
sep.
2019 kl.
23.
20Bemærk: artiklen er mere end 30 dage gammelLæs opDe danske basketballmestre fra Bakken Bears fik tirsdag en fin start i jagten på at nå gruppespillet i Champions League.
På udebane vandt Aarhus-holdet med 95-86 over Keravnos, der vandt guld i den cypriotiske liga i sidste sæson.
De danske gæster lagde hårdt ud og vandt første periode med 28-12 og udbyggede føringen med yderligere fire point, så stillingen ved pausen var 52-32.
Cyprioterne halede i tredje periode en anelse ind, så føringen en overgang var nede på otte point.
I sidste periode trak Bakken-spillerne igen fra, så forspringet blev udbygget til 85-67.
Keravnos satte en slutspurt ind, så Bakken-forspringet på et tidspunkt skrumpede ind til fem point.
Gode chancer for avancementSelv om de to hold står over for hinanden igen om tre dage i Vejlby-Risskov Hallen, så står cheftræner Steffen Wichs mandskab med særdeles gode chancer for at spille sig videre.
For at nå gruppespillet venter der dog yderligere én kvalifikationsrunde, hvor vinderen af duellen skal op mod Lietkabelis, som i sidste sæson blev nummer fire i Litauens bedste række.
For tre år siden kæmpede Bakken sig ind i gruppespillet, hvor holdet havde det svært.
Dengang blev det blot til en enkelt sejr og hele 13 nederlag i 14 gruppekampe.
Læs også:Så gik den ikke længere: Bakken Bears færdig i EuropaBedre gik det i den efterfølgende sæson, hvor Aarhus-holdet nåede semifinalen i den mindre turnering, Fiba Europe Cup.
/ritzau/FacebookTwitterKopier linkEmner:Bakken Bears|Aarhus|Cypern|Litauen




https://www.dr.dk/nyheder/regionale/oestjylland/fem-minutters-traening-i-arbejdstiden-er-meget-mere-end-ingenting-jeg

ØstjyllandFem minutters træning i arbejdstiden er meget mere end ingenting: 'Jeg har ikke så ondt, som jeg plejer'Kampagnen Bevæg dig for livet vil have mere bevægelse ind i danskernes hverdag, og arbejdspladsen er et perfekt sted at starte.
Af Emma Lichscheidt og Sarah Friis Elkjær17.
sep.
2019 kl.
23.
11Bemærk: artiklen er mere end 30 dage gammelLæs opEn elastik smælder efterfulgt af et godt grin, når en kollega kommer med en kæk bemærkning.
På Randers Maskinfabrik bliver der ikke skiftet til træningstøj, men fabrikkens medarbejdere står i overalls og sikkerhedssko, når dagens træningstjans skal gennemføres.
For det er vigtigt at bevæge sig en halv time hver dag, som kampagnen Bevæg dig for livet i denne uge sætter fokus på.
Det ved de alt om i Randers, hvor maskinfabrikken derfor har fem minutters træning med lange, grønne elastikker hver dag inden frokost.
Det giver nemlig bedre trivsel og appetit på et mere aktivt liv, når virksomheder satser på at få mere bevægelse ind i medarbejdernes hverdag.
Bevæg dig for livet480 arbejdspladser starter i denne uge med at skabe en mere aktiv arbejdsdag i samarbejde med blandt andre Danmarks Idrætsforbund og DGI.
Målet er, at Danmark skal være verdens mest aktive nation i 2025.
Nordea-fonden, TrygFonden, DIF og DGI investerede tilsammen 100 millioner kroner i projektet fra 2015-2018, og fondene har udvidet med 94 millioner kroner fra 2018-2021.
Selv om det koster timer, er det investeringen værd, mener direktøren på Randers Maskinfabrik Bo Nielsen.
- Hvis der er et par stykker som ikke bliver sygemeldt eller ikke bliver nedslidte, så er det jo penge, de er givet godt ud, mener han.
De fem minutter har en stor effektPå Randers Maskinfabrik har de ansatte gennem flere år prøvet kræfter med forskellige typer af træning i løbet af arbejdsdagen.
Det er nødvendigt, da træningen ikke kommer af sig selv, mener klejnsmed Karsten Lang.
- Vi er jo håndværkere.
Vi glemmer det der med at bevæge os.
Vi har vores faste rutiner, og så er det sådan, det er.
Vi prøver at holde vores kroppe i gang, og det er hårdt fysisk arbejde, vi har, så det er for at undgå skulderskader, forklarer han.
Det virker også, mener han.
- Jeg synes, det er fedt, at vi gør det.
Jeg kan i hvert fald mærke på min skulder, at vi laver øvelserne, da jeg ikke har så ondt, som jeg plejer.
Og så har vi noget socialt samvær, da der altid er en, der har en fiks bemærkning, siger Karsten Lang.
Karsten Lang (nummer to fra højre) har ikke så ondt i skulderen, som han plejer, efter han er begyndt at bruge fem minutter af arbejdsdagen på at træne med en elastik.
Kollega og medejer Mads Nielsen har fået appetit på mere fra tidligere sundhedsprojekter, som maskinfabrikken har været med i.
- I forbindelse med de første sundhedsprojekter, vi startede, er jeg begyndt at løbe to gange om ugen.
Der er altid nogen, der kommer i gang med et eller andet, der har en længerevarende effekt, siger han.
Han kan mærke på sig selv, at det virker.
- Der sker noget, når man bevæger dele af kroppen, som man ellers ikke bruger.
Det er meget de samme bevægelser, så det er sundt at få rørt de muskler, der ellers ikke bliver rørt, siger Mads Nielsen.
Men det er ikke kun smedene med det hårde fysiske arbejde, der bliver sat i gang.
Det gør Lene Flarup fra kontoret også.
Hun har fået lindret nogle spændinger i skulderen og ned til lænden.
- Selv om man bare laver fem minutters øvelser, så tænker man mere over, hvordan man går eller står.
Jeg er blevet bedre til at hæve og sænke bordet og få gået, så det ikke kun bliver siddende arbejde.
Alt bevægelse tællerArbejdspladsen er et rigtig godt sted at sætte ind.
Det mener Knud Ryom, der forsker i inaktivitet på Institut for Folkesundhed på Aarhus Universitet.
Han har kigget nærmere på netop barrierer og motivationsfaktorer for at få os rørt nok.
Hans overordnede budskab er, at alt bevægelse tæller.
- Vi skal have den fysiske aktivitet ind så vidt muligt hver dag og ikke kun tænke i, at tirsdag og torsdag spiller jeg fodbold og kan ligge på sofaen resten af ugen.
Man cykler på arbejde og går på næste etage, når man vil printe ud.
- Det er ikke nødvendigvis faste rammer og regler.
Det er godt at være bevidst om, men det vigtige er at skabe en så aktiv hverdag som overhovedet muligt, forklarer han.
Træningsprogrammet viser de fem øvelser, som er gode for medarbejdernes ømme skuldre.
FacebookTwitterKopier linkEmner:Randers|Maskin- og metalindustri|Aarhus Universitet|Arbejdsmarked|Sundhed og velvære




https://www.dr.dk/nyheder/regionale/fyn/charlotte-lever-et-mere-almindeligt-liv-paa-heroin-ville-oenske-jeg-havde

FynCharlotte lever et mere almindeligt liv på heroin: 'Ville ønske jeg havde fået det tilbud noget før'Odense Kommune vil tilbyde hårde misbrugere heroin fra behandlingsstart, i stedet for at vente et år som reglerne siger.
Af Trine Søgaard Rødkær17.
sep.
2019 kl.
23.
52Bemærk: artiklen er mere end 30 dage gammelLæs opI over 20 år var Charlotte misbruger af heroin samtidig med, at hun var i metadonbehandling.
Først for fire år siden kom hun i heroinbehandling på Heroinklinikken i Odense, og hendes liv blev mere stabilt.
Men hun ville ønske, at hun meget tidligere var blevet behandlet med heroin.
- Det ville have gjort, at jeg kunne have levet et ganske almindeligt liv med uddannelse og arbejde, som andre mennesker lever, siger Charlotte.
Hun føler selv, at hun i dag har fået mere styr på sit liv samtidig med, at hun hver dag sprøjter sig selv med heroin.
som hun får via klinikken i Odense.
Odense Kommune kommer nu måske det ønske i møde.
Kommunen vil nemlig søge om tilladelse hos Sundheds- og Ældreministeriet til at give misbrugere muligheden for at få heroin som første skridt i en behandling - det der også kaldes førstevalgspræparat.
HeroinklinikkenHeroinklinikken tilbyder behandling med lægeordineret heroin til borgere over 18 år.
For at kunne komme i behandling på Heroinklinikken skal man:Have været i substitutionsbehandling (vil typisk være behandling med metadon eller et lignende præparat) i mindst 12 månederHave misbrug af heroin på trods af substitutionsbehandlingBruge anbefalet prævention som kvindeKunne samarbejde om behandlingenKilde: Behandlingscenter Odense - Voksen og RusmidlerDet vil sige, at det skal være muligt for en læge at give heroin til en misbruger i behandling allerede fra behandlingens begyndelse.
Som lovgivningen er i dag, skal en misbruger først have forsøgt sig med anden medicin – for eksempel metadon - over længere tid, før en læge kan ordinere heroin.
Men nu vil beskæftigelses- og socialrådmand i Odense Kommune Brian Dybro (SF) tage kontakt til sundhedsminister Magnus Heunicke (S) for at få lov til at udvide mulighederne for behandling.
- Vi har svært ved at nå en gruppe særligt af unge, der lever et meget kaotisk liv.
Vi kan se, at heroinbehandling har en effekt på netop den målgruppe, og så er det da torskedumt ikke at gøre det med det samme, siger rådmanden.
På heroinklinikken i Odense står der en venescanner, som hjælper misbrugspatienterne til bedre at kunne se blodårerne.
Heroinbehandling øger livskvalitetenBrian Dybro bakkes op af Anette Nancke, der er leder af Heroinklinikken i Odense.
Gennem de seneste 10 år har hun haft gode erfaringer med at give heroin til misbrugere.
- De fleste brugere hos os føler, at de har fået bedre livskvalitet, og de oplever selv, at deres sundhedstilstand er blevet bedre.
Flere får også bolig, hvis de ikke havde det, da de kom, og langt de fleste får reduceret deres kriminalitet, fortæller hun.
Odense Kommunes beskæftigelses- og socialrådmand mener derfor, at det ikke kun vil forbedre livskvaliteten hos den enkelte misbruger, men også være til gavn for fællesskabet.
- Alternativet er, at de render ind og ud af metadonbehandling, at de begår kriminalitet for at skaffe penge til stoffer, og at de kommer ind og ud af fængsler og sygehuse.
Det koster rigtig mange penge, så samfundsøkonomisk er der en gevinst, siger Brian Dybro.
Leder af Heroinklinikken i Odense, Anette Nancke understreger, at det er lægens afgørelse, hvorvidt heroinbehandling er det rigtige tilbud til den enkelte misbruger, og hun vurderer, at det om året er omkring fem borgere, der kunne have gavn af tilbuddet.
Heroinklinikker bakker opPå flere af landets heroinklinikker bliver Odense Kommunes idé taget positivt imod.
Både i Esbjerg og Hvidovre kan fagpersonalet se god mening i, at heroin bliver førstevalgspræparat.
Hos KABS Behandlingscenter, som tilbyder heroinbehandling i Hvidovre, er ledende overlæge Danny Reving positiv over for Odense Kommunes initiativ.
- Det er en god idé, fordi der er en lille håndfuld patienter, som har vanskeligt ved at følge en meget fast planlagt rutinebehandling.
Der er simpelthen brug for, at vi som læger kan lave individuelle, faglige vurderinger for at tage hånd om dem, siger han.
Der er altid en hjertestarter til rådighed i det lokale, hvor misbrugere i behandling kommer for at tage deres heroin.
 På klinikken har brugerne en personlig skuffe.
1 / 2Der er altid en hjertestarter til rådighed i det lokale, hvor misbrugere i behandling kommer for at tage deres heroin.
1 / 2På klinikken har brugerne en personlig skuffe.
2 / 2Ledende overlæge Danny Reving fortæller, at han sammen med sine kollegaer har svært ved at favne den lille gruppe af misbrugere, fordi misbrugere forventes at passe ind i en behandlingsform, som de ikke kan leve op til.
- Derfor bliver heroinbehandlingen ved med at være uden for deres rækkevidde, og det bliver hele tiden en behandling, som vi som læger ikke kan nå til.
Han ønsker derfor, at Odense Kommune får lov til at afprøve heroin som en mulighed allerede fra behandlingsstart.
- Jeg håber, at det bliver muligt for rutinerede læger inden for det her felt at tage beslutninger og give den rigtige behandling til den rigtige patient.
Og så håber jeg selvfølgelig, at det bliver bredt ud til resten af landets heroinklinikker, siger Danny Reving, ledende overlæge hos KABS Behandlingscenter.
På Heroinklinikken i Odense har Charlotte stor gavn af behandling med heroin.
- Det har gjort, at jeg ikke har skullet ud og lave penge til heroin og kunnet få et almindeligt liv, hvis man kan sige det sådan.
Og få heroinen som medicin, som andre folk får medicin for sukkersyge eller andre ting.
Charlotte er ikke kvindens rigtige navn, da hun ønsker at være anonym.
Hendes rigtige navn er redaktionen bekendt.
FacebookTwitterKopier linkEmner:Brian Dybro (politiker)|Magnus Heunicke (politiker)|Odense Kommune|Brug af euforiserende stoffer|Odense




https://www.dr.dk/nyheder/regionale/oestjylland/summen-af-det-hele-taeller-4-genveje-til-mere-bevaegelse-i-hverdagen

ØstjyllandSummen af det hele tæller: 4 genveje til mere bevægelse i hverdagenDet behøver måske ikke være så svært at få lidt motion i en travl dagligdag.
Af Malte Nørgaard og Emma Lichscheidt17.
sep.
2019 kl.
23.
10Bemærk: artiklen er mere end 30 dage gammelLæs opHvis der skal arbejdes, handles, hentes børn, smøres madpakke og laves aftensmad, kan det være svært at følge Sundhedsstyrelsens anbefaling om minimum 30 minutters bevægelse hver eneste dag.
Men der er faktisk nogle lette genveje til en mere aktiv hverdag, forklarer Knud Ryom, der forsker i inaktivitet ved Institut for Folkesundhed på Aarhus Universitet.
Han har netop udgivet en rapport, hvor han sammenfatter al eksisterende viden om inaktivitet og barrierer og motivationsfaktorer for at bevæge sig mere.
Knap en tredjedel af danskerne bevæger sig nemlig mindre end de anbefalede 30 minutter, ifølge den seneste Nationale Sundhedsprofil fra 2017.
Netop bevægelse er omdrejningspunktet i kampagnen Bevæg dig for livet, som blandt andre DGI og Danmarks Idrætsforbund sætter skub i denne uge.
Herunder får du Knud Ryoms fire råd til at bevæge dig mere i hverdagen:1Få bevægelse ind i dine arbejdsrutinerMange bække små er vejen frem, når man skal øge sit aktivitetsniveau i løbet af dagen, mener Knud Ryom.
For mange af os tænker fejlagtigt i, at vi skal dyrke 30 minutters motion i streg.
Men det behøver du faktisk ikke.
Det er nemlig summen af det hele, du skal være optaget af.
Det kan derfor være smart at tage trapperne i stedet for elevatoren, eller gå op på etagen ovenover for at printe ud.
2Find et fællesskab, du gerne vil være en del afVi motiveres af følelsen af at mestre noget, have medindflydelse på noget og på det sociale.
Så det er vigtigt at finde et fællesskab eller makkerskab, du har lyst til at indgå i, og hvor du kan spejle dig i niveauet.
Samtidig kan det sociale være med til at gøre det sjovere at bevæge sig, da mennesker som udgangspunkt er socialt anlagte.
3Lav noget med din familieBørn lærer af deres forældre, så det er en god spiral, når forældre er aktive.
Der er mange, der ikke er nær så aktive, når de får børn, men det kan måske være godt at huske på, at du som forældre er en inspiration for dit barn.
Hvis du har det i tankerne, kan det måske være lettere at finde tid til at lave noget aktivt med dine børn.
Hvis børn har nøglepersoner omkring dem, som er aktive, er der større sandsynlighed for, at børnene også er aktive, når de bliver voksne.
4Frigør tid til at bevæge dig – det er godt givet udMange af os føler, at tid er en begrænset ting.
Der er mange ting, der trækker i os hele tiden.
Men tid er mulig at frigøre i de fleste familiers liv, hvis vi kigger på det.
Det kan være en rigtig ting eventuelt at lave et skema, så familien kan se, hvad tiden egentlig bruges på.
Det skal være jordnært, for så er det også nemmere at se, hvor der kan findes tid til at gøre noget aktivt sammen.
Læs mere om Sundhedsstyrelsens anbefalinger her.
FacebookTwitterKopier linkEmner:Danmarks Idrætsforbund|Sundhedsstyrelsen|Motion|Danske Gymnastik- og Idrætsforeninger|Sundhed og velvære




https://www.dr.dk/sporten/fodbold/championsleague/flere-danskere-i-fokus-paa-cls-store-aabningsdag

Champions LeagueFlere danskere i fokus på CL's store åbningsdagYussuf Poulsen lagde op til et mål i Leipzig-sejr i Portugal, og Daniel Wass begik straffespark i London.
Yussuf Poulsen var tæt på selv at komme på tavlen tirsdag aften i Portugal, da RB Leipzig slog Benfica.
17.
sep.
2019 kl.
23.
32Bemærk: artiklen er mere end 30 dage gammelLæs opHele ti danske fodboldspillere har i dette efterår mulighed for at komme på banen i Champions Leagues gruppespil.
Allerede på første spilledag var størstedelen af dem i aktion for deres klubber, da Europas største klubturnering blev skudt i gang tirsdag aften med otte gruppekampe.
Hele seks danskere var i startopstillingen, og flere af dem gjorde sig bemærket.
I Portugal var Yussuf Poulsen frontangriber for RB Leipzig i en 2-1-sejr over Benfica i gruppe G.
Den store danske angriber lurede ofte på chancen inde i feltet, hvor han tog en del fysiske slåskampe.
Yussuf Poulsen blev noteret for en assist ved Timo Werners føringsmål.
Efter godt en halv time måtte Benfica-målmand Odisseas Vlachodimos modtage behandling efter en luftduel med Poulsen, som også modtog et gult kort efter pausen.
Godt 20 minutter før slutfløjt fik Poulsen lidt tilfældigt lagt bolden af til angrebsmakkeren Timo Werner, der kunne brage Leipzig foran med 1-0.
Werner gjorde det senere til 2-0, inden Benfica fik reduceret fem minutter før tid.
Wass vandt danskerduellenPå Stamford Bridge tabte Chelsea med Andreas Christensen i midterforsvaret med 0-1 til Valencia, der havde Daniel Wass som højreback.
Chelsea dominerede opgøret i gruppe H, men holdet kunne ikke udnytte et stort chanceovertag mod de spanske gæster, der satsede på drille de engelske værter på kontraangreb.
Det var i stedet en standardsituation, der blev udslagsgivende.
Et kvarter før slutfløjt blev et frispark løftet hen til Rodrigo, der dygtigt flugtede Valencia foran med 1-0.
Daniel Wass var tæt på at få en uheldig hovedrolle for spanierne, da han ti minutter senere begik straffespark, da et slattent Chelsea-hovedstød dumpede ned på hans hånd.
Ross Barkley hamrede efterfølgende den store chance fra pletten langt over mål.
Andreas Christensen, til højre, diskuterer med sin holdkammerat Jorginho.
 Daniel Wass spillede hele kampen for Valencia på Stamford Bridge.
Wass begik i løbet af kampen straffespark, men den danske spiller slap for at blive skurken, da Ross Barkley misbrugte.
 Joachim Mæhle og Genk havde en svær aften mod Salzburg.
1 / 3Andreas Christensen, til højre, diskuterer med sin holdkammerat Jorginho.
1 / 3Daniel Wass spillede hele kampen for Valencia på Stamford Bridge.
Wass begik i løbet af kampen straffespark, men den danske spiller slap for at blive skurken, da Ross Barkley misbrugte.
2 / 3Joachim Mæhle og Genk havde en svær aften mod Salzburg.
3 / 3I gruppe H var to danskere involveret i en særdeles målrig kamp, da Salzburg slog Genk med 6-2 i gruppe E.
Rasmus Nissen Kristensen var med som højreback for Salzburg og fik en advarsel i begyndelsen af anden halvleg.
Joakim Mæhle spillede samme position for de belgiske gæster.
I Tyskland startede Thomas Delaney inde for Borussia Dortmund mod FC Barcelona i en 0-0-kamp, hvor tyskerne misbrugte et straffespark.
Jacob Bruun Larsen fik de sidste fem minutter på banen for Dortmund.
Tidligere på aftenen så Lyons dyre danske forsvarsindkøb, Joachim Andersen, til fra bænken, da franskmændene spillede 1-1 mod Zenit Skt.
Petersborg fra Rusland.
Onsdag kan yderligere to danskere få spilletid i Champions League, når Tottenham med Christian Eriksen på holdet møder græske Olympiakos på udebane.
Landsholdsanfører Simon Kjær og italienske Atalanta møder Dinamo Zagreb fra Kroatien.
/ritzau/FacebookTwitterKopier linkEmner:Jacob Bruun Larsen (fodboldspiller)|Simon Kjær (fodboldspiller)|Tyskland|Fodbold|Spanien




https://www.dr.dk/nyheder/politik/ellemann-bekraefter-droftelser-med-lokke-om-formandspost

Krise i VenstreSe temaPolitikEllemann bekræfter drøftelser med Løkke om formandspostFormandskandidaten blev "på et tidspunkt" bekendt med Lars Løkke Rasmussens planer.
Jakob Ellemann-Jensen (V) til var kredsmøde på Lyngby Gymnasium tirsdag aften med både Ellen Trane Nørby og Inger Støjberg.
17.
sep.
2019 kl.
23.
55Bemærk: artiklen er mere end 30 dage gammelLæs opTidligere Venstre-formand Lars Løkke Rasmussen og formandskandidat Jakob Ellemann-Jensen har tidligere talt om, at sidstnævnte skulle være ny formand for Venstre.
Det siger Jakob Ellemann-Jensen efter et kredsmøde i Venstre i Lyngby tirsdag aften.
På spørgsmålet om, hvorvidt han vidste, at Lars Løkke Rasmussen har haft planer om at køre ham i stilling som ny formand, siger Ellemann-Jensen:- Det tror jeg, Lars (Løkke, red.
) har vidst i længere tid, end jeg har vidst, det må jeg sige.
- Det er noget, vi har talt om på et tidspunkt, men det lyder, som om det er noget, Lars har tænkt på længere, end jeg har, siger han.
Tumultarisk sommer i VenstreSøndag gav Lars Løkke Rasmussen sine første interview som forhenværende V-formand.
Han sagde blandt andet til både DR og TV2, at han længe havde tænkt, at Jakob Ellemann-Jensen og ikke næstformanden, Kristian Jensen, skulle overtage formandsposten.
Med fire dage til Venstres ekstraordinære landsmøde i Herning, hvor partiet skal vælge ny formand og næstformand, ser det ud til, at Jakob Ellemann-Jensen bliver valgt som formand, da han endnu ikke har nogle modkandidater.
Ellemann-Jensen erkender udfordringen ved at blive formand oven på Venstres tumultariske sommer.
- Det bliver svært, og jeg kan ikke love mere og andet, end at jeg vil gøre mig umage.
Det vil jeg til gengæld også love.
- Nu har vi været rundt i landet, og entydigt har der været den tilbagemelding, at vi vil udnytte den her mulighed for at fjerne spor af fløjkrige og vaske tavlen ren.
- Så længe vi er indstillede på dét og agerer derefter, så skal det nok gå.
Men nemt - det bliver det ikke, slår formandskandidaten fast.
Neutralt syn på næstformandspostIndtil videre er det Inger Støjberg og Ellen Trane Nørby, som skal slås om posten som næstformand.
Ellemann-Jensen har tidligere kaldt Støjberg for et "rigtigt godt bud" på en næstformand, men kan se sig selv med begge kandidater.
- Det er vigtigt, at formanden og næstformanden kan spille sammen og have et godt teamwork.
- Der er vi i den lykkelige situation, at skulle jeg blive formand, så tror jeg, jeg kunne have sådan et samarbejde med begge de to kandidater, siger han.
/ritzau/FacebookTwitterKopier linkEmner:Ellen Trane Nørby (politiker)|Inger Støjberg (politiker)|Venstre|TV 2 (tv-kanal)|Herning




https://www.dr.dk/sporten/fodbold/championsleague/delaney-og-dortmund-skyder-med-loest-krudt-mod-messi-og-co

Champions LeagueDelaney og Dortmund skyder med løst krudt mod Messi og co.
Marco Reus brændte et straffespark, da Dortmund åbnede CL med 0-0 mod FC Barcelona.
Liverpool tabte 0-2 i Napoli.
Thomas Delaney var i startopstillingen for Dortmund tirsdag aften.
17.
sep.
2019 kl.
22.
57Bemærk: artiklen er mere end 30 dage gammelLæs opBorussia Dortmund var tæt på at give FC Barcelona den værst tænkelige start i Champions Leagues gruppespil.
Tirsdag tog de to mandskaber hul på gruppe F ved at spille 0-0 i Tyskland.
Pointdelingen må ærgre Thomas Delaney og holdkammeraterne i Dortmund mest, da tyskerne i anden halvleg fik sat de spanske gæster under et enormt pres.
Marco Reus fik den største mulighed efter en lille times spil, efter at Jadon Sancho havde fremprovokeret et straffespark til Dortmund.
Reus blev sat til at eksekvere, men Dortmund-profilen var blevet luret af landsmanden Marc-Andre ter Stegen i Barcelonas mål.
Keeperen reagerede måske også en anelse for tidligt.
Ud over den misbrugte mulighed fra pletten producerede tyskerne en del store chancer.
Kampens nøglepunkt, hvor Barcelonas Ter Stegen redder Marco Reus' straffespark.
 Barcelonas Lionel Messi var tilbage på banen, men den argentinske troldmand havde ikke meget held med sine aktioner.
1 / 2Kampens nøglepunkt, hvor Barcelonas Ter Stegen redder Marco Reus' straffespark.
1 / 2Barcelonas Lionel Messi var tilbage på banen, men den argentinske troldmand havde ikke meget held med sine aktioner.
2 / 2Delaney bidrog med masser af fight og godt spil.
Før pausen fik danskeren en advarsel, og da han i anden halvleg gik hårdt op i en luftduel med Barcelonas keeper var det med risiko for en udvisning.
Midtbanespilleren var også med i det chanceskabende spil og lagde blandt andet op til en hovedstødschance, som Marco Reus misbrugte.
Med fire minutter tilbage blev Jacob Bruun Larsen sendt ind fra bænken, hvor han erstattede den tidligere Barcelona-angriber Paco Alcacer.
Barcelona startede med superstjernen Lionel Messi på bænken, men argentineren kom i aktion efter en time i stedet for den 16-årige komet Ansu Fati.
Messi fik muligheden for at afgøre kampen umiddelbart før slutfløjt.
Angriberens skud få meter fra mål ramte dog lige ind i en Dortmund-spiller.
Tidligere på tirsdagen spillede Inter og Slavia Prag 1-1 i gruppe F, hvilket betyder, at gruppens fire hold har et enkelt point efter første spillerunde.
Sene scoringer sænker CL-mestreneLiverpools forsvar af Champions League-titlen er kommet skævt fra start.
På to sene scoringer tabte englænderne 0-2 på udebane til Napoli i første gruppekamp og led dermed sit første nederlag i denne sæson.
Det var Dries Mertens og Fernando Llorente, der stod for de to træffere i slutfasen af en kamp, hvor begge hold ellers så ud til at være tilfredse med uafgjort.
Fernando Llorente sætter bolden ind bag Liverpools målmand, Adrian.
 Skuffede Liverpool-spillere efter sæsonens første nederlag er en realitet.
1 / 2Fernando Llorente sætter bolden ind bag Liverpools målmand, Adrian.
1 / 2Skuffede Liverpool-spillere efter sæsonens første nederlag er en realitet.
2 / 2Men otte minutter før tid dummede Liverpools Andrew Robertson sig i en nærkamp mod José Callejon, og Napoli-backen fik det optimale ud af situationen og sikrede sit hold det straffespark, som Mertens omsatte til 1-0.
I kampens overtid udnyttede Llorente så en fejl af Virgil van Dijk og afgjorde endegyldigt kampen.
Dermed gentog syditalienerne hjemmesejren fra sidste sæson, hvor de to hold også tørnede sammen i gruppespillet.
FacebookTwitterKopier linkEmner:Jacob Bruun Larsen (fodboldspiller)|Lionel Messi (fodboldspiller)|FC Barcelona|Barcelona|Fodbold




https://www.dr.dk/musik/otte-aar-efter-sin-doed-whitney-houston-kommer-til-danmark

MusikOtte år efter sin død: Whitney Houston kommer til DanmarkDen afdøde amerikanske sangerinde kan opleves som hologram på en kommende verdensomspændende turné.
Whitney Houston vender tilbage til Danmark på en såkaldt hologramturné.
Sangerinden kunne senest i levende live opleves i Danmark i 2010.
Af Jens Andersen17.
sep.
2019 kl.
22.
03Bemærk: artiklen er mere end 30 dage gammelLæs opDet kan måske lyde tosset, men den er god nok.
Otte år efter den amerikanske sangerinde Whitney Houston døde som blot 48-årig, kan hun igen opleves på dansk jord, når hun giver koncert i Forum i København.
Der er dog intet overnaturligt ved sangerinden med den overjordiske stemmes kommende optræden, men til gengæld er der tale om en højteknologisk triumf i form af en såkaldt hologram-turné, der giver fans verden over muligheden for at opleve Whitney Houston helt tæt på.
- Whitney Houston var et ubeskriveligt talent.
Hendes indflydelse og hendes kunst transcenderede alle grænser, lyder det fra firmaet Base Hologram, der sammen med boet efter Whitney Houston står bag den kommende verdensturné.
- Det, vi skaber her, er en ny type koncertoplevelse designet til at genskabe den magi.
Når Whitney Houston optrådte, så var det med en uforlignelig karisma og indlevelse.
- Det er, hvad vi vil give publikum, og det er en ære at føje yderligere til hendes kunstneriske arv, siger direktør og formand i Base Hologram Brian Becker ifølge Billboard.
com.
Lyt til Whitney Houston og Kygos 'Higher Love', mens du læser videre:Whitney Houston & Kygo - Higher LoveFloppede stort i ForumMens Whitney Houston uomtvisteligt var en af de største stemmer nogensinde i pophistorien, så er Brian Beckers beskrivelse af en koncertoplevelse med Whitney Houston en anelse højtravende.
I hvert fald hvis man ser på anmeldelser efter Whitney Houstons seneste besøg i Danmark i 2010, hvor koncerten også var henlagt til Forums lokaler.
Whitney Houston sparkede ikke ligefrem benene væk under hverken publikum eller anmeldere ved sin koncert i Forum i København den 3.
juni 2010.
Efterfølgende blev amerikanerens præstation haglet ned af et enigt anmelderkorps, der både brugte ord som ynkeligt og sørgeligt til at beskrive oplevelsen, der fik store dele af publikum til at udvandre langt inden sidste strofe.
De Whitney Houston-fans, der sikrer sig billet til koncerten i Forum næste år, kan til gengæld glæde sig over, at det bliver et Whitney Houston-hologram fra storhedsperioden, de kommer til at opleve.
Udover Whitney Houston-hologrammet er der også et ægte liveband, levende korsangere og dansere på scenen, når ’An Evening With Whitney: The Whitney Houston Hologram Tour’ tager hul på verdensturnéen i Mexico i januar 2020 med afslutning i Hviderusland i april.
Koncerten i Forum i København løber af stablen 25 marts 2020.
Base Hologram har udover Whitney Houston også andre store afdøde stjerner i stald.
Eksempler på hologramkoncerter med Roy Orbison, Maria Callas og Buddy Holly kan ses på base Holograms hjemmeside her.
FacebookTwitterKopier linkEmner:Whitney Houston (musiker)|København|Hviderusland|Billboard|Mexico




https://www.dr.dk/sporten/haandbold/odense-og-koebenhavn-kaemper-sig-videre-til-final-4

HåndboldOdense og København kæmper sig videre til Final 4Som de første hold er håndboldkvinderne fra København og Odense klar til pokalturneringens Final 4-stævne.
København Håndbold er klar til at spille Final 4 mellem jul og nytår.
Det samme er Odense Håndbold.
17.
sep.
2019 kl.
22.
22Bemærk: artiklen er mere end 30 dage gammelLæs opKvinderne fra København Håndbold og Odense skal om godt tre måneder kæmpe med om den danske pokaltitel.
Tirsdag bookede de to hold en plads i pokalturneringens Final 4-stævne mellem jul og nytår ved at slå Nykøbing F.
Håndboldklub og Viborg HK i kvartfinalerneKøbenhavn-træner Claus Mogensen kunne først på aftenen se sine spillere slå Nykøbing med 27-23 på udebane.
Efter en jævnbyrdig indledning var københavnerne foran i hele anden halvleg, men det nåede at blive spændende.
Med 12 minutter tilbage havde gæsterne fra hovedstaden bragt sig foran med 24-18, men forspringet skrumpede ind til 25-23.
I slutfasen sørgede Maria Hjertner og senere Debbie Bont med en scoring hver for at afværge et lurende Nykøbing-comeback.
Træner for Odense Håndbold, Jan Pytlick.
Hollandske Debbie Bont blev topscorer for København med otte mål, mens landsmanden Dione Housheer scorede ti gange for Nykøbings værter.
Senere tirsdag slog Odense på hjemmebane Viborg HK med 28-26 i en af de øvrige kvartfinaler.
Odenses Kathrine Heindahl sendte kampen ud i to gange fem minutters forlænget spilletid, da hun 20 sekunder før tid udlignede til 24-24, som var stillingen efter ordinær tid.
I forlængelsen havde Odense-træner Jan Pytlicks spillere bedre styr på sagerne.
Torsdag bliver de to sidste deltagere i Final 4-stævnet fundet.
Her står Team Esbjerg over for Herning-Ikast, mens Aarhus United og TTH Holstebro kæmper om den sidste plads.
Final 4 spilles 28.
og 29.
december.
/ritzau/FacebookTwitterKopier linkEmner:Kathrine Heindahl (håndboldspiller)|København|Odense|Viborg HK|Håndbold




https://www.dr.dk/nyheder/udland/hongkong-protesterne-fortsaetter-derfor-gaar-aktivisten-jaco-paa-gaden

Protester i HongkongSe temaUdlandHongkong-protesterne fortsætter: Derfor går aktivisten Jaco på gadenSelvom et lovforslag om udleveringen til Kina er skrottet, går demonstranterne fortsat på gaden.
Demonstranterne har tidligere blokeret både lufthavne og togstation i Hongkong, der har lammet byens trafik.
Af Theodora Amalie Høgsted Renard17.
sep.
2019 kl.
21.
45Bemærk: artiklen er mere end 30 dage gammelLæs op- Vi skal ikke have nogen undskyldning for at føle os frie.
Derfor er vi nødt til at fortsætte demonstrationerne.
Sådan siger den 28-årige aktivist Jaco Lam.
De seneste 15 weekender har han sammen med tusindvis af andre demonstranter gået gaderne tynde i Hongkong.
- Vi demonstrerer mod Kinas stigende kontrol med Hongkong, siger Jaco Lam.
Demonstrationerne startede i marts, da Hongkongs regering meldte ud, at de ville gøre det muligt at udlevere borgere i Hongkong til retsforfølgelse i Kina.
Og det var også det, der fik Jaco Lam på gaden i første omgang.
Siden da har Hongkongs politiske leder, Carrie Lam, trukket lovforslaget tilbage efter massivt pres fra demonstranterne.
Så hvorfor går demonstranterne stadigvæk på gaden?
Det undersøger P3's nyhedspodcast Den daglige dosis.
Protesterne i Hong Kong fortsætter: Derfor går Jaco på gadenMere kinesisk kontrolHongkong har en semi-selvstændig status.
Den fik de efter en gammel aftale med Kina under mottoet 'et land, to systemer'.
Det betyder, at Hongkong har eget retssystem, egne grænser samt ytrings- og forsamlingsfrihed.
Hongkongs semiselvstændige statusHongkong var en britisk koloni i mere end 150 år, før den igen blev tilbagegivet til det kinesisk styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange Hongkong-beboere: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBC.
Men det sidste har hongkongerne ifølge Jaco Lam ikke set i mange år.
Læs også:Redaktøren, der er Kinas stemme: USA står bag uro i Hongkong- Kina kontrollerer os mere og mere.
De har blandt andet taget vores ytringsfrihed fra os.
Vi har tidligere set, at aktivister, der kritiserer Kina, er blevet sendt til fastlands-Kina for at stå skoleret.
- Så lovforslaget ville blot have legaliseret den politiske kidnapning, som Kina har foretaget i årevis, siger Jaco Lam.
Og Kina er ikke just en fortaler for menneskerettigheder.
Organisationen Amnesty International anslår, at Kina årligt henretter tusinder af mennesker, og Kina er flere gange blevet kritiseret for at have et brutalt retssystem, der omfatter tortur og unfair rettergang.
- Vi kan mærke, at Kina undertrykker mere og mere.
De tillader ikke folket at have demokratiske rettigheder.
Og det kan vi ikke tillade i Hongkong.
Derfor er vi nødt til at kæmpe for vores pressefrihed og ytringsfrihed, siger Jaco Lam.
Demokrati i Hongkong og KinaHongkong er en del af Kina, men byen adskiller sig fra resten af landet på et helt centralt område:Hongkong har både ytrings-, forsamlings- og foreningsfrihed og udprægede demokratiske rettigheder.
Resten af Kina er derimod omfattet af censur i stortset alle dele af samfundet, og landets kommunistiske styre er kendt for at tage skrappe midler i brug for at lukke munden på kritikere.
Den større grad af frihed er en af årsagerne til, at hongkongere tager afstand til det øvrige Kina og dets system, som de anser som værende udemokratisk og uretfærdigt.
Vælger ikke egen lederMen demonstrationerne handler ikke kun om retten til at kunne sige, hvad man vil.
De handler også om retten til at vælge sin egen leder.
For det gør hongkongerne ikke, som det er nu.
Siden 2014 har det kun været kandidater, der er blevet godkendt af det kinesiske styre i Beijing, der har kunne vælges til posten som politisk leder i Hongkong.
Og Hongkongs leder udpeges af en valgkomité bestående af 1.
200 medlemmer, der hovedsageligt består af repræsentanter fra bystyrets elite, erhvervsliv og handelsorganer.
- Hver myndig borger skal have en stemme.
Vores øverste leder er ikke valgt af os.
Det er en simpel demokratisk kamp, der er værd at kæmpe, siger Jaco Lam.
Så selvom Carrie Lam har bøjet sig og trukket det kontroversielle lovforslag tilbage - så har aktivisterne og Jaco Lam stadigvæk meget at kæmpe for i Hongkong.
- Vi fortsætter, indtil vi får vores frihed, siger han.
FacebookTwitterKopier linkEmner:Hong Kong|Kina|Demonstrationer|Ytringsfrihed|Amnesty International




https://www.dr.dk/nyheder/indland/nobelprisens-gakkede-lillebror-hvilken-testikel-er-varmest-og-kan-pizza-forhindre

IndlandNobelprisens gakkede lillebror: Hvilken testikel er varmest, og kan pizza forhindre sygdomme?
Der er netop uddelt priser til de mest gakkede forskningsprojekter.
Franske postbudes venstre testikler er varmere end deres højre, men kun når de har tøj på.
Af Mathilde Bugge17.
sep.
2019 kl.
21.
59 | opdateret 18.
sep.
2019 kl.
16.
54Bemærk: artiklen er mere end 30 dage gammelLæs opIG NobelprisTi Ig nobelprisvindere er blevet belønnet hvert år siden 1991.
Det er 29.
år, at Ig nobelprisen bliver uddelt.
Prisen er skabt for at hylde det usædvanlige, det opfindsomme og vække folks interesse for naturvidenskab, medicin og teknologi.
“Først får det folk til at grine, og bagefter får det dem til at tænke".
Sådan lyder devisen fra Ig Nobelprisen, der netop har uddelt den eftertragtede pris i ti forskellige kategorier.
Modsat den mere berømte - og en smule mere prestigefulde - Nobelpris, der bliver offentliggjort i næste måned, ærer Ig Nobelprisen gakket forskning.
Det skriver The Guardian.
1MedicinprisenKan pizza forhindre kræft?
Måske hvis den er lavet og spist i Italien.
Pizza kan beskytte mod sygdom og død, hvis pizzaen bliver lavet og spist i Italien.
Det har Silvano Gallus fundet bevis for.
2Medicinsk uddannelsesprisEn klikker skal træne kirurger Karen Pryor og Theresa McKeon har vundet prisen i deres kategori for at bruge en simpel dyretræningsteknik kaldet 'klikker-træning' til at træne kirurger til at lave ortopædiske operationer.
3Biologiprisenkakerlakker opfører sig - nok ikke overraskende - forskelligt alt efter, om de er levende eller døde.
En forskergrupper har opdaget, at døde magnetiske kakerlakker opfører sig anderledes end levende magnetiske kakerlakker.
4AnatomiprisenDen venstre testikel er varmere end den højre - både med og uden tøj på.
Postbudes venstre testikel er varmere end den højre.
Det konkluderer to fertilitetseksperter fra Universitetet i Toulouse, Roger Mieusset og Bourras Bengoudifa, i en undersøgelse.
Det kan skyldes mandens asymmetri, peger studiet på.
5KemiprisenEt af forskernes egne børn indgik som en af forsøgspersonerne.
Japanske forskere vandt kemiprisen for at regne den totale mængde af spyt ud produceret per dag af et typisk femårigt barn.
6IngeniørprisenEn bleskiftsmaskine skal gøre livet en del nemmere for nybagte forældre.
Iman Farahbakhsh har vundet prisen for at opfinde en bleskifte-maskine, der kan bruges på menneskebabyer.
7ØkonomiprisenEuroen og dollaren er nogle af de andre pengesedler, der er blevet undersøgt.
Forskere vandt for at teste, hvilket lands pengesedler der har flest smittende og farlige bakterier på sig.
Det ser ud til at være den rumænske lei, som indeholder flest bakterier.
8FredsprisenDet mest tilfredsstillende sted at klø skulle ifølge forskningen være på anklerne.
Ig Nobels fredspris går til et forskerhold, som har kortlagt, hvor stort velbehag man får ud af at klø forskellige steder på kroppen.
Konklusionen er, at anklerne er mest lindrende at klø.
Ryggen er på andenpladsen.
Underarmen er tredje mest behagelige kropsdel at klø på.
9PsykologiprisenForskere har undersøgt, om du bliver i bedre humør af at smile.
Ansigtsmimik påvirker dit humør.
Den tyske forsker Fritz Strack opdagede, at det får dig til at smile at holde en kuglepen i din mund, hvilket gør dig glad.
Han har senere modbevist sit eget studie.
10FysikprisenWombatter er det eneste dyr i dyreriget, der laver firkantede lorte (Billede: © WikiMedia Commons)Et forskningshold har studeret, hvordan og hvorfor vombatter laver firkantede lorte.
I de sidste otte procent af tarmen ændrer afføringen form fra flydende til fast form i to-centimeters firkanter.
FacebookTwitterKopier linkEmner:Nobelprisen|Videnskab|Sygdomme og lidelser|The Guardian|Frankrig




https://www.dr.dk/nyheder/udland/saudi-arabien-vores-olieproduktion-vil-vaere-tilbage-paa-fuld-kraft-inden-faa-uger

UdlandSaudi-Arabien: Vores olieproduktion vil være tilbage på fuld kraft inden for få ugerKongeriget ved stadig ikke, hvem der står bag lørdagens angreb på to olieanlæg, oplyser energiminister.
Saudi-Arabiens energiminister, prins Abdulaziz Salman, under tirsdagens pressemøde.
Af Maya Nissen17.
sep.
2019 kl.
21.
03Bemærk: artiklen er mere end 30 dage gammelLæs opHalvdelen af den saudiske olieproduktion er allerede genoprettet, og resten vil være tilbage i fuld drift i slutningen af september.
Det oplyser Saudi-Arabiens energiminister, prins Abdulaziz bin Salman, her til aften til Reuters.
Udtalelsen kommer, efter verdens største olieforarbejdningsanlæg, Abqaiq, i det østlige Saudi-Arabien lørdag blev ramt af et drone- og missilangreb.
Angrebet satte anlægget, som står for fem procent af verdens samlede olieproduktion og halvdelen af Saudi-Arabiens olieproduktion, i brand og ud af drift.
Men ifølge energiministeren vil man allerede om få uger være oppe på at producere 11 millioner tønder råolie om dagen i de to anlæg, som er ejet af det statslige olieselskab, Aramco.
Forud for angrebet producerede anlæggene omkring 9,6 millioner tønder råolie om dagen, og det er energiministerens forventning, at Saudi-Arabiens olieeksport ikke vil blive påvirket.
Læs også:Opgør med Trumps 'maksimalt pres'-strategi: Derfor tør Iran udfordre USAUSA peger på IranUmiddelbart efter angrebet tog houthi-oprørere fra Yemen ansvaret og meddelte, at der ville komme flere angreb på den saudiske olieindustri i fremtiden.
Gruppen, som er støttet af Iran, kæmper mod en saudisk ledet koalition i den krig, der har plaget Yemen siden 2015, og det er ikke første gang, at gruppen foretager angreb på den Saudi-Arabiens olieindustri.
Senest slog de til mod adskillige andre olieanlæg i maj - dengang også med droner.
USA, som er allieret med Saudi-Arabien, mener dog at vide, at angrebet rent faktisk er foretaget af Iran, der er Saudi-Arabiens største rival i Mellemøsten.
Imidlertid lyder meldingen fra Saudi-Arabiens energiminister her til aften, at man fortsat ikke ved, hvem der står bag angrebet, eller hvad motivet har været.
Iran afviser, at de står bag angrebet.
(© DR Nyheder)FacebookTwitterKopier linkEmner:Saudi-Arabien|Iran|Olie- og gasselskaber|Råolie (energikilde)|Aramco




https://www.dr.dk/nyheder/indland/unge-om-haevet-aldersgraense-alkohol-der-vil-altid-vaere-dem-der-skider-paa-det

IndlandUnge om hævet aldersgrænse for alkohol: 'Der vil altid være dem, der skider på det'Gymnasieelever mener ikke, at det er vejen frem at hæve aldersgrænsen på køb af al alkohol til 18 år.
17-årige Crilles Lundqvist, der går i 2.
g på Ørestad Gymnasium, tror ikke på, at det vil have en effekt, hvis man hæver aldersgrænsen for, hvornår man må købe øl og vin.
(© (c) DR)Af Sophie Bavnhøj og Emil Søndergård Ingvorsen17.
sep.
2019 kl.
22.
43Bemærk: artiklen er mere end 30 dage gammelLæs opFremover bør det kræve, at dåbsattesten viser mindst 18 år, hvis du skal kunne købe vin, øl eller andre former for mildere spiritus.
Sådan lyder den noget overraskende melding fra vin- og spiritusgrossisternes egen interesseorganisation, VSOD.
- Vi synes, det er forkert, at 16-17-årige kan købe alkohol, uanset om det er vin, øl eller cider, siger organisationenens formand, Carsten Suhrke, i dag til Ritzau.
Læs også:Spiritusbranche anbefaler forbud mod salg af alkohol til mindreårigeI dag siger lovgivningen, at man skal være 16 år, hvis man skal kunne købe spiritus med en alkoholprocent på op til 16,5 procent, mens man skal være fyldt 18 år for at få fingrene i det dyrere spiritus.
Men den aldersgrænse vil branchens egen interesseorganisation altså have ensrettet.
DR Nyheder har i dag besøgt Ørestad Gymnasium for at høre, hvad skolens studerende mener om forslaget.
Frida, 18 år- Jeg tror ikke, at folk kan holde sig helt fra alkohol.
Så jeg tror, det kommer til at gå galt.
Sådan lyder det fra 18-årige Frida Kristiansen, der går i 3.
g på medielinjen.
Hun tvivler på, at en lovændring vil komme til at have en effekt på de 16- og 17-åriges alkoholforbrug.
- Jeg kunne godt forestille mig, at folk under 18, de vil kunne få nogle venner over 18 til at købe det for dem.
Og så vil de drikke alligevel, siger hun.
Oscar, 18 årFridas klassekammerat, Oscar Engelbrecht, tror ligeledes heller ikke på, at et forbud vil fungere.
- Jeg er imod et forslag om forbud, fordi jeg synes, vores nuværende system fungerer.
Ifølge gymnasieeleven giver den nuværende lovgivning mulighed for, at man kan starte med at drikke alkohol, der ikke har så høje alkoholprocenter, når man er 16 år i stedet for at gå begynde med hård alkohol med det samme.
Crilles, 17 år- Jeg tror, at oplysning er vejen frem, og at man oplyser om farerne.
For der vil altid være nogle, der skider på loven og gør det uanset hvad.
Det kan du ikke rigtig ændre på.
Sådan lyder det fra Crilles Lundqvist, der går i 2.
g på sciencelinjen, som også tror, at det stadig vil være muligt for 16-årige at købe alkohol, selv om man hæver aldersgrænsen.
- Jeg tænker ikke, at det er vejen frem at forbyde det, fordi vi har kiosker, der vil sælge det alligevel, siger han.
FacebookTwitterKopier linkEmner:Alkoholforbrug|Alkoholiske drikke|Gymnasiale uddannelser|Vin|Ørestad




https://www.dr.dk/nyheder/indland/kritik-turen-forbi-egen-laege-afholder-paedofile-fra-soege-hjaelp

IndlandKritik: Turen forbi egen læge afholder pædofile fra at søge hjælpDet skal være nemmere at få hjælp som pædofil, mener ordførere og psykolog.
Bryd Cirklen er en anonym telefonrådgivningstjeneste under Sexologisk Klinik i Region Hovedstaden Psykiatri.
Rådgivningen har åbent for telefonerne to timer to dage om ugen.
Foto: DR.
Af Mathilde Bugge17.
sep.
2019 kl.
20.
58Bemærk: artiklen er mere end 30 dage gammelLæs opDet skal være nemmere for personer med seksuelle fantasier om børn at få anonym hjælp, mener flere af regeringens støttepartier og eksperter.
I dag kan pædofile henvende sig til Bryd Cirklen, der er en anonym telefonrådgivning, men hvis de vil i et egentligt behandlingsforløb, skal de forbi deres praktiserende læge og have en henvisning.
Og det afholder mange fra at opsøge hjælpen, mener Bryd Cirklen, som er en anonym telefonrådgivning under Sexologisk Klinik, Psykiatrisk Center København.
Læger og psykologer tilknyttet rådgivningslinjen oplever nemlig, at kun en tredjedel af dem, der ringer, ender i behandling, forklarer Susanne Bengtson, der er psykolog og seniorforsker på Sexologisk Klinik.
- Vi ved, at en af årsagerne til, at nogle dropper ud og ikke kommer i behandling, er, at de ikke har lyst til at gå til egen læge og fortælle om, at de har de her bekymrende tanker om børn, siger Susanne Bengtson.
Færre end hver anden kommer i behandlingHun fortæller, at mellem 60 og 70 mennesker hvert år henvender sig til Bryd Cirklen, fordi de er bekymret for de tanker, de har om børn og er bange for, om de er pædofile.
- Problemet er, at kun 20-30 af de mennesker ender med at komme i et behandlingsforløb, siger Susanne Bengtson.
De er bange for, hvad lægen tænker, og de er bange for, hvilke reaktioner det sætter i gang i det offentlige system, at man har de her tanker.
Susanne Bengston, psykologFrygten for hvad andre tænker fylder nemlig så meget, at menneskerne med pædofile tanker ofte holder sig helt væk.
- De er bange for, hvad lægen tænker, og de er bange for, hvilke reaktioner det sætter i gang i det offentlige system, at man har de her tanker.
Så undlader de faktisk at komme i behandling på det grundlag, siger Susanne Bengtson.
Hos Bryd Cirklen er rådgivningen anonym over telefonen, og den behandler, der tager telefonen, spørger ikke, hvem du er.
Heller ikke selvom de ikke har gjort noget kriminelt.
Faktisk ringer de fleste ind med deres bekymringer om deres seksuelle fantasier og tanker om børn.
Anbefaling fra SundhedsstyrelsenI februar kom en rapport fra Sundhedsstyrelsen, der afdækkede nuværende behandlingstilbud og gav anbefalinger til indsatsområder, blandt andet at anonyme behandlingstilbud bør øges, så man ikke skal henvises gennem egen læge, øget oplysning til pædofile om hvor de kan få rådgivning og øget information i befolkningen om ikke udøvende pædofile for at afstigmatisere den gruppe.
Ordfører: Barrierer for behandling skal vækDen forrige regering afsatte sammen med Dansk Folkeparti fem millioner kroner til at undersøge de nuværende behandlingstilbud for pædofile.
Men står det til SF's psykiatriordfører, Trine Torp, så er der ingen tvivl om, at det skal være nemmere for pædofile at opsøge hjælp uden om egen læge.
- Jeg synes, vi skal fjerne alle de barrierer, der overhovedet måtte være, for at mennesker med de her tanker kan søge hjælp, siger Trine Torp og tilføjer:- Det er jo den allermest forbyggende indsats, vi kan lave.
Og Enhedslistens sundhedsordfører, Peder Hvelplund, er enig i, at det skal være nemmere at være anonym, hvis det får flere til at komme i behandling for pædofile tanker.
- Det skal selvfølgelig være sådan, at man stadig kan henvises hos egen læge, men hvis det giver god mening, og vi sikrer, at en større del bliver henvist til behandling ved, at man kan springe det led over, så er vi fuldstændig åbne over for at se på det, siger Peder Hvelplund.
FacebookTwitterKopier linkEmner:Peder Hvelplund (politiker)|Pædofili|Sexologisk Klinik|Sundhed og velvære|København




https://www.dr.dk/nyheder/penge/formand-og-naestformand-i-sydbank-traekker-sig

PengeFormand og næstformand i Sydbank trækker sigFormand Torben Nielsen og næstformand John Lesbo forlader bestyrelse efter uenighed om strategi.
Sydbank er en af de største banker i Danmark, der vurderes til at have væsentlig betydning for samfundsøkonomien.
Af Oliver Batchelor17.
sep.
2019 kl.
20.
03 | opdateret 17.
sep.
2019 kl.
20.
11Bemærk: artiklen er mere end 30 dage gammelLæs opEn tredjedel af Sydbanks bestyrelse heriblandt formanden og næstformanden har trukket sig.
Det oplyser banken i en meddelelse til fondsbørsen:- Baggrunden herfor er, at det nuværende formandskab samt to øvrige medlemmer af bestyrelsen har meddelt banken, at de trækker sig på grund af uenighed om governance og den fremtidige strategi.
Der er tale om formand Torben Nielsen og næstformand John Lesbo, der forlader bestyrelsen samt de to medlemmer Jørgen Høholt og Frank Møller Nielsen.
Sydbank oplyser, at managing director Lars Mikkelgaard-Jensen konstitueres som formand og CEO Jacob Chr.
Nielsen som næstformand.
Vil skabe bedre balance i regnskabetDesuden fremgår det af meddelelsen, at den fortsættende bestyrelse har taget meddelelsen fra de uenige medlemmer til efterretning:- Bestyrelsen vil fortsætte og intensivere arbejdet med at gøre Sydbank til en stærkere bank, jævnfør bankens strategi.
- Der vil i forbindelse med offentliggørelsen af bankens Q3 regnskab blive fremlagt tiltag, som vil understøtte en bedre balance mellem indtjening og omkostninger.
Repræsentantskabet vil snarest muligt blive indkaldt med henblik på at supplere bestyrelsen, så den fremadrettet har de relevante kompetencer, skriver banken.
Kvartalsregnskabet for 1-3.
kvartal bliver fremlagt 30.
oktober.
Økonom: Sparekniven er fundet fremIfølge investeringsøkonom hos Nordnet Per Hansen tyder noget på, at sparekniven er blevet fundet frem i skuffen - og at ikke alle har kunne lide, hvad de så.
- Det betyder i al fald, at man ikke kan nøjes med at reducere med en-to filialer eller små 20 ansatte, lyder hans analyse til Ritzau Finans.
- Formentlig skal banken finde besparelser på 5-10 pct.
i omkostningerne over en periode.
Det lyder måske voldsomt, men det vil være langsigtet og måske over en tre-fireårig periode, og man har ikke så mange alternativer.
Han mener, at den nuværende strategi plan for 2019 til 2022 er "meget lidt konkret" og uden klare mål for den finansielle udvikling.
Bankens egenkapital er de seneste år skrumpet markant.
Bankens forretning er blandt andet presset af faldende renter og øgede omkostninger til compliance.
FacebookTwitterKopier linkEmner:Lars Mikkelgaard-Jensen (erhvervsleder)|Sydbank|Pengeinstitutter|Københavns Fondsbørs




https://www.dr.dk/nyheder/udland/israels-valg-er-helt-taet-ved-foerste-valgstedsmaaling-netanyahu-kan-faa-svaert-ved

UdlandIsraels valg er helt tæt ved første valgstedsmåling: 'Netanyahu kan få svært ved at fortsætte'De to største partier står nærmest helt lige, viser måling.
Resultaterne af de første valgstedsmålig viser tæt løb.
17.
sep.
2019 kl.
21.
08 | opdateret 17.
sep.
2019 kl.
21.
14Bemærk: artiklen er mere end 30 dage gammelLæs opDet er som ventet helt tæt mellem de to største partier i Israel, Likud og Blå og Hvid, ved tirsdagens valg i Israel.
Det viser de første valgstedsmålinger tirsdag aften klokken 21 - straks efter at valgstederne er lukket landet over.
Premierminister Benjamin Netanyahus Likud-parti står til at få 33 pladser i det israelske parlament, Knesset.
Blå og Hvid, der ledes af den tidligere hærchef Benny Gantz, står til 34 pladser.
Det viser den første valgstedsmåling fra israelske Channel 12.
DR's korrespondent i Mellemøsten, Michael S.
Lund, er til stede ved Likuds valgfest, og her er der langt fra fest, fortæller han.
De tre første exitpolls viser nemlig alle, at Benjamin Netanyahu ikke har fået et flertal på højrefløjen og derfor kan få svært ved at danne en regering.
- Problemet er, at oppositionen også får svært ved at danne en regering.
Og så står vi i en situation, hvor Benjamin Netanyahu skal have overtalt Avigdor Lieberman fra Yisrael Beitenu, hvis han skal fortsætte som premierminister.
Og det vil han få svært ved, siger Michael S.
Lund.
Andet valg på kort tidTirsdagens valg er det andet på godt fem måneder.
Årsagen er, at Netanyahu, der har været premierminister siden 2009, og hans højrenationale Likudparti ikke kunne blive enige med sine allierede på højrefløjen og blandt religiøse partier om en koalitionsregering.
Støtter af premierminister Benjamin Netanyahus Likud-parti i Tel Aviv.
 Støtter af partiet Blå og Hvid, der ledes af Benny Gantz, i partihovedkvarteret i Tel Aviv.
1 / 2Støtter af premierminister Benjamin Netanyahus Likud-parti i Tel Aviv.
1 / 2Støtter af partiet Blå og Hvid, der ledes af Benny Gantz, i partihovedkvarteret i Tel Aviv.
2 / 2I stedet for at lade oppositionen prøve at danne regering udskrev han nyvalg.
Tilbage i april blev valget en neglebider, hvor Netanyahus Likud og Gantz' Blå og Hvid fik 35 sæder hver i Knesset.
Læs også:DR i Israel: Hvor jødisk skal Israel være efter dagens valg?
I gentagelsen af valgkampen var det få, men vægtige emner, der løb med opmærksomheden: den regionale krise med Iran, de frugtesløse forhandlinger med palæstinenserne, forholdet til USA og den økonomiske udvikling.
Det skriver nyhedsbureauet Reuters.
I valgkampen meddelte premierministeren, at han agter at annektere Jordandalen på den besatte Vestbred.
Det er blevet set som et forsøg på at tiltrække de konservative og nationalistiske kernevælgere.
/DR Nyheder/FacebookTwitterKopier linkEmner:Benjamin Netanyahu (politiker)|Israel|Valg og folkeafstemninger|Mellemøsten|Avigdor Lieberman (politiker)




https://www.dr.dk/nyheder/udland/usa-sagsoger-edward-snowden-efter-ny-erindringsbog

UdlandUSA sagsøger Edward Snowden efter ny erindringsbogWhistleblower bryder alle regler for egen vindings skyld, mener justitsministeriet.
)17.
sep.
2019 kl.
20.
49Bemærk: artiklen er mere end 30 dage gammelLæs opUSA har indledt et søgsmål med whistlebloweren Edward Snowden, der tirsdag har udgivet sin nye bog, "Permanent Record".
Det oplyser det amerikanske justitsministerium.
Justitsministeriet understreger, at formålet ikke er at stoppe bogens udgivelse eller distributionen af den.
Det lyder i stedet, at Snowden skal have underskrevet fortrolighedsaftaler med både den amerikanske efterretningstjeneste CIA og med Det Nationale Sikkerhedsagentur (NSA), hvor Snowden tidligere var ansat.
Manglende mulighed for gennemsynIfølge søgsmålet har Snowden ikke givet myndighederne mulighed for at læse bogen igennem, hvilket fortrolighedsaftalerne ellers kræver.
- Vi vil ikke tillade, at individuelle personer - på USA's bekostning - tjener penge uden at opfylde kravene om gennemsyn inden udgivelse, siger Jody Hunt fra justitsministeriet.
USA forlanger at få al overskuddet fra salget af den nye bog.
Snowden lækkede tilbage i 2013 hemmelige dokumenter om USA's overvågning af internet og telefoner.
Står til 30 års fængselDe amerikanske myndigheder betragter lækagen som offentliggørelse af fortrolige oplysninger og ønsker at retsforfølge Snowden.
Dømmes Snowden for de anklager, der er rejst mod ham, står han til at afsone 30 år i et amerikansk fængsel.
I 2013 flygtede han først til Hongkong, hvor han mødtes med den amerikanske journalist Glenn Greenwald og filmmageren Laura Poitras.
I flere måneder afslørede de løbende fortrolige oplysninger fra den amerikanske efterretningstjeneste.
Senere flygtede han videre til Rusland, hvor han efter en måneds ophold i en lufthavn i Moskva fik midlertidig opholdstilladelse.
Snowden opholder sig i dag fortsat i Rusland.
/ritzau/FacebookTwitterKopier link




https://www.dr.dk/nyheder/udland/kritikere-forfoelges-samantha-lavede-sketch-og-blev-bortfoert-midt-om-natten

Af DR’s Afrika-korrespondentSøren BendixenUdlandKritikere forfølges: Samantha lavede sketch og blev bortført midt om nattenRobert Mugabe er væk, men Zimbabwes nye præsident slår endnu hårdere ned på enhver opposition.
Tatenda Mombeywa er en blandt flere aktivister, der er blevet bortført og tæsket i den seneste tid.
17.
sep.
2019 kl.
20.
33Bemærk: artiklen er mere end 30 dage gammelLæs opKlokken var omkring midnat, da det pludselig bankede på porten ind til Samantha Gonyetis hus.
- Politiet, luk op.
Ind stormede maskerede mænd, der flåede en af Zimbabwes kendte komikere ned på gulvet og slog løs på hende.
De smed hende ind i en bil og kørte afsted.
Herefter fulgte flere timers tæsk og ydmygelser.
Læs også:Se billederne: Zimbabwe mindes Mugabe på godt og ondtDe tog hendes tøj og tvang hende til at rulle rundt i en åben kloak.
Hun skulle svømme fra en ende til den anden, og efter hver tur slog de hende.
Tvang hende til at drikke kloakvandet og holde hovedet under vand.
'Hvordan kunne de gøre det?
'Jeg møder Samantha Gonyeti på en hemmelig adresse lidt uden for Zimbabwes hovedstad, Harare.
Det er tre uger siden, at hun blev bortført.
Hun sidder i en sofa og har stadig stærke smerter i ryggen og benene.
- Jeg er stadig i chok, hvordan kunne de gøre det?
Hvad sker der næste gang?
Jeg tør slet ikke tage hjem, fortæller hun.
Samantha Gonyeti blev bortført midt om natten og udsat for vold og ydmygelser.
Efter flere timer i det grufulde fangenskab, efterlod de hende nøgen i en grøft midt om natten.
Hun slæbte sig hen til noget beboelse i nærheden og fik med besvær fat på sin familie og blev kørt på hospitalet.
Hun ved ikke, hvem der stod bag bortførelsen, men de havde militære rifler og kørte i biler uden nummerplader.
Hun er til gengæld ikke i tvivl om, hvad hendes brøde var.
Overfaldsmændene fortalte gentagne gange, at hun gjorde grin med regeringen, og det skulle hun stoppe med.
Ikke plads til kritikSamantha Gonyeti arbejder på en populær tv-station, der kalder sig Bus Stop TV.
De laver nyheder og satire, der i årevis har været en torn i øjet på først Mugabes styre, og efter han blev væltet også den nye regering med præsident Emmerson Mnangagwa i spidsen.
Hun blev bortført få dage efter, at en af landets demokratiforkæmpere, Tatenda Mombeywa, blev bortført.
Tatenda Mombeywa blev bortført af maskerede mænd, som tæskede ham.
De brækkede blandt andet hans ben.
1 / 2Tatenda Mombeywa blev bortført af maskerede mænd, som tæskede ham.
1 / 2De brækkede blandt andet hans ben.
2 / 2Her var det også tre maskerede mænd, der trængte ind i hans hus.
Han fik en endnu værre behandling.
De beskyldte ham for at planlægge demonstrationer mod styret og ville have ham til at give dem navnene på alle dem han arbejder sammen med.
Læs også:Flere er dræbt og 200 anholdt under protester i ZimbabweDe brækkede hans ben, flere fingre, ødelagde hans nyre og efterlod ham bevidstløs i en kloak.
Han vågnede, da han var ved at drukne i kloakvand.
Tatenda Mombeywa var forinden blevet sigtet for at ville omstyrte regeringen og var blevet lukket ud af fængsel mod kaution, mens sagen mod ham forberedes.
Kidnapninger på stribeDe seneste to måneder er mindst seks personer, der på en eller anden måde har kritiseret regeringen, blevet kidnappet og tæsket gul og grøn.
Lige nu demonstrerer landets yngre læger, fordi deres formand i lørdags blev kidnappet.
Han er endnu ikke dukket op igen, hvilket gør dem meget urolige, fordi det ”normale” mønster i den slags sager er, at ofret bliver smidt et sted efter nogle timers tortur.
Peter Magombeyi står i spidsen for læger, der kræver mere i løn.
Siden begyndelsen af september har de strejket over dårlige forhold.
Zimbabwes økonomi hænger i laser, og inflationen vokser hver dag.
Peter Magombeyi står i spidsen for læger, der kræver mere i løn.
Zimbabwes yngre læger frygter, at han er blevet bortført .
 Bring Peter Magombeyi tilbage, er budskabet fra denne demonstrant.
1 / 2Peter Magombeyi står i spidsen for læger, der kræver mere i løn.
Zimbabwes yngre læger frygter, at han er blevet bortført .
1 / 2Bring Peter Magombeyi tilbage, er budskabet fra denne demonstrant.
2 / 2En læge tjener, hvad der svarer til 500 danske kroner om måneden, og det kan være nærmest umuligt at leve for.
De demonstrerende kolleger er ikke i tvivl om, at protesten mod de dårlige lønforhold er årsagen til, at han nu er forsvundet.
Peger fingre ad udlandetDet er sjældent myndighederne reagerer og kommenterer på sager om kidnapninger af åbenmundede borgere, men i sagen om Peter Magombeyi er regeringen tydeligvis kommet under pres.
Landets sundhedsminister har været ude og forklare, at man vil gøre alt for at finde den forsvundne læge.
En talsmand for politiet har antydet, at man mener, at udenlandske kræfter kan stå bag de kidnapninger, der har været de seneste måneder.
Et forsøg på at diskreditere regeringen og opretholde forestillingen om menneskerettighedsovertrædelser forud for FNs generalforsamling, fortæller politiet til regeringens talerør, The Herald.
Den udlægning er der nok ikke mange, der for alvor tror på, men den kan være udmærket at have i baghånden, fordi FN's særlige udsending i dag ankommer til Zimbabwe og vil bruge de næste ti dage på at undersøge, hvordan det står til med menneskerettighederne under den nye regering.
Værre end under MugabeMetoderne med kidnapninger og tortur var velkendte under Mugabes diktatoriske styre, men da han blev væltet ved et militærkup for små to år siden, lovede kupmageren, den nuværende præsident, Emmerson Mnangagwa, at Zimbabwe skulle være åbent samfund.
Demonstranterne kræver, at lægen frigives.
 "Ingen Peter, intet arbejde", lyder budskabet.
1 / 2Demonstranterne kræver, at lægen frigives.
1 / 2"Ingen Peter, intet arbejde", lyder budskabet.
2 / 2Åben og demokratisk for egne borgere og åben overfor omverdenen.
Virkeligheden er, at situationen er værre nu, end den var under Mugabe, fortæller direktøren for Zimbabwe Doctors for Human Rights, Calvin Fambirai.
Hans organisation hjælper ofre for statssanktioneret vold.
- Dem vi har behandlet flest af, er ofre for skudsår og skader efter slag med køller, siger han med henvisning til især politiets indsats i forbindelse med demonstrationer.
- Vi har set alt for mange ofre, siger han, og på spørgsmålet om hvorfor svarer han uden at tøve:- Det er handlinger begået af en paranoid og bange regering.
De er så bange for civilsamfundet, at vinduet til at være i opposition er blevet mindre, end det var under Mugabe.
Lever i frygtJeg har tidligere været med Samantha på arbejde.
Det var dengang, at Mugabe lige var blevet væltet.
En frygtløs komiker, der dengang ikke var bange for noget.
Bus Stop TV knokler hver eneste dag for at fortælle historier om virkelighedens Zimbabwe.
Bortførelsen har dog ikke fået hende til at stoppe.
Kort tid efter hun forlod hospitalet, lavede hun en ny sketch om planlægningen af Mugabes begravelse.
Det er til gengæld tydeligt, at hun lever i frygt.
At hun blev bortført kom voldsomt bag på hende.
- Jeg er jo bare komiker.
Jeg forsøger jo ikke at vælte regeringen, blot at gøre opmærksom på alle de problemer, der er i vores samfund.
Vi siger jo ikke noget, der er forkert.
Tatenda Mombeywa har været demokratisk aktivist i næsten tyve år, men har aldrig oplevet noget så voldsomt som nu.
Han sover på forskellige adresser af frygt for, at overfaldsmændene kommer igen, og jeg møder ham derfor på en øde vej.
Mit interview varer ikke mere end 15 minutter, så vil han gerne videre.
Bliver han dømt i den retssag, der venter, så risikerer han op til 20 års fængsel for at have deltaget i et aktivistmøde på Maldiverne.
FacebookTwitterKopier linkEmner:Bortførelser|Robert Mugabe (politiker)|Zimbabwe|Kriminalitet|Yngre Læger




https://www.dr.dk/nyheder/udland/ekspert-selv-staerke-militaermagter-som-saudi-arabien-har-svaert-ved-forsvare-sig-mod

UdlandEkspert: Selv stærke militærmagter som Saudi-Arabien har svært ved at forsvare sig mod droneangrebSaudi-Arabien har forsøgt sig med at bombe dronefabrikker for at undgå angreb fra yemenitiske oprørere.
Røg fra oliebrandene i Aramcos olieanlæg i det østlige Saudi-Arabien i lørdags.
Af Maya Nissen og Louise Brodthagen Jensen17.
sep.
2019 kl.
19.
38 | opdateret 17.
sep.
2019 kl.
20.
28Bemærk: artiklen er mere end 30 dage gammelLæs opI weekenden lykkedes det tilsyneladende at overliste en af Mellemøstens stærkeste militærkræfter, da flere droner bombede og ødelagde to oliefelter i det østlige Saudi-Arabien.
De to store olieanlæg, der stod for forsyningen af fem procent af verdens samlede olieproduktion og halvdelen af Saudi-Arabiens olieforsyning, er ejet af verdens største olieproducent, det statsejede Saudi Aramco.
Sådan så det ud lørdag, da de to oliefelter fortsat var i brand i det østlige Saudi-Arabien.
Kort tid efter angrebet tog houthi-oprørere fra Yemen ansvaret for angrebet og meddelte, at de har tænkt sig at udføre flere lignende angreb i Saudi-Arabien i fremtiden.
Som bevis for, at det var oprørerne selv, der stod bag angrebene, har de frigivet en række droneoptagelser, der ifølge dem viser, at de har været i stand til at omgå det saudiske luftforsvar.
Udover droner blev der også benyttet missiler i angrebet på de to olieanlæg.
Som David mod GoliatSelvom Saudi-Arabien er det land i verden, der investerer tredjemest i militæret, så er det altså muligt for langt mindre kræfter at lave den her type snigangreb.
Det fortæller Simon Mabon, leder af Richardson Institute for Peace Studies ved Lancaster Universitet, til Al-Jazeera.
Man kan have nok så meget militær kapacitet og strukturer på plads, men i nogle tilfælde er det umuligt at lovgive mod eller for den sags skyld forhindre den her type af droner.
Simon Mabon, Lancaster Universitet- Vi har igennem historien set utroligt magtfulde militære organisationer, militser og hære, som har haft svært ved at bekæmpe den her type kreativ krigsførelse, der kan overliste en stor, militær kapacitet, siger han og fortsætter:- Man kan nemlig have nok så meget militær kapacitet og struktur på plads, men i nogle tilfælde er det umuligt at lovgive mod eller for den sags skyld forhindre den her type af droner, der flyver ind uden decideret at have en form for skjold.
Så der er meget lidt, du egentlig kan gøre for at forhindre det, med mindre man går til roden af problemet.
Læs også:Saudi-Arabien vil have FN til at undersøge droneangrebDirekte til kildenIfølge Simon Mabon er det en af grundene til, at man i de senere år har set angreb mod dronefabrikanter i netop Yemen.
Det skete blandt andet i maj 2018, hvor den saudisk-ledede koalition bombede en lagerbygning, hvor houthi-oprørere angiveligt opbevarede og samlede droner tiltænkt angreb mod Saudi-Arabien.
Krigen i YemenI fem år har der været borgerkrig mellem Yemens regering og oprørere fra Houthi-bevægelsen.
Men det har udviklet sig til en stedfortræderkrig mellem Saudi-Arabien og Iran, der støtter hver deres side i konflikten.
Saudiarabiske styrker har siden 2015 ledet en koalition i kampen mod oprørerne, hvor de iransk-støttede houthier blandt andet har kontrol over Yemens hovedstad, Sanaa.
Yemen oplever, hvad FN kalder verdens største humanitære krise, og som resten af verden overser, mener organisationen.
Et angreb på endnu et formodet dronelager fandt sted i starten af september i år.
Her blev mere end 100 personer dræbt, lød vurderingen dengang fra Røde Kors.
USA: Vi er ikke i tvivlTrods udmeldingen fra houthi-oprørerne meddelte USA umiddelbart efter lørdagens angreb, at man ikke var i tvivl om, at Iran stod bag bombningen.
Ifølge de amerikanske efterretningsoplysninger kom dronerne nemlig ikke fra Yemen, men derimod fra Irak eller Iran, Saudi-Arabiens ærkefjende i Mellemøsten.
Der er flere forklaringer på rivaliseringen mellem de to lande.
En af dem er, at de vedkender sig to forskellige grene af islam, sunni i Saudi-Arabien og shia i Iran.
Samtidig har Saudi-Arabien og Iran siden 2015 været involveret i en såkaldt stedfortræderkrig i Yemen, Saudi-Arabiens nabo mod syd, hvor ingen af de to lande har indsat egne landstyrker, men derimod støtter lokale militser.
Yemens houthi-rebeller er støttet af Iran, men ifølge Simon Mabon strækker konflikten mellem Iran og Saudi-Arabien sig meget længere tilbage end konflikten i Yemen.
- Det er en kamp om den regionale orden og overherredømme, som har været i gang siden før den iranske revolution i 1979, siger han med henvisning til, da Iran i 1979 gik fra at være et vestligt orienteret styre til at være en islamisk republik under præstestyre.
- Det ser vi fortsat, dog med en fernis af religion i årene efter revolutionen.
Det er også det, vi ser i Yemen.
Begge parter prøver at udøve indflydelse, at bevare en særlig form for organisation, og det sker ikke kun i Yemen, men også på forskellige måder i Irak, i Bahrain, Libanon og Syrien, fortæller han.
Saudi-Arabien har endnu ikke meldt officielt ud, hvem landet mener er ansvarlig.
Anklagerne fra USA fik natten til tirsdag Iran til at afvise enhver skyld og samtidig kritisere USA:- Sådanne nyttesløse og blinde beskyldninger og bemærkninger er uforståelige og meningsløse, sagde talsmand for ministeriet Abbas Mousavi ifølge nyhedsbureauet AFP.
Irans præsident, Hassan Rouhani, kaldte derudover i går aftes angrebet for et gengældelsesangreb fra "det yeminitiske folk".
FacebookTwitterKopier linkEmner:Iran|Saudi-Arabien|Krige og væbnede konflikter|Aramco|Hassan Rohani (politiker)




https://www.dr.dk/nyheder/kultur/daniel-droppede-ud-af-dating-eksperiment-det-har-koert-mig-helt-under-gulvet

KulturDaniel droppede ud af dating-eksperiment: 'Det har kørt mig helt under gulvet'Halvvejs inde i 'Koden til kærlighed' har et af parrene kastet håndklædet i ringen.
I alt er fire par med i årets 'Koden til kærlighed'.
Ejendomsmægleren Daniel Christiansen og den nyuddannede art director Michelle Ernst var et af dem.
Af Sebastian Stokkebo Sørensen17.
sep.
2019 kl.
20.
00Bemærk: artiklen er mere end 30 dage gammelLæs opDeltagerne er vildtfremmede for hinanden, når de mødes første gang i DR3's 'Koden til kærlighed'.
Forinden har man analyseret deres livsstil og personlighed for så at matche dem med hinanden i fire par.
Nu skal de leve, som om de er i et forhold, i en måned.
Det store spørgsmål er, om parrene vil blive sammen, når måneden er slut.
For kan det mon lade sig gøre at koldstarte et kærlighedsforhold baseret på personlighedstest og arrangeret samvær?
Tager man en foreløbig temperaturmåling på forholdene, ser svaret se ud til at blive: Ja.
For alt i alt ser det ud til, at gnisten er blevet tændt i Koden til kærlighed-parrene.
To af parrene har kysset, og et par har netop sovet i samme seng for første gang.
Koden til kærlighedMere end 1400 personer i parforhold har besvaret et spørgeskema om deres liv og parforhold.
Parrenes svar er blevet analyseret og brugt til at skabe en computeralgoritme.
Algoritmen fungerer som en slags opskrift på, hvordan man sætter to personer sammen til et kærestepar.
I alt har knap 350 singler tilmeldt sig eksperimentet i år.
Singlerne har udfyldt det samme spørgeskema, som personerne i parforhold har udfyldt.
Svarene bruges af computeralgoritmen til at sammensætte fire par, som på papiret har potentiale til at udvikle levedygtige parforhold.
Parrene skal nu bo sammen i en måned.
I løbet af otte afsnit følger vi parrenes udvikling, og ser, om algoritmen rammer plet.
Se programmet på DR TV.
Mindre rosenrødt ser det dog ud for det fjerde og sidste par, Daniel Christiansen og Michelle Ernst.
Faktisk er deres forhold gået helt i sort.
Det tegnede ellers godt.
Michelle havde endelig afleveret sin bachelor, så nu var der tid til at hellige sig eksperimentet og lære Daniel at kende.
Derfor havde de to aftalt at mødes over mad.
Men det, hun troede var et festmåltid, blev i virkeligheden en afskedsmiddag.
- Jeg kan mærke, at det har kørt mig helt under gulvet.
Så angående eksperimentet ved jeg ikke, hvor villig jeg er til at fortsætte det, siger Daniel blandt andet.
Se Daniel overlevere nyheden om, at han ønsker at stoppe eksperimentet:Drinks og dak til DistortionDet er måske de færreste, som bliver chokerede over, at matchet ikke bærer frugt.
For forholdet kom allerede i uføre, da Michelle og Daniel skulle mødes til Distortion.
De to har forskellige udlægninger af, hvad der gik galt.
- Efter en lang arbejdsdag tog jeg ind for at få en drink med Daniel og lære ham at kende.
Da jeg kom, sad han med en masse piger, og det er der ikke noget galt i.
Men det virkede som om, hans interesse var et andet sted.
Og Daniel havde travlt med at skulle ud at 'dakke dakke', som han sagde.
Jeg følte mig uvelkommen og tog hjem til mig selv for at sove, siger Michelle.
Daniel føler, at han bliver fremstillet som usympatisk i programmet.
- Der sker det, at vi står i to en halv time og venter på Michelle.
Vi forsøger at ringe, men kan ikke få fat på hende.
Og når man står der, omringet af sine bedste venner til Distortion, så drikker man sig fuld.
- Det kommer til at fremstå som om, jeg ikke tager mig af hende.
Jeg fremstår lidt usympatisk, og det synes jeg er ærgerligt, for sådan synes jeg ikke, det var.
Se Michelle og Daniels møde under Distortion:'Jeg blev overrumplet'Tanken om, at en algoritme måske kunne finde hans drømmepartner, var pirrende.
Derfor meldte Daniel sig til eksperimentet.
Det ville jo være helt fantastisk, hvis der dukkede en op, man rigtig klikkede med, som han siger.
Desværre klikkede det ikke helt mellem ham og Michelle.
Daniel tror ikke, de var et match.
Blandt andet fordi han primært er tiltrukket af langhårede kvinder.
Michelles korte frisure var da også noget af det første, han studsede over, da de mødte hinanden.
Men det er ikke på grund af matchet, at Daniel trak stikket på eksperimentet.
Årsagen findes i eksperimentets rammer.
- Jeg blev overrumplet.
Der gik en weekend, fra jeg fik at vide, at jeg skulle være med, til Michelle var i min lejlighed.
Det gik meget stærkt, fortæller Daniel.
Weekenden tilbragte han til Aalborg Karneval.
Han kom hjem til sin egen lejlighed søndag eftermiddag efter en hel weekend med fest og farver.
En time efter kom en kamerakvinde hjem til ham og optog det første interview.
- Det var for omfattende for mig.
Jeg har en hektisk hverdag, hvor jeg er på hele tiden.
Samtidig skulle jeg så være på kamera fra det sekund, jeg kom hjem.
Jeg blev kørt træt og havde ikke mig selv med i det, siger Daniel, som gerne ville have givet eksperimentet et mere helhjertet forsøg under mindre hektiske forhold.
Daniel lagde hus til parret under eksperimentet.
Her åbner han døren til sin Frederiksberg-lejlighed.
Det skulle senere gå op for ham, hvor meget han værdsætter at have sit eget frirum i lejligheden.
(© dr)Michelle var træt af tinderMichelle meldte sig til eksperimentet, fordi hun var træt af Tinder.
Hun har boet i udlandet det meste af sit liv, og set i forhold til andre lande synes hun, vi har en mærkelig og overfladisk datingkultur i Danmark.
- Man swiper bare videre, og ofte kommer det ikke længere end tredje date.
Derfor tog jeg et alternativt middel i brug, da jeg meldte mig til eksperimentet.
Hun syntes, det var interessant om algoritmen kunne parre hende med en, hun normalt ikke ville kigge efter på gaden.
Og hun tænkte, at det var en god chance for at møde en mand, der var interesseret i et langsigtet forhold.
- One night stands har aldrig sagt mig noget.
Jeg har været klar til et fast, langsigtet forhold siden jeg var 15 år gammel.
Michelle er tiltrukket af fyre med ambition.
Men de mest ambitiøse fyre er ofte også de mest travle, siger hun.
Derfor har Michelle gang på gang har set sig selv blive prioriteret lavt af sine partnere.
- Det er prisen for at være tiltrukket af fyre, der er super intelligente eller super drevne.
Daniel endte med at blive en del af det mønster, for han var også den type.
Michelle har følt sig klar til et fast forhold, siden hun var 15 år gammel.
Men paradoksalt nok, fortæller hun, har hendes længste forhold varet to måneder.
(© dr)Fortryder ikkeEksperimentet varer egentlig fire uger.
For Michelle og Daniels vedkommende sluttede det dog efter bare en enkelt uge.
Alligevel er der ingen af dem, som fortryder, at de deltog.
Begge to føler, at de er blevet klogere af at være med.
Daniel fortæller, at han er blevet klar over, hvor vigtig privatsfæren er for ham.
- Og så er jeg er blevet bevidst om, hvor meget jeg sætter pris på min frihed, siger Daniel.
Michelle fortæller, at det var en terapeutisk oplevelse at se sig selv udefra.
- Det gik op for mig, at jeg er ret hård ved mig selv.
Der var steder i programmet, hvor jeg fik ondt af mig selv og havde lyst til at give mig selv et kram.
Parret endte med at tilbringe to døgn sammen i Daniels lejlighed på Frederiksberg.
(© (c) DR)FacebookTwitterKopier linkEmner:IT-Universitetet|Distortion|København|Videregående uddannelser|Aalborg




https://www.dr.dk/sporten/fodbold/championsleague/live-dortmund-presser-gaesterne-helt-i-bund






https://www.dr.dk/nyheder/udland/professor-om-tre-boern-med-samme-misdannelse-det-er-sindssygt-usaedvanligt

UdlandProfessor om tre børn med samme misdannelse: 'Det er sindssygt usædvanligt'På et tysk hospital blev der inden for en kort periode født tre børn med sjælden deformitet.
Flere børn født med misdannelser skaber bekymring i Tyskland.
Arkivfoto.
Af Jens Andersen og Anton Lind17.
sep.
2019 kl.
20.
00Bemærk: artiklen er mere end 30 dage gammelLæs opFra juni til september er hele tre børn blevet født med den samme misdannelse på Sankt Marien Hospitalet i Gelsenkirchen i Tyskland.
De tre børn har alle en hånd, der er underudviklet.
Det kan være de ekstreme tilfældigheder, der er på spil, men sundhedsministeriet i delstaten Nordrhein-Westfalen har nu sat en undersøgelse i værk for at finde en eventuel sammenhæng.
Klinisk lærestolsprofessor for Mave-Barn-Centret på Aarhus Universitet og Aarhus Universitetshospital, Niels Uldbjerg, kalder de tre tilfælde for 'sindssygt usædvanlige' og peger på to mulige forklaringer.
- Nogle misdannelser stammer tilbage fra, da ægget blev anlagt.
Altså en genetisk fejl, hvor man kan have arvet noget uheldigt eller der kan være en fejl i befrugtning, siger Niels Uldbjerg.
- En anden årsag kunne være, at det kan stamme fra for eksempel forurening i drikkevandet.
Det er naturligt at undersøge hele Tyskland for at se, om der er tale om en ophobning af tilfælde.
Og så se på eventuelle kilder til forurening i lokalområdet.
Mindelser om Thalidomid-skandalenUndersøgelsen af misdannelsestilfælde i hele Tyskland er vanskeliggjort af, at der ikke findes et nationalt register over børn født med misdannelser.
Derfor var det også en snarrådig jordemorder, der via samtale på et internetforum for jordemødre blev opmærksom på den usædvanlige situation på Sankt Marien Hospitalet.
Hun er siden blevet kontaktet af familier fra hele Tyskland, der har fået børn med misdannelser.
Flere af dem er født denne sommer.
I værste fald må man sige, at folk må vente med at blive gravide, indtil man har undersøgt det nærmere.
Niels Uldbjerg, Aarhus UniversitetNiels Uldbjerg tror i udgangspunktet på, at antallet af misdannelser på Sankt Marien Hospitalet er tilfældigt, men mener alligevel, at der er grund til at være ekstra opmærksom.
- Man kan ikke sige andet end, at det er påfaldende, og hvis jeg boede i samme område og var gravid, så ville jeg nok bede om en ekstra skanning.
- I værste fald må man sige, at folk må vente med at blive gravide, indtil man har undersøgt det nærmere, men det må være det vildeste, man kan gøre.
Det kender jeg ikke sagen godt nok til at vurdere.
Sagen om børn født med misdannelser har i Tyskland givet mindelser om 1950'ernes og 1960'ernes skandalesag om medikamentet Thalidomid, der blev markedsført som lidt af et vidundermiddel mod blandt andet morgenkvalme.
Thalidomid blev produceret af medicinalfirmaet Chemie Grünenthal, som var skyld i flere tusinde dødsfødsler i Tyskland og ledte derudover til mange fødsler, hvor børnene havde misdannelser.
Medikamentet blev også solgt i Danmark, hvor det anslås at have udløst cirka 20 tilfælde af misdannede fødte.
Over 10.
000 børn i 46 forskellige lande blev født med forskellige misdannelser, før produktet blev helt forbudt i 1962.
FacebookTwitterKopier linkEmner:Tyskland|Sygdomme og lidelser|Aarhus Universitet|Hospitaler|Aarhus Universitetshospital




https://www.dr.dk/nyheder/udland/spaniens-fungerende-premierminister-udskriver-lynvalg

UdlandSpaniens fungerende premierminister udskriver lynvalgPedro Sanchez opgiver at danne en regering.
Udskriver valg til afholdelse 10.
november.
Spaniens fungerende premierminister Pedro Sanchez taler her i Moncloa-paladset efter et møde med kong Felipe i Madrid.
17.
sep.
2019 kl.
20.
59Bemærk: artiklen er mere end 30 dage gammelLæs opSpaniens fungerende premierminister, Pedro Sanchez, udskriver lynvalg til afholdelse 10.
november.
Det sker, efter at han må opgive at danne en regering, skriver nyhedsbureauet Reuters.
Dermed skal spanierne til stemmeurnerne for fjerde gang på fire år.
Pedro Sanchez forsøgte tidligere på måneden at række ud til partiet Podemos med en række nye politiske tiltag i forsøget på at få støtte til en regering.
Sanchez, der kommer fra socialistpartiet PSOE, har tidligere afvist at indgå i en koalitionsregering med det venstreorienterede parti.
Lykkedes ikke at samle flertalIndtil tirsdag havde han dog bevaret håbet om at sikre sig partiets støtte i det spanske parlament.
Sanchez' socialistparti vandt det spanske parlamentsvalg i april.
Det lykkedes dog ikke for partiet at sikre sig flertal, og Sanchez havde indtil 23.
september til at blive godkendt som premierminister.
Det har han altså nu opgivet, hvilket er årsagen til valget i november.
/Ritzau/DR Nyheder/FacebookTwitterKopier linkEmner:Pedro Sánchez (politiker)|Spanien|Valg og folkeafstemninger




https://www.dr.dk/nyheder/penge/angreb-i-saudi-arabien-faar-energiaktier-og-indtjening-paa-olie-til-stige

PengeAngreb i Saudi-Arabien får energiaktier og indtjening på olie til at stigeStigende oliepriser er dårligt nyt for asiatiske lande, mens eksportlande som Norge og Rusland tjener på følgerne af angreb.
Stigende oliepriser er dårligt nyt for asiatiske lande som Kina, Thailand og Sydkorea.
Indtil videre har Sydkoreas udenrigsministerium dog meddelt, at landets raffinaderier ikke har meldt om påvirkning af leveringstider eller volumen af leverance.
Af Signe Mai Vilsbøll17.
sep.
2019 kl.
20.
22Bemærk: artiklen er mere end 30 dage gammelLæs opTi bombeudstyrede droner smadrede lørdag to olieanlæg i Saudi Arabien, og angrebet har været et hårdt slag for olieproduktionen i det mellemøstlige land, der arbejder på højtryk for at sikre hurtig forsyning.
Situationen hos Saudi-Arabiens statslige selskab, Aramco, har dog betydning for en række aktionærer samt virksomheder og lande, der handler med olie.
Der vil altid være nogle, som står bedre end andre, når oliepriserne falder eller stiger.
Jens Nærvig Pedersen, råvareanalytiker i Danske BankFor nogle kan produktionsforstyrrelserne have konsekvenser, men der er også andre, der allerede har gavn af den pludselige stigning i oliepriserne, forklarer analytikere.
- Der vil altid være nogle, som står bedre end andre, når oliepriserne falder eller stiger.
Hvis stigningen fortsætter, kan dele af økonomien for alvor komme under pres, lyder det fra råvareanalytiker i Danske Bank, Jens Nærvig Pedersen, der peger på asiatiske lande som eksempel.
Svær situation for AsienTre fjerdele af Aramcos råolieeksport - mere end 5 millioner tønder olie om dagen - er hidtil blevet leveret til kunder i Asien, der primært er olieimporterende, og derfor er de stigende oliepriser dårligt nyt for asiatiske lande som Kina, Sydkorea, Thailand og Indien.
Sydkoreas udenrigsministerium har meddelt, at landets raffinaderier endnu ikke har meldt om påvirkning af leveringstider eller volumen af leverance, men det er uvist, hvad udfaldet vil være, hvis Aramco ikke lykkedes med at genoprettette produktionen hurtigt.
Sådan så det ud lørdag, da de to oliefelter fortsat var i brand i det østlige Saudi-Arabien.
Jens Nærvig Pedersen understreger, at de asiatiske lande med sikkerhed taber på en højere oliepris.
Især hvis prisen på råolie fortsætter med at stige.
Norge og Rusland tjener på angrebI store produktions- og eksportlande som Rusland og Norge, der ligger langt fra Mellemøsten, er stigende oliepriser lig med øget indtjening.
Også en anelse på kort sigt.
Store eksportlande får mere for olien, der sælges, og de lande, der plejer at importere fra Saudi-Arabien vil som følge af produktionsforstyrrelser hos Aramco kigge efter forsyninger andetsteds, påpeger Jens Nærvig Pedersen.
- Prisen har været nedadgående de sidste måneder, så olie har ikke været en stor overskudsforretning for OPEC-landene.
Med en højere oliepris ser det bedre ud.
Olieproducenter og eksportører får cirka 15 procent mere for olien i dag end i sidste uge.
Ifølge Jens Nærvig Pedersen og investeringsøkonom hos Nordnet Per Hansen er påvirkningen imidlertid negativ i USA, fordi landet er nettoimportør og storforbruger af olie, og det vil den amerikanske befolkning kunne mærke på benzinpriserne, siger analytikerne.
40 øre ekstra på benzin i DanmarkDet betyder ikke det store for det danske statsbudget, fordi nordsøindtægterne efterhånden er relativt begrænsede.
Jens Nærvig PedersenHerhjemme har stigende pris på en tønde olie indtil videre betydet en konkret prisstigning på 40 øre per liter benzin, og der er ikke udsigt til større konsekvenser, vurderer Jens Nærvig Pedersen.
- Op gennem nullerne havde vi stor nettoeksport af olie, men i dag er der mere balance i regnskabet.
Det betyder ikke det store for det danske statsbudget, fordi nordsøindtægterne efterhånden er relativt begrænsede, siger han.
Per Hansen tilføjer, at Danmark med al sandsynlighed vil tjene penge, hvis oliepriserne stiger markant over en længere periode.
- Vores grønne energiteknologi har godt af, at priserne er højere, fordi det kan være med til at øge den grønne omstilling, og der er vi godt med, lyder det.
Aktionærer køber ind i usikkerhedSaudi-Arabien har udtalt, at man forventer fuld kapacitet inden for et par uger, men usikkerheden i budskaberne fra landet kan ifølge de to analytikere give yderligere udsving i markederne og påvirke prisen på andre særlige aktier og valutakurser.
- Hvis olieprisen stiger mere, vil det blandt andet tendere til at understøtte den norske krone, der er meget oliefølsom, forklarer Jens Nærvig Pedersen, mens Per Hansen påpeger, at angrebet allerede har sendt bølger ind i aktiemarkedet.
- På energiaktier kan man se mindre bevægelser i opadgående retning.
Eqinor (norsk børsnoteret olie- og energiselskab, red.
) er for eksempel steget med 4 procent fra fredag til her og nu.
Det er da noget, siger han.
Stigende oliepriser har ligeledes sendt aktierne Exxon og Royal Dutch Shell i vejret.
FacebookTwitterKopier linkEmner:Saudi-Arabien|Samfundsøkonomi|Norge|Rusland|Olie- og gasselskaber




https://www.dr.dk/sporten/atletik/rusland-skal-igen-kaempe-under-neutralt-flag-ved-vm

AtletikRusland skal igen kæmpe under neutralt flag ved VMDen regerende verdensmester i højdespring Mariya Lasitskene er blandt de 29 russere, der skal kæmpe i Doha.
Mariya Lasitskene blev verdensmester for to år siden.
Ligesom sidst stiller hun op under neutralt flag .
17.
sep.
2019 kl.
19.
15Bemærk: artiklen er mere end 30 dage gammelLæs opPå grund af en snart fire år lang suspendering kommer det russiske flag ikke til at vejre ved det kommende atletik-VM.
Ruslands Atletikforbund oplyser tirsdag, at forbundet sender 29 atleter til VM-stævnet i Doha, hvor de skal kæmpe under neutralt flag i stedet for det russiske.
Siden november 2015 har det russiske forbundet været suspenderet af Det Internationale Atletikforbund (IAAF) efter afsløringer af store dopingproblemer.
Det betyder, at atleterne ikke kan optræde i de russiske nationalfarver til VM.
Skulle nogle af dem vinde guld, så bliver de heller ikke hyldet med Ruslands nationalmelodi, men IAAF's officielle hymne.
Højdespringeren Mikhail Akimenko.
Det neutrale russiske hold består af 16 kvinder og 13 mænd.
Det er 10 mere end ved VM for to år siden, hvor Rusland også var suspenderet.
Den eneste forsvarende verdensmester på holdet er højdespringeren Mariya Lasitskene.
Der er desuden fine medaljechancer for hækkeløberen, der for fire år siden vandt VM-titlen i 110 meter hæk, samt højdespringerne Mikhail Akimenko og Ilya Ivanyuk.
Trods suspenderingen af Rusland har i alt 131 russiske atleter siden 2015 fået lov til at kæmpe som neutrale ved IAAF-stævner, hvis de har været i stand til at bevise, at de ikke har benyttet doping.
/ritzau/APFacebookTwitterKopier linkEmner:Rusland|International Association af Athletics Federation|Atletik|Doha




https://www.dr.dk/sporten/oevrig/sportens-dilemma-naar-snyd-er-i-orden-men-doping-er-forbudt

Øvrig sportSportens dilemma: Når snyd er i orden, men doping er forbudtI sport kan begrebet snyd gradbøjes, da der er forskellige opfattelser af, hvad der er forbudt, og hvad der er en del af spillet.
Af Rasmus Dalgaard17.
sep.
2019 kl.
19.
00Læs opMan må ikke, men de fleste gør det i et eller andet omfang.
Snyder.
Lister sig foran i køen i supermarkedet, rykker et ekstra felt i Ludo, eller spiser lidt af bland-selv-slikket, mens man står og blander i butikken.
Det samme gælder i elitesport.
Fodboldspilleren vil have et indkast, selv om han godt ved, det ikke er til hans hold.
Håndboldspilleren rykker i modstanderens trøje, men forstår ikke, hvorfor dommeren fløjter, og bokseren giver lige et ekstra jab, selv om kamplederen prøver at skille bokserne ad.
I manges øjne er det helt ok, og derfor er det oftest accepteret som en del af spillet.
Men bliver en cykelrytter taget for doping, eller er en spiller indblandet i matchfixing, så slår vi hårdt ned.
Det vil vi ikke acceptere.
Der er en klar forskel på snyd og.
.
.
snyd.
Men hvorfor er det tilfældet?
Hvorfor er der nultolerance, når det kommer til doping, men accept når der rykkes i trøjen?
Spørger man Rasmus Bysted Møller, som er adjunkt ved Aarhus Universitet og har skrevet ph.
d.
-afhandling om sport og moral, så findes der flere mulige forklaringer, men meget handler om individets eget syn på sport og moral.
Alle synes, der er noget unfair over det professionelle frispark.
Men samtidig sidder de og råber: ”nak ham, inden han kan nå at score.
”Frederik Stjernfeldt, professor i idéhistorieHan skelner mellem to ismer.
- Først og fremmest kan man skelne mellem sportsidealisme og sportsrealisme.
Er man sportsidealist, så vil man se enhver form for snyd som uacceptabel, da det ikke følger reglerne, og sporten er når alt kommer til alt defineret ved sine regler.
Og skal man acceptere brud på reglerne, så kan vi lige så godt opgive dem, siger han.
På den anden side ser han dem, der indtager en mere sportsrealistisk position og som forholder sig til realisering af sport.
De vil ifølge Rasmus Bysted Møller sige, at idealisternes position er absurd.
- Og det vil de sige, fordi der for eksempel ikke findes et fodboldspil, hvor der ikke konstant sker regelbrud.
Og derfra til at sige, at der ikke har fundet fodbold sted, fordi reglerne er blevet brudt, det er absurd.
Derfor har vi brug for en anden teori, siger han og uddyber:- Er man sportsidealistisk indstillet, så opererer man med en uforenelighedstese, og den går ud på, at det er uforeneligt at snyde og vinde, da sporten er defineret af sine regler.
Alt for sejrDR Sporten sætter i uge 38 fokus på, hvad det kræver at være blandt de bedste i verden i sin sport.
Temaet ”Alt for sejr” handler om eliteatleters vilje til – på godt og ondt – at vinde for enhver pris, og de (fra)valg og kompromiser, der følger med, hvis man vil være den bedste.
Se hele temaet her.
- Så har man brudt reglerne, så har man ikke vundet i sin sportsgren.
Så sportsidealistisk accepteres snyd slet ikke, og i sidste ende fører den opfattelse også til et absolut, hvor man må hævde, at der stor set aldrig er nogen, der vinder, da regelbrud finder sted konstant.
Men man kan samtidig argumentere for, at det ikke er al snyd, der er unfair.
Det hævder den svensk-argentinske filosof Claudio Tamburrini for eksempel, forklarer Rasmus Bysted Møller- Han (Tamburrini, red.
) mener, der er mange regelbrud, som ikke er unfair.
For eksempel professionelle frispark i fodbold.
Det er snyd, men eftersom alle accepterer det, og alle gør det, så er det ikke unfair, for der er ikke nogen, der får en unfair fordel, siger Rasmus Bysted Møller.
Det ene frispark og det andetOg når talen falder på fodbold, så mener Frederik Stjernfeldt, der er professor i idéhistorie og tidligere medvært på podcasten ”Fodbold og Filosofi”, at det er interessant at kigge nærmere på frisparket og reglerne heromkring.
- Det er en integreret del af fodbold, men den er tilladt at overskride.
Og hvorfor er den det?
Det er den jo, fordi når du tackler en modstander, så er der et element af gambling i det.
Man kan aldrig vide, om modstanderen laver en uventet vending i det øjeblik, hvor du sætter tacklingen ind, så du rammer hans ben.
Så derfor er ikke-taktiske frispark en del af spillet.
Læs også:Må man være et dumt svin i jagten på sejr?
Hjælp os med at finde sportens helte og skurkeHan påpeger, at der var meget mere fairness i sport før i tiden og nævner et eksempel fra fodboldspillets spæde begyndelse.
- VI kender alle de historier fra barnsben med, at når en spille var skadet dengang, så trak en spiller fra det andet hold sig væk fra banen, indtil den skadede spiller var klar eller igen blev skiftet ind.
I moderne fodbold har dommeren nok at se til og forholde sig til, da der sjældent bliver begået et frispark, uden en af parterne brokker sig.
En sådan grad af fairness findes ikke i dag.
Men det betyder ifølge professoren ikke, at fairness er væk.
Og det er det, der skiller det professionelle frispark fra det tilfældige frispark.
- Alle synes, der er noget unfair over det professionelle frispark.
Samtidig sidder de og råber ”nak ham, inden han kan nå at score.
” Men de ved også godt, de opfordrer til en unfair handling – en overlagt handling.
Mange sportsfans har det fint med at se en spiller fra sit hold ”klippe” en modstander, der er på vej mod mål.
Der er nogle handlinger, som er imod reglerne, men som bliver billiget fra tribunen.
Men når snakken falder på doping, så er der en bred enighed om, at det ingen plads har i sport.
Viljen til sejrDenne opfattelse er Verner Møller, der er professor ved Institut for Folkesundhed og Idræt på Aarhus Universitet, villig til at udfordre.
Verner Møllers opfattelse er, at for at forstå hvorfor doping bruges, så skal man forstå, hvad eliteidræt er, og at det ikke er sammenligneligt med det, som de fleste mennesker dyrker, hvilket er motion og idræt.
- Motion handler om sundhed, og idræt er det samme.
Man kan lide at konkurrere, men det er ikke så vigtigt, hvem der vinder.
Men taler vi om sport - også kaldet eliteidræt - så er der en ting, som er afgørende, og det er det samme, der gør, at vi bliver fascineret af at kigge på det: Viljen til sejr.
Det ville ikke være en glidebane, det ville være at hoppe direkte ned ad slisken.
Verner Møller, professorOg det er den vilje, der ikke passer sammen med de fleste menneskers opfattelse af, hvad en eliteatlet er.
- Den indstilling, at man vil vinde for enhver pris, om det så nærmest koster livet, det er den, der gør, at folk handler på en måde, som ikke passer med vores sædvanlige opfattelse af tingene.
- Hvis man forestiller sig, at mennesker med denne sportslige indstilling skulle sige: ”Det vil jeg ikke (tage præstationsfremmende midler, red.
), for det er der nogen, der har sagt er ulovligt” - det er nærmest utænkeligt.
Det er det samme som at alle betaler sin skat med glæde.
Dengang der var træningsforbudVerner Møller mener, der er et argument for, at det er en naturlig udvikling i sport, hvis atleterne begyndte at bruge doping.
Det er det næste optimeringsskridt.
Men sådan har man ikke altid set på det.
Engang var det forbudt at optimere sig i sportens verden.
I sportens ungdom ville man for eksempel ikke have arbejdere med i roklubberne.
Hvis man roede med varer på floden, så var man jo professionel roer, og så måtte man ikke være med i roklubberne og konkurrere.
Så havde man en fordel.
Amatørerne måtte nemlig ikke træne, for det, som det hele gik ud på, var, hvem der fra naturens side havde de stærkeste gener.
Så at begyndte at træne var faktisk den første perversion.
Så handlede det ikke længere om, hvem der var den bedste til at løbe, men hvem der havde trænet mest.
Kampen mod doping er ifølge Verner Møller en kamp, som det aldrig bliver muligt at vinde.
Så på en måde kan man sige, at systematisk træning var den første form for snyd i sport.
Men ligesom man i dag gerne må træne, så vil man måske engang i fremtiden se på vores opfattelse af sport med samme øjne, som man i dag kigger på arbejderne på floden og deres forbud mod at konkurrere.
- Tillod man doping, så ville man have en situation, hvor man kunne sige, at nu er det fair, for det er muligt for alle at gøre, hvad de vil.
Og man ville kunne sige, at det er deres egen krop, så det er deres eget ansvar.
Det kan vi ikke blande os i.
Ville det ikke være en glidebane af dimensioner?
- Det ville ikke være en glidebane, det ville være at hoppe direkte ned ad slisken.
Og vil vi acceptere det som samfund, at folk tager medicin, som skader dem og kan slå dem ihjel?
- Det kan man have to holdninger til.
Man kan være libertarianer og sige, at friheden er det vigtigste.
Friheden til at styre sit eget liv.
Det skal vi ikke blande os i.
Og hvis du ikke vil dope dig, så kan du stadig konkurrere, men du kan bare ikke vinde.
FacebookTwitterKopier linkEmner:Verner Møller (samfundsforsker)|Fodbold|Doping|Motion|Aarhus Universitet




https://www.dr.dk/nyheder/indland/bagmandspolitiet-sigter-dan-bunkering-i-sag-om-jetbraendstof

Sagen om Dan-BunkeringSe temaIndlandBagmandspolitiet sigter Dan-Bunkering i sag om jetbrændstof Der er ifølge DR’s kilder rejst sigtelse mod to virksomheder og to personer for brud på EU’s Syrien-sanktionerEt af de russiske tankskibe, som Dan-Bunkering har leveret jetbrændstof til, er Mukhalatka, som i marts 2019 lå i denne havn ved Sortehavet, under et nyt navn, Truvor.
Foto: DRAf Astrid Fischer, Line Gertsen, Mathias Friis og Morten Frandsen17.
sep.
2019 kl.
19.
31 | opdateret 17.
sep.
2019 kl.
20.
14Bemærk: artiklen er mere end 30 dage gammelLæs opVirksomheden Dan-Bunkering samt yderligere en virksomhed og to personer er nu sigtet i en sag om leverancer af jetbrændstof til brug i Syrien i strid med EU's sanktioner.
Det oplyser flere kilder til DR uafhængigt af hinanden.
Det er Statsadvokaten for Særlig Økonomisk og International Kriminalitet, SØIK, - også kendt som Bagmandspolitiet - der har rejst sigtelse for nylig om brud på EU's sanktioner.
Brud på internationale sanktioner kan i Danmark straffes med bøde eller fængsel - i grove tilfælde i op til fire år.
Retten i Odense afsagde tirsdag formiddag kendelse om navneforbud vedrørende den ene virksomhed og de to personer, som er sigtet udover Dan-Bunkering.
Derfor kan DR ikke nærmere omtale dem.
Overførsler via russiske skibeDR har siden april bragt en række afsløringer i sagen på baggrund af blandt andet amerikanske retsdokumenter, centrale kilder og fortrolige oplysninger hos danske myndigheder.
Ifølge oplysningerne har Dan-Bunkering været involveret i leverancer af mindst 30.
000 ton jetbrændstof til Syrien, som er fragtet til landet via overførsler til russiske tankskibe.
Kunden der betalte Dan-Bunkering for overførslerne har ifølge Ruslands udenrigsministerium stået for at forsyne russiske kampfly i Syrien med jetbrændstof.
Dan-Bunkerings bank, Danske Bank, indberettede sidste år sin kunde til myndighederne på mistanke om brud på EU’s jetbrændstofforbud.
Banken omtalte transaktioner for samlet over 420 millioner kroner fra to russiske selskaber, der er involveret i sagen.
Læs også:Hemmeligt bevismateriale afslører: Sag om jetbrændstof kan være tre gange størreDan-Bunkering blev anmeldt til SØIK for tre år siden, efter Udenrigsministeriet havde fået fortrolige efterretninger fra USA om virksomhedens mulige sanktionsbrud.
Men SØIK sendte efterforskningen videre til Fyns Politi.
Her lå den i lange perioder helt stille.
Efter DR's afsløringer besluttede SØIK i juli måned at tage sagen tilbage fra Fyns Politi.
Og nu har Bagmandspolitiet altså sigtet Dan-Bunkering, en anden virksomhed og to personer i sanktionssagen.
SØIK vil hverken be- eller afkræfte, at der er rejst sigtelse med henvisning til, at der er tale om ”verserende efterforskning”.
- Positivt med skred i sagenSagen om Dan-Bunkering har haft stor politisk bevågenhed, siden DR bragte den frem, og justitsminister Nick Hækkerup har kritiseret politi og anklagemyndighed i skarpe vendinger for at have ageret for langsomt.
At SØIK nu har rejst sigtelse bliver hilst velkommen af formanden for Folketingets Retsudvalg, Preben Bang Henriksen (V).
- Jeg synes, at det er positivt, at der nu langt om længe kommer skred i sagen.
Den har været skubbet frem og tilbage mellem forskellige myndigheder.
Nu ser det ud til, at der sker noget.
Det er jo en sag, der også har en vis international bevågenhed, og både for Danmark men også for firmaet må det være befriende, at der kommer en afklaring, siger han til DRLæs også:Justitsminister retter hård kritik mod politi for langsom efterforskning af Dan-Bunkering-sagDan-Bunkering afviserDan-Bunkering har ikke ønsket at kommentere de nye oplysninger om, at der er rejst sigtelse mod firmaet.
Dan-Bunkerings advokat har tidligere skrevet til DR:- Dan-Bunkering finder det mest naturligt at fortsætte dialogen om denne sag direkte med myndighederne, hvorfor Dan-Bunkering ikke ønsker at kommentere på de spørgsmål, som rejses af medierne.
Ifølge advokaten kan Dan-Bunkering heller ikke udtale sig om konkrete kundeforhold.
- Jeg kan dog oplyse, at det fastholdes, at Dan-Bunkering ikke har handlet i strid med gældende sanktioner, lyder det i mailen til DR.
Artiklen er opdateret med kommentar fra Preben Bang Henriksen.
FacebookTwitterKopier linkEmner:EU|Nick Hækkerup (politiker)|Preben Bang Henriksen (politiker)|Rusland|Erhverv




https://www.dr.dk/sporten/oevrig/rosenmeier-droener-direkte-i-em-semifinalen

Øvrig sportRosenmeier drøner direkte i EM-semifinalenPeter Rosenmeier er klar til semifinalen ved EM i parabordtennis.
Peter Rosenmeier er slog fredag aften Af Michael Sten Jensen17.
sep.
2019 kl.
23.
02Bemærk: artiklen er mere end 30 dage gammelLæs opDen rutinerede parabordtennisspiller Peter Rosenmeier var klar i mælet før EM i Sverige.
Der skulle metal med hjem til Danmark, og det skulle meget gerne være af guld.
Den del ser da også ud til at være godt på vej.
Tirsdag havde Rosenmeier så muligheden for først at spille sig videre til både kvart- og semfinale, og den mulighed lod danskeren ikke passere.
Først var det polske Rafal Kraft, der fik en tur i maskinen.
Med cifrene 11-4, 11-1, 11-4 var Rosenmeier suveræn ved det grønne bord, og så var det ellers bare med at slå stængerne op og vente på aftenens kamp mod britiske Martin Robert Perry.
Peter Rosenmeier er godt på vej til at føje endnu en guldmedalje til samlingen.
En sejr ville sende Peter Rosenmeier direkte i EM-semfinalen, og selv om danskeren igen viste sig som den bedste, så fik han lov til at kæmpe mere for det end tidligere på dagen.
Med cifrene 11-6, 11-5, 11-9 kunne Rosenmeier booke billet til onsdagens semifinale.
Her venter tyske Thomas Rau klokken 12.
FacebookTwitterKopier linkEmner:Storbritannien|Sverige




https://www.dr.dk/nyheder/regionale/nordjylland/husfe-hjaelper-kathrine-med-huske-pillerne-ellers-kan-jeg-godt-glemme

Nordjylland'Husfe' hjælper Kathrine med at huske pillerne: 'Ellers kan jeg godt glemme det'Medicinhåndtering er en stigende udfordring for efterskolerne, mener forening.
Kathrine Jensen er en af de elever på Ranum Efterskole College, som får udleveret medicin.
Af Jesper Nørgaard Thomsen, Simon Krogh Johansen og Magnus Munk Kristiansen17.
sep.
2019 kl.
18.
07Bemærk: artiklen er mere end 30 dage gammelLæs opEfterskolerne i Danmark er populære som aldrig før.
Faktisk begyndte flere end 30.
000 elever på efterskole i dette skoleår.
Det er det højeste antal nogensinde.
For eleverne kan det være noget af en udfordring at flytte hjemmefra og starte på en hel ny skole.
Men nogle af elever kæmper også med andre udfordringer.
Flere elever kommer nemlig også med en diagnose i rygsækken.
Det oplever man hos Frie Skolers Lærerforening.
Og det giver helt nye udfordringer for personalet på efterskolerne, som nu også skal hjælpe eleverne med deres medicin.
- Der er ingen tvivl om, at vi oplever det som en stigende udfordring.
Vi får flere henvendelser fra lærere, som står med den her udfordring, siger Uffe Rostrup, der er formand for Frie Skolers Lærerforening.
Nogle gange har jeg bare travlt, og så kan jeg godt glemme medicinen.
Så er det rart, at der er en voksen, som kan huske mig på, at jeg skal tage min medicin.
Kathrine Jensen, elevIfølge ham er det et stort ansvar for lærerne at håndtere medicinen for eleverne.
- For nogle lærere er det forbundet med en vis utryghed at skulle udlevere piller til eleverne og stå med det ansvar.
Tænk, hvis man kommer til at give dem noget forkert, siger han.
Den utryghed kan formand for efterskolerne i Nordjylland Ann Marika Leth Klinge godt genkende.
- Der er risici ved at skulle håndtere medicin, så jeg kan godt forstå, at vores personale er bekymrede for at stå med det ansvar, siger hun.
Ikke et tema for fem år sidenAnn Marika Leth Klinge kan godt mærke, at der er kommet flere elever med diagnoser på efterskolerne.
Især elever med en psykisk diagnose.
- For fem år siden var det overhovedet ikke et tema.
Der var det så utrolig få elever, som skulle have medicin, siger hun.
Unge med diagnoseIfølge en analyse fra KL fra 2019 havde cirka 45.
000 børn og unge mellem 0-17 år i 2018 en psykiatrisk diagnose som for eksempel adhd, autisme og angst.
Det er en stigning på 27 procent siden 2013.
Analysen viser, at 8,9 procent af alle 15-årige fik en psykiatrisk diagnose på hospitalet i 2017.
Men det tal viser kun dem, som har fået en diagnose gennem hospitalspsykiatrien.
Et ukendt antal børn og unge diagnosticeres af privatpraktiserende læger.
Kilde: KL - Analyserne 'Børns diagnoser og skoletyper' fra 2018 og 'Borgere med psykiatriske (hospitals)diagnoser' fra 2019.
En af løsningerne kan være, at man ansætter særligt personale til opgaven.
- Flere efterskoler ansætter trivselsmedarbejdere eller en 'skolemor'.
Det er ansatte, som tager sig af trivsel.
De kunne også tage sig af medicinhåndtering, siger Ann Marika Leth Klinge.
Husfeen hjælper de unge med medicinenEt af de steder, hvor man har ansat særlige trivselsmedarbejdere, er på Ranum Efterskole College, som er Danmarks tredje største efterskole.
Her kaldes de 'husfeer' eller 'husalfer'.
De er også begyndt at hjælpe eleverne med deres medicin.
Karina Jensen Dahl er 'husfe' på efterskolen.
Hver morgen giver hun medicin til de elever, som skal have det.
Karina Jensen Dahl er husfé på Ranum Efterskole College.
Hver morgen udleverer hun medicin til dem, der skal have det.
 Eleverne kan også få pakket deres medicin i poser på efterskolen, hvis der for eksempel skal rejses.
 Medicinen bliver opbevaret i et særligt lokale på Ranum Efterskole College.
1 / 3Karina Jensen Dahl er husfé på Ranum Efterskole College.
Hver morgen udleverer hun medicin til dem, der skal have det.
1 / 3Eleverne kan også få pakket deres medicin i poser på efterskolen, hvis der for eksempel skal rejses.
2 / 3Medicinen bliver opbevaret i et særligt lokale på Ranum Efterskole College.
3 / 3- Det giver eleverne en tryghed, at de kan komme her hver morgen og få udleveret deres medicin.
Vi kan også hjælpe dem med andre ting som for eksempel lægetider, siger hun.
Elev: Det skaber en sikkerhed for migKathrine Jensen er elev på Ranum Efterskole College.
Hun får udleveret sin adhd-medicin på skolen, og hun er glad for, at personalet kan hjælpe hende.
- Det skaber en sikkerhed for mig, at der er en voksen, som har styr på, at jeg får min medicin, og jeg ved, at medicinen bliver opbevaret sikkert, siger hun.
Kathrine Jensen er lige startet på efterskolen, samtidig med at hendes dosis af medicin bliver sat op.
Derfor er hun glad for, at der er en 'husfe' til at hjælpe hende i en travl skoledag.
- Nogle gange har jeg bare travlt, og så kan jeg godt glemme medicinen.
Så er det rart, at der er en voksen, som kan huske mig på, at jeg skal tage min medicin, siger hun.
Efterskolerne får et større ansvar, når der kommer flere elever med en diagnose.
Derfor må selv små efterskoler også afsætte ressourcer til det her område, mener forstander på Ranum Efterskole College Olav Storm.
- Når man har ansvaret for så mange unge mennesker, så må man også prioritere det her område.
Vi lever i et samfund, hvor man sætter større fokus på det ansvar, man har som voksen og institution, siger han.
Sundhedsstyrelsen anbefaler, at hver enkelt skole udarbejder konkrete retningslinjer for medicinhåndtering.
FacebookTwitterKopier linkEmner:Medicin|Uddannelse|Frie Skolers Lærerforening|Ranum|Sundhedsstyrelsen




https://www.dr.dk/nyheder/kultur/gaming/trods-trusler-om-boykot-og-rasende-fans-kriseramt-spil-faar-overraskende

GamingTrods trusler om boykot og rasende fans: Kriseramt spil får overraskende succesSpilfans er ikke tilfredse med forløbet op til udgivelsen af det hypede spil.
Syv år efter 2'eren er 'Borderlands 3' nu endelig udkommet.
Men det er et rodet forløb, der har ledt op til udgivelsen af spillet.
Af Christian Mejdahl17.
sep.
2019 kl.
17.
42Bemærk: artiklen er mere end 30 dage gammelLæs opDet giver umiddelbart ikke mening.
Men 'Borderlands 3' har givet spiludvikleren Gearbox sin bedste spillancering nogensinde.
'Borderlands'-serien'Borderlands' startede med det første spil i 2009.
Det fik en opfølger i 2012, og nu er tredje udgave altså landet.
Sammen med en række populære spin-offs har serien solgt over 45 millioner eksemplarer, hvilket gør det til en af de bedst sælgende spilserier nogensinde.
Spillene foregår på planeten Pandora, hvor man spiller som en anden lykkeridder, der er draget til planeteten for at få del i dens rige ressourcer.
Men før man kan nyde de mange rigdomme, skal man kæmpe sig igennem horder af fjender, der består af andre udspekulerede banditter, Pandoras vilde væsener og militære styrker.
Forud for udgivelsen af den tredje udgave af det populære spil ligger der nemlig en lang række uheldige sager, der har været med til at kaste en mørk skygge over 'Borderlands 3'.
Men dette til trods kan Gearbox nu meddele, at 'Borderlands 3' har haft en uhørt god udgivelse.
- På udgivelsesdagen peakede vi med dobbelt så mange samtidige spillere af 'Borderlands 3' som vi nogensinde peakede med ved 'Borderlands 2', lyder det stolt i et tweet fra Gearbox' direktør Randy Pitford.
For at forstå hvorfor spillets succes kommer så uventet, skal vi tilbage til marts måned tidligere på året, hvor 'Borderlands 3' blev annonceret.
'Borderlands'-serien er en række førsteperson-skydespil, der foregår på planeten Pandora, hvor man skal kæmpe sig vej igennem alverdens fjender med sine overdådige våben.
(© Gearbox)Her blev det nemlig samtidig offentliggjort, at 'Borderlands 3' i de første seks måneder af sin levetid kun vil være tilgængelig via den virtuelle spilbutik Epic Game Store.
Det faldt ikke i god jord hos de mange gamere, der foretrækker at spille via Steam, som er den førende spil-platform for PC-spillere.
Siden Epic Game Store blev lanceret i december 2018 har mange spillere været frustrerede over, at Steams monopol er blevet brudt, og man derfor nu skal have konti flere forskellige steder for at kunne spille alle spil.
I protest gik mange af seriens fans derfor amok i negative brugeranmeldelser af 'Borderlands' og 'Borderlands 2' på Steam for at vise udviklerne deres utilfredshed med 'Borderlands 3's eksklusive startperiode på Epic Game Store.
Spil i 'Borderlands'-serien har altid fået pæne anmeldelser.
Den seneste udgivelse har en gennemsnitskarakter på 85 ud af 100 på Metacritic.
com, mens etteren og toeren har en gennemsnitskarakter på henholdsvis 81 og 89 ud af 100.
(© Gearbox)Fans arrangerer boykotMange 'Borderlands'-fans blev også rasende, da det kom frem, at Gearbox og deres udgiver, 2K, for nyligt rodede sig ud i et retsligt opgør med en Youtuber.
Udvikler og udgiver fik spilfansenes vrede, fordi de havde lagt sag an mod Youtube-brugeren SupMatto, som de også havde sendt to privatdetektiver hjem til.
SupMatto laver nemlig mange 'Borderlands'-relaterede videoer, og han havde i nogle af sine videoer brugt nogle offentligt tilgængelige billeder, der stammer fra 'Borderlands 3'.
Men 2K så ikke mildt på sagen og stævnede youtuberen for krænkelse af ophavsretten.
Fans var imidlertid ikke tilfredse med 2K's opførsel, som de mente var unødvendigt aggressiv, og kort efter var hashtagget #BoycottBorderlands3 en realitet, hvor folk opfordrede hinanden til at tage afstand fra 2K ved ikke at købe spillet, når det udkom.
'Borderlands'-serien foregår i det der bliver kaldt en space western science fantasy-verden.
(© Gearbox)Favoriserer bestemte anmeldere?
Senest har udviklerne bag 'Borderlands 3' så fået kritik for angiveligt at ville påvirke anmeldelserne af spillet.
Det var i hvert fald, hvad flere fans og spilkritikere tænkte, da de første anmeldelser af 'Borderlands 3' ramte internettet.
Det var nemlig kun i alt 15 medier og influencere, der havde fået adgang til spillet forud for udgivelsen.
Twitterbrugeren SkillUpYT skriver, at det kunne tyde på, at Gearbox udvalgte bestemte anmeldere, så de kunne forsøge at sikre sig gode anmeldelser.
- Når man gør det på den måde, ligner det bare, at man forsøger at skjule noget, skriver han.
'Borderlands'-serien er så succesfuld, at filmstudiet Lionsgate har købt filmrettighederne og nu arbejder på at lave en filmversion af spillet.
(© Gearbox)Ifølge Forbes' spilanmelder Paul Tassi er det dog normalt, at man ikke deler anmeldereksemplarer ud til højre og venstre, men han forstår samtidig heller ikke, hvorfor Gearbox så alligevel har 'favoriseret' visse medier:- Jeg kender masser af folk, der ville have skrevet en positiv anmeldelse, som ikke fik et anmeldereksemplar.
Og der endte alligevel med at være problemer og negative anmeldelser blandt de medier, der rent faktisk fik adgang, skriver han i et indlæg på Forbes.
Men møgsagerne til trods har 'Borderlands 3' altså opnået massiv succes blandt gamere og flotte anmeldelser blandt kritikerne.
Spillet har i skrivende stund en gennemsnitskarakter på 85 ud af 100 på Metacritic.
com.
'Borderlands 3' udkom 13.
september til PC, Playstation 4 og Xbox One.
FacebookTwitterKopier linkEmner:Xbox|Computerspil|Playstation|Youtube|Forbrugerelektronik




https://www.dr.dk/musik/det-startede-som-en-joke-nu-optraeder-sharon-og-aske-paa-de-helt-store-scener

UpcomingSe temaMusikDet startede som en joke: Nu optræder Sharon og Aske på de helt store scenerEn julefrokost i 2015 blev altafgørende for dansk duo.
Af Christian Mejdahl, Nicolai Sebastian Holle, Allan Hansen og Christian Trip17.
sep.
2019 kl.
18.
30Bemærk: artiklen er mere end 30 dage gammelLæs opJulefrokoster danner rammen om mange skelsættende begivenheder i livet.
Nogle bliver undfanget ved en julefrokost.
Nogle må gå fra et ægteskab efter en julefrokost.
Og så er der dem, der får vendt deres karriere op og ned på grund af julefrokost.
Det er tilfældet for duoen Ravi Kuma, der består af rapperen Sharon Kumaraswamy og dj og producer Aske Knudsen og er blev kendt, da de sidste år vandt Karrierekanonen.
- Jeg skulle lave noget underholdning til en julefrokost, så jeg spurgte Aske, om ikke han havde lyst til at lave et fake band.
Læs også:Stormer frem på den danske musikscene: 'Han tør udfordre, hvordan popmusik skal lyde'Det havde Aske Knudsen lyst til.
Og the rest is history, som man siger.
Det falske band blev finjusteret og fik navnet Ravi Kuma.
Sidste år var duoen med i KarriereKanonen, og i år har de spillet på blandt andet Spot Festival, Roskilde Festival og Smukfest.
Hør duoen fortælle om deres julefrokost-opstart og seneste single, der har en helt særlig historie, i videoen ovenfor.
Ravi Kuma - PrettySpiller du selv musik, og vil du gå i Ravi Kumars fodspor og være med i Karrierekanonen?
Så er det lige nu, du kan uploade din musik til DR.
Opret en profil og send din musik ind lige her.
FacebookTwitterKopier linkEmner:Jul|Ravi Kumar|Roskilde Festival|Pop og rock|Aarhus




https://www.dr.dk/nyheder/penge/efter-utallige-skandaler-europa-parlamentet-er-klar-til-oprette-permanent

Valg til Europa-ParlamentetSe temaPengeEfter utallige skandaler: Europa-Parlamentet er klar til at oprette permanent skattesnydsudvalgUdvalget skal ifølge parlamentsmedlem sikre bedre fælles regler for skatteunddragelse i EU.
Der har tidligere været et skattesnydsudvalg i EU.
Af Signe Mai Kærsgaard Vilsbøll17.
sep.
2019 kl.
18.
03 | opdateret 19.
sep.
2019 kl.
10.
15Bemærk: artiklen er mere end 30 dage gammelLæs opEt utal af skatteskandaler er rullet ind over den europæiske finansverden de senere år, men nu er Europa-Parlamentets økonomiudvalg blevet enige om at nedsætte en permanent gruppe, der skal have fokus på bekæmpelse af skattesnyd og økonomisk kriminalitet.
Det oplyser SF's Grønne Gruppe i Europa-Parlamentet.
- Det er en kæmpe sejr for vores gruppe.
Vi har fået nok af skattefiflerier, og det er afgørende, at der bliver sat en stopper for skattesnyd, hvis vi vil have et europæisk demokrati, der hænger sammen, siger Kira Marie Peter-Hansen, medlem af parlamentet for SF og medlem af parlamentets økonomiudvalg.
Hun glæder sig over, at der kan være redskaber på vej, som kan komme problemet til livs.
- Vi kan ikke bare stå stille og vente på endnu en sag.
I stedet skal vi arbejde pro-aktivt, undersøge de huller, der er i lovgivningen, og sikre bedre fælles regler for skatteunddragelse i EU, tilføjer Kira Marie Peter-Hansen.
Plyndrede statskasserUdvalgets beslutning om at oprette et permanent arbejdsgruppe for skattesnyd kommer efter, at en række europæiske medier, heriblandt DR, har dokumenteret, hvordan statskasser i store dele af Europa i årevis er blevet plyndret for milliarder af internationale finansfolk.
Vi har set, at nogle vil slås med næb og klør for at forhindre, at der kommer øget preNikolaj Villumsen (Ø)I det ene land efter det andet har de samme mennesker, selskaber og banker krævet udbytteskat tilbage, som de aldrig har betalt, og fifleriet med udbytteskat er også blevet brugt til at få den samme skat retur to eller flere gange.
Ingen kender det samlede tab i Europa, men alene i fem lande kan det have kostet statskasserne 410 milliarder kroner.
Danmark er formentlig det land, der er blevet hårdest ramt i forhold til sit befolkningstal, eftersom at den danske statskasse ifølge Skatteministeriet har mistet mindst 12,7 milliarder kroner fra 2012 til 2015.
Fokus på enkeltsagerIndtil valget i maj havde parlamentet et særligt skattesnydsudvalg og en række grupper derunder med tidligere medlem af Europa-Parlamentet - nu udenrigsminister - Jeppe Kofoed (S) i spidsen.
De daværende grupper blev nedsat i slipstrømmen af sager om internationale skandaler såsom afsløringen af de såkaldte Panama Papers og Paradise Papers (omfattende lækager af dokumenter om selskaber og privatpersoner, som førte penge i skattely), men der var tale om midlertidige arbejdsgrupper.
Medlem af Europa-Parlamentet Nikolaj Villumsen (Ø) håber netop derfor, at en ny og permanent arbejdsgruppe med fokus på skattesnyd bliver en realitet.
- Det er noget, vi har arbejdet hårdt for på venstrefløjen, fordi det er helt afgørende, at vi får sat en stopper for fifleri og snyd, som røver os for milliarder, der kunne være brugt til velfærd.
Så må vi håbe, at de danske medlemmer bakker op, siger han.
Partiledere skal godkendeLederne af de store politiske partier har endnu ikke godkendt indstillingen fra de enkelte ordførere fra økonomiudvalget.
Kira Marie Peter-Hansens forventning er dog, at planerne vil nå parlamentets formandskonference i denne uge, og at den permanente arbejdsgruppe vil blive godkendt.
- Når det har været oppe på ordførerniveau, er der flertal, så jeg kan næsten kun forestille mig, at det bliver til noget.
Vi skal bare have formaliteterne på plads og få afgjort, hvilke beføjelser gruppen skal have, så den kan komme i gang med arbejdet, siger hun.
Der er dog ifølge Nikolaj Villumsen "kræfter på højrefløjen", som modarbejder en permanent løsning.
- Vi har set, at nogle vil slås med næb og klør for at forhindre, at der kommer øget pres.
Så der er intet, der er sikkert, før den sidste beslutning er truffet.
Et udvalg løser ikke problemetKonservatives medlem af Europa-Parlamentet, Pernille Weiss, hilser initiativet fra økonomigruppen velkomment, men vurderer, at en permanent arbejdsgruppe primært vil kunne fortsætte samtalen.
- Det er fint, at debatten om skattesnyd og økonomisk kriminalitet fortsætter i arbejdsro med formelle rammer, men skat er et nationalt anliggende, og fælles aftaler på skatteområdet kræver en enstemmighed mellem alle EU's medlemslande i Det Europæiske Råd, hvor ansvaret ligger.
- Uanset hvor permanent en arbejdsgruppe, der er tale om, vil beføjelserne ikke blive flere, siger Pernille Weiss, der har sin opmærksomhed rettet direkte mod en fælles skattebase, som ifølge hende vil gøre samarbejdet mellem de 28 EU-lande langt bedre og medvirke til, at der kan sættes ind overfor skattesnyd.
En fælles EU-skattebase er et forslag, der har været diskuteret i årtier.
FacebookTwitterKopier linkEmner:EU|Europa-Parlamentet|Skatter og afgifter|Økonomisk kriminalitet|Jeppe Kofod (politiker)




https://www.dr.dk/nyheder/indland/slaar-alarm-i-boernehaverne-faa-knus-og-lidt-troest-til-de-smaa

IndlandSlår alarm i børnehaverne: For få knus og for lidt trøst til de småNy undersøgelse fra Børns Vilkår peger på flere mangler i danske børnehaver.
En ny undersøgelse fra Børns Vilkår viser blandt andet, at hvert fjerde barn ikke oplever, at der er en voksen til stede, der er god til at trøste (Arkivfoto).
Af Mads Korsager Nielsen og Louise Damløv17.
sep.
2019 kl.
21.
30Bemærk: artiklen er mere end 30 dage gammelLæs opHvert fjerde børnehavebarn oplever, at der ikke er en voksen til stede i institutionen, der er god til at trøste.
Det viser en ny undersøgelse fra Børns Vilkår.
Undersøgelse fra Børns VilkårInteresseorganisationen Børns Vilkår har spurgt 560 børnehavebørn mellem 5-7 år om deres hverdag med de voksne i institutionen.
Undersøgelsen afslører en række mangler i danske børnehaver:- 21 procent oplever ikke at få fysisk omsorg i form af kram.
- Hvert fjerde barn oplever ikke, at der er en voksen til stede, der er god til at trøste.
- Seks ud af 10 børn har oplevet at blive skældt ud i børnehaven.
På baggrund af analysen anbefaler Børns Vilkår blandt andet at øge normeringerne i dagtilbuddene samt at styrke pædagoguddannelsen.
Kilde: Rapporten 'Tryghed i børnehøjde'.
I rapporten kommer det også frem, at hvert femte barn har oplevelsen af aldrig at få et kram af de voksne, som ellers er en vigtig del af den pædagogiske omsorg, lyder det.
Resultaterne vækker bekymring hos interesseorganisationen Børns Vilkår, der står bag undersøgelsen.
- Det er alvorligt, når børn ikke føler sig trygge med de voksne, de er sammen med i så mange timer i løbet af en dag, fordi tryghed er så afgørende for, at børn trives og kan udvikle sig, siger Malene Angelo, psykolog ved Børns Vilkår.
Hvert femte savner et kramI undersøgelsen har Børns Vilkår blandt andet spurgt 560 børnehavebørn fra 48 institutioner om, hvordan de oplever relationen til de voksne i institutionen.
Blandt andet om børnene oplever at få kram og fysisk kontakt fra de voksne samt om de bliver set, hjulpet og trøstet, hvis de falder og slår sig eller har behov for hjælp.
Hvert fjerde barn svarer, at de ikke oplever, at der findes en voksen i deres børnehave, der er god til at trøste.
Ifølge rapporten er fysisk berøring i form af eksempelvis kram mellem små børn og det pædagogiske personale en essentiel del af omsorgen.
I den forbindelse oplever 21 procent af børnene, at de ikke får et kram af de voksne i børnehaven.
- Det kan betyde, at børn i mindre grad føler sig holdt af, siger psykolog Malene Angelo fra Børns Vilkår.
- I sidste ende kan utilstrækkelig omsorg have den konsekvens, at børnene ikke udvikler sig, som de skal, konstaterer hun.
Ekspert: Fare for permanent stressBørns Vilkår møder opbakning fra Charlotte Ringsmose, der er professor ved Aalborg Universitet.
- Hvis et barn ikke bliver trøstet, når det har brug for at blive trøstet, kan det få den konsekvens, at barnet kommer i en tilstand af permanent stress, som vil følge barnet senere hen og skabe psykiske vanskeligheder, siger Charlotte Ringsmose.
Hun mener, at løsningen er flere pædagoger og en styrkelse af pædagoguddannelsen.
Samtidig skal nogle pædagoger blive bedre til at se alle børn og opdage, hvornår der er behov for trøst og kram, for øgede normeringer er i sig selv ikke nok.
- I nogle dagtilbud mangler der en bevidsthed og viden om, hvordan man er sammen med børn på gode og udviklende måder, siger Charlotte Ringsmose.
DR Nyheder besøgte Børnehuset ved Åen i Kolding i forbindelse med analysen fra Børns Vilkår.
Her fortalte flere børn, hvordan de oplever at blive mødt med trøst og kram.
Se mere i TV Avisen klokken 21.
30.
Fagforbund: Lyt til børnenes stemmeUndersøgelsens resultater bør tages alvorligt af børnehavernes personale samt politikerne, mener pædagogernes fagforbund, BUPL.
- Det er børnenes stemmer, der siger, at vi ikke får de kram og den omsorg, der er behov for, og det skal de voksne lytte til, siger Elisa Rimpler, formand for BUPL.
Selv om normeringerne er, som de er, så har pædagogerne ude i børnehaverne vel også et ansvar for at give børnene den omsorg, der er nødvendig?
- Pædagoger og ledere arbejder hårdt hver eneste dag for at få enderne til at nå sammen og give børnene det, de har brug for.
Men det er en umulig opgave med de ressourcer vi har i dag, siger Elisa Rimpler.
I undersøgelsen anbefaler Børns Vilkår blandt andet, at der ansættes flere voksne per barn i institutionerne, samt at pædagoguddannelsen bliver styrket.
FacebookTwitterKopier linkEmner:Børns Vilkår|Elisa Rimpler (fagforeningsleder)|Børne- og Ungdomspædagogernes Landsforbund|Børnepasning|Kolding




https://www.dr.dk/nyheder/indland/politi-om-snap-bilister-man-synes-man-skal-vaere-online-hele-tiden

SnapbilisterneSe temaIndlandPoliti om snap-bilister: 'Man synes, at man skal være online hele tiden'I flere politikredse er politiet vant til at se bilister med en mobiltelefon i hånden.
Af Jakob Lyders Tarpgaard17.
sep.
2019 kl.
18.
35Bemærk: artiklen er mere end 30 dage gammelLæs opDet er tirsdag morgen lidt uden for Hjørring.
Den ene bil efter den anden bliver kaldt ind til siden.
Kørekort, dæk og lygter bliver tjekket.
Hvad bilisterne sandsynligvis ikke ved er, at en betjent har stået på lur lidt længere nede ad vejen og holdt øje med, om de brugte en håndholdt mobiltelefon, lagde makeup eller på anden vis har været uopmærksomme bag rattet.
- Brug af mobiltelefon bag rattet spiller en helt central rolle i trafiksikkerheden, siger politiassistent ved Nordjyllands Politi Søren Panum og henviser til, at en tredjedel af alle dødsulykker skyldes uopmærksomhed.
Sammen med kollegerne er han ude på en landsdækkende kontrol mod uopmærksomme bilister.
De skal køre bil, når de kører bil og så være på sociale medier, når de sidder hjemme i deres slåbrokSøren Panum, Nordjyllands PolitiBilister filmer fortsat deres kørselFor en uge siden trådte en ny lov i kraft, så det nu udover en bøde også giver et klip kørekortet, hvis man bliver taget med mobilen i hånden under kørslen.
Alligevel har DR Nyheder på få dage kunnet finde masser af eksempler på bilister, der med håndholdt mobiltelefon filmer deres kørsel og efterfølgende lægger det på det sociale medie Snapchat.
Læs også:Filmer kørsel i Øresundstunnel med 200 kilometer i timen: 'Rablende vanvid'- Det kommer desværre ikke bag på os, at folk stadig bruger mobiltelefon bag rattet.
Men vi håber, at de nye stramninger og vores kontroller kan være med til at sende et klart signal til borgerne om, at de skal køre bil, når de kører bil og så være på sociale medier, når de sidder hjemme i deres slåbrok, siger han.
Bilisterne vil blive vedHos Syd- og Sønderjyllands Politi genkender viceinspektør Knud Reinholdt problematikken.
- Men det er ikke kun i vores politikreds, at man ser det.
Generelt er det et udpræget problem, at man synes, at man skal være online hele tiden, når man har en mobiltelefon, siger han.
Hans erfaring fortæller ham, at man med den nye lovstramning nu og her vil se en nedgang i antallet af folk, der bruger håndholdt mobiltelefon, men at det snart ændrer sig igen.
- Over tid lever folk med den risiko, og så må de jo i yderste konsekvens acceptere en betinget frakendelse af kørekortet, som tre klip udløser, siger han.
'Træls med mobilbilister'I Hjørring oplever Grete Hornbeck ofte mobilsnakkende bilister, når hun kører bil.
- Folk snakker i mobil, de læser i papirer og kigger på kort.
Det er så vanvittigt, siger hun og bedyrer, at hun altid har sin mobil i tasken.
- Og hvis den ringer, kan jeg tage den via rattet, siger hun.
Også Annette Riis er vant til at se bilister med en mobiltelefon i hånden.
- Først overhaler jeg en bil.
Der kan jeg se, at chaufføren taler i telefon.
Øjeblikket efter overhaler de mig.
Så overhaler jeg dem, hvorefter de overhaler mig.
Og det er altså med min bil sat på fartpilot.
Folk kører så dårligt, når de taler i mobiltelefon.
Det er rigtigt træls, siger hun.
Politiets landsdækkende kampagne kører indtil søndag.
Læs også:Hold øjnene på vejen: Politiet sætter ind mod uopmærksomme trafikanterFacebookTwitterKopier linkEmner:Biltrafik|Syd- og Sønderjyllands Politi|Jylland|Nordjyllands Politi|Politi




https://www.dr.dk/nyheder/viden/kroppen/ny-kraeftbehandling-i-danmark-er-mere-praecis-og-skaansom-patienten

KroppenNy kræftbehandling i Danmark er mere præcis og skånsom for patientenVi er det første land i verden, der tager ny strålebehandling i brug.
Herlev Hospital er det første sygehus i verden, der bruger maskinen, der kan lave den særlige strålebehandling.
I 2020 regner man med, at der er fire af maskinerne i Danmark.
Af Pernille Kjeldgaard Kristensen og Kasper Duncan Gram (video)17.
sep.
2019 kl.
16.
30Bemærk: artiklen er mere end 30 dage gammelLæs opPå Herlev Hospital er Flemming Wettendorff Jensen med til at skrive historie.
Han er nemlig den første patient, der behandles med en ny strålebehandling, der giver færre bivirkninger og mere effektiv behandling af kræftknuder.
Flemming Wettendorff Jensen har kræft i blæren, og hver dag skal han behandles med stråleterapi, der påvirker kræftcellerne, så cellerne enten dør eller stopper med at dele og sprede sig.
Men hver dag rykker hans blære sig en lille smule rundt i kroppen, og det kan betyde, at strålerne rammer ved siden af kræftknuden og i stedet rammer det raske væv.
Men med den nye behandling laves der dagligt en ny beregning af, hvor strålerne kan gives, så man rammer sygdommen bedre og skåner det raske væv.
Med kunstig intelligens laves en automatisk beregning af, hvordan organerne og kræftknuden sidder, når patienten hver dag scannes.
Det gør, at den kunstige intelligens dagligt forudser, hvordan organerne og kræftknuden vil sidde, og dermed kan bidrage til at målrette strålebehandlingen.
- Ved hjælp af kunstig intelligens laves der præcise beregninger over placeringen af patientens organer og den rette dosis af stråler udregnes på få minutter, siger Brian Holch Kristensen, der er cheffysiker ved Stråleterapien Herlev og Gentofte Hospital, og fortsætter:- Hastighed og præcision er ekstremt vigtigt, fordi særligt organer i bækkenet kan rykke sig.
Det sker for eksempel, når blæren fyldes med urin, mens patienten ligger og venter på at få strålebehandlingen.
Så rykker den sig en lille smule, og her er den nye behandling endnu mere hurtig og præcis.
Giver færre bivirkningerNår en patient i dag skal have strålebehandling, bruges der forskellige scannere, som giver et overblik over kræftknuden, og om kræften gemmer sig andre steder tæt på knuden.
På den baggrund får lægerne information om, hvordan de bedst kan give strålebehandlingen.
Mere om behandlingenDet er den amerikanske virksomhed, Varian Medical Systems, der står bag maskinen, der kan udføre behandlingen.
Der er én maskine i Danmark.
I 2020 vil der være fire maskiner i Region Hovedstaden: To maskiner på Rigshospitalet og to maskiner på Herlev og Gentofte Hospital.
Forskerne bag understreger, at der ikke er tale om eksperimentel behandling.
Det sikres hver dag, at behandlingen rammer det den skal.
Patienter, der får den nye strålebehandling følges nøje, så forskerne kan undersøge behandlingens effekt på patienten.
Kilder: Poul Geertsen, overlæge ph.
d.
og Brian Holck Kristensen, cheffysiker, begge på Stråleterapien Herlev og Gentofte Hospital.
Men selvom lægerne er meget omhyggelige, er der risiko for, at rask væv også kan blive ramt af strålerne.
Det kan give slemme bivirkninger som mavesmerter og kronisk diarre, hvis det for eksempel er tarmen, der er under behandling.
Poul Geertsen, der er overlæge ph.
d.
ved Stråleterapien Herlev og Gentofte Hospital, understreger, at strålebehandling i Danmark er på det højeste niveau allerede nu, men at den nye behandling særligt kan hjælpe patienter, der har kræftknuder, der er svære at komme tæt på med strålerne.
- Normalt overholder vi de grænser, der er, for hvor meget stråling en patient må få, før det får alvorlige bivirkninger.
Men hos nogle patienter er det ikke muligt at overholde alle kravene, fordi kræftknuden har en særlig størrelse eller er placeret et kompliceret sted - og de patienter kan få stor gavn af den nye behandling, siger Poul Geertsen.
Han forklarer, at det ikke kun er de komplicerede sager, at den nye metode skal bruges.
- Også hos andre patienter regner vi med, at vi kan ramme hele tumoren samtidig med, at vi rammer mindre af det raske væv omkring den.
Vi håber, at det reducerer bivirkningerne ved strålebehandling.
Men det skal undersøges mere, før vi kan konkludere noget endeligt, siger han.
FacebookTwitterKopier linkEmner:Gentofte Hospital|Herlev|Hospitaler|Sygdomme og lidelser|Herlev Hospital




https://www.dr.dk/nyheder/penge/skat-gav-frikort-til-rige-arabiske-oliefonde-ved-en-fejl

Afsløring af skatteskandaleSe temaPengeSkat gav frikort til rige arabiske oliefonde ved en fejl   Nogle af verdens rigeste fonde kan uberettiget have fået refunderet udbytteskat.
Arabiske oliefonde, der er direkte kontrolleret af sheik-styrene, kan ved en fejl have fået refunderet millioner af kroner i dansk udbytteskat gennem bankordningen.
Af Bjørn Lambek, Jakob Ussing og Niels Fastrup 17.
sep.
2019 kl.
19.
00Bemærk: artiklen er mere end 30 dage gammelLæs opArabiske oliefonde, der er direkte kontrolleret af sheik-familier i Golfen, kan ved en fejl have fået refunderet millioner af kroner i dansk udbytteskat gennem bankordningen.
Det er sket via frikort, som giver fremmede stater ret til at slippe for dansk udbytteskat.
Men ifølge Skattestyrelsen har en kontrol af ordningen vist, at blandt andet to mellemøstlige fonde "ikke har godtgjort, at de er en del af en udenlandsk stat".
- Skattestyrelsen har derfor på det foreliggende grundlag vurderet, at de må anses for selvstændige skattesubjekter, hedder det i et notat, der er dateret 13.
september i år.
Læs også:Skattestyrelsen kræver 900 millioner kroner fra Nordea i sag om udbytteskatDet handler i bund og grund om, at administrationen af frikortordningen ikke har været god nok i skattevæsenet.
Kenneth Joensen, SkattestyrelsenBaseret på vidneudsagn og dokumenter, der er fremlagt i forbindelse med afhøringerne i Undersøgelseskommissionen om Skat, kan DR Nyheder og Børsen fortælle, at de to fonde er den saudiarabiske Saudi Arabian Monetary Agency og kuwaitiske Kuwait Investment Authority.
De to fonde er begge på listen over de rigeste oliefonde i verden.
Fagdirektør i Skattestyrelsen Kenneth Joensen oplyste i går på et pressemøde om sagen, at der ikke er tale om svindel.
- Det handler i bund og grund om, at administrationen af frikortordningen ikke har været god nok i skattevæsenet, og derfor har vi også strammet sagsbehandlingen op, sagde Kenneth Joensen.
Vi kunne nok godt have brugt de penge bedre i Danmark end at forære dem væk til rige arabere.
Rasmus Jarlov, skatteordfører (K)- Vi kunne nok godt have brugt de penge bedre i Danmark end at forære dem væk til rige arabere.
Jeg synes, det er rigtigt ærgerligt at gå glip af så mange penge på sådan nogle fejl, siger Rasmus Jarlov, skatteordfører for De Konservative.
De Radikales skatteordfører, Katrine Olldag, betegner sagen som 'horribel'.
- Hvis der overhovedet er en chance for at få de penge hjem, skal vi selvfølgelig prøve på det, siger Katrine Olldag til DR Nyheder.
Kvart milliard kan være tabtDet er uvist, hvor meget oliefondene samlet via bankordningen har fået udbetalt i dansk udbytteskat, men alene i 2012 fik Saudi Arabian Monetary Agency udbetalt 14,5 millioner kroner i refusion via bankordningen, fremgår det af interne mails og notater fra det daværende Skat, som er fremlagt under afhøringerne i undersøgelseskommissionen.
For Enhedslistens skatteordfører, Rune Lund, understreger sagen, at "der overhovedet ikke har været styr på bankordningen".
- Det er vigtigt, at vi kommer helt til bunds, så vi kan sikre os at så mange penge som muligt, som er blevet udbetalt forkert, eller som er blevet svindlet fra os, kan komme tilbage, så vi kan bruge dem til at ansætte nogle flere pædagoger i børnehaven eller nogle flere sygeplejersker på hospitalerne, siger Rune Lund til DR Nyheder.
Ifølge notatet, som Skattestyrelsen netop har fremsendt til Folketingets Skatteudvalg, har Skattestyrelsen tilbagekaldt i alt 159 frikort – herunder fra syv statslige enheder, hvoraf flere er fra Mellemøsten.
Skattestyrelsen oplyser i notatet, at der via de 159 frikort er udbetalt i alt cirka 234 millioner kroner hvoraf cirka 206 millioner kroner er udbetalt gennem bankordningen.
De penge vil styrelsen nu forsøge at hente hjem til statskassen.
- Skattestyrelsen er ved at vurdere de juridiske muligheder for at foretage efteropkrævning, hedder det i notatet.
Skattestyrelsen bekræfter over DR Nyheder og Børsen, at hovedparten af det mulige tab på 234 millioner kroner er opstået som følge af fejlagtige udstedelser af frikort til de syv statslige enheder, herunder oliefondene.
'Skatte-Svens' afdelingDR Nyheder og Børsens gennemgang af frikortordningen viser, at det var afdelingen Regnskab 2 i det daværende Skat - hvor den tidligere skattemedarbejder Sven Nielsen arbejdede - der via bankordningen udbetalte refusionerne til de arabiske oliefonde.
Det fremgår også af materiale, der er fremlagt i undersøgelseskommissionen:- Der er tale om refusioner til Kuwait og Saudi Arabien.
(.
.
.
) Den 11/2-2013 modtager vi fra Sven Nielsen et regneark, hvor en række banker (.
.
.
) søger om refusion på vegne af selskaber/statsinstitutioner i Kuwait og Saudi Arabien.
Disse er ifølge det oplyste bl.
a.
aktionærer i Novozymes, TDC m.
fl.
, skrev medarbejdere i Skats afdeling for Store Selskaber til daværende indsatsdirektør i Skat, Jim Sørensen, dateret den 26.
august 2015.
Ifølge vidneudsagn afgivet af medarbejdere fra Skats afdeling for Store Selskaber i undersøgelseskommissionen havde oliefondene fejlagtigt fået udstedt et frikort, der gjorde, at de slap helt for at betale dansk skat på de udbytter, de fik udbetalt fra store danske selskaber som TDC og Novozymes, hvor fondene ejede aktieposter.
- Sagen er opsigtsvækkende i juridisk forstand, forstået på den måde, at det ikke er så tit, at vi har anledning til at diskutere skattepligt for udenlandske stater, siger Anders Nørgaard Laursen, professor i skatteret Aarhus Universitet, til DR Nyheder.
Ingen ret til frikortMedarbejderne i Store Selskaber har i kommissionen forklaret, at selvstændige juridiske enheder under fremmede stater ikke har ret til frikort.
Og de har oplyst, at oliefondene har egne ledelser og aflægger særskilte regnskaber.
Udenlandske statslige fonde skal betale skat i Danmark, hvis de er organiseret på en måde, så de kan sammenlignes med danske aktieselskaber og anpartsselskaber.
Anders Nørgaard Laursen, professor i skatteretStore Selskaber greb derfor ind og suspenderede fondenes frikort, er det kommet frem under afhøringer i kommissionen.
Og efterfølgende har Skattestyrelsen - ifølge notatet - altså tilbagekaldt i alt 159 frikort.
- Udenlandske statslige fonde skal betale skat i Danmark, hvis de er organiseret på en måde, så de kan sammenlignes med danske aktieselskaber og anpartsselskaber, altså hvis den udenlandske fond udgør det, vi på skatteretlig jargon kalder et selvstændigt skattesubjekt, siger Anders Nørgaard Laursen.
Minister: ’Ikke rimelig metode’Ifølge skatteminister Morten Bødskov (S) vil regeringen sikre, at der ikke kommer den type frikort fremover, "så vi ikke kommer i de problemer igen".
- Også her er der simpelthen tale om en metode til at få refunderet udbytteskat, som ikke er rimelig og som ikke har været administreret ordentligt.
Det vil man ikke se fremover, siger Morten Bødskov til DR Nyheder.
DR Nyheder har i flere dage forgæves forsøgt at få en kommentar fra fondene, men de er ikke vendt tilbage på vores henvendelser.
FacebookTwitterKopier linkEmner:Det Konservative Folkeparti|Kenneth Joensen (erhvervsleder)|Morten Bødskov (politiker)|Skatter og afgifter|Kuwait




https://www.dr.dk/nyheder/penge/analyse-udbytteskandalen-og-den-forsvundne-milliard

Afsløring af skatteskandaleSe temaPengeAnalyse: Udbytteskandalen og den forsvundne milliardMuligt milliardtab på bankernes udbetaling af udbytteskat bliver formentlig aldrig opklaret – og pengene kommer heller ikke retur.
Men mange spørgsmål er fortsat ubesvarede.
Skattestyrelsen havde i går indkaldt til pressemøde om sagen med svindel med udbytteskat.
Af Bjørn Lambek, Niels Fastrup  og Jakob Ussing17.
sep.
2019 kl.
17.
00Bemærk: artiklen er mere end 30 dage gammelLæs opHvis du mistede en lille milliard kroner ved en fejl, ville du så ikke forsøge at finde den igen?
Spørgsmålet virker absurd.
Men faktisk er svaret ’nej’, når det handler om de 712-940 miollioner kroner, som tre danske banker på vegne af det daværende Skat kan have udbetalt uberettiget i årene 2012-2015.
Det er de bedste tal, vi har.
Kenneth Joensen, direktør i SkattestyrelsenSom afsløret af DR Nyheder og Børsen viser dokumenter fra Skatteministeriets interne revision, at Nordea, Danske Bank og SEB Bank via bankordningen har udbetalt udbytterefusion med en så stor fejlmargin, at tabet kan løbe op i en lille milliard.
- Det er de bedste tal, vi har, indrømmede direktør i Skattestyrelsen Kenneth Joensen på et pressemøde i går.
Fejl i hver fjerde anmodningSelv om tallene er behæftet med en vis usikkerhed, er de baseret på en grundig gennemgang af et stort antal konkrete refusionsanmodninger, da ordningen blev sat i bero.
Og Skatteministeriets egen konklusion på gennemgangen er klar: Der var fejl i omkring hver fjerde af alle refusionsanmodninger.
Og fejl i op imod hver sjette krone, der blev søgt udbetalt.
Og intet tyder på, at det skulle have forholdt sig anderledes i årene 2012-2015.
En fuldtonet skandale, som blandt andre skatteminister Morten Bødskov omtaler sagen.
Men udsigten til få de tabte skattekroner retur i statskassen er – ifølge Skattestyrelsen -meget lille.
Ikke tilstrækkeligt med dokumenterForklaringen er ganske enkelt, at bankerne – ifølge Skattestyrelsen – ikke ligger inde med oplysninger, der kan kaste lys over sagen.
Og det daværende Skats kontrol i den anden ende var ifølge Skatteministeriets interne revision så dårlig, at der ikke findes tilstrækkeligt med dokumenter til at komme til bunds i sagen.
Skattestyrelsen lukkede i går sin egen undersøgelse af sagen.
Med hjælp fra Finanstilsynet var konklusionen, at der ikke er fundet tegn på systematisk svindel med bankordningen bortset fra et beskedent beløb på en lille million kroner, som Bagmandspolitiet nu skal se på.
Skattestyrelsen med Kenneth Joensen i spidsen holdt pressemøde om sagen i går.
Men udsigten til at komme til bunds i, hvad der egentlig er sket med den forsvundne milliard, er begrænset, lod Skattestyrelsen forstå.
Både Skattestyrelsen og skatteministeren forsøgte i går at lukke kapitlet om bankordningen ned en gang for alle med henvisning til, at de mange fejl i bankordningen ’indgår i arbejdet med at udarbejde en ny ordning’.
Men spørgsmålet er, om der så nogensinde bliver kastet lys over omfanget af fejlene?
Metodisk arbejdeDR Nyheder og Børsens afsløringer gennem de seneste dage tegner et billede af, at globale storbanker har arbejdet metodisk på at vaske udbytte på danske aktier fri for udbytteskat via bankordningen.
Ved hjælp af aktielån og cirkulære konstruktioner har de alene i sagen om den canadiske pensionskasse Hoopp fået udbetalt 894 millioner kroner fra statskassen.
Hoopp er allerede stævnet ved Østre Landsret med krav om at betale de 894 millioner kroner tilbage.
Og Skattestyrelsen oplyste i går, at også Nordea nu er blevet mødt med et krav om at returnere pengene.
Nordea afviser at have et ansvar og er klar til at møde Skattestyrelsen i retten.
Men dokumenterne fra Skatteministeriets interne revision sammenholdt med optrevlingen af Hoopp-sagen har fået flere skatteordførere til at lufte den tanke, at fejlene i bankordningen kan have været mere omfattende end hidtil oplyst.
Specielt når man indregner, at ordningen har eksisteret siden midten af nullerne, og at kun en begrænset del af perioden er blevet undersøgt.
Derfor efterlader mysteriet om den forvundne milliard – der formentlig aldrig bliver opklaret – fortsat flere spørgsmål end svar.
FacebookTwitterKopier linkEmner:Kenneth Joensen (erhvervsleder)|Skattestyrelsen|Skatteministeriet|Pengeinstitutter|Sjælland




https://www.dr.dk/nyheder/indland/pet-basil-hassan-steg-hurtigt-i-graderne-hos-islamisk-stat

Drone-sagenSe temaIndlandPET: Basil Hassan steg hurtigt i graderne hos Islamisk Stat PET førte præventive samtaler med Basil Hassan forud for angrebet på Lars Hedegaard.
Af Mette Mayli Albæk og Louise Dalsgaard17.
sep.
2019 kl.
15.
16Bemærk: artiklen er mere end 30 dage gammelLæs opFor første gang nogensinde sætter en medarbejder fra Politiets Efterretningstjeneste, PET, detaljer på efterretningstjenestens kendskab til terroristen Basil Hassan.
Tirsdag formiddag vidnede en ledende PET-medarbejder i dronesagen i Københavns Byret.
Pressen blev sendt uden for dørene, mens PET-medarbejderen vidnede.
Efterfølgende blev hans forklaring gengivet af retsformanden.
- Basil Hassan var en såkaldt målperson for PET.
Interessen blev intensiveret i årene 2010-2011 i kraft af det netværk, som han havde.
I årene 2013-2015 var der folk fra hans netværk, der tilsluttede sig Islamisk Stat, og Basil Hassan fik på den måde internationale forbindelser.
Man førte præventive samtaler med Basil Hassan i en kortere periode, gengav retsformand Kirsten Schmidt.
Basil Hassan blev kendt i den brede offentlighed, da Københavns Politi officielt efterlyste ham i forbindelse med drabsforsøget på historiker og islamkritiker Lars Hedegaard.
Basil Hassan var dog i de første år efter drabsforsøget beskyttet af et navneforbud og en hemmeligholdt efterforskning hos politiet.
I 2018 blev Basil Hassan efterlyst og fængslet in absentia i dronesagen.
Her har han ifølge anklagemyndigheden spillet en hovedrolle i et dansk terrornetværk.
Et netværk, som han ifølge anklagen har brugt til at skaffe droneudstyr for terrororganisationen Islamisk Stat.
© ScanpixBASIL HASSANBasil Hassan er født i den 24.
maj 1987 og er dansk statsborger.
Han er sigtet og efterlyst for drabsforsøget på Lars Hedegaard i februar 2013.
Ifølge danske og udenlandske efterretningskilder har Basil Hassan haft en central placering hos Islamisk Stat.
Basil Hassan har ifølge efterretningskilder stået i spidsen for Islamisk Stats droneprogram.
Flere kvinder er i DR-dokumentaren Dronekrigeren stået frem og fortalt, at de blev holdt som gidsler af Basil Hassan.
Det er uvist, om han er død eller levende.
Hans kone fortæller dog til DR, at han helt sikkert er død.
Steg i graderneVidnet fra PET fortalte i retten, at efterretningstjenesten efter drabsforsøget mod Lars Hedegaard i foråret 2013 havde et tæt samarbejde med Københavns Politi.
Man fandt ud af, at Basil Hassan var rejst til Libanon og derefter videre til Syrien, hvor han var i Raqqa og blev en del af Islamisk Stats droneprogram.
- Dengang havde PET ikke fuldstændig styr på Basil Hassans rolle, men Basil Hassan er rangeret i Islamisk Stat, fordi han havde teknisk viden, efter at han var uddannet ingeniør på DTU.
- Han avancerede hurtigt hos Islamisk Stat, fordi han kunne skaffe droneudstyr, har den ledende PET-medarbejder forklaret i retten.
Læs også:IS-slaver hos den danske topterrorist Basil Hassan står fremVedvarende kontakt til terrordømtI dronesagen er tre 30-årige mænd tiltalt for at have købt og leveret droneudstyr til Islamisk Stat.
I sagen er Basil Hassan og den tidligere terrordømte Abdulkadir Cesur, der i dag bor i Tyrkiet, også sigtet.
Men fordi Basil Hassan og Abdulkadir Cesur ikke opholder sig i Danmark, kan de ikke tiltaltes.
Netop Basil Hassan og Abdulkadir Cesur har ifølge anklagemyndigheden haft hovedrollerne i det danske netværk.
Her mener anklagemyndigheden, at Basil Hassan fra Syrien har bestilt dronedele fra Danmark, som er blevet leveret til Cesur, der har været mellemmand.
Vidnet fra PET fortale, at Basil Hassan og Abdulkadir Cesur løbende har haft kontakt de sidste mange år.
- Vi kunne konstatere, at Basil Hassan løbende i perioden 2011 til 2017 havde kontakt til Cesur fra Syrien til Tyrkiet.
I forbindelse med DR-dokumentaren 'Dronekrigeren' opsøgte DR Abdulkadir Cesur for at spørge ham til den sag, han dengang og nu er sigtet i.
Indledningsvist fortalte Abdulkadir Cesur, at var bekendt med den danske sigtelse mod ham.
Han ville ikke svare på spørgsmål om sin egen eventuelle involvering i transport af droner fra Danmark til Islamisk Stat, men nævnte af sig selv Basil Hassan.
- Basil Hassan er en af mine rigtig gode venner.
Da han har opholdt sig i Tyrkiet, har jeg også hjulpet ham, så meget jeg nu kan.
Han har været hos mig, han har også boet lidt hos mig, men det er ikke noget permanent eller noget.
Men alt det med Lars Hedegaard har jeg slet ikke vidst, sagde Abdulkadir Cesur til DR.
Basil Hassan blev meldt dræbt i efteråret 2017, men hans død er aldrig officielt bekræftet, og danske myndigheder har arbejdet ud fra, at han stadig kan være i live.
PET-vidnet kunne i retten i dag heller ikke bekræfte oplysninger om Basil Hassans død, men han forklarede, at PET også har modtaget oplysninger om, at han skulle være dræbt.
Abdulkadir Cesur sagde til DR, at han 'ikke har talt med Basil Hassan i flere år'.
FacebookTwitterKopier linkEmner:Islamisk Stat|Politiets Efterretningstjeneste|Syrien|Tyrkiet|Terrorisme




https://www.dr.dk/nyheder/udland/opioid-krise-sender-usas-19-rigeste-familie-i-fedtefadet

UdlandOpioid-krise sender USA's 19.
rigeste familie i fedtefadet   Firma ejet af berømt familie beskyldes for at nedtone risiko for afhængighed af vanedannende medicin.
Her protesterer aktivister mod Sackler-familien ved museet Louvre i Paris.
Louvre har modtaget donationer fra den rige familie, der har tjent penge på stærkt vanedannende medicin.
Af Theis Lange Olsen17.
sep.
2019 kl.
16.
58Bemærk: artiklen er mere end 30 dage gammelLæs opEn af de allerrigeste og mest kendte familier i USA er endt i et heftigt stormvejr, der ikke ser ud til at aftage lige med det samme.
Det drejer sig om Sackler-familien, der har tjent milliarder af kroner på at udvikle medicinalfirmaet Perdue Pharma.
Ifølge magasinet Forbes er familien den 19.
rigeste i USA.
Firmaet er blevet sagsøgt af intet mindre end 2.
000 forskellige delstater, institutioner og amter i USA, fordi det beskyldes for at spille en hovedrolle i opioid-krisen, der har kostet op mod 400.
000 amerikanere livet.
Perdue Pharma har ganske enkelt markedsført deres produkter alt for aggressivt og nedtonet risikoen for afhængighed af særligt det vanedannende og smertestillende stof Oxycontin, lyder anklagen.
Men hvem er denne familie egentlig?
Faktisk kender de fleste amerikanere Sackler-familien som såkaldte filantroper, der har givet en masse penge til nogle af de mest anerkendte universiteter og de mest berømte museer i USA og Storbritannien.
Der findes både Sackler-professorater og Sackler-stipendier.
Og navnet Sackler kunne indtil for nylig findes på museer som Tate Modern i London og Guggenheim i New York, hvor penge fra medicinproduktion er blevet sprøjtet ind i kunst.
På Guggenheim Museet i New York var der tidligere på året en protestaktion rettet mod Sackler-familien, der har støttet museet økonomisk.
Her blev recepter kastet ned fra de øverste etager som et symbol på, hvordan brug af opioider er blevet en epidemi.
Begge museer besluttede i øvrigt i foråret at sige nej tak til flere donationer fra familien som følge af Perdue Pharmas påståede rolle i opiod-krisen.
En krise, der i 2017 fik USA's præsident, Donald Trump, til at erklære national undtagelsestilstand på grund af de mange overdoser.
Alene året før døde 65.
000 amerikanere af overdoser - det er vel at mærke flere, end der døde i hele Vietnamkrigen.
Godkendt på tvivlsomt grundlagPurdue Pharma blev grundlagt af brødrene Arthur, Mortimer og Raymond Sackler.
De voksede alle op i Brooklyn i New York under depressionen i 1930’erne.
Arthur Sackler døde allerede i 1987, hvilket er godt et årti, før det stærkt smertestillende produkt Oxycontin blev præsenteret på markedet af Perdue Pharma.
Men inden da havde han ifølge kritikere været rigtig god til at nedtone de mulige effekter af stærk og potentielt farlig medicin over for læger.
- De fleste af de tvivlsomme metoder, der driver lægemiddelindustrien og har gjort den til den plage, den er i dag, kan tilskyndes Arthur Sackler, udtalte Allen Frances, en tidligere psykiater fra Duke University, i 2017.
Men det var altså hans to brødre, Mortimer og Raymond, der i midten af halvfemserne stod for lanceringen af Oxycontin.
Dame Theresa Sackler er en af Storbritanniens rigeste kvinder.
Hun og flere andre familiemedlemmer beskyldes for at misinformere om stærkt vanedannede medicinprodukter og derved skabe dødelig afhængighed.
De smertestillende piller blev ifølge The New Yorker godkendt af lægemiddelmyndighederne i USA, uden at det var blevet undersøgt grundigt, om Oxycontin rent faktisk var afhængighedsskabende.
Pudsigt nok blev personen, der stod i spidsen for godkendelsesprocessen, kort efter ansat af Purdue Pharma.
Sky familiemedlemmerI årene efter blev der efterladt et indtryk hos lægerne af, at de potentielle farer ved brugen af Oxycontin var overdrevne - færre end én procent blev afhængige af produktet, lød det fra Purdue Pharma, uden at der angiveligt var beviser for det.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og den påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er den dog stærkt vanedannende, og en stor del af patienterne ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for en overdosis af opioiderne, der i for store mængder sløver eller helt stopper åndedrættet.
Alle de tre brødre er døde i dag, men flere af deres børn har ført virksomheden videre, mens andre i højere grad har lænet sig tilbage og nydt godt af den store arv.
Ifølge Forbes er firmaet godt 100 milliarder kroner værd.
Kendetegnende for de børn, der har besluttet at drive virksomheden videre, er, at de arbejder bedst i det skjulte.
Det er ikke lykkedes amerikanske og britiske medier at få mange oplysninger ud om dem igennem tiden.
I dag står det klart, at samtlige familiemedlemmer har forladt bestyrelsen i Perdue Pharma, men flere af dem figurerer i de anklageskrifter, der skal danne baggrund for den enorme bunke af retssager, der stadig forberedes rundt omkring i USA.
Purdue Pharma indgik for nylig et milliardforlig som reaktion på det store massesøgsmål og er nu som konsekvens deraf gået i betalingsstandsning.
Som en del af processen afsætter selskabet mere end ti milliarder dollar - 67 milliarder kroner - til at betale sagsøgerne.
Det har dog ikke fået sagsøgerne til at stille sig tilfredse.
Mange af dem anerkender ikke forliget og vil kæmpe videre med at få retssagerne til at køre.
FacebookTwitterKopier linkEmner:Donald Trump (politiker)|USA|Medicin|Storbritannien|Duke University




https://www.dr.dk/nyheder/indland/tiltalt-i-terrorsag-vi-skulle-bruge-droner-til-maale-vindenergi

Drone-sagenSe temaIndlandTiltalt i terrorsag: Vi skulle bruge droner til at måle vindenergiEn 30-årig mand, kaldet Underviseren, nægter sig skyldig i terrortiltale.
Den 30-årige mand, kaldet Underviseren, ses her i Københavns Byret med sin forsvarer Jesper Storm Thygesen.
Underviseren nægter sig skyldig i terrortiltalen.
Af Mette Mayli Albæk og Louise Dalsgaard17.
sep.
2019 kl.
16.
58Bemærk: artiklen er mere end 30 dage gammelLæs opDroner skulle bruges til at måle vindenergi i forbindelse med en opstartsvirksomhed, som Basil Hassan havde lavet.
Sådan forklarer en af de tiltalte i dronesagen, ham der bliver kaldt Underviseren.
Tirsdag eftermiddag blev han som den første af i alt tre tiltalte afhørt.
- Tilbage i efteråret 2012 nævnte Basil Hassan, at vi måske kunne kigge på nye markeder i forhold til vindenergi.
Han sagde, at man kunne bruge hobbyfly til at måle vindforhold specifikke steder, forklarede Underviseren iført en lyseblå, nystrøget skjorte og mørke bukser.
Det er første gang, siden Underviseren blev anholdt for et år siden, at han udtaler sig.
Han har hidtil nægtet at ladet sig afhøre af politiet.
Tirsdag sad han rolig og fattet og svarede beredvilligt på anklagerens spørgsmål.
Underviseren er tiltalt for at have købt og leveret en lang række dronedele til terrororganisationen Islamisk Stat, som Anklagemyndigheden mener, at Basil Hassan havde bestilt.
Der kom en civil politimand og sagde, at der skulle ransages hjemme hos mig, fordi man mistænkte Basil Hassan for det her.
Underviseren i rettenUnderviseren nægter sig skyldig i den tiltale.
Han forklarede, at han mødte Basil Hassan gennem ingeniørstudiet, og at de to samarbejdede, da Underviseren skulle skrive speciale.
- Basil var lidt længere fremme end mig, og da jeg skulle skrive speciale, sagde han, at jeg kunne gøre det i hans virksomhed.
Han lavede fundamenter og vindtårne til vindmøller, forklarede Underviseren.
Læs også:Anklager i dronesag: Usb-stik fra tiltalts pung er helt centralt bevisIkke set siden januar 2013Underviseren forklarede i retten, at Basil Hassan, efter at Underviseren havde afleveret sit speciale i foråret 2013, spurgte, om Underviseren ville hjælpe med nogle projekter i vindmøllevirksomheden On Foundation.
Derfor havde Underviseren og Basil Hassan efterfølgende kontakt, selv om Underviseren "fysisk ikke har set Basil Hassan siden januar 2013".
Herefter opholdt Basil Hassan sig ifølge Underviseren i Libanon, og først i foråret 2014 gik det op for Underviseren, at politiet mistænkte Basil Hassan for at stå bag drabsforsøget på islamkritiker Lars Hedegaard i februar 2013.
- Der kom en civil politimand og sagde, at der skulle ransages hjemme hos mig, fordi man mistænkte Basil Hassan for det her.
Jeg anede ingenting, sagde Underviseren.
Den var under denne ransagning, at politiet fandt det usb-stik, som Anklagemyndigheden forsøger at bygge hele dronesagen op omkring.
På usb-stikket, der blev fundet i Underviserens pung, har politiet genskabt hundredvis af slettede dokumenter.
På usb-stikket lå blandt andet droneoptagelser over en militærbase i Syrien og et detaljeret regneark over indkøb af dronedele.
Anklager Sidsel Klixbüll nåede tirsdag ikke at spørge Underviseren til indholdet på usb-stikket, men afhøringen fortsætter fredag.
Skulle hjælpe med dagpengeI retten fremlagde anklger Sidsel Klixbüll en række mail mellem Underviseren og Basil Hassan fra 2013.
Her beder Basil Hassan om hjælp til at hæve dagpenge, først ved at få adresse hos Underviseren, senere til at få Underviseren til at åbne Basil Hassans e-boks og til sidst ved at få Underviseren som en falsk reference til en jobsamtale.
- Hej bror, har brug for hjælp til at komme til en jobsamtale, skrev Basil Hassan.
-Du kan lave en indkaldelse og skrive mig på som ingeniør, der har indkaldt dig til samtale hos FL Schmidt, skrev Underviseren.
Læs også:Anklager i dronesag: Usb-stik fra tiltalts pung er helt centralt bevisHerefter fremviste anklageren en falsk e-mail fra en medarbejder i FL Schmidt.
- Kære Basil Hassan.
I henhold til telefonsamtalen indkaldes du hermed til samtale hos projektleder xx (Underviserens navn, red.
)På spørgsmålet om, hvor vidt det var falsk produceret, sagde Underviseren i retten:- Jeg kan sige, at jeg har i hvert fald ikke var hos FL Schmidt på det tidspunkt.
Jeg kan ikke huske det specifikt, at det var falsk, men det ser sådan ud.
DR har tidligere beskrevet, at en anden af de tiltalte i dronesagen, kaldet Cykelhandleren, i 2015 blev idømt tre måneders fængsel for at have givet urigtige oplysninger til a-kassen, da han havde udgivet sig for at være Basil Hassan til en rådighedssamtale.
En rådighedssamtale, hvortil Underviseren gav Cykelhandleren et lift i bil.
FacebookTwitterKopier linkEmner:Islamisk Stat|Uddannelse|Anklagemyndigheden|Kriminalitet|Libanon




https://www.dr.dk/nyheder/indland/vindmollerne-satte-el-rekord-i-sondagens-blaesevejr

IndlandVindmøllerne satte el-rekord i søndagens blæsevejrVindmøllerne leverede 30 procent mere el, end danskerne kunne aftage.
Fra midnat til midnat leverede vindmøllerne strøm svarende til 130 procent af danskernes strømforbrug ifølge Energinet.
17.
sep.
2019 kl.
14.
02Bemærk: artiklen er mere end 30 dage gammelLæs opSøndag 15.
september skriver sig ind i historiebøgerne som det hidtil første døgn, hvor vindmøller producerede mere strøm, end danskerne skulle bruge.
Det viser foreløbige tal ifølge Energinets hjemmeside.
Det var efterårets første kraftige blæsevejr, der fejede ind over Danmark og sendte vindmøllerne på overarbejde.
Fra midnat til midnat leverede vindmøllerne strøm svarende til 130 procent af danskernes strømforbrug.
Det var altså 30 procent mere strøm fra vindenergi, end der var behov for i de danske stikkontakter.
Det er historisk, at alle døgnets 24 timer havde vindmøllestrøm i overskud, forklarer energistrategisk rådgiver Carsten Vittrup, Energinet:- For bare ti år siden fyldte vind kun omkring en femtedel af vores forsyning.
Så det er gået vanvittigt stærkt, når vi ikke bare har timer, men hele døgn, hvor vindmøller producerer mere strøm, end vi har brug for.
Energistrategisk rådgiver Carsten Vittrup- For bare ti år siden fyldte vind kun omkring en femtedel af vores forsyning.
Så det er gået vanvittigt stærkt, når vi ikke bare har timer, men hele døgn, hvor vindmøller producerer mere strøm, end vi har brug for, siger han til Energinets hjemmeside.
Overskydende strøm sælges til udlandetTidligt søndag morgen mellem klokken 02 og 03 var strømproduktionen 60 procent større end efterspørgslen blandt de danske elforbrugere.
Den mængde strøm, der ikke forbruges på det danske marked, sælges til udlandet.
Danmark er forbundet med elkabler og højspændingsledninger til vores nabolande, og det gør det muligt at handle strøm på kryds og tværs af landegrænser.
Den tidligere rekord for produktion af vedvarende energi i forhold til forbrug blev ifølge fagbladet Ingeniøren sat lørdag 22.
september 2018.
Da nåede den samlede produktion af sol- og vindkraft op på 114 procent af elforbruget.
Energinet er et selvstændigt statsligt selskab, som ejer og driver den danske energiinfrastruktur.
/ritzau/FacebookTwitterKopier linkEmner:Energinet|Vindmølleindustri|Vindkraft|Elsektoren




https://www.dr.dk/sporten/fodbold/championsleague/stjernen-debutanten-reserven-og-den-12-mand-her-er-danskerne-i

Champions LeagueStjernen, debutanten, reserven og den 12.
mand: Her er danskerne i Champions LeagueFørste runde af Champions League spilles tirsdag og onsdag aften.
11 danskere er med i turneringen for de europæiske klubber.
Christian Eriksen er klar for Tottenham i dette års Champions League og bliver en vigtig mand for holdet.
Af Jade Madsen Wittenkamp17.
sep.
2019 kl.
17.
35Bemærk: artiklen er mere end 30 dage gammelLæs opEt helt fodboldhold af danskere er klar til at spille Champions League, når europæiske klubber igen kæmper om titlen som Europas bedste klubhold.
I seneste sæson var der tre danskere i semifinalerne og én enkelt i finalen, og med hele 11 danskere på forskellige hold er spørgsmålet, om succesen kan gentages i denne sæson?
DR’s fodboldekspert Andreas Kraul og fodboldekspert Mads Junker har vurderet de danske spilleres roller på holdene.
StjernerneChristian Eriksen spiller også Champions League for Tottenham denne sæson.
Blandt en af de klare stjerner nævnes Christian Eriksen for Tottenham, og med ønsket om et skifte til en anden større klub skal han bevise sig i Champions League.
- Det bliver en stor udfordring for ham og klubben at følge op på sidste år, men han er vigtig for Tottenham.
I takt med at de skal spille flere og flere kampe, er han holdets Duracell-kanin, der sjældent bliver skadet og kan blive ved med at løbe, siger Andreas Kraul.
For Leipzig er den danske landsholdsspiller Yussuf Poulsen også en klar stjerne.
Han har efterhånden mange måneder og mål for holdet på CV’et, og derfor skal han ind og tage ansvar, mener Mads Junker.
- Han skal være en leder, for han er fast mand og vigtig i Leipzigs måde at spille på.
Han er en fysisk spiller, der tager mange dueller, så Timo Werner kan være målscoreren, og de har ikke en lignende spiller som Yussuf i truppen, siger Junker.
Simon Kjær er kommet til italienske Atalanta, og her har den erfarne forsvarsspiller en klar rolle at udfylde.
- Han får en lederrolle.
Han er hentet til holdet for at tilføre en masse erfaring, så han bliver en vigtig mand.
Og han er tilsigtet en vigtig rolle, selvom han måske ikke er manden, der får Atalanta langt, mener Junker.
12.
, 13.
og 14.
mandThomas Delaney i kamp i weekenden for Dortmund.
Tirsdag aften gælder det Barcelona.
I fodbold er der mere end bare de 11 spillere i startopstillingen, og derfor er den 12.
, 13.
og 14.
mand ligeså vigtig.
En af dem, der står lige udenfor de første 11, er Thomas Delaney i Dortmund.
Han bliver en arbejdshest for det tyske hold, vurderer Andreas Kraul.
- Han er ikke den første mand på holdkortet, men han bliver maskinen for Dortmund, der også skal spille mange store kampe i Bundesligaen samtidig med Champions League.
Også Andreas Christensen er ikke konsekvent blandt de startende spillere, men til gengæld har han en del europæisk erfaring trods sine 23 år.
- Han skal slås mod nogle af de andre på holdet om pladsen, så det handler om at få nogle starter og vise, at han skal blive ved med at starte.
Hans rolle afgør ikke holdets succes, siger Junker.
I Spanien var han central midtbanespiller, på landsholdet er han højre back og i Valencia spiller han back eller højre midtbane.
Daniel Wass er en schweizerkniv for Valencia ifølge Junker.
- Han bliver også 12.
, 13.
, 14.
mand for Valencia, og han får nok en start eller to i gruppespillet, men ellers skal han være klar til halve og hele timer, hvis der er brug for udskiftninger.
Men fordi han kan bruges overalt, så kommer han næsten altid til at spille.
DebutanterneJoachim Mæhle under sommeren U21-slutrunde i Italien.
Den dyreste danske fodboldspiller, Joachim Andersen, debuterer i Champions League, og indtil videre har han fået masser af spilletid for Lyon.
- Der er et klart pres på ham.
Han skal vise, at han er pengene værd og vise sig frem mod holdene i Champions League.
De regner med ham, og det er en fantastisk mulighed for ham at tage et skridt opad, siger Andreas Kraul.
For belgiske Genk debuter Joakim Mæhle også i Champions League, og med en hård lodtrækning, hvor de møder sidste års mestre Liverpool, skal backen vise sig frem, siger Mads Junker.
- Han får en vigtig rolle, for han er deres mand på højreback-positionen.
Holdet får det svært, men Champions League er et fremragende udstillingsvindue, hvor mange holder øje med ham.
ReserverneJacob Bruun Larsen må sandsynligvis se til fra bænken tirsdag aften.
Delaneys holdkammerat i Dortmund Jacob Bruun Larsen gjorde det godt i Champions League sidste år, men alligevel spår Mads Junker ikke mange spilleminutter til angriberen.
- Han er længere fra holdet end Delaney, og han skal udnytte de minutter, han får, fordi han er oppe imod nogle gode konkurrenter.
Han er dog en spiller, de kan sætte ind, som kan noget andet på banen, fordi han er kreativ og dygtig offensivt.
I aften mødes Genk og Salzburg, så Joakim Mæhle får måske lov at stå overfor Rasmus Kristensen, der er skiftet til den østrigske klub.
Minutterne bliver nok få til Kristensen, vurderer Mads Junker.
- Han er nok ikke førstevalg, så han skal gøre det godt i sine sparsomme minutter, men der er få forventninger til ham, så han kan overraske positivt.
Helt yderst på Ajax-bænken finder man også en ung Victor Jensen, som nok ikke bliver aktuel i Champions League-sammenhæng endnu, vurderer Andreas Kraul.
- Han skal snuse lidt til det, og hvis han får minutter, er det et skridt.
Han er nok den yderste udskifter på holdet.
Om danskernes genrelle muligheder for succes i kampen om at blive Europas bedste hold, ser Andreas Kraul svære udsigter.
- Ingen af danskerne er på favorithold i år.
Det er ikke umuligt, at Tottenham eller Chelsea kommer langt, men vi skal nok nyde de mange danskere ekstrameget i gruppespillet, siger han.
FacebookTwitterKopier linkEmner:Daniel Wass (fodboldspiller)|Jacob Bruun Larsen (fodboldspiller)|Fodbold|Spanien|Tottenham Hotspur FC




https://www.dr.dk/nyheder/udland/israelerne-gaar-til-valg-anden-gang-i-aar-oppositionsleder-kan-ende-som-kongemager

UdlandIsraelerne går til valg for anden gang i år: Oppositionsleder kan ende som kongemagerKnap 5,8 milioner vælgere skal i dag bestemme fremtiden for israelsk politik.
Af Catharina Maria Skov Lassen og Kasper Duncan Gram (video)17.
sep.
2019 kl.
16.
10Bemærk: artiklen er mere end 30 dage gammelLæs opBlå sedler kastes en for en i de blå stemmebokse.
Det er anden gang i år, der afholdes valg til det israelske parlament, Knesset.
Grunden til, at endnu et valg sniger sig ind i kalenderen, er, at den nuværende israelske premierminister og leder af partiet Likud, Benjamin Netanyahu, ikke kunne danne regering, fordi den tidligere forsvarsminister og leder af partiet Yisrael Beiteinu, Avigdor Lieberman, nægtede at indgå i en koalitionsregering med Netanyahu.
Lieberman er formand for partiet Yisrael Beiteinu, der er et højreorienteret nationalistisk parti.
Han er spået til at få den afgørende stemme ved parlamentsvalget, fordi det ser ud til, at ingen af de to kandidater til premierministerposten, Benjamin Netanyahu og Benny Gantz, vil kunne danne regering alene.
Yisrael Beiteinu bliver formentlig det tredjestørste parti ved valget.
Benjamin Netanyahu: Formand for det konservative parti Likud og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
 Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen ”Blå og Hvid”, som ved valget i april fik 35 ud af Knessets 120 sæder – lige så mange som Likud.
Kandiderer til at overtage premierministerposten fra Netanyahu.
 Avigdor Lieberman: Formand for det sekulære nationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har ikke på forhånd peget på hvem, han foretrækker som premierminister.
Spås rollen som kongemager efter valget.
1 / 3Benjamin Netanyahu: Formand for det konservative parti Likud og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
1 / 3Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen ”Blå og Hvid”, som ved valget i april fik 35 ud af Knessets 120 sæder – lige så mange som Likud.
Kandiderer til at overtage premierministerposten fra Netanyahu.
2 / 3Avigdor Lieberman: Formand for det sekulære nationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har ikke på forhånd peget på hvem, han foretrækker som premierminister.
Spås rollen som kongemager efter valget.
3 / 3Her til morgen har Lieberman været ved stemmeurnen og sætte sit kryds.
Han har en klar ide om, hvordan Israels fremtidige parlament skal se ud.
- Vi vil kun støtte en bred national-liberal regering ledet af Yisrael Beiteinu, Likud og Blue and White, sagde han til nyhedsbureauet AP.
KnessetKnesset er Israels parlament.
De 120 medlemmer af Knesset vælges for en fire-årig periode.
Intet parti har nogensinde haft absolut flertal i Knesset.
Derfor er der - ligesom i Danmark - tradition for koalitioner og mindretalsregeringer.
Knap 5,8 millioner israelere er stemmeberettigede ved valget til Knesset.
De to kandidaterDer er primært to kandidater i spil som Israels premierminister: Benjamin Netanyahu og Benny Gantz.
Benny Gantz er tidligere militærchef.
Han dannede sit eget parti i 2018, og nu står han i front for centrum-venstre alliancen ”Blå og Hvid", som ved valget i april fik 35 ud af Knessets 120 sæder.
Det er lige så mange som Likud fik.
Derfor kandiderer han til at overtage premierministerposten fra NetanyahuGantz var også forbi stemmeurnen her til morgen, og han var fuld af håb for fremtiden.
- Lad os håbe på forandring, lad os håbe på nyt håb, sagde han til AP.
På modsatte side står Benjamin Netanyahu, som er formand for det konservative parti Likud.
Han har været premierminister i Israel siden 2009.
I øjeblikket har han tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
- Valget kommer til at blive tæt.
Jeg beder alle borgere i Israel om at afgive sine stemmer, sagde Netanyahu til AP efter at have puttet den blå seddel i den blå boks.
Valget kommer til at blive afgørende for det palæstinensiske mindretal, fordi Nethanyahu har udtalt, at han vil annektere alle jødiske bosættelser på Vestbredden, heriblandt Jordan-dalen og den nordlige del af Det Døde Hav.
Omkring 4,8 millioner palæstinensere bor i Øst-Jerusalem, på Vestbredden og i Gaza-striben.
Ingen af dem har retten til at stemme ved det israelske valg.
Men de palæstinensiske borgere i Israel, som udgør 20 procent af befolkningen, kan blive tungen på vægtskålen ved dagens parlamentsvalg, hvis mange af dem stemmer, har eksperter udtalt til Al Jazeera.
Det er anden gang i år, de israelske vælgere skal bevæge sig ned til stemmeboksen.
 Valget er blevet udskrevet, fordi Israels premierminister, Benjamin Netanyahu, ikke kunne danne regering.
 Plakater for forskellige kandidater bliver sat op i byen.
 Når valgresultatet er optalt, starter en ny regering to uger efter.
 Omkring 4,8 millioner palæstinensere, som lever under israelsk militærs overtagelse i Øst Jerusalem, på Vestbreddem og i Gazastriben, har ikke retten til at stemme.
 Israels premierminister, Benjamin Netanyahu, og den amerikanske præsident, Donald Trump, står side om side på plakater over alt i den israelske by Tel Aviv.
1 / 6Det er anden gang i år, de israelske vælgere skal bevæge sig ned til stemmeboksen.
1 / 6Valget er blevet udskrevet, fordi Israels premierminister, Benjamin Netanyahu, ikke kunne danne regering.
2 / 6Plakater for forskellige kandidater bliver sat op i byen.
3 / 6Når valgresultatet er optalt, starter en ny regering to uger efter.
4 / 6Omkring 4,8 millioner palæstinensere, som lever under israelsk militærs overtagelse i Øst Jerusalem, på Vestbreddem og i Gazastriben, har ikke retten til at stemme.
5 / 6Israels premierminister, Benjamin Netanyahu, og den amerikanske præsident, Donald Trump, står side om side på plakater over alt i den israelske by Tel Aviv.
6 / 6Personsager og religion får Lieberman til at lægge afstandLibermans parti, Yisrael Beiteinu, har traditionelt set altid støttet Likued, men interne stridigheder mellem de to formænd har resulteret i, at Liberman har trukket støtten til Netanyahu.
Stridighederne er primært opstået på grund af, at Lieberman mener, at Nethanyahu samarbejder for tæt med de ortodokse partier.
Yisrael Beitenu er et meget sekulært parti, der er imod indflydelsen fra de religiøse partier.
Derfor går Lieberman efter en bred regering.
- Der er brug for en bred regering, og vi vil ikke støtte en anden koalition, sagde Liberman til AP tidligere i dag.
Efter valgetAfstemningen lukker i aften klokken 21, og stemmerne bliver herefter talt op.
Men det er ikke nødvendigvis valgets vinder, som kommer til at lede landet.
Efter valget er det den israelske præsident, Reuven Rivlen, som har mandat til at bestemme, hvordan et nyt parlament skal formes.
Hvis han vurderer, at det parti, som har modtaget flest stemmer, ikke kan få et flertal bag sig, kan han vælge at sammensætte en anden koalitionsregering.
- Dette er en fejring af demokratiet.
Hverken præsidenten af Israel eller lederne af de politiske partier kan bestemme, hvem premierministeren bliver, sagde Reuven Rivlen til AP, da han tidligere på dagen afgav sin stemme.
Så snart resultatet af valget er offentliggjort, og en regering er dannet, vil de 120 Knesset-medlemmer blive offentliggjort.
De indtage deres poster to uger efter valget.
FacebookTwitterKopier linkEmner:Benjamin Netanyahu (politiker)|Israel|Valg og folkeafstemninger|Vestbredden|al-Jazeera




https://www.dr.dk/nyheder/indland/24-arig-svensker-udleveret-til-danmark-i-sag-om-dobbeltdrab

Indland24-årig svensker udleveret til Danmark i sag om dobbeltdrabFem personer er nu i de danske myndigheders varetægt efter drabene i Herlev i sommer.
17.
sep.
2019 kl.
14.
45Bemærk: artiklen er mere end 30 dage gammelLæs opUnder et stort sikkerhedsopbud bliver en 24-årig mand tirsdag eftermiddag fremstillet i et grundlovsforhør ved Retten i Glostrup.
Ved grundlovsforhøret er en mand mistænkt for at være indblandet i dobbeltdrabet i Herlev i sommer, oplyser Københavns Vestegns Politi.
Meget tyder på, at dobbeltdrabet i Herlev udspringer af en bandekonflikt på den anden side af Øresund.
Det var den 25.
juni, at tre mænd blev angrebet med skud i Sennepshaven i Herlev.
To af dem blev dræbt i angrebet.
Fandt AK47-riffel i udbrændt bilGerningsmændene flygtede i en bil - en Audi - der blev fundet brændt af i Nærum i Nordsjælland.
I bilen fandt politiet en automatriffel af typen AK-47 og en pistol.
De dræbte var henholdsvis 21 og 23 år - begge svenskere.
Ifølge den svenske avis Expressen kom de fra Stockholm-forstæderne Rinkeby og Tensta.
Den ældste var ifølge avisen en ledende figur i banden Shottaz.
Banden ligger i strid med en anden gruppe kaldet Dödspatrullen.
Voksede op sammen Den sigtede mand er blevet udleveret fra Sverige.
De to grupper består af personer, som voksede op sammen.
Men efter et røveri i 2015, hvor en person blev skudt og dræbt, skete splittelsen i de to grupper, har svenske medier berettet.
Med den seneste udvikling sidder i alt fem svenske mænd varetægtsfængslet i sagen fra Herlev.
Fire af dem er blevet udleveret fra Sverige, mens den femte blev anholdt i Aarhus kort tid efter drabene i Herlev.
/ritzau/FacebookTwitterKopier link




https://www.dr.dk/sporten/fodbold/championsleague/ansu-fati-er-den-uslebne-teenager-der-minder-os-om-fascinationen-ved

Champions LeagueAnsu Fati er den uslebne teenager, der minder os om fascinationen ved fodboldI aften kan Ansu Fati blive FC Barcelonas yngste debutant i Champions League-turneringen nogensinde.
Ansu Fati jubler efter sin scoring mod Valencia i weekenden.
Teenagerens anden scoring i tre La Liga-kampe.
Af Emil Halkier17.
sep.
2019 kl.
14.
38Bemærk: artiklen er mere end 30 dage gammelLæs op- Jeg kan dø lykkelig i dag.
Hvis jeg dør, sker der ikke noget, fordi Ansu allerede har debuteret for FC Barcelona.
Bori Fati var følelsesladet, da han for tre uger siden fortalte en lokal radiostation om sin dengang 16 år og 298 dage gamle søns debut på catalanernes førstehold.
Det spanske mesterholds yngste debutant siden oktober 1941.
Ansu Fati er personificeringen af alt det, man godt kan lide ved fodbold.
Morten Glinvad, fodboldkommentatorDe efterfølgende uger har Bori Fatis søn, FC Barcelonas nyeste stjerneskud, imidlertid givet fodboldverdenen og ikke mindst sin far endnu mere at knibe sig selv i armen over.
Seks dage senere og seks minutter efter sin indskiftning mod Osasuna blev Ansu Fati Barcelonas yngste målscorer nogensinde, og i weekenden brugte Fati 111 sekunder på at levere blafrende netmasker nok engang, da han drev gæk med Valencia og danske Daniel Wass.
Mod Valencia scorede Ansu Fati efter blot 111 sekunder.
Fem minutter senere leverede han en assist til holdkammeraten Frenkie de Jong.
Dermed blev Fati den yngste spiller i La Liga-historien til både at score og assistere i samme kamp.
I aften kan nu 16 år og 321 dage gamle Ansu Fati fra Guinea-Bissau så blive FC Barcelonas yngste debutant i Champions League, når catalanerne ude møder tyske Dortmund med Thomas Delaney og Jacob Bruun-Larsen i truppen.
Alt imens prøver fodboldsporten stadigvæk at forstå, hvad det er, der har ramt den.
- For en måned siden var der ikke ret mange, der havde hørt om Ansu Fati.
Han har vækket en masse begejstring, fordi det er så vild en historie, og det er gået så utroligt stærkt, siger fodboldkommentator Morten Glinvad.
Skulle spørge sin far om lovFortællingen om Ansu Fati er fortællingen om en ung, afrikansk dreng, der kom til Spanien som seks-årig med sin familie, skrev kontrakt med Sevilla, før han fire år senere blev indlemmet i FC Barcelonas hæderkronede ungdomsakademi La Masia.
En solstrålehistorie, der minder os om, hvorfor et grønt frimærke, en læderkugle og 22 mand med knopper under fødderne kan opsluge vores opmærksomhed.
- Han er personificeringen af alt det, man godt kan lide ved fodbold, siger Morten Glinvad, der kommenterede Fatis debut i de catalanske farver for tre uger siden.
Ansu Fati skiftes ud i opgøret mod Valencia.
Ind kommer Luis Suarez.
- Jeg husker det her billede af ham, da han stod på sidelinjen og skulle skiftes ind.
Det var en dreng, der fik en drøm opfyldt.
Så stod han der, og det var så tydeligt, at det var det største i hele verden for ham, siger Morten Glinvad.
Fati er så ukendt og usleben, at det er lidt en opdagelsesrejse hver gang, man ser ham få boldenMorten Glinvad, fodboldkommentatorUden at det skal lyde som en Kim Larsen-tekst, måtte Ansu Fati faktisk lige spørge sin far om lov, før han fik sin debut for FC Barcelona.
I spansk fodbold må mindreårige nemlig ikke spille sent hen på aftenen uden deres forældres tilladelse.
Kampen mod Bilbao begyndte klokken 21.
Det fik han så lov til, teenageren fra Guinea-Bissau.
- Der er noget meget ægte og autentisk over Ansu Fatis begejstring, og det er lidt befriende at opleve den oprigtige glæde, når man lige har været igennem en sommer, hvor alt, og især i Barcelona, har handlet om transfersager og økonomi.
En opdagelsesrejse at følgeHvis Ansu Fati kommer på græs i aften mod Dortmund på Signal Iduna Park, vil Fati overtage titlen som Barcelonas yngste Champions League-debutant fra Bojan Krkic, som tilbage i 2007 debuterede i en alder af 17 år og 22 dage mod Lyon.
Dengang blev Krkic hurtigt nævnt i samme sætning som en argentinsk troldmand i samme klub, og netop mærkatet som 'den nye Messi' var noget, der tyngede ham, har Bojan Krkic senere fortalt.
- Jeg har levet med, at folk har sagt, min karriere ikke har været, som man forventede.
Nej, ikke hvis du sammenligner med Messi.
.
.
Men hvilken karriere regnede de med?
, sagde Krkic, som aldrig formåede at indfri de skyhøje forventninger, der mødte ham efter hans tidlige Barcelona-debut.
I 2007 blev Bojan Krkic den yngste Barcelona-debutant i Champions League nogensinde.
I aften kan Ansu Fati slå den rekord.
Flere har da også allerede formastet sig til at hive Ansu Fati ind i Messi-sammenlignerne, hvilket er fuldstændig meningsløst, mener Morten Glinvad.
- Vi kender ham ikke endnu.
Alle er spændte på, hvad der kommer fra ham.
Han er så ukendt og usleben, at det er lidt en opdagelsesrejse hver gang, man ser ham få bolden.
Ingen ved, om Ansu Fati bliver den nye Lionel Messi eller den nye Bojan Krkic.
Om det går op eller ned.
Verden er imidlertid så smart indrettet, at Ansu Fati selv med tiden må vise sit værd.
Indtil da kan man meget passende træde et skridt væk fra det hele og nyde, at vi alle er passagerer på Ansu Fatis fodboldeventyr, siger Morten Glinvad.
- Man skal have lov til at lade sig rive med og fascinere.
Hvis man ikke kan lade sig fascinere af en 16-årig, der laver en sådan entre, hvorfor er det så, at man går op i fodbold?
FC Barcelona med 16-årige Ansu Fati i truppen møder i aften Borussia Dortmund med Thomas Delaney og Jacob Bruun Larsen i Champions League.
FacebookTwitterKopier linkEmner:Daniel Wass (fodboldspiller)|FC Barcelona|Fodbold|Jacob Bruun Larsen (fodboldspiller)|Spanien




https://www.dr.dk/nyheder/udland/video-109-el-loebehjul-fisket-op-af-fransk-flod

UdlandVIDEO 109 el-løbehjul fisket op af fransk flodMiljøorganisation kræver depositum på el-løbehjul efter oprydning i Lyon.
På få timer havde en miljøorganisation fisket over 100 el-løbehjul op af floden, der løber gennem storbyen Lyon.
Af Kasper Duncan Gram17.
sep.
2019 kl.
13.
04Bemærk: artiklen er mere end 30 dage gammelLæs opSeks cykler, en indkøbsvogn og 109 el-løbehjul.
Det var fangsten, da miljøorganisation Odysseus 3.
1 i søndags brugte tre timer på at gennemsøge 300 meter af Rhône-floden i den franske storby Lyon.
- Udmattede dykkere, beskidte frivillige.
Og der er stadig så meget at gøre.
.
.
, har organisationen skrevet på Twitter.
Læs også:Paris har mistet tålmodigheden med el-løbehjulUdbyder: Ingen risiko for batterilækOdysseus 3.
1 har luftet deres bekymring for vandforurening fra løbehjulenes lithium-batterier.
Men det afviser Voi France, der er en af de virksomheder, der udlejer el-løbehjulene.
- Der er ingen væske i batterierne (.
.
.
) Når løbehjulet er bjærget, er der ingen forurening i vandet, lyder svaret ifølge Euronews.
Miljøorganisationen opfordrer nu udbyderne til at indføre en form for depositum eller pantsystem, så færre el-løbehjul bliver smidt væk og ødelagt.
Også Paris og Marseille har problemer med, at folk smider el-løbehjul i vandet.
FacebookTwitterKopier linkEmner:Fritidsaktiviteter|Twitter|Frankrig|Lyon|Naturbeskyttelse




https://www.dr.dk/nyheder/politik/thorning-om-kritik-fra-lykketoft-i-over-25-aar-har-mogens-sagt-utroligt-negative

PolitikThorning om kritik fra Lykketoft: 'I over 25 år har Mogens sagt utroligt negative ting om først Svend, så Poul og nu mig'Forhenværende S-formand Mogens Lykketoft beskriver i sin kommende bog Helle Thorning-Schmidt som 'fejlcastet'.
Tidligere formand Helle Thorning-Schmidt under sin tale ved Socialdemokratiets kongres i Aalborg Kongres og Kulturcenter, lørdag 14.
september 2019.
Af Thomas Klose Jensen17.
sep.
2019 kl.
13.
11Bemærk: artiklen er mere end 30 dage gammelLæs opHelle Thorning-Schmidt var fejlcastet som formand for Socialdemokratiet og hendes regering var en "tragedie for Socialdemokratiet".
Sådan beskriver Mogens Lykketoft, som Helle Thorning-Schmidt overtog formandsposten efter, hende i en ny bog, der udkommer i begyndelsen af oktober.
Han skriver desuden, at holdningerne og målene i hendes ti år som partiformand og undervejs regeringschef forblev "aldeles uklare".
© ScanpixFakta om Helle Thorning-SchmidtFødt 14.
december 1966.
Medlem af Folketinget fra 2002 til 2016.
Formand for Socialdemokraterne fra 2005 til 2015.
Statsminister fra 2011 til 2015.
Læs også:Lykketoft om Helle Thorning i ny bog: Fejlcastet og en tragedie for SocialdemokraterneDR Nyheder har forsøgt at få et interview med Helle Thorning-Schmidt for at høre hendes svar på kritikken.
Det afviser hun, men skriver følgende i en skriftlig kommentar:- I over 25 år har Mogens sagt utroligt negative ting om først Svend, så Poul og nu mig.
Måske siger det mere om ham end om os, siger hun med henvisning til de to andre forhenværende S-formænd Svend Auken og Poul Nyrup Rasmussen.
I over 25 år har Mogens sagt utroligt negative ting om først Svend, så Poul og nu mig.
Måske siger det mere om ham end om os.
Helle Thorning-Schmidt, forhenværende statsminister og formand for Socialdemokratiet.
Lykketoft: Ingen rød trådI bogen gør Mogens Lykketoft - der foruden at have været formand for Socialdemokratiet også har været folketingsformand, formand for FN's generalforsamling og udenrigs-, finans- og skatteminister - det klart, at det ikke er Helle Thorning-Schmidt som privatperson, han har en anke imod.
Det handler i højere grad om, at han ikke kunne få øje på, hvad hun som socialdemokratisk formand ville med magten.
- Der var absolut ingen rød tråd i den hjemlige politik, skriver han.
Mogens Lykketoft beskriver desuden, at hans forsøg på at rådgive og dele sine egne erfaringer som partiformand og mangeårig minister blev skudt ned.
Lykketoft: Fire eksempler på fejlcastet•Mogens Lykketoft har overfor DR Nyheder udpeget fire punkter som eksempel på, hvor hun var ude af kurs og fejlcastet som socialdemokratisk statsminister.
•Skatteaftalen fra 2012, hvor regeringen skrottede en ellers færdig aftale med Enhedslisten og i stedet indgik en aftale med Venstre og Konservative.
Aftalen indeholdt blandt andet lettelser af topskatten.
•Forløbet omkring lærerlockouten i 2013 og det efterfølgende lovindgreb over for lærernes arbejdstid.
•Sænkningen af selskabsskatten i 2013 fra 25 til 22 procent.
•Det delvise salg af Dong i 2014.
Analytiker: Afspejler kritikken under Thorning-regeringDR's politiske analytiker Jens Ringberg forklarer, at Helle Thorning-Schmidt har en vis pointe i sit svar på Mogens Lykketofts kritik.
- Helle Thorning-Schmidt har ret i, at Mogens Lykketoft har spillet en central rolle i forbindelse med en hel stribe formandsskift i Socialdemokratiet.
I 1993 var han med til at vælte Svend Auken og skifte ham ud med Poul Nyrup.
I 2002 var han med til at få Poul Nyrup Rasmussen til at trække sig, efter at han havde mistet statsministerposten, siger han.
Ifølge Jens Ringberg afspejler Mogens Lykketofts kritik af sin efterfølger en diskussion, der også var i partiet, mens hun var partiformand.
Nemlig om hun og finansminister Bjarne Corydon overhovedet førte socialdemokratisk politik.
- De havde jo dannet regering med de radikale og besluttet at videreføre den borgerlige regerings økonomiske politik.
Thorning afviste kritikken og sagde, at socialdemokratisk økonomisk politik altid først og fremmest har handlet om at tage ansvar for landets økonomi, siger han.
Mogens Lykketoft beskriver også, at han fra starten var betænkelig ved Helle Thorning-Schmidt og derfor allerede i 2005 - da han selv trådte tilbage - at få den dengang 27-årige Mette Frederiksen til at stille op, men hun takkede nej.
Senere valgte Mette Frederiksen dog at takke ja til formandsposten og sidder nu i Statsministeriet, hvorfra hun også forsøger at lægge afstand til Thorning-tiden, vurderer Jens Ringberg.
- Men hun gør det mere mellem linjerne, også fordi hun selv var minister – modsat Lykketoft.
Og Mette Frederiksen har aldrig rettet sin kritik direkte mod Helle Thorning-Schmidt, siger han.
Sådan lød det, da Helle Thorning-Schmidt - forud for sin tale på Socialdemokratiets kongres i weekenden - blev spurgt til den interne kritik under hendes regeringstid.
Klik på play i videoen herunder.
FacebookTwitterKopier linkEmner:Bjarne Corydon (politiker)|Helle Thorning-Schmidt (politiker)|Socialdemokraterne|Forenede Nationer|Skatter og afgifter




https://www.dr.dk/nyheder/udland/opgoer-med-trumps-maksimalt-pres-strategi-derfor-toer-iran-udfordre-usa

UdlandOpgør med Trumps 'maksimalt pres'-strategi: Derfor tør Iran udfordre USA Iran afviser at stå bag angrebet mod Saudi-Arabiens olieproduktion.
Men det passer ind i den iranske strategi, påpeger eksperter.
Både Donald Trump og Hassan Rouhani afviser, at det kan komme på tale, at de to lande skal mødes og forhandle.
Af Louise Brodthagen Jensen17.
sep.
2019 kl.
15.
38Bemærk: artiklen er mere end 30 dage gammelLæs opDet er ikke blevet udvekslet mange forsonenede ord mellem USA og Iran de seneste dage, og i dag gentog Irans øverste leder, Ayatollah Khamenei, at enhver forestilling om, at de to lande kan mødes mere eller mindre er skrinlagt.
Donald Trumps strategi om “maksimalt pres” er ikke en krone værd for Iran, lyder det fra ayatollahen med henvisning til den kurs, amerikanerne har lagt over for Iran.
Det er stadig uvist, hvem der egentlig står bag weekendens angreb mod Saudi-Arabiens olieanlæg i Abqaiq.
De iransk-støttede yeminitiske houthi-oprørere har taget ansvaret, og i givet fald skulle de ubemandede droner have fløjet over 1.
000 kilometer fra de houthi-kontrollerede områder i det nordvestlige Yemen til Saudi-Arabien for at nå olieanlæggene i Abqaiq.
Donald Trump og USA's udenrigsminister, Mike Pompeo, peger begge på, at Iran var involveret i angrebet mod Saudi-Arabiens olieproduktion.
Men USA's udenrigsminister, Mike Pompeo, var hurtig til at udpege Iran som den egentlig bagmand og pegede på, at angrebet var iværksat fra enten Irak eller endda Iran.
Få timer efter fulgte præsident Donald Trump dog op med en noget mindre konstaterende formulering:- Vi ved det stort set allerede.
Meget tyder på, at det var Iran.
Vi skal helt sikkert have fundet ud af, hvem der står bag.
Det er ved at blive undersøgt nu, lød det fra USA's præsident, der samtidig slog fast, at han ikke er interesseret i at gå i krig.
Efter måneder med et tiltagende anstrengt forhold mellem landene har der de seneste uger ellers været forsøg på at nærme sig hinanden - godt hjulpet på vej af den franske præsident, Emmanuel Macron, som har forsøgt at mægle for at redde stumperne af atomaftalen fra 2015, som USA har trukket sig ud af tidligere i år.
Med weekendens angreb har eventuelle møder, som der ellers havde været spekuleret i kunne finde sted sideløbende med FN's kommende generalforsamling i New York, lange udsigter.
Men hvis ingen af parterne har interesse i en egentlig militær konflikt, hvad får så iranerne til at udfordre USA, der de seneste måneder har oprustet militært i regionen og truet landet?
Passer ind i Irans strategiIran's præsident, Hassan Rouhani, og landets øverste leder, Ayatollah Ali Khamenei ved en ceremoni i Teheran.
Iran er tydeligt bevidst om de udfordringer, både USA, Saudi-Arabien og Israel udgør i regionen, men meget tyder på, at iranerne stadig tror på, at de kan slå tilbage mod amerikanerne, uden at det får alvorlige konsekvenser.
Sådan lyder analysen fra Simon Mabon, der er ekspert i forholdet mellem Saudi-Arabien og Iran og leder af Richardson Institute i Storbritannien.
- Iranerne er velvidende om, at de ikke kan føre en konventionel krig uden at tabe i en altødelæggende konflikt, så mobilseringen af militser er den letteste måde for regimet at udøve pres på sine rivaler, siger han til DR Nyheder.
Og så længe militsernes aktiviteter ikke bliver mødt af et mere voldsomt modsvar, er hans vurdering, at man i Teheran anser denne strategi for succesfuld.
Angrebet i maj12.
maj blev fire tankskibe angrebet med miner ud for emiratet Fujairah, der ligger tæt ved Hormuz-strædet.
To af skibene, der blev angrebet, hører hjemme i Saudi-Arabien.
De to andre kommer fra Norge og De Forenede Arabiske Emirater.
Fujairah er en af verdens største bunkerhavne, der fungerer som tankstationer for skibe.
En rapport fra de lande, hvis skibe var involveret, har konkluderet, at en stat stod bag angrebet.
Strategien med at bruge lokale allierede i blandt andet Syrien, Yemen og Irak til at presse USA's allierede er en, iranerne længe har ført.
Samtidig har der de seneste måneder været en række hændelser i det strategisk vigtige Hormuz-stræde, hvor flere olietankere er blevet angrebet og beslaglagt - og som iranerne er blevet anklaget for at stå bag.
Iranerne har gjort det klart, at man kan afbryde olieforsyningerne ved at standse skibstrafikken gennem Hormuzstrædet, hvor omkring en tredjedel af verdens olieksport går igennem.
Opgør med "maksimalt pres"Et satellit-billede fra den amerikanske regering viser noble skaderne på olie - og gasanlægget i Abqaig.
Og det er et forsøg på at trække en streg i sandet og sige fra over for USA's "maksimalt pres"-strategi, hvor Trump først trak sig fra atomaftalen i 2015 og efterfølgende indførte en række strenge økonomiske sanktioner med det formål at bringe den iranske olieeksport til nul.
- Iranerne er ikke interesseret i en krig, men de vil udøve deres indflydelse i regionen så meget som muligt.
Hvis de på noget tidspunkt får fornemmelsen af, at det får større konsekvenser end nu, forestiller jeg mig, at Teheran holder igen, siger Simon Mabon.
Atomaftalen med IranAtomaftalen med Iran blev indgået i sommeren 2015 med de fem permanente lande i FN's Sikkerhedsråd: USA, Rusland, Kina, Storbritannien, Frankrig samt Tyskland og EU.
Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
Følger Iran atom-aftalen i 10 år, vil det ifølge forskere tage dem 12 måneder at bygge en atombombe.
Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
Også seniorforsker fra Dansk Insitut for Internationale Studier Helle Malmvig påpeger, at Iran, særligt efter USA i foråret afviste at forny dispensationer for køb af iransk olie, har set sig nødsaget til at sige fra overfor amerikanerne.
- Det handler om at vise, at USA's handlinger skal have en pris.
Det handler ikke om at presse dem til krig eller det modsatte, men sanktionerne rammer Iran hårdt, og derfor skal det gøres omkostningsfuldt for USA, siger DIIS-forskeren.
At Iran stadigvæk er i stand til at udøve så stor en grad af indflydelse i Mellemøsten gennem dets militser indikerer samtidig, at den amerikanske strategi heller ikke til fulde fungerer efter hensigten, påpeger Simon Mabon.
'Det kender vi ikke noget til'-mulighedenDonald Trump har, siden han kom til, sørget for at holde sig på god fod med Saudi-Arabiens kronprins, Mohammed bin Salman, blandt andet ved at lægge sit første statsbesøg i oliestaten.
Saudi-Arabien har gjort det klart, at man indtil videre afventer FN's undersøgelse af, hvem der kan have været involveret og stå bag weekendens angreb, der ramte halvdelen af landets olieproduktion.
For der er stor forskel på at hævde, at Iran er involveret i angrebet eller hævde, at angrebet er blevet iværksat fra iransk jord, påpeger Helle Malmvig.
Det handler nemlig om at holde muligheden åben for såkaldt "plausible deniability", med andre ord muligheden for med en vis rimelighed at nægte al kendskab.
- Der er jo flere grader af iransk involvering ved blot at være vidende om det eller levering af iranske våben.
- Den helt store gamechanger er dog, hvis det viser sig, at angrebet er iværksat fra iransk jord, for så er der ikke længere tale om lokale stedfortrædere, men et iransk angreb mod Saudi-Arabien, siger hun og understreger samtidig, at sandsynligheden for sidstnævnte ikke virker stor, da der i givet fald vil være tale om en stor eskalering.
Iran benægter, at landet skulle være involveret i angrebet mod det saudiske olieselskab Aramco, og landets udenrigsminister, Javad Zarif, kaldte i weekenden USA's strategi for "fejlslagen" og skrev på Twitter, at det at "skyde skylden på Iran ikke vil afslutte katastrofen" i Yemen.
FacebookTwitterKopier linkEmner:Donald Trump (politiker)|Emmanuel Macron (politiker)|Iran|Twitter|Krige og væbnede konflikter




https://www.dr.dk/musik/taylor-swift-spiller-paa-roskilde-festival

MusikTaylor Swift spiller på Roskilde FestivalPopstjernen Taylor Swift kommer på Roskilde Festival til næste år og spiller sin første koncert i Danmark.
Taylor Swift har aldrig før optrådt i Danmark.
Det bliver der ændret på i 2020, hvor hun skal spille på Roskilde Festival.
Af Christian Ellegaard og Oliver Batchelor17.
sep.
2019 kl.
16.
03Bemærk: artiklen er mere end 30 dage gammelLæs opTaylor Swift kan godt begynde at øve sig på de danske gloser.
Til sommer skal popstjernen nemlig optræde på Roskilde Festival.
Det oplyser festivalen i en pressemeddelse.
Sangerinden skal optræde på Danmarks største festival onsdag den 1.
juli, hvor hun gæster den ikoniske Orange Scene.
Koncerten på festivalen bliver samtidigt Swifts første koncert nogensinde på dansk grund, og Roskilde Festival selv kalder bookingen af den amerikanske sangerinde for et 'scoop'.
Lyt til 'The Man' fra Swifts seneste album 'Lover', mens du læser videre:Taylor Swift - The Man- Det er et kæmpe scoop for os at kunne lægge scene til Taylor Swifts første show i Danmark.
Hun er én af de mest vedkommende og toneangivende popstjerner i verden lige nu og et kæmpe ikon blandt vores mange unge deltagere.
At hun tilmed er i topform som sangskriver på sin nye plade betyder kun, at hun er det helt rigtige navn på Orange Scene i 2020, siger Anders Wahrén, Roskilde Festivals programchef til Gaffa.
Roskilde Festival 2020 finder sted fra 27.
juni til 4.
juli.
Det er samtidigt året, hvor festivalen kan fejre sit 50 års jubilæum.
Taylor Swift ses her på scenen ved dette års MTV VMA, der løb af stablen i august.
Nyt album slog salgsrekord29-årige Taylor Swift fik sit store internationale gennembrud med hittet 'Love Story' tilbage i 2008, og siden har hun markeret sig som en af de største kunstnere på popscenen.
Læs også:Mordgåden stik for stik: Derfor slår Taylor Swift sig selv ihjel i ny singleI august udsendte hun sit syvende og seneste album 'Lover', som på blot to døgn formåede at sælge 500.
000 eksemplarer i USA, hvilket på rekordtid gjorde det til det bedst sælgende album i hele 2019.
På 'Lover' finder man blandt andet hits som 'Me!
' og 'You Need To Calm Down', ligesom Taylor Swifts enorme hitkarkotek også tæller popbaskere som 'Shake It Off', 'Blank Space' og '22' – og dem bliver der rig mulighed for at skråle med på til næste år.
Samtidig med offentliggørelsen af Swifts optræden på Roskilde Festival har sangerinden nemlig også offentliggjort en kommende fesivalturné, der udover Danmark også bringer hende forbi musikfestivaler i lande som Norge, Frankrig og Tyskland.
Læs også:Taylor Swift slår vild rekord efter to dage - men hvorfor hitter hun ikke hos danskerne?
FacebookTwitterKopier linkEmner:Roskilde Festival|Taylor Swift (musiker)|Pop og rock|Roskilde|Musikfestivaler




https://www.dr.dk/nyheder/udland/dr-i-israel-hvor-joedisk-skal-israel-vaere-efter-dagens-valg

UdlandDR i Israel: Hvor jødisk skal Israel være efter dagens valg?
Israels premierminister, Benjamin Netanyahu, forsøger i dag at genvinde magten.
Men et spørgsmål om religion kan knuse drømmen.
En ortodoks jødisk mand afgiver sin stemme i byen Bnie Brak nær Tel Aviv ved dagens valg i Israel.
Af Michael S.
Lund17.
sep.
2019 kl.
16.
47Bemærk: artiklen er mere end 30 dage gammelLæs opTil daglig bruger 19-årige Yehuda Eisenstein al sin tid på at studere jødiske skrifter i en religiøs skole.
Men i dag er han mødt op ved et valgsted i Jerusalem for at stemme til landets parlamentsvalg.
Han stemmer på et af de ultra-ortodokse partier.
Partier, som går ind for at følge strenge jødiske religiøse regler og kun opstiller mænd til valget.
- Det handler om at sikre Israel som en jødisk stat.
Sabbatten (den ugentlige jødiske helligdag, red.
) skal holdes hellig, og folk skal have mulighed for at studere religion, siger den unge mand, der mener, oppositionen i Israel vil bekæmpe hans tro.
- For mig handler valget om at bevare Israel som en jødisk stat.
Det kan kun ske med Netanyahu og de religiøse partier, siger 19-årige Yahuda Eisenstein.
(Foto: Michael S.
Lund © DR Nyheder)Dødt løb mellem fløjeneDR’s mellemøstkorrespondent Michael S.
LundDRs mellemøstkorrespondent Michael S.
Lund dækker Mellemøsten med base i Istanbul i Tyrkiet.
Læs mereSpørgsmålet om de ultra-ortodokse jøders rettigheder i Israel var netop det, der udløste omvalget.
Efter valget i april var premierminister Benjamin Netanyahu ude af stand til at danne en regering, da en af hans koalitionspartnere, Avigdor Lieberman fra partiet Yisrael Beiteinu, insisterede på et opgør med de ultra-ortodokse jøders privilegier i forhold til at undgå at aftjene deres værnepligt.
Nu viser meningsmålinger dødt løb, og Liebermans parti kan blive afgørende for, om Netanyahu kan danne den regering, han drømmer om.
Da jeg besøger valgsteder i Jerusalem, er Benjamin Netanyahu – som altid – det store emne.
Halvdelen af vælgerne hader ham og kalder ham racistisk eller korrupt.
De sidste på grund af tre korruptionssager, som Netanyahu er ramt af.
Den anden halvdel mener, at han og højrefløjen er de eneste, der kan sikre Israel mod landets fjender og bevare landet som en jødisk stat.
- Netanyahu er den eneste, der kan sikre Israels sikkerhed og bevare vores jødiske identitet.
Derfor stemmer jeg på ham igen, siger Delphine Zahuri.
(Foto: Michael S.
Lund © DR Nyheder)Vælger: Ud med de ultra-ortodokseMen spørgsmålet om de ultra-ortodokses indflydelse fylder mere end ved sidste valg.
50-årige Morgan Yunkel stemmer på oppositionens mand, Benny Gantz, for at holde de ultra-ortodokse uden for indflydelse.
- De ultra-ortodokse har alt for meget indflydelse i regeringen.
Lige fra at forhindre, at folk åbner butikker på sabbatten, til at få mere indflydelse i uddannelsessystemet.
Jeg vil hverken have, at Netanyahu eller de ultra-ortodokse styrer Israel, siger software-ingeniøren.
- Alt andet end Netanyahu.
Jeg har stemt på oppositionen, fordi jeg er træt af korruption og af de religiøse partiers indflydelse, siger Morgan Yunker.
(Foto: Michael S.
Lund © DR Nyheder)Imens kæmper Netanyahu, der i år blev Israels længst siddende premierminister nogensinde, for at kapre stemmer på højrefløjen, så han kan danne en regering uden den besværlige Lieberman.
En regering, der i så fald vil blive den mest religiøst- og højreorienterede i Israels historie.
I jagten på højrefløjens stemmer har Netanyahu lovet at annektere store dele af det palæstinensiske Vestbredden og har lovet flere jødiske bosættelser på det besatte område, selvom et internationale samfund kalder dem ulovlige.
Arabere: Alt er bedre end NetanyahuAlt sammen forslag, som kan være det endelige dødsstød til en fredsproces mellem Israel og Palæstina, der i forvejen ligger i koma.
Da jeg besøger et stemmested, hvor nogle af Israels cirka en million palæstinensere med israelsk statsborgerskab stemmer, fylder spørgsmålet om de ultra-ortodokse ingenting.
I stedet taler en gruppe palæstinensiske mænd om Netanyahus planer om annektering og bosættelser.
- Netanyahu er forfærdelig for os palæstinensere.
Jeg ved ikke, om oppositionen vil gøre noget for os palæstinensere, men det kan kun blive bedre, siger Omar Othman.
(Foto: Michael S.
Lund © DR Nyheder)- Vi håber, at araberne kommer ud at stemme denne gang, for det er forfærdeligt med Netanyahu.
Jeg ved ikke, om oppositionen kan skabe fred.
Men i det mindste er de ikke Netanyahu, siger den 82-årige palæstinenser Omar Othman i Beit Tzafafa-bydelen i Jerusalem.
Imens beder den 19-årige ortodokse jøde Yahuda Eisenstein til, at Netanyahu fortsætter som Israels leder sammen med de religiøse partier:- Det er det, der skal til for at sikre, at vi er en jødisk stat.
I dag og i alle kommende generationer.
FacebookTwitterKopier linkEmner:Benjamin Netanyahu (politiker)|Israel|Jødedom|Jerusalem|Religion




https://www.dr.dk/nyheder/kultur/kendt-radiovaert-taler-ud-om-tiden-som-teenager-jeg-brugte-enormt-meget-energi-paa

KulturKendt radiovært taler ud om tiden som teenager: 'Jeg brugte enormt meget energi på at stresse og være nervøs'Signe Amtoft er aktuel med podcasten '17'.
Vi bad hende derfor se tilbage på tiden, da hun selv var 17 år.
© DrAf Kasper Madsbøll Christensen17.
sep.
2019 kl.
15.
02Læs opKan du huske, da du var 17 år?
På den ene side forventer din omverden nok en masse voksenting af dig.
På den anden side behandler folk dig stadigvæk som et barn.
Sådan føltes det i hvert fald for radiovært Signe Amtoft, der er aktuel med podcasten '17 med Signe Amtoft', hvor hun interviewer kendte mennesker om dengang, de selv var 17 år.
Om Signe AmtoftKommer fra Rungsted og er i dag 27 år.
Har gået på Ordrup Gymnasium i Charlottenlund nord for København.
Uddannet som en del af DR's Talentholdet og har blandt andet været radiovært på P3 og P8 Jazz.
Er aktuel med tredje sæson af sin podcast '17 med Signe Amtoft', der kan høres på Podimo.
- Jeg synes, det var ret svært at være 17 år.
Og når jeg bliver usikker på mig selv i dag - uanset om det er i arbejdsmæssig sammenhæng eller i forhold til noget privat - så kan jeg stadig godt mærke den 17-årige Signe i mig.
Det er hende, der gerne vil det hele og egentlig også kan rigtig meget, men som ikke finde ud af at dosere sin energi, lyder det fra radioværten, der blandt andet har været en fast del af sendefladen på P3.
'Den pige havde mange ting i sit hoved'I anledning af den tredje sæson af '17 med Signe Amtoft' har vi bedt den nu 27-årige radiovært om at huske tilbage på tiden, da hun selv var 17 år.
Vi skruer derfor tiden tilbage til 2009, hvor Signe Amtoft går i gymnasiet i Charlottenlund, nord for København.
17-årige Signe på sin første Roskilde Festival i 2009.
(© privat)Den 17-årige Signe Amtoft er med sine egne ord 'splittet mellem at være dygtig i skolen, men også usikker' på sig selv.
- Signe 17 år er både ret vild og festlig, men også meget flittig og 12-tals-agtig.
Jeg brugte al min tid på at gå i gymnasiet og var samtidig elevrådsformand og med i festudvalget.
Når tiden ikke blev brugt på Ordrup Gymnasium, spillede Signe Amtoft musik på spillesteder rundt omkring i København og havde også et fritidsjob i en kaffebutik.
24 timer i døgnet var nærmest ikke nok.
- Jeg brugte enormt meget energi på at stresse og være nervøs over store og små ting, indrømmer radioværten.
- Jeg kan godt lide at se på gamle billeder i dag, men er stadigvæk også glad for, at det ikke er mig mere, for puha, hvor havde den pige mange ting i sit hoved.
Hård ved sig selvI dag, som 27-årig, er Signe Amtoft blevet bedre til at slappe af og er ikke længere så hård ved sig selv, fortæller hun.
Man kan være rigtig hård ved sig selv som 17-årig, og der tror jeg, det kunne betale sig at være lidt mindre streng mod sig selv.
Signe Amtoft, radiovært- I dag har jeg lært at sige til mig selv, at alting ikke kan gå efter mit hoved, selvom jeg gerne vil have det.
Man kan være rigtig hård ved sig selv som 17-årig, og der tror jeg, det kunne betale sig at være lidt mindre streng mod sig selv.
- Tilgivelse er en vigtig ting at huske på.
17-årige Signe er i fuld gang med at planlægge et arrangement på gymnasiet.
(© privat)Én anden ting, Signe Amtoft har lært sig selv at huske på, er sætningen: 'This, too, shall pass'.
Eller: 'Det her skal, også, nok passere'.
- Den sætning betyder for mig, at man både kommer igennem det fede og det mindre fede.
Sætningen er nok mest rettet mod, at det negative nok skal passere, men den betyder samtidig, at man også skal huske at nyde det gode og positive, forklarer værten.
Den sætning kunne unge, der er 17 år i dag, passende skrive sig bag øret.
Det er i hvert fald ikke blevet lettere at være 17 år i dag, mener Signe Amtoft.
- Mine gæster siger nærmest allesammen, at de er glade for, at der ikke fandtes Instagram, da de var 17 år.
Da jeg selv var 17 år, var Facebook på sit allerhøjeste, så jeg kan godt huske presset fra de sociale medier.
Jeg har valgt at deaktivere min Facebook i dag.
De unge i dag er dog ikke kun udsat for pres fra de sociale medier, mener radioværten.
- Der er også et kæmpe pres i forhold til, at man skal skynde sig.
Og man må endelig ikke synes, at noget som helst er hårdt, for så bliver man skældt ud af sin omverden, siger Signe Amtoft og uddyber:- Jeg oplever, at der er en anden tone i dag.
Hvis man som 17-årig pointerer, at noget er forkert, bliver man straks beskyldt for at have ondt af sig selv.
Og så lever vi i dag med en helt anden frygt for, at Jorden går under lige om lidt, end jeg levede med, da jeg var 17 år.
17-årige Signe er klædt ud som vampyr til en gymnasiefest på Ordrup Gymnasium.
(© privat)Får unge til at føle sig mindre aleneI '17 med Signe Amtoft' har radioværten blandt andet interviewet sanger Lina Rafn, tv-vært Abdel Aziz Mahmoud og politiker Bertel Haarder om, da de var 17 år gamle.
Nogle af gæsterne er ifølge Amtoft 'melankolske og alvorlige', når de husker tilbage på den skrøbelige teenagetid, mens der også er nogle, der 'tager lettere på det'.
Signe Amtoft oplever, at podcasten får folk til at reflektere.
Om PodimoEr en abonnementsbaseret podcasttjeneste, hvor du kan høre podcasts som 'Bubber på bodega', 'Rigtige venner' og '17 med Signe Amtoft'.
Koster 39 kroner per måned og er netop gået i luften i dag, 17.
september.
Er grundlagt af Morten Strunge, Nikolaj Koppel, Sverre Dueholm, Andreas Sachse og Eva Lægdsgaard.
Podimo-holdet består af over 30 ansatte fordelt på tre lande.
- Der er mange mennesker, der bare uopfordret er begyndt at fortælle mig om deres 17-årige jeg.
Og brugerne skriver særligt ind til Signe Amtoft om to ting:- Lytterne, der er over 17 år, er tit nostalgiske og synes, podcasten giver et fint billede af den tid og det år, gæsten og jeg beskæftiger os med i en given udsendelse, siger hun og fortsætter:- De helt unge på 16-17-år skriver derimod til mig om, at de føler sig mindre alene omkring det at være en usikker teenager efter at have hørt udsendelsen.
- Det går jo lige i hjertet på mig.
'17 med Signe Amtoft' kan høres på podcasttjenesten Podimo.
Læs også:Hudløst ærlig på Instagram: '32 ting, der bekymrer os lige nu'FacebookTwitterKopier linkEmner:Abdel Aziz Mahmoud (journalist)|Bertel Haarder (politiker)|København|Facebook|Gymnasiale uddannelser




https://www.dr.dk/nyheder/indland/filmer-koersel-i-oeresundstunnel-med-200-kilometer-i-timen-rablende-vanvid

SnapbilisterneSe temaIndlandFilmer kørsel i Øresundstunnel med 200 kilometer i timen: 'Rablende vanvid'Selvom det nu giver et klip i kørekortet, er der stadig mange, der filmer deres kørsel.
Af Jakob Lyders Tarpgaard17.
sep.
2019 kl.
11.
50Bemærk: artiklen er mere end 30 dage gammelLæs opEn bilist drøner gennem Øresundstunnelen med 173 kilometer i timen.
På få sekunder accelererer vedkommende op på 200 kilometer i timen.
På det tidspunkt kører bilen 55 meter for hvert sekund.
Det hele foregår med én hånd på rattet.
Den anden hånd holder en mobiltelefon, der filmer seancen, som efterfølgende bliver lagt på det sociale medie, Snapchat.
De her mennesker har intet at gøre ude i trafikken.
Mogens Kjærgaard Møller, Rådet for Sikker Trafik- Det første ord, jeg tænker på, når jeg ser det her, er 'vanvidsbilisme', siger Christian Berthelsen, der er politiassistent ved Rigspolitiets Nationale Færdselscenter.
Han har set et udpluk af de omkring 50 videoer, som DR Nyheder har fundet på et par dage, hvor bilister filmer deres kørsel med håndholdt mobiltelefon og lægger det på Snapchat.
- Men det er ikke det eneste ord, man bør bruge.
Det her er jo direkte dumhed og fuldstændig tåbeligt at lave, siger han.
Videoerne er fundet i ugen, hvor det nu også koster et klip i kørekortet at sidde med en håndholdt mobiltelefon, mens man kører bil.
'Rablende vanvid'Også hos Rådet for Sikker Trafik er administrerende direktør, Mogens Kjærgaard Møller, rystet over videoerne.
- Det er rablende vanvid.
Vi ser kombinationen af høj fart og folk, der sidder og filmer med mobiltelefonen.
Det er sindssygt.
De her mennesker har intet at gøre ude i trafikken, siger han.
Han er især rystet over netop kombinationen af høj fart og brugen af mobiltelefon.
- Uopmærksomhed og høj hastighed er hver især farlige.
De er de to største dræbere i trafikken.
Og når du laver dem til en cocktail, så bliver det ekstraordinært farligt, siger han.
Det er simpelthen noget af det mest vanvittige, jeg nogensinde har set.
Mogens Kjærgaard Møller, Rådet for Sikker TrafikKan miste kørekortetStraffen for at filme sin kørsel ved almindelig hastighed med håndholdt mobiltelefon blev for en uge siden strammet, så det nu udover 1.
500 kroner i bøde også giver et klip i kørekortet.
Læs også:Nu koster håndholdt mobil i bilen et klip i kørekortetMen i andre tilfælde kan straffen være hårdere.
At drøne gennem Øresundstunnelen med 200 kilometer i timen er ifølge Christian Berthelsen en frakendelse af kørekortet og en meget stor bøde.
- Og det er selvfølgelig kun, hvis vedkommende er så heldig IKKE at slå nogen ihjel, siger han.
- For hvad er det, der er så vigtigt, at man skal filme det?
Man risikerer at have liv på samvittigheden.
Folk, der aldrig kommer hjem til deres familie.
Var det de fem sekunders optagelse værd?
Nej, det tror jeg ikke, afslutter Christian Berthelsen.
Netop den video ryster også Mogens Kjærgaard Møller fra Rådet for Sikker Trafik.
- Vi ved fra ulykker i tunneler, at de kan være fatale for mange mennesker.
Det er simpelthen noget af det mest vanvittige, jeg nogensinde har set.
'De her ting slår mennesker ihjel'For et år siden afslørede DR Nyheder for første gang, at mange bilister filmer deres kørsel og lægger det på Snapchat.
Læs også:Se de danske snapbilister: Filmer deres kørsel og lægger det på nettetOg på trods af flere kampagner er der altså fortsat en del bilister, der filmer deres kørsel med høj hastighed.
Alligevel er kampagnerne vigtige til at få budskabet ud om at holde fingrene væk fra mobiltelefonen under kørslen, fortæller Christian Berthelsen.
- Det er jo lige netop det her, der gør, at mennesker dør og ikke kommer hjem igen.
Og det er sådan noget, som de her bilister rent faktisk kan være skyld i.
Han mener, at kampagner sammen med politiets trafikkontroller har en effekt, men at det ikke ændrer folks vaner fra den ene dag til den anden.
- Det er ét langt sejt træk det her.
Og der vil bare være mennesker derude, som ikke forstår, hvordan man skal opføre sig.
Men vi bliver ved med vores kontroller, og vi bliver ved med at køre kampagnerne fra Rådet for Sikker Trafik.
For vi kan i vores statistikker, at det virker.
Det tager bare lang tid, siger han.
Minister: UacceptabeltEfter at have set videoerne er transportminister, Benny Engelbrecht (S), kommet med følgende skriftlige kommentar.
- Det er fuldstændig uacceptabelt, at vi kan se eksempler på den vanvittige kørsel, der her er tale om.
Uopmærksomhed og høj fart er meget farligt - og særligt når det foregår i en tunnel som på Øresundsforbindelsen.
Jeg er meget optaget af, at vi finder løsninger, der én gang for alle kan sætte stop for vanvidskørsel i Øresundstunnelen.
Jeg har derfor bedt mit ministerium se på, hvad vi kan gøre.
Derudover har vi sat ind over for uopmærksomhed, så brug af håndholdt mobiltelefon mv.
ud over en bøde på 1.
500 kroner nu også koster et klip i kørekortet.
Klokken 15.
35: Artikel opdateret med skriftelig kommentar fra transportminister, Benny Engelbrecht.
FacebookTwitterKopier linkEmner:Benny Engelbrecht (politiker)|Mogens Kjærgaard Møller (jurist)|Socialdemokraterne|Rådet for Sikker Trafik|Biltrafik




https://www.dr.dk/nyheder/regionale/sjaelland/praktiserende-laeger-regionale-laegehuse-er-en-dyr-noedloesning-paa

SjællandPraktiserende læger: Regionale lægehuse er en dyr nødløsning på lægemangelFlere regioner har fået dispensation til at oprette deres egne lægehuse.
I Region Nordjylland er prisen per patient hos regionsklinikkerne flere hundrede kroner dyrere sammenlignet med prisen for en almindelig praktiserende læge.
Det er ikke til borgernes bedste, mener Ulrik Hesislev.
(© ColourBox)Af Thor Malthe Andersen og Julie Würtz17.
sep.
2019 kl.
13.
03Bemærk: artiklen er mere end 30 dage gammelLæs opHvis kroppen gør ondt, eller hovedet er sløjt, er det langt fra en selvfølgelighed at kunne besøge en læge tæt på hjemmet.
Det oplever flere borgere i Vest- og Sydsjælland, hvor manglen på praktiserende læger er et stigende problem.
Lægemanglen får regionerne til at tænke i nødløsninger.
Derfor har flere regioner fået dispensation til at oprette regionsklinikker, hvor regionerne selv styrer og finansierer en lægepraksis.
Senest var det Region Sjælland, som fik dispensation i sidste uge til at oprette regionsklinikker i syv udvalgte kommuner.
For med et aldersgennemsnit på over 55 år hos de praktiserende læger i kommunerne står regionen foran en alvorlig udfordring, når det gælder lægedækningen i området, fastslår formanden for det nære sundhedsvæsen i Region Sjælland, Trine Birk Andersen (A).
En dyr løsning for borgerneMen det kan gå hen at blive en dyr løsning for skatteborgerne, hvis Region Sjælland vælger selv at drive og finansiere lægeklinikker i syv kommuner.
Det frygter de praktiserende lægers organisation, PLO.
Fakta: privatpraktiserende læger, regionsklinikker og udbudsklinikkerDen klassiske privatpraktiserende læge i Danmark (en PLO-læge) køber et ydernummer af regionen, der giver ret til at drive en almen praksis.
Lægen er selvstændig erhvervsdrivende og står selv for at ansætte sit personale.
Udbudsklinikker kan låne et ydernummer af regionen, hvis ingen praktiserende læger ønsker at købe ydernummeret og åbne en praksis.
I så fald gennemfører regionen et udbud, og indgår kontrakt med en privat leverandør om drift af klinikken i en midlertidig periode, fx fire år.
Herefter ansætter de læger og personale i klinikken.
Hvis der i forbindelse med et udbud ikke kommer bud, eller der kun kommer for dyre bud, kan regionen oprette en regionsklinik.
Her har regionen selv ansvar for at skaffe lægeressourcer og drive klinikken.
Med dispensationen fra sundhedsloven, som flere regioner har fået, har de mulighed for at oprette regionsklinikker i udvalgte kommuner, hvis der mangler læger, uden at skulle sende klinikkerne i udbud hos private leverandører først.
Kilde: Sundhedsloven, Region Sjælland, Danske Regioner.
Organisationen henviser til erfaringer fra Region Nordjylland, hvor der allerede er oprettet såkaldte regionsklinikker.
- Vi er bekymrede for, at man betaler mere for en dårligere løsning, siger Ulrik Hesislev, der er formand for de praktiserende lægers organisation på Sjælland.
I Region Nordjylland er prisen per patient hos regionsklinikkerne nemlig flere hundrede kroner dyrere sammenlignet med prisen for en almindelig praktiserende læge.
Det er ikke til borgernes bedste, mener Ulrik Hesislev, der henviser til et notat fra Region Nordjylland, hvor prisen for en regionsdrevet klinik for en patient er højere end for en patient i en almen lægepraksis.
- Det er en pæn overpris, hvis de tilsvarende midler kunne tilfalde os.
Så jeg mener, at vi kan lave noget, som er bedre og billigere, og som også er en mere langsigtet løsning.
Det her er midlertidige løsninger, siger han.
Har ikke andre mulighederMen lægemanglen i regionen gør, at det er nødvendigt at prøve regionsklinikkerne af, siger formanden for det nære sundhedsvæsen i Region Sjælland, Trine Birk Andersen (A).
- Vi er super opmærksomme på erfaringerne fra Region Nordjylland.
Men vi står i en situation i Region Sjælland med nogle særlige udfordringer med lægemangel, som vi er nødt til at handle på.
Det gør vi nu, siger hun.
Vi står en situation i Region Sjælland med nogle særlige udfordringer med lægemangel, som vi er nødt til at handle på.
Det gør vi nu.
Trine Birk Andersen (A), formand for det nære sundhedsvæsen, Region SjællandTrine Birk Andersen vil dog heller ikke garantere, at regionsklinikken ikke bliver en dyrere løsning.
- Det er ikke vores ambition, at det skal blive dyrere end på andre områder, men det er det, vi nu skal finde ud af, siger hun.
Carsten Kvist er praksischef i Region Nordjylland.
Han siger, at hvis man kigger rent på driften, så er det stadig dyrere at drive regionsklinikker frem for en almen lægepraksis, men ikke så meget, som PLO foreskriver.
Regionsklinikker skal lokke flere læger til områdetIfølge en prognose lavet af Region Sjælland vil 100.
000 borgere i regionen i 2021 være tilknyttet et andet tilbud end de almene praktiserende lægeklinikker tilknyttet PLO– hvilket svarer til hver 8.
borger i regionen.
Og i midten af september fik Region Sjælland så tilladelse og dispensation af sundheds- og ældreminister Magnus Heunicke (S) til at lave regionsklinikker i Slagelse, Vordingborg, Kalundborg, Odsherred, Holbæk, Guldborgsund og Lolland kommuner som forsøgsklinikker til at tiltrække flere læger til regionen.
Tilladelsen er til en forsøgsordning, der løber over seks år, og udover Region Nordjylland og Region Sjælland har Region Midtjylland også tidligere fået dispensation til lignende forsøgsordninger med regionsklinikker.
Rart at have flere øjne på patienterneI Gedsted i Himmerland har byen haft en regionsklinik i knap to år.
Og selv om det var ærgerligt, at områdets læge flyttede til Hobro, og lægepraksissen blev erstattet af en regionsklinik, har klinikken langt fra været et skrækscenarie, fortæller formanden for Gedsted beboer- og erhvervsforening, Doris Lauritzen.
- Jeg hører fra borgerne i Gedsted, at de har været udmærkede tilfreds med regionsklinikken.
Selv om det er forskellige læger, der tilser patienterne, så har der også været fordele; at der har været flere øjne til at se på den enkelte borger, siger Doris Lauritzen.
Det er endnu uvist, hvor og hvornår Region Sjælland kommer til at have de første regionsklinikker klar.
Forsøgsklinikkerne skal være med til:•at sikre den lokale lægedækning.
•at danne en ramme for udviklingen af nye organisatoriske og samarbejdsmæssige tiltag, som kan styrke den nære behandling.
•at afprøve nye digitale løsninger, der fremmer den enkelte borgers behandlingsforløb.
•at opnå tættere og bedre koordinering i de enkelte behandlingsforløb.
•at få klargjort, hvilke opgaver der på sigt kan flyttes tættere på den enkelte borger.
•at der er mulighed for at forske i nye tiltag i det nære sundhedsvæsen.
•at afprøve nyeste viden om organisering og behandling i det nære sundhedsvæsen med henblik på at videregive denne viden til øvrige praksis.
•at arbejde med at opkvalificere praksispersonalet til at kunne løse nye og andre opgaver med henblik på senere skalering.
•at gøre det attraktivt for læger under videreuddannelse at arbejde i regionen.
Kilde: Region Sjælland.
FacebookTwitterKopier linkEmner:Læger|Magnus Heunicke (politiker)|Region Nordjylland|Socialdemokraterne|Sjælland




https://www.dr.dk/sporten/badminton/117-dages-rust-saetter-sine-spor-axelsen-taber-comeback-i-kina

Badminton117 dages rust sætter sine spor: Axelsen taber comeback i KinaViktor Axelsen tabte i tre sæt til japaneren Kanta Tsuneyama i World Tour-turneringen China Open.
Efter fire måneder uden kamp var Viktor Axelsen mandag morgen tilbage på banen, da han spillede første runde ved China Open.
Den tidligere verdensmester tabte i to sæt til Kanta Tsuneyama fra Japan.
17.
sep.
2019 kl.
10.
07 | opdateret 17.
sep.
2019 kl.
14.
14Bemærk: artiklen er mere end 30 dage gammelLæs opDen danske badmintonstjerne Viktor Axelsen ligner en mand, der er et stykke fra topformen, efter at den tidligere verdensmester tirsdag vendte tilbage fra en længere skadespause med et nederlag.
I sin første kamp i 117 dage tabte Viktor Axelsen tirsdag formiddag dansk tid 21-10, 14-21, 16-21 til japaneren Kanta Tsuneyama i første runde af World Tour-turneringen China Open.
Axelsen har været plaget af forstadiet til en diskusprolaps i lænden siden maj, og han har holdt en turneringspause på fire måneder.
Derfor gik han blandt andet glip af VM.
Den lange pause har også ført til, at han ikke længere er Danmarks bedst rangerede spiller på herrernes verdensrangliste i single.
Axelsen er dumpet ned på en syvendeplads, hvilket er tre placeringer lavere end Anders Antonsen.
Gik kold efter flyvende startI første sæt af sit comeback viste Axelsen, at han ikke har glemt, hvordan man spiller badminton på højt niveau.
Det tog kun et kvarter at vinde sættet over verdensranglistens nummer 17 med 21-10.
Siden meldte modgangen sig for danskeren.
På intet tidspunkt i andet sæt var Axelsen foran, og efter 12-12 knækkede sættet endegyldigt over i japanerens favør.
I det afgørende tredje sæt kom Axelsen også skævt fra land, men han kæmpede sig fra 5-7 til 12-8.
Ved 15-15 var der atter kontakt mellem spillerne, og med sit syvende point i træk bragte Tsuneyama sig i front med 19-15.
Kampen sluttede, da en tydeligt træt og småfrustreret Axelsen sendte fjerbolden ud af banen.
Tirsdagens første dansker i aktion, Hans-Kristian Vittinghus, er også færdig ved China Open.
Vittinghus tabte i to sæt til Tzu Wei Wang fra Taiwan.
 Onsdag træder Anders Antonsen ind i turneringen, når han spiller sin første kamp siden VM-finalenederlaget i august til Kento Momota.
1 / 2Tirsdagens første dansker i aktion, Hans-Kristian Vittinghus, er også færdig ved China Open.
Vittinghus tabte i to sæt til Tzu Wei Wang fra Taiwan.
1 / 2Onsdag træder Anders Antonsen ind i turneringen, når han spiller sin første kamp siden VM-finalenederlaget i august til Kento Momota.
2 / 2Også Hans-Kristian Vittinghus' deltagelse i Changzhou blev kort.
Vittinghus tabte 16-21, 19-21 til Tzu Wei Wang fra Taiwan i første runde.
Line Kjærsfeldt er også ude efter én kamp.
I damesingle tabte hun med 17-21, 17-21 til Ratchanok Intanon fra Thailand, der er sjetteseedet.
I herredouble sejrede Mathias Boe og Mads Conrad-Petersen med 21-19, 21-18 over de sjetteseedede kinesere, Han Cheng Kai og Zhou Hao Dong.
Herresinglerne Anders Antonsen og Rasmus Gemke tager først hul på turneringen onsdag, hvor herredoublen med Kim Astrup og Anders Skaarup Rasmussen og damedoublen med Maiken Fruergaard og Sara Thygesen også skal i aktion.
China Open er en Super 1000-turnering og er dermed en af sæsonens tre mest prestigefyldte turneringer sammen med All England og Indonesia Open.
De tre turneringer rangerer lige under sæsonfinalen.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Mads Conrad-Petersen (badmintonspiller)|Badminton|DONG Energy|Kina




https://www.dr.dk/nyheder/indland/hemmelige-vidner-sender-pressen-uden-doeren-i-dronesagen

Drone-sagenSe temaIndlandHemmelige vidner sender pressen uden for døren i dronesagen En PET-medarbejder og en kvinde, der har været hos IS, skal vidne i dronesagen.
Billedet her stammer fra Islamisk Stats egen propaganda af, hvordan de har brugt droner.
Af Mette Mayli Albæk17.
sep.
2019 kl.
10.
51Bemærk: artiklen er mere end 30 dage gammelLæs opEt hemmeligt spionvidne og en nervøs kvindelig syrienskriger sender pressen og tilhørere ud af retssalen i dronesagen.
Det har retsformand Kirsten Schmidt netop slået fast.
Derfor fortsætter dronesagen for lukkede døre, hvor en PET-medarbejder tirsdag formiddag er det første vidne til at afgive forklaring.
Det hemmelige vidne fra PET skal fortælle, hvilket kendskab Politiets Efterretningstjeneste (PET) har haft til Basil Hassan de seneste år, mens han har været på flugt og opholdt sig hos Islamisk Stat.
PET-vidnet afgiver forklaring for lukkede døre af hensyn til sin anonymitet, men efter protester fra de tilstedeværende journalister vil hans forklaring blive læst op i eftermiddag, uden at vidnet er til stede.
Mandag forsøgte anklageren i sagen at få hele vidneforklaringen holdt bag lukkede døre og henviste til rigets sikkerhed og hensynet til PET's arbejdsmetoder.
Tirsdag morgen lød en anden forklaring.
- Jeg har her til morgen ringet ud til PET på baggrund af de drøftelser, vi havde om dørlukning i går, og her lyder det, at det er i orden at læse forklaringen op, efter den er givet for lukkede døre, sagde senioranklager Kristian Kirk i retten.
Det fik retsformand Kirsten Schmidt til tørt at konstatere:- Det var ikke det, der blev sagt i går.
Efterfølgende besluttede retten, at offentligheden derfor forsinket kan få lov til at få læst op, hvad vidnet har forklaret.
Læs også:Dronesagen: Dag 1 handlede om et særligt usb-stik og en dårlig oversættelseEn kvinde fra Islamisk StatDørene forbliver lukkede, når næste vidne skal afhøres.
Anklagemyndigheden har indkaldt en kvinde, der har opholdt sig hos Islamisk Stat, men er kommet tilbage til Danmark igen.
Det kvindelige vidne skal fortælle retten om Basil Hassan, som hun ifølge anklagemyndigheden har kendt under sin tid i det selvbestaltede kalifat.
- Hun er bekymret for repressalier fra det islamistiske miljø, og hun vil ikke give forklaring, hvis det ikke er for lukkede døre, sagde senioranklager Sidsel Klixbüll.
De tiltalte i retssal 41.
Fra venstre forsvarer Jesper Storm Thygesen og hans klient Underviseren, forsvarer Gert Dyrn og hans klient Cykelhandleren og forsvarer Michael Juul Eriksen med sin klient Taxachaufføren.
(Retstegning: Mette Ehlers, DR)Det hensyn lyttede retten til, og derfor må pressen hverken være til stede eller høre hendes forklaring efterfølgende.
Når det kvindelige vidne har afgivet sin forklaring, bliver dørene åbnet igen.
Her skal Jason Blazakis, tidligere chef for den amerikanske terrorliste, vidne.
Jason Blazakis har medvirket i DR-dokumentaren 'Dronekrigeren' om netop Basil Hassan.
Til DR har Jason Blazakis sagt:- Basil Hassan spillede en afgørende rolle i Islamisk Stats droneprogram, hvor han havde opbakning fra ledelsen i IS til at udvikle droneteknologien.
Basil Hassan er en af de farligste personer, som vi nogensinde har sat på terrorlisten.
Vi udpegede ham på grund af hans rolle i Islamisk Stats droneprogram og hans store europæiske netværk.
De tre tiltalte i sagen nægter sig skyldige.
Ifølge tidsplanen skal den første af de tiltalte give sin forklaring senere i dag.
FacebookTwitterKopier linkEmner:Islamisk Stat|Politiets Efterretningstjeneste|Anklagemyndigheden|Terrorisme|Retsvæsen




https://www.dr.dk/nyheder/udland/israelsk-valg-eller-imod-netanyahu

UdlandIsraelsk valg for eller imod NetanyahuPremierminister Benjamin Netanyahu har flere sager om bestikkelse hængende over hovedet før dagens valg i Israel.
Israels siddende premierminister, Benjamin Netanyahu, søger genvalg igen.
Det lykkedes ham ikke at danne regering efter et parlamentsvalg i april.
Af Lasse Frisesdahl Andersen17.
sep.
2019 kl.
08.
38Bemærk: artiklen er mere end 30 dage gammelLæs opDet er ikke mere end et halvt år siden, at israelerne sidste gang stemte til et parlamentsvalg, men allerede i dag skal de til det igen.
Selvtilliden fejlede ellers ikke noget hos den siddende premierminister Benjamin Netanyahu, da han på valgnatten den 29.
april i år erklærede sig selv som sejrherre:- Det her er en enorm sejr (.
.
.
) Jeg kan ikke huske, hvornår vi sidst fik så mange pladser i parlamentet, lød det fra Netanyahu, da det stod klart, at hans liberale konservative parti, Likud, fik 35 ud af 120 pladser i det israelske parlament, Knesset.
Samlet set fik højrefløjen 65 pladser.
KnessetKnesset er Israels parlament.
De 120 medlemmer af Knesset vælges for en fire-årig periode.
Intet parti har nogensinde haft absolut flertal i Knesset.
Derfor er der - ligesom i Danmark -tradition for koalitioner og mindretalsregeringer.
Knap 5,8 millioner israelere er stemmeberettigede ved valget til Knesset.
Men sejrens glæde fortonede sig i problematiske regeringsforhandlinger.
Det stod hurtigt klart, at uenigheder mellem Likud og de øvrige partier på højrefløjen ville sætte en kæp i hjulet for en ny regering med Netanyahu i spidsen.
Netanyahus tidligere udenrigs- og forsvarsminister, den sekulære Avigdor Lieberman og hans nationalistiske parti, Yisrael Beitenu, krævede en ændring af en lov, som fritager ultraortodokse jøder for værnepligt.
Det kunne Netanyahus ultraortodokse støttepartier ikke acceptere, og i slutningen af maj valgte Netanyahu at udskrive nyvalg - for at undgå, at oppositionen med Benny Gantz fra centrumalliancen Blå og Hvid i spidsen fik mulighed for at forsøge at danne regering.
Tre af valgets hovedpersoner er Benjamin Netanyahu, Benny Gantz og Avigdor Lieberman: Benjamin Netanyahu: Formand for det konservative parti Likud, og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
 Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen ”Blå og Hvid”, som ved valget i april fik 35 ud af Knessets 120 sæder – ligeså mange som Likud.
Kandiderer til at overtage premierministerposten fra Netanyahu.
 Avigdor Lieberman: Formand for det sekulære nationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har ikke på forhånd peget på hvem, han foretrækker som premierminister.
Spås rollen som kongemager efter valget.
1 / 3Benjamin Netanyahu: Formand for det konservative parti Likud, og premierminister i Israel siden 2009.
Har tre bestikkelsessager hængende over hovedet.
To af dem involverer politiske tjenester til gengæld for positiv nyhedsdækning.
1 / 3Benny Gantz: Tidligere militærchef.
Dannede sit eget parti i 2018 og står nu i front for centrum-venstre alliancen ”Blå og Hvid”, som ved valget i april fik 35 ud af Knessets 120 sæder – ligeså mange som Likud.
Kandiderer til at overtage premierministerposten fra Netanyahu.
2 / 3Avigdor Lieberman: Formand for det sekulære nationalistiske parti Yisrael Beitenu, som han grundlagde i 1999.
Tidligere allieret med Netanyahu og udenrigs- og forsvarsminister i hans regering.
Har ikke på forhånd peget på hvem, han foretrækker som premierminister.
Spås rollen som kongemager efter valget.
3 / 3Alt andet end NetanyahuBlå og Hvid, der refererer til farverne i det israelske flag, er en forholdsvis ny spiller i israelsk politik.
Alliancen har fejet det traditionelle oppositionsparti, Arbejderpartiet, af banen.
Og nu er venstrefløjen nærmest ikke-eksisterende i israelsk politik.
Det siger Jakob Egholm Feldt, der er professor i global historie ved Roskilde Universitet:- Likud-partiet og Blå og Hvid er sådan set ikke så ideologisk forskellige.
Blå og Hvid-alliancens platform baserer sig på, at mange ting skal køre videre ligesom under Netanyahu.
Det skal bare være UDEN Netanyahu.
Dermed handler det for Blå og Hvid-alliancen især om at få væltet Netanyahu af pinden.
For ifølge dem kan Israel ikke ledes af en mand, der er under anklage for alvorlige forbrydelser:- Og derfor er israelsk politik det seneste år blevet til et spørgsmål om for eller imod Netanyahu - fortæller Jakob Egholm Feldt.
Blå og Hvid-alliancens platform baserer sig på, at mange ting skal køre videre ligesom under Netanyahu.
Det skal bare være uden Netanyahu.
Jakob Egholm Feldt, professor i global historie, Roskilde UniversitetOm cirka en måned begynder tre retssager, hvor Netanyahu er mistænkt for bestikkelse og korruption.
Sagerne handler blandt andet om forsøg på at skaffe sig positiv omtale til gengæld for politiske tjenester.
Den mulige kongemager efter valgetVed valget i april fik partierne bag Blå og Hvid-alliancen 35 pladser i parlamentet - lige så mange som Netanyahus Likud-parti.
Meningsmålingerne spår igen dødt løb mellem de to ved dagens valg.
Men ifølge de seneste målinger taber begge partier pladser i Knesset i forhold til valget i april.
Til gengæld går Avigdor Liebermans parti, Yisrael Beitenu, frem, og han spås nu rollen som mulig kongemager efter valget:- Yisrael Beitenu har ellers altid støttet Likud-regeringer, fordi det er et meget højrenationalt parti.
Men de har nu meldt ud, at det ikke er sikkert, at de støtter Netanyahu længere - fortæller Jakob Egholm Feldt og fortsætter:- Det skyldes blandt andet, at der har været utrolig meget rivalisering mellem Lieberman og Netanyahu.
Men det skyldes også, at Lieberman mener, at Netanyahu er begyndt at læne sig alt for meget op ad de ortodokse partier.
Og Yisrael Beitenu er et meget sekulært parti, der er imod indflydelsen fra de religiøse partier.
Stemmestederne i Israel åbner klokken 6:00 og lukker igen klokken 21:00 dansk tid.
FacebookTwitterKopier linkEmner:Benjamin Netanyahu (politiker)|Israel|Roskilde Universitet|Valg og folkeafstemninger|Avigdor Lieberman (politiker)




https://www.dr.dk/nyheder/udland/fn-600000-rohingyaer-i-myanmar-er-i-fare-folkedrab

UdlandFN: 600.
000 rohingyaer i Myanmar er i fare for folkedrabRisikoen for folkedrab er fortsat høj for de rohingyaer, der endnu befinder sig i Myanmar, konkluderer FN.
Her ses to flygtningebørn i flygtningelejren Kutupalong i Ukhia i Bangladesh den 12.
september.
17.
sep.
2019 kl.
03.
46Bemærk: artiklen er mere end 30 dage gammelLæs opDe rohingya-muslimer, der ikke er flygtet fra Myanmar, er i "alvorlig fare for at blive udsat for folkedrab".
Det er desuden fortsat "umuligt" at vende hjem for den ene million rohingyaer, som er blevet fordrevet fra Myanmar.
Sådan lyder advarslen fra et hold af FN-efterforskere mandag aften dansk tid.
FN's undersøgelsesmission i Myanmar konkluderede sidste år, at det kunne betegnes som et folkedrab, da Myanmars militær i 2017 fordrev mænd, kvinder og børn fra deres hjem og deres landsbyer.
Samtidig anbefalede FN's efterforskerne, at højtstående generaler i Myanmars militær - herunder også hærchef Min Aung Hlaing - skulle retsforfølges.
Rohingyaerne er et muslimsk mindretal fra Myanmar.
Her er de blevet anset for at være illegale indvandrere, selv om de har levet i landet i mange generationer.
FN: Rohingyaer i Myanmar lever under elendige forholdI august 2017 blev omkring 740.
000 rohingyaer tvunget til at flygte til nabolandet Bangladesh af en brutal militæroffensiv mod deres område.
Her sluttede de sig til 200.
000 andre rohingyaer i en flygtningelejr.
Men ifølge FN lever de omkring 600.
000 rohingyaer, der fortsat befinder sig i Myanmar i delstaten Rakhine, under forværrede og elendige forhold.
- I Myanmar næres muligheden for folkedrab stadig, og rohingyaerne forbliver i alvorlig risiko for folkedrab, skriver efterforskerne i deres endelige rapport mandag.
Rapporten ventes at blive fremlagt i sin fulde længde for FN's Menneskerettighedsråd i Geneve tirsdag.
Efterforskerne konkluderer videre, at Myanmar "benægter sine ulovligheder, destruerer bevismateriale og nægter at udføre efterforskninger" i forbindelse med landets behandling af rohingyaerne.
Derudover "rydder" og "beslaglægger" Myanmar de landområder, som rohingyaerne er blevet fordrevet fra, ligesom at myndighederne i Myanmar er begyndt at bygge nye bygninger i områderne, konkluderer efterforskerne.
/ritzau/AFPFacebookTwitterKopier linkEmner:Forenede Nationer|Myanmar|Befolkning|Forbrydelser mod menneskeheden|Bangladesh




https://www.dr.dk/nyheder/udland/nepalesisk-klatrer-er-tre-bjergtinder-fra-enestaende-rekord

UdlandNepalesisk klatrer er tre bjergtinder fra enestående rekordBjergbestiger indleder tredje og sidste etape i forsøg på at bestige de 14 højeste tinder på rekordtid.
Bjergbestigeren Nirmal Purja er tre tinder fra at have besteget verdens 14 højeste tinder på kortest tid.
(Arkivfoto) 17.
sep.
2019 kl.
09.
27Bemærk: artiklen er mere end 30 dage gammelLæs opVerdensrekorden for at bestige verdens 14 højeste bjergtinder lyder på næsten otte år.
Den nepalesiske bjergbestiger Nirmal Purja, der har været elitesoldat i det britiske militær, forsøger at gøre det på bare syv måneder.
Indtil videre er han noteret for at komme til tops på 11 af de højeste tinder siden april.
Mandag gjorde han sig klar til at nå de tre resterende toppe, da han ankom til en basecamp på bjerget Cho Oyu i Himalaya.
Bjerget, der ligger i samme område som Mount Everest, rager 8201 meter op over havets overflade og er verdens sjettehøjeste.
- Det her drejer sig ikke om mig.
Det er for at vise, hvad den menneskelige krop kan klare, siger den 36-årige Purja via telefon til nyhedsbureauet AFP fra Cho Oyu.
Den erfarne bjergbestiger indledte sit rekordforsøg i april med det 8091 meter høje Annapurna.
Efter bare en måned kunne han tikke seks toppe af, deriblandt Mount Everest, verdens højeste bjerg.
- Det her drejer sig ikke om mig.
Det er for at vise, hvad den menneskelige krop kan klare.
Nirmal PurjaEn måned senere tog han til Pakistan, hvor han fuldførte anden etape af sin mission ved at klatre op til toppen af fem bjerge.
Deriblandt K2, der er det næsthøjeste i verden.
Reddede malaysisk bjergbestigerPå sin vej til at indskrive sig i bjergbestigningens historie har han sat flere rekorder i at nå hurtigst til tops.
Blandt andet har han nået toppene af Everest, Lhotse og Mount Makalu i rekordtiden 48 timer.
Purja kom også i overskrifterne, da han på "mirakuløs" vis reddede en malaysisk bjergbestiger fra at omkomme i over 7.
000 meters højde på Mount Annapurna.
Før han indledte sin mission i foråret, fik han en tatovering på sin ryg af de 14 bjerge, alle over 8.
000 meter, som står på hans liste.
Nu mangler han tre tinder for at slå den eksisterende rekord med adskillige år.
Eneste problem er, at Kinas regering har besluttet at lukke klatresæsonen på bjerget Shisapangma, som med 8013 meter er nummer 14 og sidst på listen.
Men der arbejdes på at søge en særlig tilladelse til Nirmal Purja, så han kan fuldføre sin enestående bedrift.
/ritzau/AFPFacebookTwitterKopier linkEmner:Mount Everest|Nepal|Kina|Pakistan|Storbritannien




https://www.dr.dk/nyheder/udland/tyskland-undersoeger-opsigtsvaekkende-misdannelser-tre-nyfoedte-paa-samme-hospital

UdlandTyskland undersøger opsigtsvækkende misdannelser: Tre nyfødte på samme hospital har samme misdannelseInden for kort tid er tre børn blevet født med samme type misdannelser på samme hospital i Tyskland.
Hospitalet har ikke set denne type deformitet i mange år og undrer sig derfor over tre tilfælde inden for korttid (arkivfoto).
 DR Nyheder © (c) DR)Af Anton Lind17.
sep.
2019 kl.
09.
21Bemærk: artiklen er mere end 30 dage gammelLæs opSammenfaldet af tre særlige fødsler har vakt undren i Tyskland og sat gang i en større undersøgelse af fødsler, hvor børn er født med misdannelser.
I perioden mellem juni og september i år blev der på Sankt Marien-hospitalet i byen Gelsenkirchen født tre børn, der har misdannelser på den ene hånd.
Hos alle tre børn er underarmen vokset normalt ud, mens den ene af hænderne er underudviklet.
Og det er ganske usædvanligt, at tre af sådanne tilfælde finder sted så tæt på hinanden, oplyser hospitalet ifølge CNN.
- Vi har ikke set misdannelser af denne slags i mange år.
Flere forekomster kan være tilfældigt, men vi mener, at den korte periode mellem dem er slående, lyder det.
Hospitalet oplyser samtidig, at der ingen 'etniske, kulturelle eller sociale' ligheder er mellem familierne, som kan forklare en sammenhæng, men at familierne kommer fra samme lokalområde.
Det er mellem én og to procent af nyfødte, der fødes med misdannelser, lyder det desuden fra hospitalet.
'Tre tilfælde på en måned er ikke normalt'I Tyskland har de ikke et nationalt register over børn, der bliver født med misdannelser, og det er derfor svært at opspore eventuelle bølger af forekomster.
Derfor var det også en tilfældig jordemoder, som CNN har talt med, der gjorde opmærksom på den mærkværdige situation, efter hun havde talt med andre jordmødre på et internetforum.
Jordemoderen Sonja Liggett-Igelmund fra byen Köln studsede over, at noget, de oplever så sjældent, pludselig skete så tæt på hinanden.
- For mig virkede det som noget større.
En jordemoder havde kun oplevet ét tilfælde i hele sin karriere, så tre tilfælde på en måned er ikke normalt, siger hun til CNN.
Siden hun gjorde opmærksom på problemet, er hun blevet kontaktet af mange familier fra hele Tyskland, der for nylig har fået børn med misdannelser.
Og mange af dem blev født i sommer.
Sætter stor undersøgelse i gangEfter jordemoderen og hospitalet i Gelsenkirchen har taget sagen op, har sundhedsministeriet i delstaten Nordrhein-Westfalen igangsat en undersøgelse af problemernes omfang.
Derfor vil man tage kontakt til alle hospitaler i delstaten for at høre, om de har oplevet lignende tilfælde.
- Derudover opretter vi kontakt med lægeforeninger, regeringen og de andre stater for at undersøge mulige årsager, oplyser delstaten til CNN.
Kommer efter fransk undersøgelse sidste årHele sagen i Tyskland kommer kort tid efter en lignende sag i Frankrig.
I oktober sidste år registrerede franske sundhedsmyndigheder syv tilfælde af misdannelser blandt nyfødte i tre forskellige områder.
Det førte til en udvidet national undersøgelse, som fandt yderligere 11 tilfælde mellem 2000 og 2014.
Det fik den franske sundhedsminister, Agnès Buzyn, til at advare om, at det kunne skyldes miljøproblemer.
- Det kunne være noget, de har spist eller drukket, eller noget, de har indåndet, sagde hun ved den lejlighed.
Ifølge Sankt Marien-hospitalet i Gelsenkirchen kan misdannelser skyldes infektioner eller forskellige giftstoffer.
Tidligere stod der skrevet i artiklen, at de tre børn hver især er født uden den ene hånd.
Det er ikke korrekt.
De tre børn er hver især født med misdannelser på den ene hånd.
FacebookTwitterKopier linkEmner:Tyskland|CNN|Sygdomme og lidelser|Hospitaler|Sundheds- og Ældreministeriet




https://www.dr.dk/nyheder/regionale/fyn/venstre-presser-boligministeren-danskere-i-job-skal-ikke-afvises-i

FynVenstre presser boligministeren: Danskere i job skal ikke afvises i ghettoområderDer skal findes en løsning, så ghettokriterierne ikke rammer de forkerte, mener Venstres boligordfører.
Social- og sundhedsassistent Tanja Christoffersen og butikschef Jesper Klindt Schwaner fik afslag på en bolig i ghettoområdet Korsløkkeparken i Odense.
Af Tore Bønke Jeppesen17.
sep.
2019 kl.
07.
39Bemærk: artiklen er mere end 30 dage gammelLæs opDet er slet ikke hensigten med ghettoloven, at danskere med fast job og ren straffeattest afvises til en bolig i de boligområder, der enten er på eller har risiko for at havne på listen over landets ghettoer.
Det mener Venstres boligordfører, Heidi Bank, der nu vil have boligminister Kaare Dybvad Bek (S) til at tage ansvar for konsekvenserne.
- Intentionen er ikke at holde folk med en mindre lønindtægt ude af de her områder.
Man skal også kunne få en almen bolig, selv om man har en lavere indkomst.
Derfor har vi en forventning om, at ministeren får set på, om der skal reguleres i reglerne, og så er vi klar til det, siger hun.
Boligforeninger skruer op for kravDR Nyheder kunne i sidste uge fortælle, hvordan kommuner og boligforeninger i flere af landets kommuner har lavet skrappe krav til boligansøgere i boligområder, der er i risiko for at blive ghetto eller hård ghetto.
Et af stederne er i Odense, hvor det har betydet, at eksempelvis en værnepligtig og en butikschef, der tjener mindre end 16.
833 kroner om måneden, er blevet afvist til boliger i to ghettoområder.
Når boligforeningerne skruer op for kravene til beboerne, er det for at undgå, at området bliver karakteriseret som hård ghetto.
Hvis et område bliver hård ghetto, risikerer boligforeningerne nemlig at skulle rive op til 60 procent af familieboligerne i området ned.
Minister har igangsat undersøgelseBoligminister Kaare Dybvad Bek har tidligere afvist at udtale sig om sagen, men varslede i sidste uge en undersøgelse af ghettokriteriernes konsekvenser for boligudlejningen.
Venstres Heidi Bank lover, at hun vil følge undersøgelsen tæt med en forventning om, at der reageres hurtigt.
- Man må se på, om rammerne for indtægter er blevet for rigide.
For os handler det om, at folk har et fast job, og så er vi ikke så optagede af folks lønniveau, siger hun.
Socialdemokraternes boligordfører, Henrik Møller, sagde i sidste uge, at det er svært at undgå at ramme nogen, hvis man skal forsøge at ændre udviklingen i ghettoområderne.
Men han er villig til at gå i dialog med Venstre og de andre partier i forligskredsen omkring ghettoloven.
- Hvis nogen ønsker at drøfte noget, så gør vi det.
Nu tager jeg en snak med Venstre og derefter ministeren.
Men det skal være alle partier i forligskredsen, der er enige om det, siger han.
DF er bekymrede for lempelserHos Dansk Folkeparti er boligordfører Mette Hjermind Dencker åben for drøftelser med forligskredsen, hvis ministeren indkalder.
Men hun er skeptisk over for at ændre i aftalen.
- Vi er nødt til også at se på risikoen ved at lempe reglerne.
Det kan betyde, at der er nogle indvandrerfamilier, hvor manden måske arbejder fra morgen til aften og får en rigtig god løn, mens konen går hjemme hos børnene, marginaliseret fra arbejdsmarkedet og ikke taler dansk.
På den måde får vi netop de her ghettodannelser, siger Mette Hjermind Dencker og tilføjer:- Vi er nødt til at måle på nogle parametre, og der er indkomst et af dem.
Så jeg er mere bekymret for, hvad der sker, hvis vi lemper reglerne, siger hun.
Det var Socialdemokratiet, SF, Dansk Folkeparti samt den tidligere borgerlige regering, der stod bag ghettoloven.
FacebookTwitterKopier linkEmner:Kaare Dybvad (politiker)|Socialdemokraterne|Venstre|Bolig|Odense




https://www.dr.dk/sporten/oevrig/pl-droemmen-er-slut-sophie-walloee-er-ikke-handicappet-nok

Øvrig sportPL-drømmen er slut: Sophie Walløe er ikke handicappet nokSophie Walløe var klar til at spille para-EM i bordtennis.
To dage før blev hun vurderet til ikke at være handicappet nok.
Sophie Walløe ses her til PL i Rio 2016.
Hendes klassifikation gør, at hun ikke kan forsvare sin fjerdeplads i Tokyo.
Af Jade Madsen Wittenkamp17.
sep.
2019 kl.
08.
02Bemærk: artiklen er mere end 30 dage gammelLæs opTasken var pakket og klar til para-EM i Helsingborg, da Sophie Walløe pludselig fik ødelagt sin parabordtenniskarriere.
Lørdag eftermiddag blev hun nemlig vurderet ikke handicappet nok til at spille parabordtennis.
En uventet besked for den 19-årige bordtennisspiller.
- Det har været en hård weekend, hvor jeg var i Helsingborg klar til at spille, og så i slutningen af weekenden sagde farvel til holdet.
Det er en meget underlig situation at stå i, og jeg er rigtig, rigtig ked af det, siger Sophie Walløe.
- Jeg fik lavet en klassifikationstest før VM sidste år, hvor vurderingen var, at jeg havde et klart handicap i bordtennismæssig forstand.
Så jeg tænkte, at der ikke var fare på færde før denne test.
Sophie WalløeFødt 14.
april 2000Har medfødt hofteskred/hoftedysplasiNr.
fire til PL Rio 2016VM-sølv 2018DM-guld U21, 2019, 2018, 2017, 2016DM-sølv senior, 2019Walløe har hoftedysplasi, medfødt hofteskred, hvilket gør, at hun for eksempel ikke slår en forhånd med samme kraft som en rask spiller.
Men det internationale forbund, ITTF, vurderer hende nu så rask, at hun ikke må spille parabordtennis.
En vurdering, der faldt to dage før et stort mesterskab.
På en halv time sluttede karrierenLørdag eftermiddag var bordtennisspilleren til en klassifikationstest, der undersøgte graden af hendes handicap.
Til testen blev hun vurderet ud fra nogle øvelser og et pointsystem, og konklusionen var klar: Sophie Walløe er ikke handicappet nok til parabordtennis.
Søndag, dagen inden EM, fik bordtennisspilleren mulighed for at få en ”second opinion”.
Den takkede hun og Lykke Guldbrandt, ansvarlig for klassifikation i Parasport Danmark, ja til.
- På en halv time fik Sophie ødelagt sin parabordtenniskarriere, så vi takkede ja til en test mere.
Det andet panel foretog også en masse test, men der var uoverensstemmelser i måden, de blev lavet på i første og anden omgang.
Derfor appellerer vi afgørelsen til det internationale forbund, siger Lykke Guldbrandt.
Om en appel falder ud til Walløes fordel, og om den går igennem inden de Paralympiske Lege, ved Parasport Danmark ikke.
Bristede drømme om de Paralympiske LegeDen nu ødelagte PL-drøm har fyldt meget for Walløe, siden hun fik beskeden og kom tilbage til Danmark.
Med en fjerdeplads til PL i 2016 og en VM-sølvmedalje i 2018 var der nemlig håb om de helt store resultater.
Håb som nu er knust på baggrund af en subjektiv klassifikationsvurdering fra ITTF.
Selvom jeg er blevet klasset ud, gør det mig ikke mindre handicappetSophie Walløe, bordtennisspiller- De sidste tre år har stort set alle valg, jeg har taget, været med PL 2020 i baghovedet, siger Sophie Walløe.
- Lige siden Rio har jeg set frem til Tokyo, det er enhver atlets drøm at være med til legene, og Rio var en fantastisk oplevelse for mig.
Efter jeg fik fjerdepladsen, har jeg haft endnu mere blod på tanden og ville gå efter en medalje næste år.
Chancerne var gode efter VM-sølvet, og PL har bare været mit helt store mål.
Det var i 11.
time, at vurderingen kom – én dag for EM og kort tid inden PL.
Det er kritisabelt, ifølge Walløe.
- Timingen er fuldstændig urimelig.
Man skal have lidt respekt for sportens verden, når man ved, hvad en beslutning som denne knap et år før PL, betyder for en atlet, der har satset så meget på sporten.
Harmonerer ikke med ”atleten i centrum”På øverste niveau er man heller ikke tilfreds med måden, Sophies udelukkelse er sket på.
Formand for Parasport Danmark og tidligere parasvømmer John Petersson kalder det ”lidt af en skandale”.
- Ud fra en atlets perspektiv er det meget uheldigt, og jeg har stor medfølelse for Sophies situation lige nu.
Den Internationale Paralympiske Komite vil gerne have atleten i centrum, og det her er stik imod det princip.
- Når vi mødes til generalforsamling i komiteen, så vil der blive flaget for sådan noget her.
Vi bliver nødt til at have nogle procedurer, som forhindrer situationer som Sophies, for udøverne lægger så meget tid i det, siger John Petersson.
Sophie Walløe er ikke handicappet nok til parabordtennis, men hun er handicappet nok til, at hun ikke kan gøre sig gældende på samme niveau mod raske spillere.
- Selvom jeg er blevet klasset ud, gør det mig ikke mindre handicappet, og jeg kan ikke holde til at træne seks timer om dagen, som mange raske spillere gør.
Der er lang vej til toppen i forhold til i parabordtennis, siger Walløe.
FacebookTwitterKopier linkEmner:Handicapsport|Parasport Danmark|Bordtennis|Helsingborg|Tokyo




https://www.dr.dk/nyheder/udland/trump-vil-se-beviser-men-det-ser-ud-til-iran-star-bag-angreb

UdlandTrump vil se beviser: Men 'det ser ud til' at Iran står bag angrebUSA reagerer først, når der er endegyldige beviser for, at Iran står bag angreb i Saudi-Arabien, lyder det fra præsidenten.
USA's præsident, Donald Trump, afventer svar fra Saudi-Arabien og vil drøfte sagen med en række allierede.
17.
sep.
2019 kl.
00.
02 | opdateret 17.
sep.
2019 kl.
07.
52Bemærk: artiklen er mere end 30 dage gammelLæs opUSA's præsident, Donald Trump, siger, at det "ser ud til", at Iran stod bag droneangreb, der lørdag ramte to store saudiarabiske olieanlæg.
Ved Det Hvide Hus i Washington understreger Trump mandag aften dansk tid samtidig, at USA ikke vil overveje at gøre gengæld, før der foreligger "endegyldige beviser" på, at Iran stod bag.
- Vi ønsker med sikkerhed at finde ud af, hvem der står bag, siger Trump til journalister i Det Hvide Hus.
- Med det sagt, så vil vi meget gerne undgå krig.
Jeg ønsker ikke at føre krig mod nogen, men vi er mere klar end nogen anden, fortsætter han.
Afventer svar fra Saudi-ArabienDe iranskstøttede houthi-oprørere i Yemen har taget skylden for de ti droneangreb på anlæggene i det vestlige Saudi-Arabien.
Men Trump antydede allerede kort efter, at han mistænkte Iran for angrebet.
- Der er grund til at tro, at vi kender gerningsmændene.
Vi er klar, afhængig af bekræftelse, men vi venter på at høre, hvem Saudi-Arabien mener, der står bag angrebet, og under hvilke vilkår vi bør fortsætte, skrev Trump kort efter angrebet.
Mandag aften dansk tid siger Trump desuden, at han vil rådføre sig med en række allierede angående situationen.
Ud over Saudi-Arabien vil han også drøfte sagen med blandt andre De Forenede Arabiske Emirater, Frankrig og Tyskland.
Iran afviser at stå bag angrebOgså USA's udenrigsminister, Mike Pompeo, peger på Iran som ansvarlig for angrebet.
- Den information, som dukker op, indikerer, at ansvaret ligger hos Iran, skriver den amerikanske udenrigsminister i et tweet.
Iran har afvist at være involveret i angrebene.
- Det yemenitiske folk benytter sig af deres ret til at forsvare sig selv.
Angrebene var et modsvar på flere års aggression mod Yemen, siger Irans præsident, Hassan Rouhani, mandag i forbindelse med et besøg i Tyrkiet.
Finansmarkederne har mandag været præget af uro, efter lørdagens angreb.
Angrebene har midlertidigt reduceret verdens daglige olieproduktion med fem procent og sendt olieprisen op.
/ritzau/ReutersOpdateret med video.
FacebookTwitterKopier linkEmner:Donald Trump (politiker)|Iran|Mike Pompeo (politiker)|Saudi-Arabien|Krige og væbnede konflikter




https://www.dr.dk/nyheder/politik/pape-og-co-bakker-op-om-roed-bloks-klimamaal

PolitikPape og co.
bakker op om rød bloks klimamålMen skal de konservative lægge stemmer til regeringens målsætning om en CO2-reduktion, bliver det på én betingelse.
En kommende klimaplan må ikke spænde ben for vækst og flere job, lyder det fra de konservatives formand, Søren Pape Poulsen (ARKIV).
Af Anne Øllgaard17.
sep.
2019 kl.
08.
22Bemærk: artiklen er mere end 30 dage gammelLæs opRegeringen har igen og igen kaldt sin klimaplan den mest ambitiøse i danmarkshistorien.
Med de konservatives opbakning, er det nu blevet mere realistisk, at planen rent faktisk bliver til noget - planen om at reducere Danmarks CO2-udledning med 70 procent frem mod 2030 sammenlignet med niveauet i 1990.
Udover støtte fra rød blok vil de konservative nu også lægge stemmer til at få klimaplanen ført igennem, lyder det fra partiets formand, Søren Pape Poulsen, i Børsen.
- Vores generation har måske det største ansvar hvilende på skuldrene - der skal være en fremtid for de kommende generationer, lyder det Søren Pape Poulsen.
Ny klimarapport viser vejenIfølge den konservative formand skyldes støtten til regeringens klimaplan en ny klima-rapport fra Dansk Industri.
- Dansk Industris rapport viser vejen til, hvordan man kan skabe en ny og grøn verden, uden at det koster på væksten, den personlige frihed eller arbejdspladser.
Det vil vi gerne forfølge, siger han.
Bedre klima og et stærkt erhvervsliv hænger uløseligt sammen, og den kamp vil vi gerne melde os ind i.
Søren Pape Poulsen, konservativ partiformandI rapporten 'Sammen skaber vi grøn vækst' vurderer Dansk Industri, at det er muligt at reducere det danske klimaaftryk ved at investere 16 milliarder kroner i den grønne omstilling.
Til gengæld vil investeringen være med til skabe tusindvis af arbejdspladser.
120.
000 flere job i den private sektor alene, lyder regnestykket.
Det viser Dansk Industris 2030-plan Dansk Industris (DI) rapport 'Sammen skaber vi grøn vækst' indeholder 150 initiativer til en grøn omstilling, der ifølge erhvervsorganisationen, vil skabe både vækst og job.
DI foreslår blandt andet:At der sættes 16 milliarder kroner af til grøn omstilling, 12 milliarder kroner til 'investeringer i fremtiden', 26 milliarder kroner til konkurrencedygtige virksomheder samt 36 milliarder kroner til offentlig velfærd.
Disse investeringer vil skabe mindst 120.
000 job i den private sektor og øge den danske velstand med 110 milliarder kroner i 2030.
(Kilde: Dansk Industri)Og det er en konklusion, Søren Pape Poulsen kan bruge til noget.
Derfor bliver det også et krav fra de konservatives side, at en realisering af regeringens klimaplan ikke må blive på bekostning af hverken arbejdspladser eller vækst.
- Bedre klima og et stærkt erhvervsliv hænger uløseligt sammen, og den kamp vil vi gerne melde os ind i, slår den konservative partiformand fast.
- Men hvis det kun handler om højere skatter og afgifter og indskrænkninger af den personlige frihed, så er vi ikke med.
Men vi tror på, at vi kan finde hinanden i forhandlingsrummet, tilføjer han.
Håber på blå opbakningDe konservative var det eneste parti fra blå blok, der bakkede op om den seneste klimalov fra 2014 om at nå en 40 procents CO2-reduktion i 2020.
Denne gang håber Søren Pape Poulsen, at flere andre partier på den blå fløj vil lege med - for det bliver der brug for, når der skal forhandles:- Jeg håber meget på, at der er flere borgerligt- og liberaltsindede partier, der vil gå med på den her.
Lige nu handler det om at sige: Vi kan se målet med de 70 procents reduktion, og så går vi til forhandlingsbordet for at finde ud af, hvordan den her lov skal skrues sammen.
Den grønne omstilling, tror vi, er en af de største kommercielle muligheder siden internettet: At danske virksomheder kan gå ud i verden og hjælpe resten af verden med at blive klimaneutrale.
Tommy Ahlers, Erhvervsordfører VenstreI Venstre fortæller erhvervsordfører, Tommy Ahlers, at man bakker op om regeringens 'tårnhøje ambitioner', men at man ikke har lagt sig fast på, hvor mange procent målet i en ny klimaplan skal ligge på.
- Vi har ikke lagt os fast på procenten, fordi vi gerne vil have, vi bliver lidt mere konkrete, siger han.
Han understreger, at regeringen er godt på vej ved at sætte en milliard kroner ekstra af til grøn forskning.
- Nu har vi så Dansk Industri, der siger, at erhvervslivet gerne vil være med og tror på, vi kan komme op på 65 procent, hvis vi gør det på den rigtige måde.
Det er jo der, vi bliver mere konkrete.
Danmark skal være foregangslandTommy Ahlers slår fast, at man i Venstre deler De Konservatives ambition om, at den grønne omstilling hænger sammen med job og vækst.
- Den grønne omstilling, tror vi, er en af de største kommercielle muligheder siden internettet: At danske virksomheder kan gå ud i verden og hjælpe resten af verden med at blive klimaneutrale.
Derfor er vi helt med på, at en forudsætning for det her er, at vi både kan gøre det i Danmark, men også at danske virksomheder kan gå ud og hjælpe i hele verden, siger Tommy Ahlers.
Dansk Folkeparti også åben for forhandlingerI Dansk Folkeparti går man også ind til forhandlingerne om en klimalov med åbent sind, forklarer partiets klimaordfører, Morten Messerschmidt.
Han vil ikke afvise, at partiet vil kunne blive enige med regeringen og dets støttepartier om en målsætning om 70 procents CO2-reduktion i 2030.
- Målsætningen behøver ikke i sig selv at være et problem, men det handler om, hvordan man når derhen.
Og det er klart, at hvis regeringen kun vil lytte til sit socialistiske bagland, når det handler om, hvordan man så skal nå de der 70 procent, så står vi fuldstændigt af, siger han.
FacebookTwitterKopier linkEmner:Morten Messerschmidt (politiker)|Søren Pape Poulsen (politiker)|Dansk Industri|Det Konservative Folkeparti|Erhverv




https://www.dr.dk/nyheder/udland/staevning-skal-tvinge-trump-til-udlevere-skattepapirer

UdlandStævning skal tvinge Trump til at udlevere skattepapirerDistriktsanklager i New York har via en stævning bedt om Trumps selvangivelser fra de sidste otte år.
17.
sep.
2019 kl.
03.
42Bemærk: artiklen er mere end 30 dage gammelLæs opUSA's præsident, Donald Trump, mødes endnu en gang med krav om indsigt i hans skattepapirer.
Sent mandag aften dansk tid kunne en række amerikanske medier herunder The New York Times og nyhedsbureauet AP således afsløre, at distriktsanklager i New York Cyrus Vance via en stævning har bedt om præsidentens selvangivelser fra de sidste otte år.
Det sker i forbindelse med distriktsanklagerens undersøgelse af mulige ulovlige pengeoverførsler fra Trump til pornostjernen Stormy Daniels, som han angiveligt skulle have haft en affære med.
Stævningen er stilet revisionsvirksomheden Mazars USA, der håndterer præsidentens finanser.
I en udtalelse oplyser Mazars, at virksomheden "fuldt og helt vil leve op til vores juridiske forpligtelser".
Undersøgelsen af betalingerne til Stormy Daniels har indtil videre ført til, at Trumps tidligere advokat Michael Cohen er blevet kendt skyldig i brud på reglerne for valgkampsfinansiering, skattesnyd og at have løjet for et kongresudvalg.
Cohen fik en treårig fængselsdom.
Men anklagemyndigheden i Trumps hjemby, New York, mener altså stadig, at de knap 130.
000 dollar, som Cohen betalte til pornostjernen, blev overført på Trumps foranledning - og med penge fra hans kampagne, hvilket er ulovligt.
Marc Mukasey, en advokat fra The Trump Organization, siger til AP, at man "evaluerer situationen og vil komme med et passende svar".
Trump har lige siden valgkampen op til præsidentvalget i 2016 nægtet at udlevere sine selvangivelser.
Det har medført spørgsmål om, hvad der mon kan læses ud af den mangeårige forretningsmands skattepapirer.
I flere omgange har demokratiske medlemmer af Kongressen krævet at få indblik i præsidentens økonomi.
Det førte blandt andet til, at et kongresudvalg i april lagde sag an mod USA's finansministerium for at få udleveret Trumps selvangivelser for de seneste seks år.
Både for hans personlige økonomi og hans selskaber.
Ifølge The Guardian forventes det, at Trump vil gå rettens vej for at modsætte sig de seneste krav.
/ritzau/FacebookTwitterKopier link




https://www.dr.dk/sporten/oevrig/maa-man-vaere-et-dumt-svin-i-jagten-paa-sejr-hjaelp-os-med-finde-sportens-helte-og






https://www.dr.dk/sporten/motorsport/et-styrt-braekkede-erik-gundersens-nakke-men-hans-vilje-til-livet-kunne-ikke






https://www.dr.dk/nyheder/udland/greta-thunberg-hyldes-modtager-fornem-pris-fra-amnesty-international

UdlandGreta Thunberg hyldes: Modtager fornem pris fra Amnesty International Den 16-årige, svenske klimaaktivist Greta Thunberg får en pris for sin kamp for menneskerettigheder.
Greta Thunberg får overrakt en pris af af Amnestys generalsekretær, Kumi Naidoo på George Washington-universitetet i Washington D.
C.
17.
sep.
2019 kl.
08.
41 | opdateret 17.
sep.
2019 kl.
09.
18Bemærk: artiklen er mere end 30 dage gammelLæs opDen 16-årige, svenske klimaaktivist Greta Thunberg modtager en pris fra Amnesty International.
Natten til mandag dansk tid tildelte Amnesty International organisationens fornemmeste menneskerettighedspris til Thunberg for hendes "unikke lederskab og mod i forbindelse med at gå i brechen for menneskerettigheder".
Det skriver nyhedsbureauet dpa.
Greta Thunberg fik overrakt prisen af Amnestys generalsekretær, Kumi Naidoo, på George Washington-universitetet i Washington D.
C.
- Prisen er for alle frygtløse unge, der kæmper for deres fremtid.
En fremtid, som de burde kunne tage for givet, men det kan de ikke, som det ser ud nu, siger Greta Thunberg efter overrækkelsen.
Prisen er nemlig også tiltænkt den såkaldte Fridays for Future-bevægelsen, som er en klimastrejke om fredagen, som Greta Thunberg har skabt.
En bevægelse, som også danske skoleelever er en del af.
På fredag, hvor skoleelever og unge igen vil demonstrere for klimaet, vil Amnestys danske generalsekretær, Trine Christensen, derfor overrække prisen til en dansk repræsentant for Fridays for Future ved en demonstration på Rådhuspladsen.
Thunberg: Giv aldrig opThunberg opfordrede også alle unge og voksne til at deltage i den globale klimaprotest på fredag.
Naidoo skrev i sidste uge til over 30.
000 skoler verden over og bad dem om at give de studerende fri til at deltage i masseprotesten.
I New York har alle folkeskoleelever fået fri til at deltage, skriver det amerikanske medie The New York Times.
Der er omkring 1,1 million folkeskoleelever i storbyen.
Protestbevægelser håber, at der vil være omkring 800 demonstrationer spredt over 50 stater i USA, skriver mediet.
Det vil i så fald blive USA's største klimademonstration nogensinde.
Lørdag protesterede Thunberg foran Det Hvide Hus og opfordrede sine tilhængere til "aldrig at give op".
Thunberg ankom til USA 28.
august efter at have sejlet til New York.
Hun nægtede at flyve af hensyn til miljøet.
Greta Thunberg skal deltage ved klimatopmødet under FN's Generalforsamling i New York 23.
september.
/ritzau/Opdateret med video.
FacebookTwitterKopier linkEmner:Amnesty International|USA|Folkeskolen (Danmark)|Menneskerettigheder|Trine Christensen (organisationsleder)




https://www.dr.dk/nyheder/kultur/dansk-musik-kaaret-til-aarhundredets-allerbedste-utrolig-smukt-og-saert-gribende

KulturDansk musik kåret til århundredets allerbedste: Utrolig smukt og sært gribendeEngelsk avis sætter værk af Hans Abrahamsen øverst på listen over klassisk musik siden år 2000.
Det er mange år siden, Hans Abrahamsen skrev sit første stykke musik - men nu er han internationalt anerkendt.
Senest har avisen The Guardian udråbt hans værk 'Let me tell you' til det bedste i det 21.
århundrede.
Af Frederik Bjerre Andersen17.
sep.
2019 kl.
11.
31Bemærk: artiklen er mere end 30 dage gammelLæs opDet bedste stykke musik, der er skrevet i det 21.
århundrede, er skrevet af en mand fra Lyngby.
Du kender ham måske ikke, men inden for klassisk musik er han efterhånden en international stjerne.
Han har stadig sin egen flimrende, skarpe og komplekse tone,Max Fage-Pedersen om Hans Abrahamsens musikHans Abrahamsen er navnet, og hans værk 'Let me tell you' er netop kåret som det bedste stykke klassiske musik siden årtusindskiftet - det var dengang, Destiny's Child og Punk Royal-bukser hittede.
På linje med Amy Winehouse og SopranosDet er den respekterede engelske avis The Guardian, der har oplistet de allerbedste stykker kultur i det 21.
århundrede.
Skulder ved skulder med tv-serien 'The Sopranos' og Amy Winehouse-albummet 'Back to Black', der topper nogle af de andre lister, der er lavet af The Guardian, troner Hans Abrahamsen øverst på listen over kompositionsmusik.
- Vokalen er overraskende sikkert skrevet.
Det er svært at tro, at det her var Abrahamsens første sang-værk i stor skala, skriver The Guardian i deres begrundelse.
Hør første del af 'Let me tell you' lige her:Bayerns Radiosymfoniorkester m.
Barbara Hannigan - Let me tell you how it was (af Hans Abrahamsen)Hans Abrahamsens placering som nummer ét er endda så overlegen, at The Guardian nævner hans værk 'Schnee' (2008) som et andet værk, der sagtens kunne have indtaget listens førsteplads.
En højere enhed af musik, sang og tekstIfølge P2-vært Max Fage-Pedersen er en af 'Let me tell you's styrker på den internationale musikscene, at det ikke klinger særlig dansk.
Og så er den nu 66-årige Hans Abrahamsen i de senere år begyndt at skrive mere tilgængelig musik:Skrevet på 483 Shakespeare-ordSangstemmen i Hans Abrahamsens 'Let me tell you' (2013) er uddrag fra Paul Griffiths roman af samme navn.
Bogen 'Let me tell you' (2008) er et portræt af den unge Ofelia fra Shakespeares 'Hamlet' - skrevet ud fra hendes perspektiv og kun ved brug af de 483 forskellige ord, Shakespeare lagde i munden på hende i det berømte drama.
- Han har stadig sin egen flimrende, skarpe og komplekse tone, der ligger og funkler nedenunder.
Men på overfladen står musikken utrolig smuk og sært gribende, siger Max Fage-Pedersen.
Desuden hjælper det værket til tops, at stjernesangerinden Barbara Hannigan er koblet på.
De første år efter værkets premiere var det ganske enkelt kun hende, der havde lov til at fremføre det.
- Hendes fortolkning er gået direkte i hjertet på folk, og hun har sunget det langt over 30 gange siden uropførelsen.
Hannigan gør det uforligneligt, og sammen med Abrahamsens musik og teksten, er det hele bare gået op i en højere enhed, siger Max Fage-Pedersen.
Prisvindende mesterværkHans Abrahamsen selv er ydmyg og beæret over udmærkelsen - men han tager også sine forbehold.
Hvad man synes er godt lige nu, er det ikke sikkert man synes er godt på længere sigt.
Hans Abrahamsen- Jeg er glad for at være med på den liste, og glad for at være oppe i toppen, siger han til dr.
dk.
- På den anden side: Hvad man synes er godt lige nu, er det ikke sikkert man synes er godt på længere sigt.
Hans Abrahamsen nævner, at det i begyndelsen af det 20.
århundrede var nogle helt andre værker, man værdsatte, end dem, der nu står tilbage som de store fra perioden.
- Men det er fantastisk, at en engelsk avis bringer lister over ny musik, ny malerkunst og litteratur.
Det bringer opmærksomhed om ny musik og ny kunst og genererer diskussion.
Barbara Hannigan og DR SymfoniOrkestret opførte 'Let me tell you' under Sonning-prisens festkoncert i april i år.
Det var Hans Abrahamsen, der modtog prisen - næste år er det Barbara Hannigan, der får den.
Den 66-årige danske komponist har tidligere modtaget en masse andre priser og hæder for 'Let me tell you'.
Albummet fik prisen som årets ny musik-udgivelse af Gramophone i 2016, og Hans Abrahamsen har efterfølgende også modtaget både Nordisk Råds Musikpris og den store amerikanske Grawemeyer Award.
I år var Hans Abrahamsen desuden modtager af Léonie Sonnings Musikpris.
En pris, der næste år går til sopranen Barbara Hannigan.
FacebookTwitterKopier linkEmner:Amy Winehouse (musiker)|The Guardian|Hans Abrahamsen (musiker)|Klassisk musik|Lyngby




https://www.dr.dk/nyheder/udland/frankrig-rydder-lejr-med-1000-migranter

UdlandFrankrig rydder lejr med 1.
000 migranterSportshal og teltlejr i Dunkerque lukkes på grund af sundhedsfare.
Migranter fra Sudan, som kom til Frankrigs med redningsskibet "Aquarius" sidste år, ved en ceremoni i Lille sidste efterår.
(Arkivfoto) 17.
sep.
2019 kl.
17.
11Bemærk: artiklen er mere end 30 dage gammelLæs opFransk politi ryddede tirsdag en skolehal ved den nordlige havneby Dunkerque, hvor omkring 1.
000 migranter var indkvarteret.
Det skete, efter at en domstol havde fastslået, at en lejr på stedet både var sundhedsfarlig og et sikkerhedsproblem.
Myndighederne åbnede i december 2018 sportshallen for migrantfamilier, som manglede ly mod vinterkulden.
Siden blev der oprettet en stadigt voksende lejr på stedet, hvor omkring 800 migranter boede i telte omkring den stopfyldte idrætshal.
Omkring 170 personer - de fleste irakiske kurdere - havde fået pladser inde i hallen.
Migranter kørt til modtagelsescentrePolitiaktionen begyndte tirsdag morgen.
De første, som blev sendt væk, var unge mænd og teenagere, som rejste alene.
Alle blev sat på busser og flyttet til modtagelsescentre, hvor de kan søge asyl.
Det aktuelle område har været et samlingssted for irakiske kurdere, og de seneste år har de franske myndigheder flere gange revet lejre ned.
Mange har søgt til området ved Dunkerque i håb om at få en mulighed for at komme til Storbritannien.
En domstol i byen Lille gav tidligere i denne måned ordre til lukning af en lokal idrætshal, efter klager fra lokale myndigheder og indbyggere, som henviste til vold, kriminalitet og uroligheder i lejren.
Slumlejren i Calais skræmmerFrankrig og Storbritannien og andre EU-lande forsøger at udbygge et tættere samarbejde, der blandt andet skal forebygge opførelser af slumlejre, som det skete i den franske havneby Calais.
Slumrejen i Calais blev ryddet i 2016.
"Junglen" i Calais, hvor flygtninge og migranter samledes i håbet om at nå Storbritannien på den anden side af kanalen, blev ryddet i 2016.
Forinden var det adskillige gange kommet til masseslagsmål mellem forskellige grupper af migranter.
Den franske ombudsmand, Jacques Toubon, har beskyldt myndighederne for at forsøge at gøre migranterne "usynlige" ved at rydde deres lejre regelmæssigt uden at give dem muligheder til at gøre noget andet end at søge til en ny lejr.
Præsident Emmanuel Macron har sagt, at asylsager skal håndteres hurtigt, når der er tale om flygtninge, mens såkaldte økonomiske migranter skal deporteres hurtigt.
/ritzau/AFPFacebookTwitterKopier linkEmner:Emmanuel Macron (politiker)|Frankrig|Storbritannien|Flygtninge og asylansøgere|EU




