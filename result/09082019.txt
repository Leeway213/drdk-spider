https://www.dr.dk/sporten/fodbold/superliga/ob-slider-sig-forbi-randers-efter-chancerig-kamp

SuperligaOB slider sig forbi Randers efter chancerig kampSander Svendsen blev matchvinder for OB, der slog Randers 1-0 i fredagens sene kamp.
09.
aug.
2019 kl.
22.
02Bemærk: artiklen er mere end 30 dage gammelLæs opEn scoring kort inde i anden halvleg af norske Sander Svendsen var nok, da OB fredag på hjemmebane slog Randers FC 1-0 i 3F Superligaen.
Dermed blev nordmanden matchvinder for OB for anden kamp i træk, efter at han også scorede i 1-0-sejren over Esbjerg i den seneste runde.
Med de tre point er OB stadig ubesejret hjemme mod Randers siden 2016.
Kampen var præget af mange chancer i begge ender, og der kunne nemt været faldet flere scoringer end den ene, der blev afgørende.
I første halvleg dominerede OB spillet i den første halvdel, mens Randers overtog styringen fra 25.
minut til pausen.
I anden halvleg var OB bedst.
OB's Sander Svendsen sender de tre point til Odense.
Efter den smalle sejr kravlede fynboerne op på tredjepladsen med ni point, mens Randers forbliver placeret på tiendepladsen med fem point.
Efter 25 minutter var Randers-backen Kevin Conboy tæt på at score tæt på mål, men OB-keeper Oliver Christensen afværgede forsøget.
I det 42.
minut var det så hjemmeholdet, der kunne være kommet i front, men Sander Svendsen måtte se sit skud fra distancen sendt ud til hjørnespark.
Syv minutter senere brød jublen så løs i Odense, da Svendsen åbnede scoringen med sin fjerde sæsontræffer, efter at Bashkim Kadrii uselvisk spillede ham helt fri.
OB’s Oliver Lund havde en god mulighed efter 72 minutter, men Randers-keeper Patrik Carlgren parerede skuddet.
Det mest opsigtsvækkende resten af kampen var, da OB gav debut til nyindkøbte Issam Jibali efter 79 minutter.
/ritzau/FacebookTwitterKopier linkEmner:Odense Boldklub|Randers|Fodbold|Randers FC|Esbjerg




https://www.dr.dk/sporten/fodbold/england/liverpool-indleder-ny-saeson-med-sikker-sejr-over-norwich

EnglandLiverpool indleder ny sæson med sikker sejr over NorwichLiverpool førte 4-0 ved pausen og slog Norwich 4-1, da Teemu Pukki scorede for gæsterne i anden halvleg.
Liverpool indleder den nye sæson i Premier League med en 4-1-sejr hjemme over Norwich.
09.
aug.
2019 kl.
23.
20Bemærk: artiklen er mere end 30 dage gammelLæs opLiverpools spillere gik fredag aften på banen til den nye sæson i Premier League, som om de slet ikke har holdt sommerferie.
Efter under en halv time var Liverpool hjemme foran 3-0 mod oprykkeren Norwich i sæsonpremieren, og inden pausen blev det også 4-0.
Det gik i det hele taget alt for hurtigt for gæsterne, der ikke fik tid til at forsøge at finde deres ben at stå på i den bedste engelske række.
Efter syv minutter tryllede Mohamed Salah i venstre side og lagde bolden ind i feltet, hvor Grant Hanley gik helt skævt af det hele og sparkede bolden i eget net og Liverpool foran 1-0.
Så fulgte et pres i højt tempo, og efter 19 minutter gik det igen alt for hurtigt for gæsterne.
Liverpool kombinerede i feltet, og Salah slap igennem og sendte fladt bolden i mål til 2-0.
Så fik Norwich lige lov at sunde sig lidt, inden Salah tog et hjørnespark, og Virgil van Dijk steg til vejrs og pandede Liverpool foran 3-0.
Tre minutter før pausen svigtede opdækningen i gæsternes forsvar, og Divock Origi headede Liverpool på 4-0.
Liverpool løftede foden fra speederen i anden halvlegEfter pausen gik hjemmeholdet ned i tempo, og kampen var uden mål indtil det 64.
minut, hvor den tidligere Brøndby-angriber Teemu Pukki bed fra sig.
Finnen modtog en bold i feltet og svigtede ikke og sparkede Norwich på 1-4.
Pukki forlængede denne sommer kontrakten med Norwich efter et år i klubben siden skiftet fra Brøndby.
I den periode har Pukki scoret imponerende 30 mål i alle turneringer, og alene i Championship leverede Pukki 29 mål i sæsonen, da Norwich rykkede op.
Liverpool havde sit resultat foran 4-1, og der blev ikke scoret mere i opgøret, som foreløbigt sendte Champions League-vinderen helt til tops i rækken og oprykkeren helt til bunds.
De øvrige kampe i den første runde spilles lørdag og søndag.
/ritzau/FacebookTwitterKopier linkEmner:England|Mohamed Salah (fodboldspiller)|Teemu Pukki (fodboldspiller)|Fodbold|Liverpool FC




https://www.dr.dk/nyheder/udland/300-anholdte-migrantarbejdere-loeslades-i-usa

Udland300 anholdte migrantarbejdere løslades i USAMenneskerettigshedsgrupper har kaldt arrestationerne "ondskabsfulde".
En vagt holder øje med de anholdte migrantarbejdere.
Af Josefine Hummelmose09.
aug.
2019 kl.
20.
53Bemærk: artiklen er mere end 30 dage gammelLæs opDe amerikanske immigrationsmyndigheder har midlertidigt løsladt 300 af de næsten 700 illegale immigranter, som blev arresteret i onsdags i sydstaten Mississippi.
De skal dog senere møde op i retten.
Det sker efter massive protester.
Demokrater og menneskerettigshedsgrupper har kaldt arrestationerne "ondskabsfulde".
I alt blev 680 latinamerikanske migrantarbejdere arresteret på syv kyllinge-forarbejdsningsanlæg i Mississippi.
Det blev de, fordi de ikke havde id-papirer eller tilladelse til at opholde sig i USA.
Derfor anses de for at være illegale immigranter.
Det er angiveligt den største aktion mod illegale immigranter i USA's historie.
Immigrationsmyndighederne leder efter illegale migrantarbejdere i en stor aktion i onsdags.
De anholdte blev ført til en militær hangar, uden at deres børn vidste, hvornår de ville se dem igen.
Derfor er arrestationerne blevet anklaget for at være "umenneskelige" og "skadelige" for de anholdtes børn.
Ifølge talsmand for immigrationsmyndighederne, Bryan Cox, havde de sat medarbejdere af til at underrette skoler om aktionen og give kontaktoplysninger til alle børn, hvis forældre ikke hentede dem.
Nogle lokale tilbød børnene at overnatte i deres forretninger.
- Det første jeg tænkte på, var børnene.
Hvad sker der med dem, når de får fri fra skole?
Vi har sengepladser klar til dem, og vi har mad til dem, så de kan komme igennem natten.
Og hvis de har brug for transport til skolen, så kan vi også finde ud af det, sagde Jordan Barnes, ejer af et lokalt fintnesscenter, til BBC.
Præsident Donald Trump annoncerede i juni, at der ville blive gjort noget ved de illegale migrantarbejdere, og at "millioner af illegale immigranter, der havde fundet vej ind i USA", skulle fjernes.
Dem, der ikke er blevet midlertidigt løsladt, vil blive flyttet til et detentionscenter, siger immigrationsmyndighederne.
FacebookTwitterKopier linkEmner:Donald Trump (politiker)|USA|Kriminalitet|Befolkning|BBC




https://www.dr.dk/nyheder/politik/bliver-kristian-jensen-formand-en-dag-loekke-svarer-udenom

Krise i VenstreSe temaPolitikBliver Kristian Jensen formand en dag?
Løkke svarer udenomLars Løkke Rasmussen vil ikke forholde sig til, om Kristian Jensen er en oplagt formandskandidat i fremtiden.
Af Mette Richardt09.
aug.
2019 kl.
22.
38Bemærk: artiklen er mere end 30 dage gammelLæs opLars Løkke Rasmussen slog på dagens pressemøde i forbindelse med Venstres sommergruppemøde fast, at han også er formand for partiet ved næste folketingsvalg.
Men det er uvist, hvem der en dag skal overtage stafetten fra Lars Løkke Rasmussen.
En oplagt kandidat er næstformand Kristian Jensen, men så længe Lars Løkke Rasmussen selv sidder på formandsposten, har han ikke lyst til at bidrage til den diskussion.
- Kristian Jensen er næstformand, og jeg er formand.
Og jeg har ikke kendskab til andre kandidater.
Venstre skal ikke have ny formand - han står her, sagde Lars Løkke Rasmussen, da han blev spurgt i tv-avisen her til aften.
Hvad med en gang i fremtiden - en eller anden dag?
- En eller anden dag?
Jamen, hvornår er den dag?
Det er noget, I spekulerer i.
- Jeg synes, andre skal væbne sig med samme tålmodighed, som jeg selv har.
Derfor giver det ikke mening, at diskutere hvilken regeringskonstellation Venstre vil foreslå efter næste valg, og det giver heller ikke nogen mening at diskutere, hvem der skal være formand efter mig, lød det fra Lars Løkke Rasmussen.
Læs også:Kristian Jensen: 'Der er ingen grund til at få en ny formand i Venstre'Ikke et kønt forløbSpørgsmålene om Kristian Jensens fremtid blomstrede op inden sommergruppemødet, da Kristian Jensen i et interview i Berlingske blandt andet udtalte, at det var en fejl, at Venstre-formanden under valgkampen lagde op til en SV-regering.
Derudover kritiserede han Lars Løkke Rasmussen for ikke at have inddraget ham i tankerne om en SV-regering.
Der har været rivegilde på det her gruppemøde, og selvfølgelig er det dramatisk, når Claus Hjort Frederiksen opfordrer Kristian Jensen til at trække sig.
Christine Cordsen, DR's politiske korrespondentDet fik så Venstres indflydelsesrige veteran Claus Hjort Frederiksen til kort før pressemødet i dag at opfordre Kristian Jensen til at trække sig som næstformand.
Det skete dog ikke, og Kristian Jensen beklagede, at han havde udtalt sig til avisen om noget, der burde have været holdt internt i gruppen.
Efter pressemødet gentog Claus Hjort Frederiksen sit budskab.
Han sagde, at Kristian Jensen havde underløbet Lars Løkke Rasmussen, og at det er uholdbart.
Lars Løkke Rasmussen erkendte, at forløbet ikke har været kønt.
- Vi kan da ligeså godt være ærlige.
Det er da ikke noget kønt billede.
Vi vender tilbage efter sommerferien efter to fantastiske valg.
Og det tror jeg blandt andet hænger sammen med de meldinger, jeg er kommet med i valgkampen.
Derfor er det noget rod, at der bliver stillet spørgsmål ved de meldinger, jeg har givet.
Men det er også visket ud i dag.
Det er en enig gruppe, der i dag har sagt, at vi går kontruktivt og kritisk ind i oppositionsrollen, sagde Lars Løkke Rasmussen.
En dramatisk dagDR's politiske korrespondent Christine Cordsen siger, det har været en dramatisk dag, selv om Lars Løkke Rasmussen prøver at nedtone det.
- Der har været rivegilde på det her gruppemøde, og selvfølgelig er det dramatisk, når Claus Hjort Frederiksen opfordrer Kristian Jensen til at trække sig.
Christine Cordsen fornemmer, at denne uges forløb har sat gang i en proces, der kan være svær at stoppe.
- Jeg tror, at i løbet af nogle måneder eller i hvert fald i god tid inden næste valg vil der være en afklaring, og så kan det sagtens være, at hverken Kristian Jensen eller Lars Løkke Rasmussen sidder i ledelsen for Venstre, siger Christine Cordsen.
FacebookTwitterKopier linkEmner:Christine Cordsen (journalist)|Lars Løkke Rasmussen (politiker)|Venstre|Berlingske Media|Valg og folkeafstemninger




https://www.dr.dk/nyheder/regionale/midtvest/specialskoler-faar-sparekniven-lenas-handicappede-datter-bliver

Midt- og VestjyllandSpecialskoler får sparekniven: Lenas handicappede datter bliver dårligere fysisk og psykiskBåde forældre og organisationer er bekymrede over store besparelser på specialområdet.
Lena Skovgaard er bekymret for, om hendes datter får den faste struktur, hun har brug for, på den nye skole.
Af Monica Jørgensen og Asta Pil Heltborg09.
aug.
2019 kl.
20.
46Bemærk: artiklen er mere end 30 dage gammelLæs opMange glæder sig til at komme tilbage i skole efter en lang sommerferie.
Men for en række forældre i Herning er første skoledag på mandag forbundet med frygt og bekymring.
De har børn på den nye specialskole Valdemarskolen, der er en sammenlægning af to andre skoletilbud til henholdsvis autister og svært fysisk eller psykisk handicappede.
Den nye skole er opstået i slipstrømmen på en 20 procents besparelse på specialområdet i Herning Kommune, som også har medført, at der er blevet afskediget fagpersonale.
Hun spørger, om hun må komme i seng allerede om eftermiddagen, og hun spiser mindre, fordi hun er træt.
Det er en dårlig cyklus, og det gør det svært at få et familieliv til at hænge sammen.
Lena Skovgaard, mor til barn på ValdemarskolenLena Skovgaard er mor til en handicappet 9-årig pige, og hun er bange for, at datteren ikke får det godt på den nye skole.
Hendes største bekymring er, at skolen fungerer som ren opbevaring.
- Jeg frygter, min datter ikke får den støtte, hun har brug for.
Hun har brug for faste rammer, fast struktur og fast personale, der ved, hvad hun har brug for i det daglige, siger hun.
Besparelserne i sig selv trådte i kraft i januar, og Lena Skovgaard kan allerede se en markant forskel i sin datters adfærd.
- Tidligere var hun en glad pige, der kom hjem og havde overskud.
Hun var begyndt at få en god nattesøvn.
Men fra januar blev hun dårligere fysisk, og hun begyndte at skrige om natten, forklarer moren.
- Hun spørger, om hun må komme i seng allerede om eftermiddagen, og hun spiser mindre, fordi hun er træt.
Det er en dårlig cyklus, og det gør det svært at få et familieliv til at hænge sammen.
Konsekvenser for trivsel og indlæringBesparelserne medfører, at børnene skal gå i større klasser og undervises af markant færre lærere.
Derudover har kommunen også skåret kraftigt i fysio- og ergoterapien.
Bent Ole Nielsen, der er regionalformand for CP Danmark i Vestjylland, som tidligere var kendt som Spastikerforeningen, finder det alarmerende.
- Vi synes, det er ret katastrofalt med de besparelser, der foretages.
Vi kan se, det på sigt vil gå ud over børnenes trivsel, indlæring og deres fysiske formåen, fortæller han.
Også Jeanette Kæseler Hoffmann, der er formand for skolebestyrelsen på Valdemarskolen, frygter, at mange børn vil tage skade af forandringerne.
- Allerede nu kan man se, der er børn, som går tilbage udviklingsmæssigt.
De bliver mere inaktive, og jeg frygter, at flere børn får yderligere angst og ikke tør gå i skole, fortæller hun.
Hun ved, at kommunerne er spændt hårdt for økonomisk, men som talerør for forældrene på skolen, udtrykker hun en bekymring for de langsigtede konsekvenser ved besparelserne.
- Selvfølgelig skal vi bidrage, men det er vigtigt at høre forældrestemmerne i det her.
For den her gruppe af børn sker forandringer ikke kortsigtet.
Det kræver planlægning og tid, for alle forandringer skal køres ind i et system, siger Jeanette Kæseler Hoffmann.
Flere kommuner sparer: En dårlig forretningHerning Kommune er ikke et det eneste sted i landet, hvor specialområdet står for skud.
Lige præcis sådan nogle børn har brug for uddannede og professionelle pædagoger, psykologer og fysioterapeuter.
Birgitte Conradsen, BUPLIfølge BUPL, der er Børne- og Ungdomspædagogernes Landsforbund, sparer blandt andet Randers, Frederiksberg og Nyborg kommuner også penge på området.
Organisationens næstformand, Birgitte Conradsen, finder det bekymrende, at det netop er handicappede børn, som bliver ramt.
- Det er sårbare børn og unge, som i forvejen har brug for ekstra ressourcer.
Det er klart, det går ekstra meget ud over dem, hvis man sparer på det område, siger hun og uddyber:- Lige præcis sådan nogle børn har brug for uddannede og professionelle pædagoger, psykologer og fysioterapeuter.
De skal være velkvalificerede.
Hun mener, at kommunerne fokuserer på brandslukning frem for forebyggelse, hvilket ikke er en god forretning i den sidste ende.
- Der er større risiko for, at flere børn får brug for specialtilbud.
Der er nødt til at blive lavet en investering, så vi kan forebygge, at børn får brug for specialindsatser, siger Birgitte Conradsen.
Budgettet hang ikke sammenSammenlægningen af skolerne og besparelserne er et resultat af, at budgetterne på området ikke hang sammen.
Det fortæller Dorte West (V), der er formand for Børne- og Familieudvalget i Herning Kommune og en af de ansvarlige for den politiske prioritering bag besparelserne.
- Vi er nødt til at reagere, som vi ville have gjort på alle andre områder.
Det er aldrig sjovt, og særligt ikke, når man har med en gruppe børn at gøre, der er sårbare over for forandringer, siger hun.
Besparelserne løber op i 20 millioner kroner, og derfor mener hun, at man bestemt kommer til at kunne mærke forskel på specialområdet i kommunen.
- Det vil kunne mærkes, men det er en svær proces, fordi vi både har en flytning og en besparelse, der skal udmøntes på samme tid, siger Dorte West, der understreger, at de har været i dialog med flere forældrerepræsentanter i forbindelse med beslutningerne.
I artiklen fremgik det, og Kolding Kommune også skulle spare på specialområdet, men dette er ikke korrekt.
Mandag 12/8 klokken 8.
30 blev fejlen rettet.
FacebookTwitterKopier linkEmner:Børne- og Ungdomspædagogernes Landsforbund|Økonomi|Herning Kommune|Uddannelse|Jylland




https://www.dr.dk/nyheder/udland/braendstofkaos-i-hollandsk-lufthavn-anden-gang-paa-uger

UdlandBrændstofkaos i hollandsk lufthavn for anden gang på to ugerSchiphol-lufthavn har igen oplevet, at fly ikke kan tanke.
Problemet er løst, men der er fortsat forsinkelser.
Passagererne i Amsterdam-lufthavnen Schiphol stimler sammen, men problemerne er nu løst.
09.
aug.
2019 kl.
22.
42Bemærk: artiklen er mere end 30 dage gammelLæs opDen store Schiphol-lufthavn ved den hollandske hovedstad, Amsterdam, har fredag aften for anden gang på to uger døjet med store forsinkelser.
Ligesom sidst kunne flyene ikke lette, da det ikke lod sig gøre at fylde brændstof på flyene.
Den hollandske statsradiofoni, NOS, viderebragte de første meldinger om problemerne kort før klokken 21.
Omkring klokken 21.
30 oplyser lufthavnen på Twitter, at problemet er løst, men at der fortsat kan være aflysninger og forsinkelser.
Det er normalt efter en stor nedlukning, at det tager tid at få trafikken tilbage i normal gænge.
Det er ikke umiddelbart til at sætte tal på, hvor mange afgange og passagerer, der har været berørt af problemerne.
Har tidligere haft problemerFejlen lyder umiddelbart som en gentagelse af problemerne 24.
juli, hvor op mod 30.
000 passagerer strandede i lufthavnen.
Også dengang blev det forklaret med problemer med et brændstofsystem, der omfatter et stort ledningsnet i lufthavnen.
Ifølge NOS bliver systemet drevet i fællesskab af luftfartsselskabet Air France-KLM og olieselskaberne Shell, BP, Esso, Q8, Statoil, Texaco og Total.
24.
juli blev 180 fly aflyst på grund af brændstofproblemerne, og bare en fjerdedel af de fly, der skulle være landet i Schiphol den aften, ankom.
Schiphol-lufthavnen er ifølge nyhedsbureauet Reuters Europas tredjestørste lufthavn.
/ritzau/FacebookTwitterKopier link




https://www.dr.dk/nyheder/politik/kristian-jensen-paa-nyt-tilbagetog-fem-aars-floejkrig-spoeger-i-venstre

Krise i VenstreSe temaPolitikKristian Jensen på nyt tilbagetog: Fem års fløjkrig spøger i Venstre Formandsdrømmen risikerer at smuldre frem mod landsmødet, vurderer DR's politiske analytiker.
Venstres formand Lars Løkke Rasmussen var dømt helt ude af dele af pressen, men formåede tilbage i juni 2014 at overbevise partiets bagland om, at han skulle fortsætte på posten.
Af Oliver Batchelor og Thomas Klose Jensen09.
aug.
2019 kl.
21.
39Bemærk: artiklen er mere end 30 dage gammelLæs op- Vi er fast forankret, Kristian og jeg, i en tro på, at vi sammen kan løfte opgaven med at skabe ro og tryghed i Venstres egne rækker.
Sådan lød det fra Venstres formand Lars Løkke Rasmussen 4.
juni 2014, da han og Kristian Jensen trådte frem for pressen på Odense Kongres Center efter et syv timer langt hovedbestyrelsesmøde.
Lars Løkke Rasmussen var af flere medier på det tidspunkt dømt færdig som formand for Venstre efter en række sager om partikassens sponsorat af hans tøjforbrug og luksusrejser for klimaorganisationens GGGI's regning.
Dramaet i Odense i 2014 fik mange Venstre-medlemmer til at frygte, at partiet nu ville blive martret af fløjkrig, fortæller DR's politiske analytiker Bjarne Steensbeck.
Men det skete ikke.
Efter maratonmødet bag lukkede døre var det lykkedes for Venstreformanden at redde sin politiske karriere.
Det er jo balladen fra dengang, der har været med til at skabe fløjene i partiet.
De eksisterede også tidligere, men blev i den grad iscenesat ved den lejlighed, hvor de blev til noget, som man navigerer efter i Venstre.
Bjarne Steensbeck, DR's politiske analytikerLæs også:Løkke om dramatisk sommergruppemøde: Det har slået nogle gnister- Jeg kan ikke mindes et comeback af samme kaliber som det her.
Det må være det største comeback, siden Lazarus steg op fra de døde.
Det er meget, meget usædvanligt, sagde daværende kommentator og radiovært Jarl Cordua, der er erklæret Venstre-mand, til DR Nyheder.
Magtkampen fra 2014 spøgerBag kulissen havde dele af Venstres bagland satset på, at Kristian Jensen kunne gennemføre et kup mod formanden på det ekstraordinære hovedbestyrelsesmøde.
Men i stedet fik han stukket mikrofonen i hånden af formanden på det efterfølgende pressemøde.
- Vi har haft en lang og meget åben drøftelse af den krise, Venstre har været i.
For vi har været i en krise.
Og man kan sige, at vi stadig er i en krise, indtil vi har genvundet vælgernes tillid til os.
Og den første delmålsætning er at få genvundet vores medlemmers og tillidsfolks tillid til os, sagde han.
Læs også:Kristian Jensen: 'Der er ingen grund til at få en ny formand i Venstre'Der er ingen tvivl om, at dramaet fra 2014 på Odense Kongres Center netop nu spøger i Venstres bagland, vurderer DR Nyheders politiske analytiker Bjarne Steensbeck.
Kristian Jensen måtte på dagens pressemøde trække i land i forhold til sin kritik af formand Lars Løkke Rasmussens strategi under valgkampen, hvor han lagde op til et regeringssamarbejde med Socialdemokratiet.
- Det er jo balladen fra dengang, der har været med til at skabe fløjene i partiet.
De eksisterede også tidligere, men blev i den grad iscenesat ved den lejlighed, hvor de blev til noget, som man navigerer efter i Venstre.
Jeg synes, det er uholdbart, at vi har en næstformand, der underløber partiets formand med politiske udmeldingerVenstres Claus Hjort Frederiksen efter pressemødet i dagBjarne Steensbeck fortæller, at banen dengang i 2014 var "kridtet op til", at Kristian Jensen sparkede "bolden i mål" på hovedbestyrelsesmødet.
- Det gjorde han aldrig.
Han efterlod dem, der havde investeret deres politiske kapital på det, med tomme hænder.
Han kunne ikke levere magten.
Kristian Jensen hængt til tørreFør dagens pressemøde kom det frem, at Venstres nestor, den indflydelsesrige Claus Hjort Frederiksen, på sommergruppemødet havde rejst sig op og krævet Kristian Jensens afgang efter dennes undsigelse i Berlingske af formandens linje.
Kritikken gentog han til flere medier, heriblandt DR Nyheder, efter den times tid, pressemødet varede.
Læs også:Claus Hjort Frederiksen fastholder kritik af Kristian Jensen som næstformand: 'Det er uholdbart'- Jeg synes, det er uholdbart, at vi har en næstformand, der underløber partiets formand med politiske udmeldinger, sagde han.
For Bjarne Steensbeck var Hjort Frederiksens udmelding endnu mere bemærkelsesværdig end Kristian Jensens tilbagetog for åben mikrofon.
- Det er det store opsigtsvækkende træk på sommergruppemødet.
For Claus Hjort Frederiksen er en mand, der har en hel særlig position og taler til mange.
Og hvis man er blevet kaldt 'ikke den rigtige' af ham, så har man i den grad et reparationsarbejde foran sig.
Kristian Jensen såvel som Lars Løkke Rasmussen bekræftede på pressemødet, at de begge stiller op til genvalg på partiets kommende landsmøde til november i Herning.
Spørgsmålet er nu, om Kristian Jensen, når tømmermændene har lagt sig efter Venstres sommergruppemøde, nogensinde bliver Venstres formand.
Hvis tiden op til dagens sommergruppemøde arbejdede imod Kristian Jensens formandsdrømme, så er tiden nu en endnu større fjende for næstformanden.
- Det hele kan smuldre for ham frem til landsmødet.
Nu er der måske flere og flere, der tvivler på, om han har det, der skal til, for at blive formand.
- Han har endnu en gang trukket sig og lignede en stor undskyldning på pressemødet.
Det var en ydmygelse.
Det var en eklatant ydmygelse af en næstformand med ambitioner om at blive formand, siger Bjarne Steensbeck.
Kampvalg i Herning til november?
Bjarne Steensbeck understreger, at det er svært at spå om fremtiden i politik, men der ingen tvivl om, at man i Venstre er træt af magtkampene.
- Mange er så trætte af, at fløjene er blevet en så integreret del af magtkampen i partiet, at man helst ser, at man kan starte på en frisk.
Læs også:Kommentatorer: Kristian Jensen fik prygl og måtte sige bebeDet kræver et kampvalg på partiets landsmøde.
- Kristian Jensen siger, at han stiller op igen.
Men det er nok ikke helt vanvittigt at gætte på, at han kommer ud i et kampvalg, siger Bjarne Steensbeck.
Men hvem kunne så tænkes at udfordre Kristian Jensen som Venstres kronprins?
Politisk ordfører Jakob Ellemann-Jensen sad på bagsmækken af den golfbil, der fragtede Venstretoppen til pressemødet.
Han fik dog ikke mange minutters taletid til at fremlægge partiets politik.
Pilen peger på den nyudnævnte politiske ordfører Jakob Ellemann-Jensen, der stort set ingenting sagde på dagens pressemøde.
Flere iagttagere har allerede peget på, at han får en stadig større fanskare i Venstres bagland.
- Han kunne bare sidde og kigge på dramaet.
Og det kunne jo være, at det var ham, der stillede op.
I givet fald kan det være det afgørende dødsstød til Kristian Jensens formandsdrømme, siger Bjarne Steensbeck.
FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Herning|Odense




https://www.dr.dk/nyheder/udland/norsk-skib-redder-85-mennesker-i-middelhavet

UdlandNorsk skib redder 85 mennesker i MiddelhavetDet er endnu uvist, hvor et norsk redningsskib vil lægge til.
Det bliver ikke i Norge, siger minister fredag.
85 mennesker på en gummibåd er reddet efter en aktion ud for Libyen.
09.
aug.
2019 kl.
22.
23 | opdateret 12.
aug.
2019 kl.
10.
39Bemærk: artiklen er mere end 30 dage gammelLæs opFredag eftermiddag reddede det norske skib "Ocean Viking" 85 mennesker, der befandt sig i en gummibåd i Middelhavet.
Det oplyser organisationen Læger Uden Grænser.
Blandt de 85 mennesker, der blev reddet i den to timer lange aktion, der fandt sted 60 sømil fra Libyen, er 25 under 18 år.
Den yngste er et år.
Ifølge nyhedsbureauet AFP er der tale om migranter fra Senegal, Mali, Elfenbenskysten og Sudan.
Karine Nordstrand, der er præsident i nødhjælpsorganisationen Læger Uden Grænsers norske afdeling, siger, at besætningen på skibet tager hånd om de reddede.
- Dem, der trænger til det, får lægehjælp om bord.
Derefter handler det om at få de her sårbare mennesker til en tryg havn, siger hun.
Gummibåden blev i første omgang observeret af et fly i luften.
Skibet modtog meldingen sent torsdag aften, men først fredag morgen blev båden fundet.
- Vi formåede at få dem alle sikkert om bord, men hvis vi ikke havde fundet dem tidligt i dag, kunne det være endt i endnu et tragisk forlis, siger Nordstrand.
Det er fredag aften endnu uvist, hvor "Ocean Viking" planlægger at lægge til.
Ingen vil tage imodItalien har vedtaget en lov, der forbyder private redningsskibe at lægge til.
Regeringen truer med at beslaglægge skibe, der trodser forbuddet.
Den italienske indenrigsminister, Matteo Salvini, har advaret Norge om at bryde loven og har på Twitter krævet, at Norge selv tager ansvar for de mennesker, det norske skib har reddet på havet.
Lokale medier som open.
online i Italien skriver, at Salvini har sendt et brev til den norske justits- og indvandringsminister Jøran Kallmyr og bedt ham sørge for, at "Ocean Viking" ikke lægger til i Italien.
Kallmyr har understreget over for den norske tv-station NRK, at det ikke er aktuelt for Norge selv at tage imod mennesker, der reddes på Middelhavet.
- Migranterne skal transporteres tilbage til Afrika til enten Tunesien eller Libyen, siger han og tilføjer, at de ikke bør sendes til Europa.
/ritzau/NTBRettelse: I sidste sætning manglede der et væsentligt 'ikke', hvilket er blevet tilføjet.
FacebookTwitterKopier linkEmner:Matteo Salvini (politiker)|Italien|Norge|Læger Uden Grænser|NRK




https://www.dr.dk/sporten/fodbold/superliga/wind-blaeser-lyngby-omkuld-i-parken

SuperligaWind blæser Lyngby omkuld i ParkenFormstærke Jonas Wind scorede begge mål, da FC København fredag slog oprykkerne Lyngby med 2-0.
09.
aug.
2019 kl.
19.
55Bemærk: artiklen er mere end 30 dage gammelLæs opFC København har fortsat maksimumpoint i denne sæson i 3F Superligaen takket være holdets brandvarme komet Jonas Wind.
Den 20-årige angriber scorede således begge mål, da de danske mestre fredag aften slog oprykkerne Lyngby med 2-0 på hjemmebane.
Dermed topper FCK ligaen med 15 point.
Wind var så sent som tirsdag aften også helten, da han iskoldt scorede på et straffespark i overtiden og skaffede 1-1 med hjem fra den svære udekamp mod Røde Stjerne Beograd i Champions League-kvalifikationen.
Wind er med sine to scoringer mod Lyngby nu alene i spidsen for topscorerlisten i Superligaen med fem mål i fem kampe.
Lyngbys Emil Nielsen (t.
v.
) bliver presset af FC Københavns Bryan Oviedo.
 Viktor Fischer havde overtaget anførerbindet for FCK fra Carlos Zeca, der begyndte opgøret på bænken.
1 / 2Lyngbys Emil Nielsen (t.
v.
) bliver presset af FC Københavns Bryan Oviedo.
1 / 2Viktor Fischer havde overtaget anførerbindet for FCK fra Carlos Zeca, der begyndte opgøret på bænken.
2 / 2FCK havde til dagens opgør skiftet ud på seks pladser i startopstillingen i forhold til 1-1-kampen mod Røde Stjerne forleden.
Det var åbenlyst medvirkende til en knap så berusende første halvleg, hvor hjemmeholdets spil aldrig for alvor kom til at flyde.
Gæsterne hang bedre sammen og havde lovende perioder i de første 45 minutter, men formåede aldrig for alvor at true Karl-Johan Johnsson i FCK’s bur.
Første halvlegs største mulighed tilfaldt FCK’s spanske rekordindkøb Pep Biel, der dog misbrugte sin store chance midt for mål.
Kun 23 sekunder inde i anden halvleg kom FCK foran med 1-0, da Viktor Fischer, der var anfører, med en skarp pasning fandt Jonas Wind, som kvitterede med en sikker scoring.
Og et kvarter senere lynede Wind igen.
Lyngby fik ikke clearet ordentlig i eget felt, og Wind sparkede flot en løs bold i nettet til 2-0.
FCK spillede generelt en langt bedre anden halvleg efter de to mål, men ingen af holdkammeraterne udviste samme skarphed som den sprudlende Wind.
FCK får tirsdag klokken 20.
00 besøg af Røde Stjerne, mens Lyngbys næste kamp er ude mod Esbjerg i Superligaen 18.
august.
/ritzau/FacebookTwitterKopier linkEmner:FC København|Viktor Fischer (fodboldspiller)|Lyngby|Fodbold|3F




https://www.dr.dk/nyheder/udland/tyrefaegtning-vender-tilbage-til-mallorca

UdlandTyrefægtning vender tilbage til MallorcaDer har ikke været tyrefægtning på øen i to år.
Tyrefægter Pablo Aguado kæmper mod en tyr i Santander i det nordlige Spanien.
Af Josefine Hummelmose09.
aug.
2019 kl.
18.
54Bemærk: artiklen er mere end 30 dage gammelLæs opI aften skal tyrefægtere kæmpe på Mallorca for første gang i to år.
Den første rigtige kamp på øen bliver afholdt i aften i anledningen af tyrefægter-arenaen Coliseo Balears 90-års jubilæum.
Der har ikke været tyrefægtning på øen, siden det regionale parlament for to år siden indførte en lov, som gjorde det forbudt at slå tyren ihjel under kampen.
Spaniens forfatningsdomstol har nu ophævet forbuddet, fordi de mener, at det er en essentiel del af sportsgrenen.
Dyrerettighedsforkæmpere har smurt sig ind i falsk blod og ligger på jorden, så de danner ordene "Stop tyrefægtning" under en demonstration i Spanien i juli.
Mens fans glæder sig over, at den gamle spanske tradition igen kan ses på øen, kalder modstandere det barbarisk.
Forkæmpere for dyrerettigheder planlægger at demonstrere til aftenens kamp.
Men de er alligevel fortrøstningsfulde.
- Vi er overbeviste om, at tyrefægtning er ved at uddø, og dette er de sidste krampetrækninger fra en døende forestilling, fortalte Francisco Vasquez Neria fra AnimaNaturalis-gruppen til BBC.
NationalarvLandets forfatning beskytter tyrefægtning som en del af Spaniens "nationalarv.
"Det er ikke første gang, at den spanske forfatningsdomstol annullerer en begrænsning af tyrefægtning.
I 2010 blev tyrefægtning forbudt i den selvstyrende region Catalonien, hvilket blev ophævet af domstolen i 2016.
Dengang lagde domstolen vægt på, at tyrefægtning er en integreret del af den spanske arv og derfor er et nationalt anliggende.
Ifølge den spanske forfatning er tyrefægtning "nationalarv".
Tyrefægtning har eksisteret i Spanien siden romertiden i en eller anden form.
Den mest almindelige, der i dag involverer en tyrefægter med kappe og sværd, blev til i det 18.
århundrede.
Tyrefægteren kan tildeles tyrens ører, hale eller hove som trofæ.
Hundredvis af tyrefægtninger afholdes stadig hvert år i Spanien, men antallet falder.
Ud over De Kanariske Øer har Catalonien også taget skridt mod at forbyde traditionen.
Modstandere beskriver de blodige kampe som barbariske, mens fans siger, at traditionen er dybt forankret i national historie.
Udover Spanien er det populært i det sydlige Frankrig, Portugal og nogle sydamerikanske lande.
FacebookTwitterKopier linkEmner:Spanien|Dyr|Forlystelser|Catalonien|BBC




https://www.dr.dk/nyheder/udland/politiet-kaster-taaregas-efter-demonstranter-i-indisk-administrerede-kashmir

UdlandPolitiet kaster tåregas efter demonstranter i indisk-administrerede KashmirMindst 10.
000 mennesker demonstrerer i Srinagar.
Demonstranter protesterer uden for hospitalet i Srinagar.
Af Josefine Hummelmose09.
aug.
2019 kl.
21.
08Bemærk: artiklen er mere end 30 dage gammelLæs opIndiske sikkerhedsstyrker har affyret tåregas og skudt i luften for at sprede masseprotester i den indisk-administrerede Kashmirs hovedby, Srinagar.
Det skriver nyhedsbureauet Reuters.
Mindst 10.
000 demonstrede ifølge lokale kilder mod Indiens beslutning om at skrotte en paragraf i forfatningen, som giver Kashmir en særlig status i form af autonomi.
Afskaffelsen af Kashmirs særlige status er et opgør med syv årtiers politik.
Formålet er at integrere det urolige område, hvor der er muslimsk flertal, i det øvrige Indien, lyder det fra Indiens regering.
Protesterne brød ud efter fredagsbønnen ved middagstid, hvor tusinder af mennesker marcherede mod centrum af Srinagar og ignorerede et udgangsforbud, der blev pålagt i området på grund af frygt for uro.
Det skriver Al-Jazeera.
Myndighederne lettede restriktionerTitusinder af indiske soldater blev sendt på gaden mandag for at undgå uro, mens skoler lukkede, og protester blev forbudt, ligesom telefon- og internet blev lukket ned søndag.
Indiske soldater patruljerer gaderne i Srinagar.
I en tale til nationen torsdag sagde den indiske premierminister, Narendra Modi, at beslutningen om at fjerne paragraffen var for at hjælpe med at udvikle regionen, og at han håbede, at det ville føre til investeringer og flere jobmuligheder.
En talsmand for det indiske udenrigsministerium, Raveesh Kumar, taler uroen ned og antyder, at den er midlertidig.
- Lige uden for Srinagar er tingene virkelig kommet tilbage til normalen, sagde han ifølge Reuters.
I dag lettede myndighederne restriktionerne for at give beboerne mulighed for at deltage i bøn i moskeerne og sagde, at de forbereder sig til den muslimske Eid-fest på mandag.
Telefonbokse skal sættes opDen øverste administrative embedsmand i området, Baseer Khan, sagde, at vigtige råvarer inklusive korn og kød ville blive transporteret ind i landsbyerne søndag, skriver Reuters.
Gaderne har været øde - udover indiske soldater - på grund af udgangsforbud.
Khan sagde også, at myndighederne ville oprette offentlige telefonbokse, der dækker hvert distrikt, siden telefonforbindelsen er blevet afbrudt af regeringen.
- Mere end 300 telefonbokse vil blive etableret på en dag eller to, sagde han.
Indiens ærkival Pakistan har nedgraderet diplomatiske bånd til Indien og suspenderet handel i protest over Indiens beslutning om at fjerne Kashmir-regionens særlige status.
Både Indien og Pakistan gør krav på hele Kashmir, men administrerer kun dele af den hver.
FacebookTwitterKopier linkEmner:Indien|Narendra Modi (politiker)|al-Jazeera|Pakistan|Islam




https://www.dr.dk/nyheder/indland/ahmeds-butik-blev-ramt-af-eksplosion-det-ligner-den-ved-skattestyrelsen

Eksplosioner i KøbenhavnSe temaIndlandAhmeds butik blev ramt af eksplosion: Det ligner den ved SkattestyrelsenButikschef Ahmed Mustafa fik deja-vu, da han hørte om eksplosionen ved Skattestyrelsen.
Af Mette Richardt09.
aug.
2019 kl.
19.
59Bemærk: artiklen er mere end 30 dage gammelLæs opNatten til den 10.
maj blev Ahmed Mustafa ringet op fra alarmcentralen.
Beskeden var, at der var sket en eksplosion i den Thansen-butik i Valby, hvor han er butikschef.
Det var noget af en overraskelse, der mødte Ahmed Mustafa, da han ankom til butikken.
Det var synet af et kæmpe hul i jorden, en ødelagt port og et smadret værksted hos både ham selv og nabobutikken.
- Vi kunne ikke se porten, og man kunne slet ikke gå ind i værkstedet.
Alle lamperne var faldet ned, og maskinerne var ødelagt - blandt andet en lift.
Politiet sagde, at hvis nogen havde stået derinde, havde de ikke overlevet eksplosionen, fortæller Ahmed Mustafa.
Hullet ligner det ved SkattestyrelsenHan viser stedet, hvor bomben var placeret foran porten.
Det er nu muret til, men Ahmed Mustafa fortæller, at eksplosionen havde efterladt en fordybning på cirka 30 centimeter.
Han fik lidt af et deja-vu, da han hørte om eksplosionen ved Skattestyrelsen forleden.
- Det ligner rigtig meget det hul, der var her.
Fordybningen ligner rigtig meget.
Da jeg så det, tænkte jeg bare 'wow', det ligner lidt af det samme, som skete her, og det kunne godt tyde på, det er den samme form for eksplosion.
- Det er voldsomt, når det sker i Danmark.
Det er ellers ikke noget, man oplever, så det er ret ekstremt, siger Ahmed Mustafa.
Ødelæggelserne var store efter eksplosionen hos Thansen i Valby.
(© PRIVATFOTO)Frygter, det går ud over uskyldigeDet var ifølge Københavns Politi industrielt sprængstof, som blev brugt tirsdag aften ved Skattestyrelsen.
Sprængstof af en type, der blandt andet benyttes industrielt for eksempel ved nedrivningsarbejde.
Det samme sprængstof har ifølge DR's oplysninger været brugt ved flere af de andre syv eksplosioner, der i løbet af det sidste halve år har været i hovedstadsområdet - heriblandt eksplosionen hos Thansen i Valby.
Læs også:OVERBLIK Her er de otte eksplosioner, der har ramt hovedstaden siden februarDen seneste eksplosion har skræmt Ahmed Mustafa, der frygter, at det vil ske igen.
- Det er skræmmende, når det er sket flere steder.
Det er noget, der sidder, når det er sket så tæt på det sted, man kommer på arbejde hver dag.
- Når man hører, det er sket flere steder, og på sådan en stor bygning som Skattestyrelsen, så kan man godt frygte, at der er personer, der vil komme til skade, hvis det ikke bliver stoppet.
Det vil gå ud over uskyldige, siger Ahmed Mustafa.
FacebookTwitterKopier linkEmner:Skattestyrelsen|T.
Hansen Gruppen|Detailhandel|Valby|København




https://www.dr.dk/sporten/oevrig/danmark-faar-stryg-i-sidste-gruppekamp-ved-em-i-koerestolsrugby

Øvrig sportDanmark får stryg i sidste gruppekamp ved EM i kørestolsrugbyStorbritannien slog Danmark 63-45 i Vejle.
Frankrig venter i semifinalen for Danmark.
09.
aug.
2019 kl.
19.
34 | opdateret 09.
aug.
2019 kl.
20.
40Bemærk: artiklen er mere end 30 dage gammelLæs opHvad er kørestolsrugby?
Kørestolsrugby er en holdsport for personer med nedsat funktion i både arme og ben.
Det er en sport, der er kendetegnet ved en høj grad af fysisk udfoldelse, som ses ved et højt tempo på banen og dramatiske tacklinger.
Spillet foregår i specialbyggede manuelle kørestole (rugbystol), hvor man spiller fire mod fire.
Spillet foregår på en bane med samme størrelse som en basketballbane, og bolden minder om en volleyball.
Kilde: Parasport DanmarkDet danske landshold i kørestolsrugby fik en hård optakt til lørdagens semifinale ved EM i Vejle.
Fredag spillede Danmark sin sidste gruppekamp, og her var favoritterne fra Storbritannien modstander.
Storbritannien vandt kampen sikkert med hele 63-45 og blev dermed vinder af Danmarks gruppe.
Danmark sluttede på andenpladsen i gruppen og møder dermed Frankrig, der vandt den anden gruppe, i semifinalen lørdag.
Den anden semifinale bliver opgøret mellem Storbritannien og Sverige.
Storbritannien ligger længere fremme på verdensranglisten end danskerne, men Danmark trak sig hæderligt ud af første periode med blot at være bagud 12-14.
I anden periode kostede danske fejl dyrt, og briterne kunne ubesværet finde vejen over den danske målstreg.
Storbritannien vandt perioden med syv mål.
Her kan du høre Danmarks landstræner, Jason Regiers, og kaptajn, Leon Jørgensens, reaktioner efter kampen mod Storbritannien.
I tredje periode voksede briternes forspring til 49-32.
Danmark rettede dog op i sidste periode, men måtte se sig slået 63-45 ved slutfløjt.
- Storbritannien var tydeligvis et erfarent og velorgansieret hold.
De slap væk fra os, men vi formåede at bevare fokus.
Alt i alt var det en fin kamp, siger Danmarks amerikanske landstræner, Jason Regier, til DR Sporten.
Danmark var inden opgøret sikker på semifinalepladsen, som torsdag blev en realitet med en 50-47-sejr over Schweiz.
Ved EM var der to puljer, og Danmark var i pulje med Storbritannien, Polen og Schweiz.
Danmark indledte EM onsdag med en overbevisende sejr over Polen, mens også Schweiz blev besejret.
Mark Peters fra det danske landshold i kørestolsrugby.
Lykkes det Danmark at besejre Frankrig lørdag og sikre en finaleplads, så er holdet samtidig kvalificeret til de paralympiske lege i Tokyo i 2020.
Det er ikke sket før.
- Vi kender til Frankrigs hold.
De er gode, og vi skal spille en god kamp, hvis vi skal vinde.
- Velvidende om at vi har evnerne, har vi en god chance mod Frankrig, siger Danmarks landstræner.
Lørdagens semifinale mellem Danmark og Frankrig kan ses på DRTV eller følges her.
Kampen begynder klokken 15.
30 med optakt fra 15.
20.
/ritzau/FacebookTwitterKopier linkEmner:Storbritannien|Frankrig|Schweiz|Polen|Handicapsport




https://www.dr.dk/nyheder/politik/blaa-parti-formaend-i-vildrede-venstre-ved-du-ikke-laengere-hvor-du-har

Krise i VenstreSe temaPolitikBlå parti-formænd i vildrede: Venstre ved du ikke længere, hvor du harDansk Folkeparti og Liberal Alliance kritiserer Lars Løkke Rasmussens manglende borgerlige troværdighed.
Venstre lever ikke længere op til sloganet ' Venstre ved du, hvor du har', siger Dansk Folkeparts formand Kristian Thulesen Dahl.
Af Mette Richardt09.
aug.
2019 kl.
18.
04Bemærk: artiklen er mere end 30 dage gammelLæs opDansk Folkepartis formand Kristian Thulesen Dahl kritiserer Venstres formand Lars Løkke Rasmussen for tilsyneladende at ville være statsminister for enhver pris.
Sådan opfattede Thulesen Dahl i hvert fald udmeldingen på dagens pressemøde i forbindelse med Venstres sommergruppemøde.
- Jeg synes, det er meget svært at blive klog på, hvad Lars Løkke Rasmusssen og Venstre vil.
- Det virker som om, at de har udsat nogle besværlige beslutninger til engang i fremtiden.
Og så må vi andre sætte os i et hjørne og vente på, at Venstre træffer sine beslutninger, siger Kristian Thulesen Dahl.
Venstre vil samarbejde med allePå dagens pressemøde lod Lars Løkke Rasmussen forstå, at Venstre ikke vil afskære sig nogen muligheder - heller ikke muligheden for at samarbejde med den socialdemokratiske regering.
Det får karakter af, at det eneste, det handler om er, om Lars Løkke Rasmussen kan blive statsminister igen - og det er for enhver pris.
Venstre har givet sig selv et frihedsbrev og er klar til at samarbejde med alle på kryds og tværs.
Kristian Thulesen Dahl, formand for Dansk Folkeparti- Lige nu er det enormt svært at se, hvordan man kan få bygget et troværdigt alternativ op til Mette Frederiksens regering, for Venstre burde som et stort parti tage ansvaret for at bringe det borgerlige Danmark sammen.
Men med det, de har sagt i dag, udsætter de beslutningen om, hvem de vil lege med.
- Det får karakter af, at det eneste, det handler om, er, om Lars Løkke Rasmussen kan blive statsminister igen - og det er for enhver pris.
Venstre har givet sig selv et frihedsbrev og er klar til at samarbejde med alle på kryds og tværs.
Så må han finde ud af, hvem han skal samarbejde med for at blive statsminister, og så må vi andre bare afvente og se, hvad han når frem til, siger Kristian Thulesen Dahl.
Han ærgrer sig over, at Lars Løkke Rasmusen ikke holder fast i tidligere statsminister Anders Fogh Rasmussens linje fra halvfemserne om at holde sammen på det borgerlige Danmark.
Venstre lever ikke længere op til sloganet ' Venstre ved du, hvor du har'.
- Man bliver nødt til at få en klar linje.
Det kan godt være, de har fået lukket munden på Kristian Jensen, men spørgsmålet er, om det har bragt reel enighed, eller ligger det og skurrer, og så kommer der en kamp op til deres landsmøde ( i november, red.
), siger Kristian Thulesen Dahl.
Læs også:Løkke om dramatisk sommergruppemøde: Det har slået nogle gnisterLA havde håbet på liberalt flagLederen af Liberal Alliance Alex Vanopslagh er helt enig i kritikken fra Kristian Thulesen Dahl og efterlyser borgerligt lederskab.
- Jeg havde håbet, at Venstre ville tone rent liberalt flag og sige: ”Selvfølgelig står vi i opposition til den røde regering, som vi har nu, og det som de har lagt op til indtil videre”.
Venstre plejer jo altid at bryste sig af, at man ved, hvor man har dem, men det ved man jo ikke lige nu, siger Alex Vanopslagh.
Han ærgrer sig over, at der ikke bliver taget afstand til hele tanken om, at Venstre og Socialdemokratiet – de to store magtpartier inde på midten, som jo efterhånden minder meget om hinanden i politik - skal styre det hele.
- Vi står jo en lang række borgerlige partier og rækker hånden ud til Venstre og siger: ”Kom nu hjem til den borgerlige familie, vi vil jer rigtig gerne”.
Den håndsrækning tager de ikke rigtigt imod, siger LA-lederen.
Alex Vanopslagh understreger, at hvis Socialdemokratiet gerne vil lave selskabsskattelettelser og topskattelettelser ligesom sidste gang, de var ved magten, så skal hans parti nok også stemme for.
- Men det er jo bare ikke det, de har lagt op til.
Så det er jo lidt et fatamorgana.
Der er jo intet, der tyder på, at Socialdemokratiet vil til at føre borgerlig politik.
Når det så er sagt, så er det en god ting, at han (Lars Løkke, red.
) sætter de røde linjer, og når regeringen så bryder dem, så må vi jo forvente, at Venstre vender hjem til den borgerlige familie, siger Alex Vanopslagh.
FacebookTwitterKopier linkEmner:Alex Vanopslagh (politiker)|Anders Fogh Rasmussen (politiker)|Kristian Thulesen Dahl (politiker)|Venstre|Liberal Alliance




https://www.dr.dk/nyheder/indland/pernille-harder-og-kaeresten-donerer-loen-hjaelpe-homoseksuelle-i-fodboldverdenen

IndlandPernille Harder og kæresten donerer løn for at hjælpe homoseksuelle i fodboldverdenenPernille Harder og Magdalena Eriksson donerer én procent af deres løn til LGBTQ+forening, der tackler diskrimination i fodbold.
Den svenske fodboldspiller Magdalena Eriksson kysser sin danske kæreste Pernille Harder, da hun fejrer sit holds tredjeplads til kvindernes verdensmesterskaber i fodbold 2019 den 6.
juli 2019 på Nice' stadium i Frankrig (Photo by Valery HACHE / AFP).
Af Mathilde Bugge09.
aug.
2019 kl.
18.
35Bemærk: artiklen er mere end 30 dage gammelLæs opDen danske landsholdsangriber Pernille Harder og hendes svenske kæreste, forsvarsspilleren Magdalena Eriksson, kom på manges hornhinder, efter et kyssebillede af dem fra VM-slutrunden i Frankrig gik viralt i hele verden.
Nu har parret teamet op med velgørenhedsforeningen 'PlayProud' - en LGBTQ+-forening, der kæmper for, at fodbold skal være et mere inkluderende miljø for alle seksualiteter og sociale baggrunde.
Konkret har parret valgt at sparke én procent af deres løn i foreningens retning, skriver skriver The Guardian.
Det hele startede med ét enkelt billedeFor Magdalena Eriksson var det den mest naturlige ting i verden at kysse sin kæreste til en fodboldkamp, da kæresten, Pernille Harder, stod blandt tilskuerne og heppede.
De studsede ikke nærmere over situationen, indtil det væltede ind med notifikationer på deres telefoner.
Og billedet er da også et sjældent syn.
Et homoseksuelt, højprofileret sportspar, der deler deres kærlighed i offentligheden uden den mindste forlegenhed.
LGBT+LGBT+ er et internationalt begreb, der dækker over lesbiske, bøsser (gay), biseksuelle og transpersoner.
Plusset tilføjes efter bogstaverne for at inkludere flere grupper.
Kilde: LGBT DanmarkI det øjeblik gik det op for kæresteparret, at noget så almindeligt som et kys mellem to kærester kan være en inspiration for millioner.
- Vi er rollemodeller.
Vi har modtaget beskeder fra mange unge personer, folk på vores alder og ældre, siger Pernille Harder til det britiske medie.
'Vi er stærke sammen'Efter de begge modtog en overvældende mængde af beskeder på det sociale medie Instagram vidste de, at der var behov for homoseksuelle sportsstjerner som forbilleder.
Mange har skrevet til den svenske fodboldspiller på Instagram og fortalt, at parret har hjulpet og inspireret dem.
- Det var der, jeg forstod, at vi virkelig er stærke sammen.
Før havde vi ikke rigtig set os selv på den måde, siger Magdalena Eriksson til The Guardian.
Men at gå forrest i sportsverdenen og være åben omkring deres forhold er ikke nok for parret.
Derfor donerer de en del af deres løn til et initativ, der arbejder for at gøre holdsport tryggere og til et mere accepterende miljø for unge, der identificerer sig som LGBTQ+.
- Vi opfordrer til, at fodbold er et åbent miljø, siger Magdalena Eriksson, der håber, at alle bare kan få lov at være dem selv.
FacebookTwitterKopier linkEmner:Pernille Harder (fodboldspiller)|Fodbold|Instagram|The Guardian|Frankrig




https://www.dr.dk/sporten/cykling/dansk-stortalent-taber-foerertroejen-paa-sidste-etape-i-polen-rundt

CyklingDansk stortalent taber førertrøjen på sidste etape i Polen RundtJonas Vingegaard mistede førertrøjen i Polen Rundt på sidste etape, som blev vundet af Matej Mohoric.
Jonas Vingegaard vandt torsdagens etape, hvilket sendte ham i gult.
Fredag kunne kan dog ikke følge med Pavel Sivakov, der endte med at løbe med den samlede sejr.
09.
aug.
2019 kl.
16.
56Bemærk: artiklen er mere end 30 dage gammelLæs opDanske Jonas Vingegaard måtte fredag konstatere, at han mistede førertrøjen, da sidste etape i Polen Rundt var kørt.
Den 22-årige Jumbo-Visma-rytter overtog løbets førertrøje på 6.
etape af World Tour-løbet torsdag, da han vandt bjergetapen.
Derfor gik Jonas Vingegaard ind til 7.
etape på førstepladsen med fire sekunders forspring til Ineos-rytteren Pavel Sivakov, der endte med at løbe med den samlede sejr.
Jonas Vingegaard kunne ikke sidde med i de forreste grupper, da sidste etape skulle afgøres, og den blev vundet af Matej Mohoric (Bahrain-Merida), der kom alene i mål med flere grupper efter sig.
Jonas Vingegaard fik torsdag den gule førertrøje efter sin sejr på 6.
etape.
Fredag bød på endnu en bjergetape over 132,5 kilometer.
Her måtte Vingegaard erkende, at kræfterne ikke holdt til en topplacering efter torsdagens etapesejr, hvilket ville have været karrierens absolutte højdepunkt indtil nu.
Polen Rundt har været overskygget af tragedien på 3.
etape, hvor den 22-årige belgier Bjorg Lambrecht døde efter et styrt, da han slog hovedet ind i nogle betonrør i vejkanten.
Det betød, at 4.
etape blev neutraliseret, men fra onsdag blev der igen kørt almindeligt cykelløb.
/ritzau/FacebookTwitterKopier linkEmner:Jonas Vingegaard (cykelrytter)|Bahrain-Merida|Cykelsport|Polen|Visma




https://www.dr.dk/nyheder/indland/professor-i-ernaering-spis-lokalt-og-i-saeson-hvis-du-vil-vaere-klimavenlig

IndlandProfessor i ernæring: Spis lokalt og i sæson, hvis du vil være klimavenligKøb lokalt og tænk i sæsonens frugt og grønt.
Sådan lyder det fra professor i ernæring, når du skal finde lidt sødt til fredag aften.
Vil du spise klimavenligt, skal du gå efter lokale varer og droppe chokolade og kaffe.
Sådan lyder det fra Susanne Gjeldsted Bügel, professor i ernæring (Morten Fogde Christensen)Af Sophie Bavnhøj09.
aug.
2019 kl.
19.
23 | opdateret 19.
sep.
2019 kl.
15.
42Bemærk: artiklen er mere end 30 dage gammelLæs opFjernsynet er tændt.
Chokoladepladen er knækket op i små firkanter, og kruset er fyldt op med varm kaffe.
Men måske burde hyggeaftenen se anderledes ud, hvis man skal være mere klimabevist.
For kaffe kommer langvejs fra og kræver store arealer til dyrkning, og især arealforbruget sætter et aftryk på klimaet.
Sådan lyder det fra Henrik Wenzel, der er professor ved Institut for Kemi-, Biologi- og Miljøteknologi.
- Kaffen i sig selv er ikke et problem, og den lange transportvej i skib er såmænd heller ikke, men det er plantagens areal.
Alt, der efterspørger areal, er i princippet et problem.
For jo større behov for dyrkningsareal, vi har, jo mere er der nogle, der skal trænge ind i skoven og fælde træerne, siger han og tilføjer, at det samme gælder for kakaobønner, som bruges til chokolade.
Men vil man holde fast i lidt sødt om aftenen, kan man ifølge Susanne Gjedsted Bügel, der er professor i ernæring ved Københavns Universitet, bytte produkterne ud med danske bær, nødder og frugter.
- En sund snack er frugt, bær og nødder, som er produceret lokalt, siger hun.
Klimavenlig kost hele dagenHvis du vil spise klimavenligt hele dagen, foreslår Susanne Gjedsted Bügel en kostplan, der også bygger på den lokale tankegang.
Morgenmaden kan være grovvalsede havregryn med mælk og æbler, frokosten kan stå på rugbrød med kartofler, radisser og en klat mayonnaise, og til aften kan du spise en frikadelle - og kun en - med salat til.
Som fredagssnack kan du slutte dagen med et stykke knækbrød, bær, nødder og marmelader.
Så har du ifølge Susanne Gjedsted Bügel spist klimavenligt.
Men som hun selv siger, skal der også være plads til at trække vejret og spise de søde sager.
Det skal bare ikke være til hverdag.
- Hvis vi tænker de eksotiske ting som noget, vi får til fest, tror jeg, det er et godt udgangspunkt, siger hun.
Susanne Gjedsted Bügel argumenterer også for, at hvis vi følger de almindelige kostråd, er vi et godt stykke vej hen mod en mere klimavenlig kost.
Rettelse: I artiklen blev der tidligere omtalt en rapport fra Aarhus Universitet, der handlede om klimabelastningen fra oksekød sammenlignet med nydelsesmidler.
Universitetet trak den 2.
september denne rapport tilbage, og derfor er afsnittene omhandlende rapporten også blevet slettet.
Derudover er der tilføjet citater med Henrik Wenzel.
FacebookTwitterKopier linkEmner:Københavns Universitet|Ernæring|Fødevarer|Klimaændringer|Aarhus Universitet




https://www.dr.dk/musik/spotify-fjerner-kontroversiel-dansk-sang-vi-tolererer-ikke-had

MusikSpotify fjerner kontroversiel dansk sang: Vi tolererer ikke hadNummeret 'Jødebussen' er blevet fjernet af Spotify på grund af antisemitisk indhold.
Spotify har tidligere fjernet andre numre fra playlister.
Blandt andet sange med rapperen XXXTentacion.
Af Silas Bay Nielsen09.
aug.
2019 kl.
15.
49Bemærk: artiklen er mere end 30 dage gammelLæs opSpotify har valgt af fjerne nummeret 'Jødebussen', efter det ellers har ligget på top 50 på den danske virale topliste på streamingtjenesten.
Det skriver Politiken.
Nummeret stammer fra albummet 'Mein Trampf' og er lavet af Tramper Torben, der ifølge Politiken døde af en overdosis som 43-årig.
Teksten til nummeret 'Jødebussen' består primært af udråb som 'ah-yey-yey', men henimod slutningen af nummeret lyder en DSB-kaldelyd, som når man ankommer til en ny station med toget, hvorefter der bliver sagt: 'Næste station: Auschwitz'.
Og det tolereres altså ikke på Spotify, forklarer streamningtjenestens nordiske kommunikationschef, Frederik Westin.
- Ulovligt indhold eller materiale, der tilskynder til had eller vold mod en race, religion, seksualitet eller lignende, tolereres ikke af musiktjenesten.
Spotify griber straks ind for at vurdere og fjerne materialet, så snart vi bliver opmærksomme på det, skriver han i en mail til Politiken.
Svær balancegangMen censurering som denne er en kæmpe udfordring for streamingtjenester som Spotify, fordi det er svært at tyde, hvad der er politiske holdninger, og hvad der er kunstnerisk frihed.
Det siger Rasmus Rex Pedersen, der forsker i musikstreamingtjenester på Roskilde Universitet, til DR.
- Det er en åben fortolkning, for der er en tendens i tramp-musikken og i musikkulturen særligt blandt unge til at udforske grænser og provokere.
For nogle kan teksterne virke, som om kunstnerne giver udtryk for en politisk holdning, mens det blot provokerer andre, siger Rasmus Rex Pedersen.
Han vurderer, at der formentligt findes andre numre på Spotify, der heller ikke følger selskabets retningslinjer, men som blot ikke er bragt til Spotifys opmærksomhed endnu.
Sådan ser albumcoveret ud til Tramper Torbens 'Mein Trampf'.
(© Albumcover)Spotify har tidligere undskyldt fjernelseSpotify har flere gange tidligere fjernet numre fra streamingtjenestens anbefalede playlister.
Det skete blandt andet for rapperen XXXTentacion, der dog kom tilbage, efter Kendrick Lamar truede med at trække sig fra Spotify, hvis XXXTentacion ikke kom tilbage på playlisterne.
DR har bedt Spotify uddybe sin beslutning.
Men Spotify henviser blot til sine officielle retningslinjer, hvor der blandt andet står, at tjenesten ikke tillader hadefuldt indhold.
FacebookTwitterKopier linkEmner:Kendrick Lamar (musiker)|Spotify|XXXTentacion (musiker)|DSB|Pop og rock




https://www.dr.dk/nyheder/indland/nye-regler-kan-spaende-ben-97-aarige-jonnas-bingospil-det-er-et-frikvarter-mig

IndlandNye regler kan spænde ben for 97-årige Jonnas bingospil: 'Det er et frikvarter for mig'Et tv-spil, der i 35 år har fungeret som uskyldig underholdning, er nu udfordret af nye, komplicerede regler for onlinespil.
Af Malene Koops Grønborg og Morten Søgaard09.
aug.
2019 kl.
16.
04Bemærk: artiklen er mere end 30 dage gammelLæs op- Når klokken er lidt i 16, så ved jeg, at jeg skal ud at lave mit krus kaffe, og så sætter jeg mig foran fjernsynet.
Det er en hyggestund for mig, og så er det også spændende.
Sådan lyder det fra 97-årige Jonna Pedersen fra Holstebro, der er fast bingospiller.
Stort set hver dag tænder hun for tv'et, når SIFA TV Bingo på DK4 igen kører over skærmen.
- Det er nogle hyggelige mennesker, der er derinde.
De er meget flinke og hjælpsomme over for hver enkelt, de taler med.
Det er et frikvarter, jeg holder med Peter Skram eller hvem, der nu er vært den dag, siger Jonna Pedersen.
Jonna Pedersen fra Holstebro har spillet TV Bingo i syv år.
Da hun stoppede med at arbejde som bogholder for snart 10 år siden, fik hun tid til at se fjernsyn om eftermiddagen, og efter 'lidt tid' som hun kalder det, begyndte hun at spille med.
Men nye regler for spil kan være udfordrende for netop et spil som TV Bingo.
Spillet, der har eksisteret i 35 år, hører fra i år nemlig ikke længere under reglerne for lotteri.
Det har Danske Spil og nogle få andre lotterier fået monopol på, og derfor bliver TV Bingo nu betragtet som et onlinespil og hører under reglerne for dem.
Det betyder, at spillet ikke længere udelukkende må afgøres ved held og tilfældigheder.
Hvad betyder de nye regler?
Fra 1.
januar 2019 er SIFA TV Bingo kommet til høre under reglerne for onlinespil i stedet for reglerne for lotteri, som de gjorde før.
Det betyder, at spillet ikke længere må afgøres ved held, og derfor er folkene bag nødt til at stille de mennesker, der måtte ringe ind, et spørgsmål, inden de kan komme igennem og vinde en pengepræmie.
Svaret på spørgsmålet har hele året været at finde på skærmen, idet man har spurgt om, hvor mange låger, der er i TV Bingo.
Det skal ændres fra den 1.
december i år, hvor TV Bingo skal stille et nyt spørgsmål hver dag i paratviden, som seerne altså ikke må kunne svar på på skærmen.
Derudover betyder de nye regler også, at TV Bingo i år har skullet betale en større del af overskuddet i skat.
Skal svare på spørgsmålFor TV Bingo betyder det, at spillerne nu skal svare på et spørgsmål for at få lov til at vinde.
Det er der flere af spillerne, som primært består af ældre mennesker, der har svært ved, lyder det fra TV Bingo-vært, Peter Skram.
- Jeg synes, det er ærgerligt, og det gør altid lidt ondt, når vi hører, at der er nogen, der ikke rigtigt kan finde ud af det mere.
Vi er jo ikke så stor en butik, så vi kan mærke, når kunderne falder fra.
Det er vigtigt, at det ikke bliver så besværligt, at der er nogen, der ikke kan finde ud af at spille med mere, siger han.
Vi er malplacerede, når vi skal høre under samme regler, for det er jo ikke ludomaner eller hvidvaskere eller store, grumme bagmænd, der styrer det her.
Peter Skram, vært, TV BingoDe nye regler betyder også, at SIFA-klubben, der står bag TV Bingo, skal aflevere en langt større del i skat.
Derfor er der ikke så mange penge at dele ud til idrætsklubberne i Aalborg, hvilket er spillets egentlige formål.
- Det er en hård kamp at få TV Bingo til at overleve i denne store spilverden, som der er i dag.
Vi er malplacerede, når vi skal høre under samme regler, for det er jo ikke ludomaner eller hvidvaskere eller store, grumme bagmænd, der styrer det her, siger Peter Skram.
- Jeg kan ikke forstå, hvad det er for en lov, der siger, at det skal være sværere for vores spillere at ringe ind og få lov til at åbne en låge, siger bingo-vært Peter Skram.
Alle skal behandles ensHos Spillemyndigheden i Odense, der er en styrelse under Skatteministeriet, går man meget op i at være i dialog med udbyderne.
Men det betyder ikke, at man kan gøre forskel og lave særlige regler for nogen.
Vi kan ikke lave specielle regler for nogen, som er omfattet af det samme regelsæt som andre.
Jan Madsen, kontorchef, Spillemyndigheden.
- Vi er godt klar over, at spillene kan være forskellige rundt omkring, men alle skal behandles ens.
Så det er vigtigt for os, at vi ikke laver forskel på de udbydere, der har en tilladelse til at spille i Danmark, siger Jan Madsen, der er kontorchef for væddemål og onlinecasino i Spillemyndigheden.
- Vi bliver nødt til at følge de regler, som Folketinget nu engang har udstedt, og vi kan ikke lave særlige regler for nogle, siger han.
Vigtigt, alle kan være medHos TV Bingo ønsker man sig en lempelse af reglerne, fordi formålet bag ikke er at tjene penge til sig selv, men at støtte idrætsforeninger i Aalborg.
Og derfor er det vigtigt, at nye regler ikke er en trussel for spillets overlevelse, siger Peter Skram.
- Hvis der er en lov, der siger, at vi truer et spillemonopol, så synes jeg, man skal kigge på den lov, så vi kan få lov at fortsætte, siger han.
97-årige Jonna Pedersen håber også, hun kan fortsætte med at spille foran skærmen hver dag.
- Hvis det forsvandt, ville det da være et savn.
Jeg håber da, det bliver ved - i hvert fald i min tid, siger hun.
FacebookTwitterKopier linkEmner:Spillemyndigheden|Aalborg|Danske Spil|Spillevirksomhed|Holstebro




https://www.dr.dk/sporten/fodbold/landsholdet/lasse-schone-faar-aar-i-genoa

LandsholdetLasse Schöne får to år i GenoaEfter syv år i Ajax skifter midtbanespilleren Lasse Schöne til den italienske klub Genoa.
Lasse Schöne er kommet på plads i italienske Genoa.
09.
aug.
2019 kl.
15.
46Bemærk: artiklen er mere end 30 dage gammelLæs opDen danske landsholdsspiller Lasse Schöne skifter fra den hollandske fodboldklub Ajax til den italienske Serie A-klub Genoa.
Det bekræfter de to klubber på Twitter.
Han har underskrevet en kontrakt, der løber i to år med option på yderligere et år.
Blå bog: Lasse SchöneFødt: 27.
maj 1986 (33 år).
Position: Central midtbanespiller.
Tidligere klubber: Heerenveen, De Graafschap, NEC Nijmegen og Ajax.
Landskampe/mål: 45/3.
Klubkampe/mål for Ajax: 286/64.
Titler: Tre hollandske mesterskaber, en hollandsk pokaltitel og en hollandsk Super Cup-titel.
Øvrigt:Han er med 286 officielle kampe den udlænding med flest klubkampe for Ajax.
Han scorede mindre end et minut efter sin indskiftning, da han fik landsholdsdebut i en kamp mod Chile i august 2009.
Hans far, Lars Schöne, opnåede ungdomslandskampe for Danmark, mens hans farfar, Villy Schöne, opnåede B-landskampe for Danmark i perioden 1958-1961.
Kilder: DBU's landsholdsdatabase og Transfermarkt.
På Genoas hjemmeside bliver danskeren betegnet som en dygtig allroundspiller, der har karisma, god teknik og er atletisk.
Det er ikke overraskende, at landsholdsspilleren skifter til netop Genoa.
I tirsdags blev Schöne modtaget som en helt i lufthavnen, hvor fans var mødt op for at møde danskeren, der blev overdænget med hyldestsange.
Lidt uvant havde danskeren allerede udtalt sig om det mulige skifte på det tidspunkt.
- Det har været positivt.
Genoa har planer med mig, og jeg føler mig fortsat ung.
- De ser med helt andre øjne på en 33-årig spiller i Italien, og det er et hold, der gerne vil spille fodbold.
Det tiltaler mig - ligesom Serie A gør, sagde danskeren blandt andet ifølge fodboldmediet Voetbalprimeur.
Kamprekord for AjaxI løbet af syv sæsoner i Ajax har Lasse Schöne været med til at vinde tre hollandske mesterskaber, en hollandsk pokaltitel samt den hollandske Super Cup.
Han havde egentlig kontrakt med den hollandske storklub i en sæson mere.
I sidste sæson var Lasse Schöne en del af det Ajax-mandskab, der overraskede i Champions League og nåede helt frem til semifinalen, hvor holdet blev slået ud af Tottenham.
Lasse Schöne har spillet 45 landskampe for Danmark.
Han er med 286 officielle kampe den udlænding med flest klubkampe for Ajax.
Han er noteret for 64 mål for hollænderne.
I Genoa bliver Lasse Schöne holdkammerat med Lukas Lerager, som også har været en del af det danske A-landshold i de seneste år.
33-årige Lasse Schöne har spillet 45 landskampe for Danmark, og det blevet til tre mål for den centrale midtbanespiller.
/ritzau/FacebookTwitterKopier linkEmner:Italien|Lasse Schöne (fodboldspiller)|Lukas Lerager (fodboldspiller)|Fodbold|Twitter




https://www.dr.dk/nyheder/regionale/sjaelland/kaempe-gasledning-saetter-gang-i-jagten-paa-fortidsminder-tvaers-over

SjællandKæmpe gasledning sætter gang i jagten på fortidsminder tværs over SjællandArkæologer graver, hvor den store naturgasledning mellem Polen og felterne i Norsøen, Baltic Pipe, senere skal lægges i jorden.
Arkæologer graver i et bælte på 70 kilometer hen over Sjælland.
Af Lis Vibeke Læsøe Olsen og Trine Warrer Juul09.
aug.
2019 kl.
16.
50Bemærk: artiklen er mere end 30 dage gammelLæs opPå en mark på Slagelsevej ikke langt fra Førslev er arkæolog og museumsinspektør Jonas Christensen og hans kolleger fra Museum Sydøstdanmark netop gået i gang med at gennemgrave strækningen, meter for meter, der hvor det store dansk-polske gasprojekt Baltic Pipe skal ligge.
Det er Energinet, som står for at anlægge den i alt 900 kilometer lange gasforbindelse, der skal kunne transportere op til ti milliarder kubikmeter naturgas årligt fra felterne i Nordsøen til Polen.
- De første arkæologer er gået i gang, og så kommer der senere til at være flere arkæologer på strækningen samtidig, siger assisterende projektleder ved Baltic Pipe Thomas Thinggaard.
På marken er en 20 tons gravemaskine i gang med at skrælle det øverste lag jord af.
- Vi kigger efter steder, hvor der er gravet dybere ned, det vil fremstå som mørkere pletter i jorden, fortæller Jonas Christensen, museumsinspektør Museum Sydøstdanmark.
Museumsinspektør Jonas Christensen er arkæolog med speciale i flint.
 Arkæologerne undersøger jorden nøje.
 Den mørke cirkel kan være et stolpehul fra beboelse.
1 / 3Museumsinspektør Jonas Christensen er arkæolog med speciale i flint.
1 / 3Arkæologerne undersøger jorden nøje.
2 / 3Den mørke cirkel kan være et stolpehul fra beboelse.
3 / 3Pludselig holder gravemaskinen stille, og arkæologerne samler sig omkring den og kigger jorden igennem i grabben.
- Lige nu har vi fundet en gruppe med en masse keramik og nogle afslag af flint.
Så det er et sted, hvor man har smidt sit affald.
Hvad der for det utrænede øje bare ligner sten eller afbræk fra et drænrør, det spotter arkæologen på nogle klare tegn.
Her graver arkæologerneFra Kongsmark nord for Korsør, syd om Slagelse, nord om Næstved og frem til kysten lidt syd for Faxe Ladeplads, hvor den store naturgasledning mellem Polen og felterne i Nordsøen skal lægges ned.
- Man kan se, hvordan det er brændt i forskellige grader, mens drænrør er fint og hårdt brændt, siger Jonas Christensen.
Arkæologerne forventer, at de stort set vil kunne finde alt fra stenalderen og frem til middelalderen og nyere tid, når de graver den 70 kilometer lange korridor gennem Sjælland.
- Det, der er rigtigt sjovt ved at være arkæolog, er faktisk at man ikke ved, hvad man finder.
Det er ikke fordi, det er en skattejagt, men det er den der overraskelse, hvad kommer der i dag?
Det giver en spænding, siger arkæolog Brian Westen.
Han har speciale i flint fra den ældste stenalder, og derfor håber han på at finde bopladser fra den tid.
Allerede på førstedagen er der gevinst.
Meget tyder på, at der er fundet et stolpehul, som kan stamme fra beboelse.
Det bliver mærket med en gul seddel, og så skal det undersøges nærmere.
Når arkæologerne er færdige, kan selve rørarbejdet til Baltic Pipe gå i gang i sommeren 2020.
FacebookTwitterKopier linkEmner:Historie|Museum Sydøstdanmark|Naturgas|Polen|Sjælland




https://www.dr.dk/nyheder/regionale/bornholm/varmen-i-sydeuropa-har-sendt-sjaeldne-sommerfugle-til-danmark

BornholmVarmen i Sydeuropa har sendt sjældne sommerfugle til DanmarkBåde gule og orange høsommerfugle sværmer rundt i Bornholms kløvermarker.
Den orange høsommerfugl elsker varme, så det er sjældent, vi ser den så langt mod nord som i år.
Men hede og dermed visne lucerne- og kløvermarker mod syd har fået sommerfuglene til at søge mod nord og de bornholmske rødkløvermarker.
 DR)Af Josefine Alberg og Lis Eilsøe09.
aug.
2019 kl.
15.
45Bemærk: artiklen er mere end 30 dage gammelLæs opDe lilla kløvermarker på Bornholm har sjældent og farverigt besøg i år.
HøsommerfugleHøsommerfuglen holder normalt til i Middelhavslandene, Lilleasien, ved Sortehavet og i det vestlige Rusland.
Den suger gerne nektar og lægger æg i lucernemarker, men er der ikke lucerne, er kløver et elsket alternativ.
Den trækker mod nord med medvinden i år, fordi den kraftige varme i Sydeuropa har fået mange af dens foretrukne blomster til at visne.
Blandt de tusindvis af tidselsommerfugle, admiraler, blåfugle og citronsommerfugle er der i år også enkelte eksemplarer af orange og gule høsommerfugle - og især den orange er altså en meget sjælden gæst.
- Jeg har boet på Bornholm i snart 25 år og har interesseret mig for sommerfugle lige så længe, og jeg har aldrig set den orange høsommerfugl på øen før, siger Morten Top-Jensen.
Han er blandt andet forfatter til flere sommerfuglebøger om de små lette og farverige insekter i både Danmark, Tyskland, Finland og Benelux-landene.
Den gule høsommerfugl er en lidt hyppigere gæst i Danmark, og i år er begge sommerfugle også blevet spottet på Falster, Møn og ved Stevns for nogle uger siden.
Den gule høsommerfugl er ligesom sin artsfælle orange høsommerfugl mest glad for lucerne, men det findes ikke på Bornholm.
Derfor har de valgt det næstbedste alternativ, som er rød kløver.
 DR)- Der er flere sammenfaldende grunde til, at vi ser høsommerfuglene så højt mod nord i år: Dels er mange kløvermarker sydpå visnet væk i den voldsomme sommervarme, og dels har vi haft meget vind fra syd eller sydøst i år, og sommerfuglene trækker kun i medvind, siger Morten Top-Jensen.
Han tilføjer, at der også er kommet usædvanligt mange tidselsommerfugle til Danmark i år, men mens de nærmest skal tælles i milliarder, skal høsommerfuglene i Danmark tælles i tusinder.
De sjældne gæster kræver varme, og selv om de måske når at lægge æg, der udvikler sig, vil de ikke overleve en dansk vinter.
Morten Top-Jensen har taget mere end 100.
000 billeder af natsværmere og sommerfugle.
Det er første gang, han har set og fotograferet en orange høsommerfugl på Bornholm i de snart 25 år, han har boet der.
 DR)FacebookTwitterKopier linkEmner:Bornholm|Insekter|Sjælland|Falster|Finland




https://www.dr.dk/nyheder/udland/mens-demonstranter-afholder-fredelig-aktion-i-hongkong-skaendes-kina-og-usa

Protester i HongkongSe temaUdlandMens demonstranter afholder fredelig aktion i Hongkong, skændes Kina og USAKina anklager USA for at blande sig i den politiske krise i Hongkong.
"Beklager ulejligheden, vi kæmper for vores hjems fremtid", står der på demonstranternes banner.
Af Josefine Hummelmose09.
aug.
2019 kl.
17.
35Bemærk: artiklen er mere end 30 dage gammelLæs opTusindvis af demonstranter klædt i sort - nogle med masker og hjelme - afholder i dag en særlig sit-in aktion i Hongkongs lufthavn.
De sidder i ankomsthallen og vifter med bannere for at skabe opmærksomhed blandt internationale besøgende.
Nogle demonstranter bærer hjelme og masker.
Forinden dagens demonstration har USA og Kina kastet med fornærmelser mod hinanden - netop på grund af de langvarige protester i Hongkong.
"Bølle-regime" og "gangster-logik"USA kalder Kina et "bølle-regime", efter en pro-kinesisk avis publicerede et billede af en amerikansk diplomat, der talte med demonstranterne i Hongkong, under overskriften "Udenlandske kræfter blander sig".
Kina har svaret igen på USA's kommentar ved at kalde landets handlinger for "gangster-logik" og har gentagne gange beskyldt USA for at blande sig i situationen i Hongkong.
Kina bad i går USA om at forklare, hvorfor deres diplomat var i kontakt med lederne af protesterne i Hongkong.
USA afviser beskyldningerne med, at deres diplomater mødes med en bred vifte af mennesker - lige fra folk i regeringer til folk fra virksomheder.
Samtidig med at Kina og USA kaster med fornærmelser, fortsætter aktivisterne deres protester i Hongkong.
Fredelige protesterDe viftede med bannere i lufthavnen skrevet på forskellige sprog, der fordømte Hongkongs regeringsleder, Carrie Lam, og politiet, og udleverede foldere med kunst, der forklarede de nylige protester.
Hundredvis af demonstranter sidder i ankomsthallen i Hongkongs lufthavn.
 Nogle demonstranter bar det amerikanske flag, masker og hjelme.
 "Velkommen til Hongkong, ikke Kina", står der på et af skiltene.
 Demonstranter uddeler flyers til folk, der ankommer i lufthavnen.
1 / 4Hundredvis af demonstranter sidder i ankomsthallen i Hongkongs lufthavn.
1 / 4Nogle demonstranter bar det amerikanske flag, masker og hjelme.
2 / 4"Velkommen til Hongkong, ikke Kina", står der på et af skiltene.
3 / 4Demonstranter uddeler flyers til folk, der ankommer i lufthavnen.
4 / 4Myndighederne tolererer indtil videre den fredelige demonstration, der ikke har forstyrret passagererne i særlig høj grad.
Der er endnu ikke noget politi på stedet.
Hongkong har i omkring to måneder lagt gader til store protester mod styret.
Demonstrationerne var indledningsvist rettet mod et lovforslag om mulig udlevering af borgere til retsforfølgelse i Kina.
Hongkongs regeringsleder, Carrie Lam, har erklæret lovforslaget for suspenderet.
Men demonstranterne er utilfredse med, at hun ikke formelt har trukket det tilbage.
Mange kræver derfor, at Lam træder tilbage.
FacebookTwitterKopier linkEmner:Hong Kong|Kina|USA|Demonstrationer




https://www.dr.dk/nyheder/indland/koebenhavns-politi-industrielt-spraengstof-brugt-ved-skattestyrelsen

Eksplosioner i KøbenhavnSe temaIndlandKøbenhavns Politi: Industrielt sprængstof brugt ved SkattestyrelsenEkspert mener, at sprængstof sandsynligvis er kommet fra Norge, Sverige eller Balkan.
Indgangspartiet foran Skattestyrelsen på Østerbro i København, dagen efter eksplosionen i tirsdags.
Af Nynne Hein Møller09.
aug.
2019 kl.
15.
49 | opdateret 09.
aug.
2019 kl.
16.
09Bemærk: artiklen er mere end 30 dage gammelLæs opDet var industrielt sprængstof, som blev brugt tirsdag aften, da Skattestyrelsen på Østerbro i København blev ramt af en eksplosion.
Det tyder politiets foreløbige analyser på, oplyser Københavns Politi i en pressemeddelelse.
- De foreløbige analyser viser, at der formentlig er tale om sprængstof af en type, der blandt andet benyttes industrielt for eksempel ved nedrivningsarbejde eller lignende, udtaler chefpolitiinspektør Jørgen Bergen Skov.
Han tilføjer, at sprængstoffet var placeret omkring 60 centimeter fra Skattestyrelsens indgangsparti.
Læs også:Dynamitlignende sprængstof med knusende effekt er brugt til angrebet ved SkattestyrelsenJørgen Bergen Skov har dog ikke yderligere oplysninger, men påpeger at:- Det er en sag, vi tager meget alvorligt, og som har største fokus hos os.
Vi er fortrøstningsfulde og forfølger flere konkrete spor, men netop af hensyn til vores efterforskningsmuligheder kan jeg ikke gå i yderligere detaljer omkring disse.
Jeg er overbevist om, at det kommer fra udlandet.
Peter Hald, ph.
d.
i kemi, Aarhus UniversitetKøbenhavns Politi har samlet en særlig gruppe med mange efterforskningsgrene til at stå for efterforskningen.
Politiets teknikere har siden eksplosionen tirsdag aften udført et stort arbejde.
Ekspert: Sprængstoffet kommer fra udlandetIndustrielt sprængstof er den type sprængstof, man bruger i kommercielle sammenhænge.
Det vil sige, sprængstof man køber hos et firma, hvis man for eksempel skal bore en tunnel eller have noget revet ned.
I modsætning til den type sprængstof, som nogle står hjemme i køkkenet og brygger sammen selv.
Det forklarer Peter Hald, der er ph.
d.
i kemi ved Aarhus Universitet og er reserveofficer ved ingeniørregimentet.
Da han tvivler på, at de danske firmaer, som sælger industrielt sprængstof, har huller i bogføringen, skal man ifølge Peter Hald kigge mod udlandet:- Jeg er overbevist om, at det kommer fra udlandet.
Norge eller Sverige er mit bedste gæt, men Balkan er mit næstbedste gæt, da de har været storleverandører af våben og sprængladninger, siger han.
Da Norge og Sverige består mere af klipper, bruger man oftere industrielt sprængstof i disse lande, end man gør i Danmark, uddyber Peter Hald.
Nordhavn Station afspærret igenTirsdag aften blev Skattestyrelsen, der ligger lige over for Nordhavn Station, ramt af en eksplosion forsaget af et dynamitlignende sprængstof.
Eksplosionen efterlod kraftige skader på bygningerne.
To personer var ifølge politiet i bygningen på det tidspunkt, men ingen af dem kom til skade.
En anden person blev ramt af fragmenter fra eksplosionen, men søgte selv hjælp på en skadestue.
Fredag eftermiddag blev Nordhavn Station, som ligger lige over for Skattestyrelsen, kortvarigt afspærret.
Det skete efter et fund af en efterladt pose.
Det viste sig dog, at der intet mistænkeligt var i posen.
Men politiet er ifølge chefpolitiinspektør Jørgen Bergen Skov nødt til at tage alle nødvendige forholdsregler.
Læs også:Afspærring på Nordhavn Station ophævetPolitiet oplyser i øvrigt, at 123 borgere har henvendt sig via 114 eller den mobile politistation ved Nordhavn Station.
Men de ser gerne, at endnu flere henvender sig:- Hvis der stadig er nogen derude, som ligger inde med viden og endnu ikke har været i kontakt med os, så er vores telefoner åbne døgnet rundtFacebookTwitterKopier linkEmner:Skattestyrelsen|Københavns Politi|København|Østerbro|Politi




https://www.dr.dk/nyheder/politik/jarlov-skuffende-og-underligt-loekke-stadig-holder-doer-paa-klem-til-sv-regering

Krise i VenstreSe temaPolitikJarlov: 'Skuffende' og 'underligt', at Løkke stadig holder dør på klem til SV-regeringVenstre har tilsyneladende opgivet kampen for en borgerlig regering, siger K-profil.
Rasmus Jarlov er skuffet over, at Venstre holder fast i, at en SV-regering er en mulighed.
Af Theis Lange Olsen09.
aug.
2019 kl.
15.
41Bemærk: artiklen er mere end 30 dage gammelLæs opDét, som Kristian Jensen sagde åbent i et Berlingske-interview, bør Lars Løkke Rasmussen sige.
Nemlig at tankerne om en regering bestående af Venstre og Socialdemokratiet bør stoppes.
Ellers er det borgerlige projekt i Danmark dømt til at mislykkes, lyder det fra De Konservatives politiske ordfører, Rasmus Jarlov.
Læs også:Kommentatorer: Kristian Jensen fik prygl og måtte sige bebe- Det er underligt, at det parti, der skulle bære statsministerposten i en ny borgerlig regering, hvis vi måtte få det, hellere vil være i regering med Socialdemokratiet.
- Vi vil meget gerne stå sammen med Venstre, men det kræver, at Venstre vil stå sammen med os, siger Rasmus Jarlov.
I interviewet i Berlingske forleden forklarede Kristian Jensen blandt andet, at det var en fejl, at Lars Løkke Rasmussen under valgkampen i foråret lagde op til en SV-regering.
- En SV-regering er ikke svaret, og jeg tror, der fra de andre borgerlige partier er en forventning om, at hvis vi skal stå i spidsen for det borgerlige samarbejde, så skal vi også sige det klart og tydeligt, siger Kristian Jensen.
Jarlov: Svært for borgerlige nuMen interviewet skabte dønninger i Venstre, og det hele kulminerede i dag på partiets sommergruppemøde i Vestsjælland, hvor V-profil Claus Hjort Frederiksen opfordrede Kristian Jensen til at trække sig som næstformand.
Claus Hjort Frederiksen mener, at Kristian Jensen underløber Lars Løkke Rasmussen med sine politiske udmeldinger.
Kristian Jensen agter dog at stille op til genvalg som næstformand.
Ifølge Rasmus Jarlov er det borgerlige projekt nu efterladt i en særdeles svær situation.
- Der blev sagt meget klart på Venstres pressemøde, at de fortsat gerne vil gå i regering med Socialdemokratiet.
Det synes vi er ærgerligt.
- Vi har et stærkt ønske om, at Venstre vender tilbage til den borgerlige lejr og forpligter sig til at kæmpe for en borgerlig regering i stedet for at holde fast i, at de også kan gå i regering med Socialdemokratiet, siger Rasmus Jarlov.
Ifølge Lars Løkke Rasmussen er det alt for tidligt at snakke om, hvad partiet skal eller ikke skal ved et kommende valg.
På dagens pressemøde lod han forstå, at Venstre ikke vil afskære sig nogen muligheder - heller ikke muligheden for at samarbejde med den socialdemokratiske regering.
FacebookTwitterKopier linkEmner:Lars Løkke Rasmussen (politiker)|Rasmus Jarlov (politiker)|Venstre|Socialdemokraterne|Sjælland




https://www.dr.dk/nyheder/udland/syg-kvinde-udloeser-alarm-i-manchester-lufthavn

UdlandSyg kvinde udløser alarm i Manchester LufthavnEt fly fra Paris blev holdt i karantæne som en sikkerhedsforanstaltning.
En passager på flyet har taget dette foto af det store opbud af politi og sundhedspersonale i lufthavnen.
Af Jakob Busk Olsen09.
aug.
2019 kl.
14.
21Bemærk: artiklen er mere end 30 dage gammelLæs opEt stort antal ambulancer og politibiler omringede i dag et fly fra selskabet Flybe i Manchester Lufthavn i det nordlige England, hvor det netop var landet fra Paris.
Flyets 107 passagerer blev holdt i karantæne i lufthavnen i mere end en time, efter en kvinde var blevet syg, mens flyet var i luften.
Flybe kalder karantænen for en "forsigtighedsforanstaltning".
Selskabet har indsamlet kontaktoplysninger på alle passagererne, så man kan opspore dem i den "meget sjældne situation", at myndighederne skal have fat i hvert enkelt person engang i fremtiden.
Passagerer ombord på flyet fortæller Manchester Evening News, at sundhedspersonale i beskyttelsesdragter har taget sig af den syge kvinde.
Flere passagerer har på sociale medier postet billeder af politi og sundhedspersonale, som håndterede situationen:FacebookTwitterKopier linkEmner:England|FlyBe|Trafik|Twitter|Lufthavne




https://www.dr.dk/sporten/fodbold/superliga/minut-minut-wind-sikrer-fck-tre-point-i-parken






https://www.dr.dk/nyheder/indland/mand-sigtet-skyde-betjent-faengsles-i-surrogat

IndlandMand sigtet for at skyde betjent fængsles i surrogatEn 53-årig mand fængsles indtil 4.
september for trusler og drabsforsøg på betjent.
Han nægter sig skyldig.
En betjent blev ramt i armen, da en 52-årig endte i en skududveksling med politiet i slutningen af juli.
09.
aug.
2019 kl.
17.
50Bemærk: artiklen er mere end 30 dage gammelLæs opDen mand, der er sigtet for i juli at have skudt en betjent på Tåsinge, skal sidde varetægtsfængslet indtil begyndelsen af september.
Det besluttede en dommer fredag ved Retten i Svendborg.
Det skriver TV2 Fyn.
I forbindelse med episoden den 30.
juli blev manden også selv ramt af skud, og det har derfor ikke været muligt for ham at møde op til et retsmøde før nu.
Politiets skud ramte den 53-årige mand i hovedet, og skuddet - eller skuddene - endte med at skyde det meste af mandens underkæbe af.
Den 31.
juli blev han varetægtsfængslet i fire uger in absentia efter grundlovsforhøret.
Betjent såretDa manden blev vurderet rask nok til et retsmøde, var grundlovsforhøret planlagt fredag.
Det foregik for den 53-åriges tilfælde fra en hospitalsseng, skriver mediet.
Her nægtede han sig skyldig i sigtelsen om drabsforsøg på politimanden samt for trusler mod to mænd, der var på hans ejendom.
Da de flygtede, skal han have affyret et skud mod dem, skriver TV2 Fyn.
Det førte til en storstilet politiaktion, da den 53-årige efterfølgende forskansede sig på sin ejendom ved Bjerreby på Tåsinge.
Her blev betjenten såret af skud.
Den sigtede modtager stadig behandling for de skudskader, han fik i juli, og derfor fængsles han i surrogat.
Det betyder, at han ikke som normalt skal sidde i eksempelvis et arresthus, men at han i stedet fortsat er indlagt på hospitalet.
/ritzau/FacebookTwitterKopier link




https://www.dr.dk/nyheder/politik/kommentatorer-kristian-jensen-fik-prygl-og-maatte-sige-bebe

Krise i VenstreSe temaPolitikKommentatorer: Kristian Jensen fik prygl og måtte sige bebeKristian Jensen blev banket på plads efter tidligere på ugen at have undsagt formandens linje.
Af Thomas Klose Jensen09.
aug.
2019 kl.
14.
38Bemærk: artiklen er mere end 30 dage gammelLæs opEn pryglet mand uden en plan.
Sådan lyder analysen samstemmigt fra DR's politiske korrespondent Christine Cordsen og politiske analytiker Bjarne Steensbeck.
- Der findes en formulering i Matador, der lyder: ”Han pakker sig”, og jeg skal love for, at Kristian Jensen har pakket sig.
Han ligner en undskyldning.
Han er i dén grad blevet banket på plads, siger Bjarne Steensbeck.
- Han siger ting som: ”Det er Venstres formand, der lægger linjen”.
Man kan ikke engang få ham til at sige det, som han sagde i Berlingske - i stedet siger han undskyld.
Kristian Jensen pakker sig kort sagt helt sammen og ligner slet, slet ikke en magtfuld næstformand.
Christine Cordsen deler Bjarne Steensbecks vurdering og beskriver pressemødet, som et af de mere absurde af slagsen.
- Dels snakker de helt uden om det, som de godt ved, at alle interesserer sig for.
Og som Bjarne Steensbeck siger, så sidder der en fuldstændig gennempryglet Kristian Jensen, som må sige bebe ovenpå det oprør, som han forsøgte at sætte igang i denne uge, siger hun.
Efter et sommergruppemøde med "nogle gnister" ankom Venstres formand Lars Løkke Rasmussen og næstformand Kristian Jensen til pressemødet med smil - og med politisk ordfører Jakob Ellemann-Jensen på bagsædet.
Klik på play.
Ikke særlig sjovtTidligere på ugen bragte Berlingske et stort interview med netop Kristian Jensen.
Heri forklarede næstformanden blandt andet, at det var en fejl, at Venstre-formanden under valgkampen lagde op til en SV-regering.
Derudover kritiserede han Lars Løkke Rasmussen for ikke at have inddraget ham i tankerne om en SV-regering og for at have oprettet det såkaldte disruptionråd.
Og endelig gav han sit bud på, hvordan Venstre skulle lede blå blok tilbage til magten og statsministerkontoret.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Det fik så Claus Hjort Frederiksen til kort før pressemødet at opfordre Kristian Jensen til at trække sig som næstformand.
Det skete under en intern debat på Venstres sommergruppemøde, der fandt sted på Kragerup Gods.
Ifølge Bjarne Steensbeck viser forløbet, at hvor Kristian Jensen tilsyneladende ikke havde en klar plan med sin undsigelse af Lars Løkke Rasmussen, så var formanden til gengæld godt forberedt.
- Han er jo en eminent spiller og får Claus Hjort Frederiksen til at rejse sig på det møde, hvilket bliver lækket, og så får han lagt alt fokus over på Kristian Jensen.
Det er det spil, som bliver sat op, til det her pressemøde begynder, og så kigger vi alle på Kristian Jensen, forklarer han.
Også Christine Cordsen har svært ved at se, hvad Kristian Jensen ville med sin udfordring af Lars Løkke Rasmussen.
- Jeg er stadig usikker på, om han har haft en plan – altså at få testet, om det er nu, han kan udfordre Lars Løkke Rasmussen eller ej.
Men han lignede en mand, som havde fået prygl af de to stærke mænd i Venstre – Lars Løkke Rasmussen og Claus Hjort Frederiksen, og det tror jeg faktisk heller ikke er særlig sjovt.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Lars Løkke Rasmussen (politiker)|Venstre|Berlingske Media




https://www.dr.dk/nyheder/udland/oppositionsleder-boris-johnson-har-kurs-mod-magtmisbrug

BrexitSe temaUdlandOppositionsleder: Boris Johnson har kurs mod magtmisbrugJeremy Corbyn beskylder premierministeren for at ville tvinge et no-deal-brexit igennem.
Labours Jeremy Corbyn (th) beskylder Boris Johnson for at ville tvinge et no-deal-brexit i gennem (arkivfoto).
Af Sean Coogan09.
aug.
2019 kl.
17.
08Bemærk: artiklen er mere end 30 dage gammelLæs opDen britiske premierminister, Boris Johnson, har kurs mod et antidemokratisk magtmisbrug, der er uden fortilfælde.
Sådan lyder beskyldningen fra Jeremy Corbyn, der er leder af oppositionspartiet Labour.
Han har ifølge The Guardian skrevet til Storbritanniens øverste embedsmand og bedt om at få klarlagt de såkaldte purdah-regler, som skal forhindre, at regeringer træffer større politiske beslutninger under en valgkamp.
- At tvinge et no-deal-brexit igennem mod parlamentets vilje og at nægte befolkningen valget ved et parlamentsvalg, der allerede er undervejs, ville være hidtil uset, forfatningsstridigt og antidemokratisk magtmisbrug begået af en premierminister, lyder det fra Corbyn om no-deal-scenariet, hvor Storbritannien forlader EU uden en skilsmisseaftale.
Læs også:Briter skuffede over manglende brexit-forhandling - imens hamstrer Domino's tomatsovsDer er nemlig godt gang i valgspekulationerne i Storbritannien, hvor der er snak om, at Boris Johnson snart vil udskrive valg.
De seneste spekulationer om et "antidemokratisk træk" kommer, fordi Johnson-regeringen endnu ikke har afvist muligheden for at udskrive et valg i efteråret, der gør, at parlamentet er suspenderet - og der derfor ikke vil være nogen, der kan bremse brexit, som efter planen finder sted den 31.
oktober.
Allerede spekulationer om mistillidsvotumDet britiske parlament er gået på sommerferie, men det har ikke stoppet spekulationerne om, hvad der venter Boris Johnsons regering på den anden side af ferien.
Foruden frygten for at han vil tvinge brexit i gennem, er der også spekulationer om, hvorvidt hans regering vil blive mødt af et mistillidsvotum, når parlamentet vender tilbage i starten af næste måned.
Jeremy Corbyn har varslet, at han vil stille et mistillidsvotum på "et passende tidspunkt" efter sommerferien, skriver BBC.
Premierminister Johnson besøgte i går et forsøgscenter, hvor han blandt andet blev spurgt ind til, om han snart vil udskrive valg.
En række tabte mandater i Det Konservative Parti i de seneste måneder betyder, at Johnsons regering nu kun har et flertal på et enkelt mandat.
Det har skabt frygt for, at utilfredse konservative vil vælte Johnson efter blot få uger ved magten.
En af dem, der ikke er afvisende, er det konservative parlamentsmedlem Phillip Lee, som i sidste uge sagde, at han overvejede at forlade partiet, hvis Johnson-regeringen gik efter at gennemføre et såkaldt hårdt brexit, hvor man forlader EU uden en skilsmisseaftale.
- Vi er nogle kollegaer, der bruger sommeren på at reflektere over, hvad der er den rette måde at konfrontere no-deal-scenariet på, lød det fra parlamentsmedlemmet.
Men skulle Johnson-regeringen blive væltet, ser det altså ud til, at det ikke nødvendigvis forhindrer, at briterne ryger ud af EU uden en aftale.
Brexit-uret tikkerPremierminister Johnson har længe fastholdt, at Storbritannien forlader EU den 31.
oktober med eller uden en aftale.
Ved formandsvalget i Det Konservative Parti gik han blandt andet til valg på, at han ville forsøge at få en bedre aftale i stand med EU.
Det er ikke lykkedes indtil videre, hvor hans regering har beskyldt Bruxelles for ikke at samarbejde.
Der arbejdes derfor på at sætte særlige foranstaltninger i stand, så der ikke udbryder kaos ved midnatstid 31.
oktober, hvor Storbritannien pludselig udtræder af en masse internationale aftaler.
Den nye britiske premierminister forholder sig dog optimistisk.
- Der er masser af tid, sagde han i går til BBC.
- Der er hele tiden samtaler, og jeg håber meget, at vores venner og partnere vil vise noget sund fornuft og vil gå på kompromis, lød det fra Johnson, der afviste Theresa Mays brexit-aftale med Bruxelles.
Den er "totalt uacceptabel" og vil betyde, at Storbritannien stadig er underlagt EU, lyder budskabet.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/sporten/fodbold/superliga/minut-minut-ob-vinder-knebent-over-randers






https://www.dr.dk/nyheder/indland/afspaerring-paa-nordhavn-station-ophaevet

Eksplosioner i KøbenhavnSe temaIndlandAfspærring på Nordhavn Station ophævetPolitiet har undersøgt en efterladt pose ved stationen tæt på stedet, hvor en eksplosion tirsdag ramte Skattestyrelsen.
(Video: Emil Hennings)Af Nynne Hein Møller09.
aug.
2019 kl.
14.
41 | opdateret 09.
aug.
2019 kl.
15.
20Bemærk: artiklen er mere end 30 dage gammelLæs opKøbenhavns Politi har nu ophævet afspærringen i et område i nærheden af Nordhavn Station på Østerbro i København efter fundet af en efterladt pose.
Afspærringen blev dog kort efter ophævet, da det viste sig, at der intet mistænkeligt var i posen.
Politiet ville sikre sig, at der ikke var noget mistænkeligt i posen og afspærrede derfor Østbanegade.
I en kort periode stoppede tog ikke på Nordhavn Station, men DSB oplyser nu at togdriften igen er normal.
Tirsdag aften blev Skattestyrelsen, der ligger lige over for Nordhavn Station, ramt af en eksplosion forsaget af et dynamitlignende sprængstof.
Eksplosionen efterlod kraftige skader på bygningerne.
To personer var ifølge politiet i bygningen på det tidspunkt, men ingen af dem kom til skade.
En anden person blev ramt af fragmenter fra eksplosionen, men søgte selv hjælp på en skadestue.
FacebookTwitterKopier linkEmner:Østerbro|København|Skattestyrelsen|Twitter|Politi




https://www.dr.dk/nyheder/udland/skolestart-i-usa-skudsikre-rygsaekke-er-udsolgt

UdlandSkolestart i USA: 'Skudsikre' rygsække er udsolgtDe seneste masseskyderier har fået efterspørgslen til at stige markant.
De skudsikre skoletasker er ikke testet og godkendt af myndighederne.
(© ArmorMe)Af Jakob Busk Olsen09.
aug.
2019 kl.
13.
43Bemærk: artiklen er mere end 30 dage gammelLæs opLigesom herhjemme er amerikanske forældre i gang med de sidste indkøb, inden det nye skoleår begynder.
Men sammen med penalhuse, madkasser og blyanter står der en ting på mange indkøbssedler i USA, som man ikke finder i Danmark: En skudsikker skoletaske.
Fem producenter af rygsække eller indlæg til tasker, der tilbyder beskyttelse mod pistolkugler, melder alle om markant stigende efterspørgsel, skriver New York Times, USA Today og CBS News.
- Vores basis er 100 enheder om måneden, og vi har solgt 300 enheder bare i løbet af de sidste par dage, siger Roman Zrazhevskiy fra firmaet Readytogosurvival.
com til avisen Houston Chronicle.
Kollegaen Yasir Sheikh fra firmaet Skyline USA, der producerer rygsækken Guard Dog ProShield Scout i tre forskellige farver, fortæller, at interessen har været så stor, at rygsækkene flere gange har været udsolgt i forretningerne.
De seneste masseskyderier i USALørdag morgen 3.
august åbnede en 21-årig mand ild i supermarkedet Walmart i den texanske grænseby El Paso.
Manden dræbte 22 personer, mens flere blev alvorligt såret.
Størstedelen var personer med latinamerikansk baggrund, og politiet efterforsker angrebet som en hadforbrydelse.
Få timere senere skød og dræbte en 24-årig mand iført skudsikker vest og maske ni personer i det centrale Dayton i staten Ohio.
På under et minut fik politiet dog skudt og dræbt gerningsmanden, hvis ofre blandt andre talte hans egen søster.
Motivet bag skyderiet er ukendt.
28.
juli brød en 19-årig mand ind på en madfestival i Gilroy i Californien og dræbte tre personer, inden han dræbte sig selv.
Politiet siger, at gerningsmanden havde undersøgt voldelige ideologier inden angrebet.
Producenterne kæder de bugnende ordrebøger sammen med de seneste masseskyderier i byen El Paso i Texas og i Dayton, Ohio.
Målrettet markedsføringVed lignende episoder - for eksempel skoleskyderiet i byen Parkland i staten Florida i februar 2018 - har man set en tilsvarende stigning i efterspørgslen, men det er ikke hele forklaringen, mener New York Times.
Avisen fortæller, at producenter og forretninger nu for første gang målretter deres markedsføring mod forældre i forbindelse med skolestart.
- Det er utroligt deprimerende.
Markedet prøver at løse et problem, som vores politikere har afvist at løse, siger Igor Volsky fra Guns Down America, som kæmper for øget våbenkontrol i USA.
Senator Kamala Harris, som er med i opløbet om at bliver Demokraternes præsidentkandidat i 2020, kunne ikke være mere enig.
- Din skolestart-indkøbsliste burde ikke indeholde en skudsikker rygsæk, skriver hun på Twitter:Ingen garantiI USA er det et agentur under justitsministeriet, som tester og godkender det udstyr, som politiet bruger som beskyttelse mod skud.
Agenturet har aldrig certificeret en skudsikker rygsæk og har ingen planer om at teste de skoletasker med indlæg, som lige nu bliver revet ned fra hylderne i amerikanske forretninger.
17 personer blev dræbt under skoleskyderiet på Marjory Stoneman Douglas High School i Parkland, Florida, 14.
februar 2018.
Producenter som Skyline USA siger dog, at de bruger de samme standarder som agenturet, og at deres rygsække kan modstå kugler fra haglgeværer og pistoler.
Taskerne kan dog ikke bremse ild fra de kraftfulde automatvåben, som ofte bliver brugt ved masseskyderier i USA.
Stort set alle de demokrater, som kæmper om at blive partiets præsidentkandidat i 2020, har lovet et forbud mod denne type våben efter de seneste masseskyderier i USA, oplyser nyhedsbureauet AP.
FacebookTwitterKopier linkEmner:USA|New York Times|Twitter|Fritidsaktiviteter|Erhverv




https://www.dr.dk/nyheder/politik/claus-hjort-frederiksen-fastholder-kritik-af-kristian-jensen-som-naestformand-det-er

Krise i VenstreSe temaPolitikClaus Hjort Frederiksen fastholder kritik af Kristian Jensen som næstformand: 'Det er uholdbart'Pressemødet fra Venstres sommergruppemøde er netop slut.
Af Thea Deleuran Müller og Oliver Batchelor09.
aug.
2019 kl.
14.
13 | opdateret 09.
aug.
2019 kl.
14.
34Bemærk: artiklen er mere end 30 dage gammelLæs opClaus Hjort Frederiksen (V) fastholder sin kritik af næstformanden, selvom Lars Løkke Rasmussen og Kristian Jensen netop har forsøgt at rede trådene ud på et pressemøde.
Den klare melding har Claus Hjort Frederiksen lige leveret til de fremmødte journalister, efter et pressemøde fra Venstres sommergruppemøde netop blev afsluttet.
- Jeg synes, det er uholdbart, at vi har en næstformand, der underløber partiets formand med politiske udmeldinger, siger han og understreger, at det ikke er Kristian Jensen som politiker, han har noget imod.
Flere af folketingsgruppens andre medlemmer bakker også op om det ønske.
- Nu diskuterer vi det, sagde han, inden han forlod journalisterne igen.
'En gennempryglet Kristian Jensen'Formand Lars Løkke Rasmussen, politisk ordfører Jakob Elleman-Jensen og næstformand Kristian Jensen har netop afholdt pressemøde og taget imod spørgsmål fra fremmødte journalister.
Jakob Ellemann-Jensen, Lars Løkke Rasmussen og Kristian Jensen til Venstres pressemøde i forbindelse med deres sommergruppemøde på Kragerup Gods ved Ruds Vedby, Vestsjælland.
En del af de spørgsmål gik på det drama, der har været i partiet, og som blev affødt af et interview, som Kristian Jensen har givet til Berlingske.
Her forklarer han blandt andet, at det var en fejl, at Venstre-formanden under valgkampen lagde op til en SV-regering.
Det fik Venstre-veteranen Claus Hjort Frederiksen til i dag på gruppemødet til at opfordre Kristian Jensen til at trække sig som næstformand.
Mødet blev afholdt for lukkede døre, men udmeldingen nåede alligevel frem til medierne her til formiddag.
Selvom det nu står fast, at Kristian Jensen fortsat er næstformand for partiet, var der ingen uenighed at spore fra ham overfor Lars Løkke Rasmussen i dag.
Det var i stedet en næstformand, der var sat kraftigt på plads, lyder det fra DR's politiske korrespondent, Christine Cordsen, der også var til pressemødet i dag:- Det var en gennempryglet Kristian Jensen, der må sige 'bebe' i forhold til det, han har sat i søen.
Der er ingen tvivl om, at han lignede en mand, der havde fået prygl at de to stærke mænd i Venstre, Claus Hjort Frederiksen og Lars Løkke Rasmussen.
FacebookTwitterKopier linkEmner:Christine Cordsen (journalist)|Lars Løkke Rasmussen (politiker)|Venstre|Claus Hjort Frederiksen (politiker)|Berlingske Media




https://www.dr.dk/nyheder/penge/estisk-politi-konfiskerer-15-millioner-hos-tidligere-danske-bank-ansat

PengeEstisk politi konfiskerer 15 millioner hos tidligere Danske Bank-ansatAnklagemyndigheden i Estland har sigtet i alt 12 tidligere ansatte i banken.
Igennem en årrække er Danske Bank blevet brugt til at hvidvaske op mod 53 milliarder danske kroner igennem deres estiske filial i Tallinn.
Her reportage fra den estiske hovedstad.
Af Signe Mai Vilsbøll09.
aug.
2019 kl.
14.
12Bemærk: artiklen er mere end 30 dage gammelLæs opMyndighederne i Estland har i juli måned beslaglagt et stort millionbeløb hos en tidligere ansat i Danske Banks skandaleramte estiske filial.
Det skriver Berlingske, der citerer den estiske avis Eesti Ekspress.
Ifølge Eesti Ekspress drejer det sig om 2 millioner euro (svarende til 15 millioner kroner, red.
) fra en lettisk bankkonti.
Kontoen tilhører et skotsk selskab, der er ejet af den tidligere Danske Bank-medarbejder, skriver avisen.
Og overfor DR Nyheder bekræftes beslaglæggelsen af Olja Kivistik fra den estiske anklagemyndighed, som er i gang med deres efterforskning af hvidvaskskandalen.
Anklagemyndigheden oplyser videre, at efterforskningen af sagen stadig er i gang.
Tolv tidligere ansatte er sigtet i EstlandI Estland har anklagemyndigheden efterforsket sagen siden sidste år, og der blev konfiskeret værdier for 1,5 millioner euro i december måned, hvor myndighederne tog pant i en række ejendomme og lejligheder.
Indtil videre er 12 tidligere ansatte i bankens estiske filial sigtede.
11 er mistænkt for hvidvask, og en enkelt er mistænkt for bestikkelse, oplyser Olja Kivistik i mailen til DR Nyheder.
Estlands anklagemyndighed mener, at de tidligere ansatte er involveret på forskellige niveauer.
Ens for de sigtede er det dog ifølge anklagemyndighederne, at de mod betaling har hjulpet bagmænd med at gennemføre mistænkelige pengeoverførsler.
I Danmark er ni forhenværende chefer sigtetMens centrum for den estiske efterforskning er tidligere ansatte i Danske Bank i Estland, der kan have stået i ledtog med kriminelle, drejer politiets efterforskning i Danmark sig om den manglende kontrol med hvidvask, påpeger erhvervskorrespondent i DR, Jakob Ussing:- I Danmark fokuserer Bagmandspolitiet på banken og ledelsens ansvar for den manglende kontrol.
Samt om hvorvidt banken burde have orienteret myndigheder om problemerne i Estland langt tidligere, og om banken skulle have lukket ned for de problematiske kunder i den estiske filial meget hurtigere.
Politiet har foreløbigt rejst sigtelse mod Danske Bank og ni tidligere chefer.
Danske Bank risikerer milliardbøderFordi ledelsen i Danske Bank fik flere advarsler om "mistænkelige pengeoverførsler" så tidligt som i 2013 uden at reagere hurtigt nok, kan banken stå til bøde for brud på hvidvaskloven.
Det efterforsker Bagmandspolitiet i øjeblikket.
Også de amerikanske myndigheder efterforsker banken.
Blandt andet det amerikanske justitsministerium, der typisk undersøger, om folk på amerikanske sanktionslister har sendt mistænkelige penge gennem banken.
Også det amerikanske børstilsyn gransker sagen.
Det handler om, hvorvidt banken har adviseret børsmarkedet om problemerne i Estland i tide.
Finder myndighederne, at der er tale om lovovertrædelser, risikerer banken bøder i milliardklassen fra USA, der tidligere har givet klækkelige milliardbøder i hvidvasksager.
FacebookTwitterKopier linkEmner:Anklagemyndigheden|Danske Bank|Estland|Pengeinstitutter|Økonomisk kriminalitet




https://www.dr.dk/sporten/fodbold/kvindeligaen/broendbys-kvinder-taberdoemmes-6-1-sejr-vendes-til-0-3-nederlag

KvindeligaenBrøndbys kvinder taberdømmes - 6-1-sejr vendes til 0-3-nederlagBrøndby benyttede sig i sæsonpremieren mod FC Nordsjælland af en spiller, der havde karantæne.
Kamilla Karlsen, Brøndby IF får det røde kort under Kvindernes Pokalfinale mellem Brøndby IF-Fortuna Hjørring.
 Ritzau Scanpix)09.
aug.
2019 kl.
12.
21 | opdateret 09.
aug.
2019 kl.
12.
26Bemærk: artiklen er mere end 30 dage gammelLæs opBrøndbys fodboldkvinder er blevet taberdømt efter brug af en ulovlig spiller.
Det oplyser Dansk Boldspil-Union (DBU) på sin hjemmeside.
Brøndby stillede i lørdags med Kamilla Lilhammer Karlsen til ligakampen mod Farum BK/FC Nordsjælland, der blev vundet med 6-1.
Karlsen var dog karantæneramt efter en udvisning i den seneste sæsons pokalfinale, og derfor taberdømmes Brøndby, mens FCN-kvinderne tildeles en 3-0-sejr.
Det sker efter en protest, som FCN sendte ind to dage efter ligakampen - i mandags.
Brøndby har også redegjort for brugen af Kamilla Karlsen og forklarer, at klubben troede, at karantænen kun var gældende i pokalturneringen og ikke i ligaen.
Læs også:Brøndbys danmarksmestre risikerer at miste tre point på skrivebordetBrøndby mener ikke at have forbrudt sig mod "regelsættet for afvikling af kampe i kvindeligaen", og at spilleren var spilleberettiget i den aktuelle kamp.
Disciplinærudvalget afviser, at det er tilfældet, og at Brøndby fik en skrivelse om karantænen til spilleren 20.
maj - to dage efter pokalfinalen.
Udvalget forklarer, at hvis spilleren efter tildeling af rødt kort har ikke-afsonede karantænedage på det tidspunkt, hvor holdet forlader eller vinder pokalturneringen, afsones karantænen umiddelbart efter i ligaen.
Brøndby kan vælge at anke afgørelsen til Fodboldens appelinstans inden for to uger.
Dommen blev formelt afsagt torsdag.
/ritzau/FacebookTwitterKopier linkEmner:Brøndby|DBU|FC Nordsjælland|Fodbold|Farum




https://www.dr.dk/nyheder/politik/loekke-om-dramatisk-sommergruppemoede-det-har-slaaet-nogle-gnister

Krise i VenstreSe temaPolitikLøkke om dramatisk sommergruppemøde: Det har slået nogle gnisterLars Løkke Rasmussen vil fortsætte som formand for Venstre, siger han.
Af Thomas Klose Jensen09.
aug.
2019 kl.
13.
22 | opdateret 09.
aug.
2019 kl.
13.
37Bemærk: artiklen er mere end 30 dage gammelLæs op- Vi kan lige så godt være ærlige - det har slået nogle gnister.
Det gør den slags ting.
Sådan lød det på pressemødet under Venstres sommergruppemøde fra formand Lars Løkke Rasmussen (V).
Forud for pressemødet havde en af Venstres vægtigste folketingsmedlemmer Claus Hjort Frederiksen ifølge DR's oplysninger rejst sig i en debat og opfordret Kristian Jensen til at trække sig som næstformand for partiet.
Den opfordring kom, efter Kristian Jensen i et stort interview i Berlingske undsagde den politiske linje, som Lars Løkke Rasmussen lagde under valgkampen, hvor han fremhævede en mulighed for en SV-regering.
Lars Løkke Rasmussen forklarede, at Venstre på dette tidspunkt ikke har brug for, at nogen skal trække sig.
- Det er sådan, at det er på Venstres landsmøde, at man vælger formand og næstformand - det skal vi have til november.
Jeg har klart en ambition om at søge genvalg, og det er også min opfattelse, at Kristian (Jensen red.
) har det, lød det fra Venstre-formanden.
'Den har jeg så ikke været enig i'Ifølge den nu tidligere statsminister var det alt for tidligt at snakke om, hvad partiet skal eller ikke skal ved et kommende valg.
Han gjorde det dog klart, at han ikke vil afskære sig nogen muligheder - heller ikke at samarbejde med den socialdemokratiske regering.
- Det har vi haft en meget grundig diskussion om, og det har der været forskellige analyser af - Kristian (Jensen, red.
) har også haft én, forklarede Lars Løkke Rasmussen med henvisning til Kristian Jensens interview i Berlingske.
- Den har jeg så ikke været enig i.
Lars Løkke Rasmussen indikerede også, at Kristian Jensen ikke skulle have udtalt sig om sit syn på Venstres nuværende situation, før gruppemødet i mandags havde fundet sted.
- Vi har jo haft en helt åben og fri diskussion, men vi er jo også enige om, hvor vi skal hen.
Det er Kristian (Jensen, red.
) også, du kan jo selv sige det, forklarede Lars Løkke Rasmussen og pegede på sin næstformand.
Herefter forklarede Kristian Jensen, at det er formandens ret at sætte retningen for partiet, at konklusionen efter dagens diskussion var, at Venstre skulle gå efter at stå i spidsen for en regering, og endeligt at det både er folketingsgruppens og hans egen konklusion, at Venstre ikke skal afskrive sig fra nogen regeringsdannelse, der kan give maksimal indflydelse.
Tre røde linjerResultatet af sommergruppemødet blev altså ikke, som flere af de øvrige partier i blå blok havde håbet.
At Venstre kastede sig 100 procent ud i at lede blå blok tilbage til magten.
For selvom Venstre vil være et stærkt oppositionsparti og udfordre den socialdemokratiske regering, så er partiet også villig til at samarbejde med regeringen, hvis Venstre får mulighed for at sætte markante fingeraftryk på politikken.
Dog vil det ske med hensyntagen til tre ting.
For det første må det ikke blive dyrere at være dansker eller drive virksomhed i Danmark.
For det andet må det ikke skade væksten eller velstanden i Danmark.
- Og for det tredje bidrager vi ikke til noget, der underminerer den faste og fair udlændingepolitik, lød det fra Lars Løkke Rasmussen.
- Det er vores tre røde linjer eller pejlemærker, og det er med det, at vi nu indtager vores rolle i opposition.
FacebookTwitterKopier linkEmner:Lars Løkke Rasmussen (politiker)|Venstre|Socialdemokraterne|Kristian Jensen (politiker)|Valg og folkeafstemninger




https://www.dr.dk/sporten/fodbold/england/uret-tikker-eriksens-droem-om-et-sydligt-sommerskifte

EnglandUret tikker for Eriksens drøm om et sydligt sommerskifteDet vil langt fra være en katastrofe for Christian Eriksen at blive i Tottenham, vurderer DR Sportens fodboldkommentator, Andreas Kraul.
Christian Eriksens fodboldfremtid er stadig en uafklaret sag.
Af Michael Sten Jensen09.
aug.
2019 kl.
11.
20Bemærk: artiklen er mere end 30 dage gammelLæs opHan er lidt af en varm kartoffel, Christian Eriksen.
Siden den danske Tottenham-profil tidligt på sommeren gjorde det klart, at han var klar på nye udfordringer et sted uden for London, er der blevet skrevet mangt og meget om den sindige fynbo.
I de seneste dage er Eriksen eksempelvis sat i forbindelse med Manchester United, men torsdag aften, da det engelske transfervindue smækkede i, var Eriksen stadig Tottenham-spiller.
'Should I Stay or Should I go', en britisk punkklassiker fra The Clash, har muligvis været soundtracket til Christian Eriksens sommer, men med kun tre uger til at transfervinduet lukker i flere af Europas store ligaer kan det være, at Eriksens mange overvejelser ender med blot at være tankegymnastik.
Christian Eriksen på banen for Tottenham mod Bayern München forud for sæsonstarten i Premier League.
 Den danske midtbaneprofil har længe været rygtet til Real Madrid.
1 / 2Christian Eriksen på banen for Tottenham mod Bayern München forud for sæsonstarten i Premier League.
1 / 2Den danske midtbaneprofil har længe været rygtet til Real Madrid.
2 / 2Jovist, Real Madrid spøger stadig i kulissen, men ender danskeren med at fortsætte i Tottenham, så betyder det ikke, at åbenheden og ønsket om at prøve noget nyt kommer til at bide ham i bagdelen, vurderer DR Sportens fodboldkommentator, Andreas Kraul.
- Jeg tror, at det var meget kalkuleret, da han gjorde det klart, at han godt kunne tænke sig at prøve noget nyt.
- Han har jo noget godt i baghånden med Tottenham, og Mauricio Pochettino vil ikke slå hånden af ham, fordi han har flirtet med Real Madrid, så det er ikke nogen oversatsning på den måde, når han melder ud, at han er klar på at prøve noget nyt, siger Andreas Kraul.
- Worst case for Christian Eriksen er, at han kan forlænge sin kontrakt med Tottenham, få en lønstigning og en aftale, hvor han kan stryge afsted, hvis der skulle komme et godt tilbud.
Er ikke en 'Galáctico'Torsdag hentede Tottenham nye ben til truppen, da den argentinske landsholdsspiller Giovani Lo Celso kom til fra spanske Real Betis.
Yderligere konkurrence til positionen på midtbanen, hvis Eriksen ender med at blive hængende i London.
Men for at Eriksen rykker teltpælene op, skal der først og fremmest falde et bud, og selv om sommerflirten med Real Madrid længe har hængt i luften, så tvivler Andreas Kraul på, at den nogensinde udvikler sig til mere end kærestebreve gennem medierne.
Danskeren har simpelthen ikke den superstjernekvalitet, som Real Madrid har for vane at søge.
- Real Madrid har forud for den her sæson købt en af VM’s og Premier Leagues bedste spillere i Eden Hazard, og der er også snak om at Paul Pogba skifter – han er altså verdensmester.
Eriksen er fantastisk, men han er ikke i samme omfang en ’Galáctico’, for han er ikke en af verdens ti bedste spillere.
Eden Hazard blev hentet fra Chelsea til Real Madrid tidligere på sommeren.
- Som dansk fodboldjournalist er det også smerteligt at sige, at der har været for store udsving i de store kampe fra Christian Eriksens side.
Eksempelvis i Champions League-finalen.
Hvis han havde spillet en god kamp på den scene, så kan det være, han havde siddet i Madrid nu.
Men det gjorde han bare ikke.
- Da Tottenham mødte Real Madrid i gruppespillet forrige år, der spillede han heller ikke en god kamp, og hans VM var også, hvis vi skal være ærlige, en smule skuffende.
Han bragede ikke igennem, siger Andreas Kraul.
Får ikke betydning for landsholdetMan skal dog kende Christian Eriksen dårligt, hvis man tror, at den store virak og snak om et klubskifte går midtbanespilleren på, vurderer Andreas Kraul.
Siden han som helt ung brød igennem for Ajax har danskeren været ombejlet, og derfor er det også svært at tro, at præstationerne på banen kommer til at ændre sig af den ekstra opmærksomhed.
Men skulle Eriksen håbe på et skifte selv, så er der en, som nok ikke gør.
Landstræner Åge Hareide.
Christian Eriksen på banen for Danmark mod Irland i Parken i foråret.
I det kommende efterår skal kvalifikationen til EM sikres, og med det mål for øje bliver Christian Eriksen i topform en nødvendighed for det danske landshold, siger Andreas Kraul.
- Med tanke på det år, som venter, så vil Åge Hareide være allergladest for, at Eriksen forlænger med Tottenham.
Det tror jeg, er hans højeste ønske, for så ved han, hvilken Christian Eriksen han har til rådighed.
- Der er ikke råd til, at Eriksen pludselig ligger i flytterod eller sidder på bænken et sted efter et skifte, om så det er i Real Madrid, Juventus eller et tredje sted.
I Tottenham spiller han hver gang, medmindre han bliver sparet, og det er det vigtigste for Åge Hareide og landsholdet, vurderer Andreas Kraul.
FacebookTwitterKopier linkEmner:Åge Hareide (fodboldtræner)|Eden Hazard (fodboldspiller)|Real Madrid|Fodbold|England




https://www.dr.dk/nyheder/indland/direktoer-tager-imod-bekymrede-skattemedarbejdere-folk-vil-vide-om-de-kan-foele-sig

Eksplosioner i KøbenhavnSe temaIndlandDirektør tager imod bekymrede skattemedarbejdere: Folk vil vide, om de kan føle sig tryggeSiden en eksplosion ramte Skattestyrelsen tirsdag aften, har styrelsens medarbejdere arbejdet hjemme.
Af Thea Deleuran Müller og Sara Kleist09.
aug.
2019 kl.
10.
16Bemærk: artiklen er mere end 30 dage gammelLæs opDet er første arbejdsdag på kontorerne for Skattestyrelsens medarbejdere, efter et dynamitlignende sprængstof tirsdag aften rystede styrelsens bygninger på Østerbro i København.
Eksplosionen efterlod kraftige skader på bygningerne, og mens politiet har arbejdet på stedet, har de omkring 800 ansatte de seneste to dage arbejdet hjemmefra.
Her til morgen er medarbejderne mødt ind til rester af afspærringsbånd fra politiet og duften af regnvåde spånplader, som dækker det ødelagte indgangsparti til styrelsen.
Direktør for Skattestyrelsen Merete Agergaard glæder sig til at møde sine ansatte ansigt til ansigt igen efter tirsdagens eksplosion.
- De meldinger, jeg har fået, er, at folk selvfølgelig er en lille smule chokerede over eksplosionen og også er bekymrede.
Ikke bare her i Østbanegade, men på alle arbejdspladser i Skatteforvaltningen i Danmark, siger hun.
- Der sidder folk tilbage med en bekymring om, om man kan gå på arbejde og føle sig tryg.
'Vores fokus i dag er på medarbejderne'Den kraftige eksplosion skete tirsdag aften omkring klokken 22.
15.
To personer var ifølge politiet i bygningen på det tidspunkt, men ingen af dem kom til skade.
En anden person blev ramt af fragmenter fra eksplosionen, men søgte selv hjælp på en skadestue.
Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
 Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
1 / 4Indgangspartiet til Skattestyrelsen har taget voldsomt skade ved eksplosionen.
2 / 4Indgangspartiet til Skattestyrelsen har taget voldsomt skade ved eksplosionen.
3 / 4Indgangspartiet til Skattestyrelsen har taget voldsomt skade ved eksplosionen.
4 / 4Ellers har det været sparsomt med informationer fra Københavns Politi, der lige nu er i gang med at efterforske hændelsen, som betragtes som et angreb.
Skattestyrelsens direktør er også løbende i kontakt med politiet for at sikre sig, at styrelsens medarbejdere trygt og sikkert kan gå på arbejde.
- Vi er hele tiden i dialog med Københavns Politi og læner os op ad deres vurdering af vores sikkerhed, siger hun og fortsætter:- De siger, at man som medarbejder godt kan være tryg ved at komme på arbejde, og det vil vi selvfølgelig også sige til vores medarbejdere, lyder det fra Merete Agergaard.
Psykolog-beredskab til rådighedAlle ledere i styrelsen har fået en opsummering af, hvad der er sket, og her til morgen vil de samle medarbejderne i de enkelte afdelinger, så alle får samme information på samme tid, forklarer direktøren.
I det hele taget vil hele vores fokus være på, at folk skal have mulighed for at komme tilbage efter noget, der er meget ekstremt.
Merete Agergaard, direktør, SkattestyrelsenHvad nu hvis man ikke føler sig helt klar til at komme på arbejde i dag?
- Vi vil selvfølgelig bede lederne om i første omgang at tage kontakt til de medarbejdere og tage en snak, og vi har også et psykolog-beredskab, som det kan være, man skal tale med, siger hun og uddyber:- I det hele taget vil hele vores fokus være på, at folk skal have mulighed for at komme tilbage efter noget, der er meget ekstremt.
Læs også:Efter eksplosion: Utrygge skatteansatte ringede til forbund fra klokken fem i morgesDagen igennem vil fokus også være på, hvordan medarbejderne har det efter tirsdagens eksplosion og sikre sig, at alle medarbejdere får luftet eventuelle bekymringer eller tanker.
- Jeg vil også selv gå rundt og lige tale med folk og høre, hvordan de har det, og hvad de tænker og få en fornemmelse af, hvordan det er at være medarbejder og komme tilbage og kun at have set billeder af, hvilken skade eksplosionen har forvoldt.
Anderledes trafik i bygningenSelvom eksplosionen i den grad har sat sit præg på hovedindgangen, er resten af huset forholdsvist uskadt.
Der er nogle skader på kantinen, som gør, at der lige nu kun kan være 150 medarbejdere.
Normalt plejer 400 ansatte at kunne sidde i lokalet ad gangen.
Der går også lidt tid, før styrelsen er helt klar med en ny facade, lyder det fra direktøren:- Trafikken inde i bygningen vil være anderledes, man skal ind ad nogle andre indgange, end man plejer.
Det er sådan, bygningen og arbejdspladsen vil se ud for medarbejderne i dag.
Siden eksplosionen har politiet været til stede i området omkring styrelsen, og Politiets Efterretningstjeneste (PET) følger også sagen tæt.
Du kan læse mere om, hvordan politiet arbejder her, og se, når DR's retskorrespondent Trine Maria Ilsøe ser på det hul, eksplosionen har efterladt.
FacebookTwitterKopier linkEmner:Merete Agergaard (embedsmand)|Skattestyrelsen|Arbejdsmarked|Politiets Efterretningstjeneste|København




https://www.dr.dk/sporten/fodbold/england/lampard-varsler-stoerre-rolle-til-andreas-christensen

EnglandLampard varsler større rolle til Andreas ChristensenChelseas Andreas Christensen kan se frem til mere spilletid i den kommende sæson efter salget af David Luiz.
Soccer Football - Pre-Season Friendly - Chelsea v FC Barcelona - Saitama Stadium 2002, Saitama, Japan - July 23, 2019 Barcelona's Antoine Griezmann in action with Chelsea's Andreas Christensen REUTERS/Kim Kyung-Hoon 09.
aug.
2019 kl.
14.
08Bemærk: artiklen er mere end 30 dage gammelLæs opChelsea-manager Frank Lampard varsler en større rolle til de spillere, han har tilbage i det centrale forsvar efter salget af David Luiz til Arsenal.
Det gælder nu for stopperne Andreas Christensen, Antonio Rüdiger og Kurt Zouma om at tage mere ansvar efter David Luiz' afgang, lyder det fra Lampard.
- Jeg har tillid til de spillere, vi har.
Vi er godt besat på det område.
Vi har landsholdsspillere som Rüdiger, Zouma og Christensen.
Læs også:Huddersfield sælger endnu en dansker til Premier League- Vi ønsker David det bedste, selv om han er skiftet til Arsenal, siger Lampard til Reuters.
Uden at nævne Andreas Christensen direkte, så henviser Lampard formentlig til danskeren som en af dem, der skal træde i karakter i denne sæson.
- Vi koncentrerer os om os selv.
Og nu skal vi se nogle af de spillere, som ikke har fået så meget spilletid, som de kunne have ønsket, men som er ret så erfarne spillere.
Læs også:Uret tikker for Eriksens drøm om et sydligt sommerskifte- De skal vise, hvad de kan, siger Lampard.
Den tidligere Chelsea-midtbanespiller fortæller også, at unge Fikayo Tomori kan få spilletid på en af pladserne i det centrale forsvar.
Desuden er Lampard ikke nervøs for at kaste andre unge spillere som Tammy Abraham og Mason Mount i ilden.
City og Liverpools høje standardChelsea, som ikke måtte købe spillere i dette transfervindue og heller ikke i det næste på grund af en straf, solgte også Eden Hazard i sommerens transfervindue.
Lampard nægter dog at afskrive Chelseas mulighed for at blande sig i titelræset.
Læs også:Erdogans mystiske fodboldfavoritter jagter Champions League-drømmen- Chelsea er normalt med i titelkapløbet til en vis grad.
Det er blevet hårdere, især med den standard Manchester City og Liverpool satte i sidste sæson, hvor der var et stort hul ned til resten af os.
- Men jeg kan ikke i starten af en sæson sige, at Chelsea ikke ønsker at vinde ligaen.
Vi skal have den mentalitet, at vi vil gøre vores bedste for at være med i toppen, siger Lampard.
Chelsea åbner Premier League-sæsonen søndag ude mod Manchester United.
/ritzau/FacebookTwitterKopier link




https://www.dr.dk/nyheder/indland/nemt-mindrearige-kobe-alkohol-pa-nettet

IndlandNemt for mindreårige at købe alkohol på nettetMindreårige kan købe alkohol med få klik på nettet.
De fleste steder er der ingen kontrol med de unges alder.
Det er let for unge at klikke sig til alkoholvarer i supermarkedernes onlinebutikker.
Også selv om de unge er under den lovpligtige alder.
(Arkivfoto) 09.
aug.
2019 kl.
08.
57Bemærk: artiklen er mere end 30 dage gammelLæs opBørn og unge kan med få klik købe alkoholvarer på supermarkedernes netbutikker og få dem afleveret anonymt i en pakkeboks.
Det kan de, til trods for at det er ulovligt at sælge alkohol til unge under 16 år i Danmark.
Ifølge alkohollovgivningen er det sælgerens ansvar, at der ikke sælges alkohol til mindreårige.
Dette gælder både de fysiske butikker og i netbutikker.
I Coop anerkender kommerciel direktør i Coop MAD Morten Victor, at det er et problem, at mindreårige har mulighed for at købe alkohol på coop.
dk.
- Det er svært for os at kontrollere, at vi ikke sælger alkohol til mindreårige.
- Men det er vores ansvar, og vi vil gerne være med til at finde en løsning, der forhindrer denne mulighed, siger han.
Coop: Ikke enkelt at finde en løsningDet vil interesseorganisationen Alkohol & Samfund også.
Organisationens direktør, Peter Konow, ved ikke præcist, hvor mange mindreårige der køber alkohol på nettet.
Men han understreger, at det i dag er alt for let.
- Der er et kæmpe hul i hegnet i den politik, som er gældende i Danmark, hvor man jo skal være mindst 16 år for at købe alkohol.
Det, synes vi, der skal gøres noget ved, siger Peter Konow.
Han foreslår, at netbutikkerne enten udfører id-kontrol ved udleveringer med alkohol eller helt stopper med at sælge alkohol online.
Hos Coop mener Morten Victor dog ikke, at det er helt så enkelt.
Vi har forsøgt forskellige ting, men vi ved simpelthen ikke, hvad løsningen er.
Kommerciel direktør i Coop, Morten Victor- Vi har forsøgt forskellige ting, men vi ved simpelthen ikke, hvad løsningen er.
- Vi har ikke lavet en login med NemID-løsning, fordi vi ikke vil være til gene for dem, der gerne må købe alkohol online, siger han.
Alkoholgrænserne er fastsat ved lov i Danmark, og ifølge Peter Dalum, projektchef for alkoholkampagner hos Kræftens Bekæmpelse, er der en grund til, at den ligger, hvor den gør.
- Jo tidligere unge begynder at drikke, jo større risiko er der for, at de får problemer senere hen.
- Der er også nogle her og nu-konsekvenser, der kan påvirke hjernens funktion, så den aldrig bliver fuldt udviklet, siger han.
Ifølge projektchefen drikker unge automatisk mere, når alkohol er let tilgængeligt.
Danske unge er ifølge en rapport fra Vidensråd for Forebyggelse den ungegruppe, der drikker sig mest fulde i Europa.
/ritzau/FacebookTwitterKopier linkEmner:Coop|Peter Konow (organisationsleder)|Detailhandel|Kræftens Bekæmpelse|Alkoholforbrug




https://www.dr.dk/nyheder/politik/cordsen-det-er-ikke-hr-hvem-som-helst-der-er-ude-efter-kristian-jensen

Krise i VenstreSe temaPolitikCordsen: Det er ikke hr.
hvem-som-helst, der er ude efter Kristian JensenVenstre står nu i en total ledelseskrise, lyder det fra DR's politiske korrespondent.
Claus Hjort Frederiksen har været Venstres stærke mand i mange, mange år efterhånden, påpeger Christine Cordsen.
Af Theis Lange Olsen09.
aug.
2019 kl.
12.
18Bemærk: artiklen er mere end 30 dage gammelLæs opDet er en af de helt tunge drenge i Venstre, der nu har opfordret Kristan Jensen (V) til at trække sig som partiets næstformand og kickstartet en klassisk magtkamp.
Sådan lyder det fra DR's politiske korrespondent, Christine Cordsen, der befinder sig på Kragerup Gods i Vestsjælland, hvor Venstre holder sommergruppemøde.
Læs også:Drama i Venstre: Kristian Jensen opfordres til at trække sig- Man skal være opmærksom på, at Claus Hjort Frederiksen ikke er hr.
hvem-som-helst i Venstre.
Han er en meget, meget stærk profil i partiet.
Det er en mand, som i årevis har siddet meget tæt på først Anders Fogh Rasmussen og senere Lars Løkke Rasmussen.
Claus Hjort FrederiksenEfter folketingsvalget 2001 blev Claus Hjort Frederiksen beskæftigelsesminister i Anders Fogh Rasmussens forskellige regeringer.
Den post bestred han helt frem til 2009.
Da Lars Løkke Rasmussen blev statsminister i 2009, udpegede han Claus Hjort Frederiksen til finansminister.
Det var han frem til 2011, og blev det igen, da Venstre generobrede regeringsmagten i 2015.
Fra 2016 og indtil magtskiftet i forsommeren var Claus Hjort Frederiksen forsvarsminister.
- Han er Venstres stærke mand.
Derfor har det en helt anden vægt, når han kommer med sådan en opfordring, end hvis det var et frustreret gruppemedlem med mindre tyngde, siger hun.
Ifølge DR Nyheders oplysninger bakker flere medlemmer af Venstres folketingsgruppe op om opfordringen fra Claus Hjort Frederiksen, men det er uklart hvor mange.
Fuldstændig uklar fremtidBaggrunden for den dramatiske opfordring er, at Kristian Jensen i et stort interview i Berlingske direkte undsagde formand Lars Løkke Rasmussens politiske linje.
I interviewet forklarer Kristian Jensen blandt andet, at det var en fejl, at Venstre-formanden under valgkampen i foråret lagde op til en SV-regering.
- En SV-regering er ikke svaret, og jeg tror, der fra de andre borgerlige partier er en forventning om, at hvis vi skal stå i spidsen for det borgerlige samarbejde, så skal vi også sige det klart og tydeligt, siger Kristian Jensen.
Her ses Claus Hjort Frederiksen aflevere Finansministeriet til Kristian Jensen i 2016.
Med dagens opfordring fra Claus Hjort Frederiksen har det udviklet sig til en klassisk magtkamp i det store, borgerlige parti, som står i en total ledelseskrise lige nu, lyder det fra Christine Cordsen.
- Det er fuldstændig uklart, hvordan de vil løse det her.
De har en næstformand i Venstre, Kristian Jensen, som i det her interview i Berlingske åbenlyst udfordrer sin egen formand.
Det kan være, fordi han er utålmodig for at komme til og har valgt at prøve at sætte alt på ét bræt og teste, om han kan vippe Løkke af.
- Han risikerer, at det er meget højt spil.
Og de risikerer, at det her kan koste dem begge lederposterne i Venstre, og at der skal en anden ledelse til, fordi det er så betændt i det såkaldte formandsskab, siger Christine Cordsen.
Det såkaldte formandsskab i Venstre med både Kristian Jensen og Lars Løkke Rasmussen blev aftalt efter det højdramatiske hovedbestyrelsesmøde i Odense i 2014, hvor Løkke var blevet udfordret som formand efter en række møgsager.
FacebookTwitterKopier linkEmner:Anders Fogh Rasmussen (politiker)|Christine Cordsen (journalist)|Venstre|DR2|Odense




https://www.dr.dk/nyheder/udland/italiens-regering-vil-vaelte-sig-selv

UdlandItaliens regering vil vælte sig selvRegeringspartiet Lega vil have en mistillidsafstemning mod regeringen, som partiet selv er en del af.
Regeringspartiet Lega vil have en ny regering.
Af Sean Coogan09.
aug.
2019 kl.
12.
43Bemærk: artiklen er mere end 30 dage gammelLæs opDet italienske regeringsparti Lega vil stille sin egen regering over for en mistillidsafstemning.
Det oplyser partiet i en pressemeddelelse, skriver Reuters.
Partiets formand, indenrigsminister Matteo Salvini, krævede i går nyvalg efter ny uenighed med Femstjernebevægelsen, som Lega er i en skrøbelig koalitionsregering med.
The Guardian påpeger, at der længe har været spekulationer om, hvorvidt Salvini ville gå efter at få udskrevet nyvalg i en tid, hvor hans parti har kraftig medvind.
Ifølge avisen står Salvinis højrenationale parti til hele 39 procent af stemmerne, mens Femstjernebevægelsen med 15 blot procents opbakning står til at blive mere end halveret.
Læs også:Italiensk regeringskrise: Salvini kræver nyvalgLederne af de politiske grupper i Senatet mødes på mandag for at finde en dato for mistillidsafstemningen.
Det italienske parlament er sendt på sommerferie, men der er mulighed for, at medlemmerne bliver kaldt tilbage.
Den beslutning hviler hos senatets formand, skriver Reuters.
Hvis regeringen fældes af en mistillidsafstemning, er det op til Italiens præsident, Sergio Mattarella, at opløse parlamentet og beslutte, om han vil udskrive nyvalg eller indsætte en midlertidig regering af teknokrater, skriver The Guardian.
Hos Lega ønsker man et nyvalg hurtigst muligt.
- De, som spilder tid, skader landet, lyder det i meddelelsen fra partiet.
Den seneste uenighed mellem Femstjernebevægelsen og Lega kom til udtryk i onsdags, hvor Femstjernebevægelsen forsøgte at sætte en stopper for et stort jernbanebyggeri, som Lega er tilhænger af.
FacebookTwitterKopier linkEmner:Matteo Salvini (politiker)|Sergio Mattarella (politiker)|Italien|The Guardian




https://www.dr.dk/nyheder/indland/live-tv-venstre-holder-sommergruppemoede






https://www.dr.dk/nyheder/politik/drama-i-venstre-kristian-jensen-opfordres-til-traekke-sig

Krise i VenstreSe temaPolitikDrama i Venstre: Kristian Jensen opfordres til at trække sigFlere medlemmer af Venstre mener, at Kristian Jensen bør træde tilbage som næstformand.
Kristian Jensens offentlige undsigelse af Venstres formand, Lars Løkke Rasmussen, har fået Claus Hjort Frederiksen (t.
h.
) til at opfordre Kristian Jensen til at trække sig som næstformand for partiet.
Af Thomas Klose Jensen09.
aug.
2019 kl.
11.
18 | opdateret 09.
aug.
2019 kl.
11.
22Bemærk: artiklen er mere end 30 dage gammelLæs opPå Venstres sommergruppemøde har Claus Hjort Frederiksen ifølge DR Nyheders oplysninger opfordret Kristian Jensen til at trække sig som partiets næstformand.
Flere andre medlemmer af folketingsgruppen bakker op om det ønske.
Den dramatiske opfordring kommer, efter Kristian Jensen i et stort interview i Berlingske direkte undsagde formand Lars Løkke Rasmussens politiske linje.
I interviewet forklarer Kristian Jensen blandt andet, at det var en fejl, at Venstre-formanden under valgkampen lagde op til en SV-regering.
- En SV-regering er ikke svaret, og jeg tror, der fra de andre borgerlige partier er en forventning om, at hvis vi skal stå i spidsen for det borgerlige samarbejde, så skal vi også sige det klart og tydeligt, siger han.
- Det er forudsætningen for, at vi kan komme videre.
Han forklarer desuden, at han - på trods af at være en del af formandsskabet i Venstre - blev orienteret om Lars Løkke Rasmussens udmelding om SV-regeringen på et sent tidspunkt i forløbet.
Magtkamp igangKristian Jensens interview skal ses som en del af det strategiske spil om et kommende formandsskifte i Venstre.
Det forklarede DR's politiske korrespondent Christine Cordsen i går.
- Det er svært at opfatte det anderledes, når det ikke er en særlig hemmelig hemmelighed, at Kristian Jensen er utålmodig efter at få et formandsskifte i Venstre.
Politiske meldinger af den kaliber kommer normalt fra partiformanden.
Især når det er partiformandens linje og politiske strategi i valgkampen, der bliver undsagt.
Kristian Jensen har længe stået som partiets kronprins og den mest oplagte arvtager efter Lars Løkke Rasmussen.
Men hans dårlige personlige valg ved folketingsvalget i juni har dog gjort hans position svagere.
Og jo længere tid der går, jo mere mindskes hans mulighed for rent faktisk at overtage formandsposten i Venstre.
- Tiden arbejder ikke for Kristian Jensen.
Jo længere tid der går, jo bedre mulighed får andre kandidater til at blive klar til at udfordre ham.
Mest oplagt er Jakob Ellemann-Jensen, der netop har fået den perfekte platform som politisk ordfører, lød det i går fra Christine Cordsen.
Venstre holder pressemøde fra sommergruppemødet Kragerup Gods klokken 12.
30.
Du kan følge det live her på dr.
dk eller på DR2 fra 12.
25.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Venstre|DR2|Valg og folkeafstemninger




https://www.dr.dk/nyheder/udland/italiensk-regeringskrise-salvini-kraever-nyvalg

UdlandItaliensk regeringskrise: Salvini kræver nyvalg Samarbejdet i den italienske regering er brudt sammen, siger indenrigsminister Matteo Salvini.
Den italienske indenrigs- og vicepremierminister, Matteo Salvini, opfordrer til nyvalg.
Af Sean Coogan09.
aug.
2019 kl.
08.
47Bemærk: artiklen er mere end 30 dage gammelLæs opDet er nytteløst at holde fast i en regering, der ikke samarbejder.
Sådan lyder det fra den italienske indenrigs- og vicepremierminister, Matteo Salvini.
Meldingen fra den kontroversielle leder af det højrenationale Lega-parti kommer, efter regeringspartneren Femstjernebevægelsen onsdag forsøgte at blokere for et milliarddyrt togprojekt.
- Lad os tage direkte til parlamentet for at sige, at der ikke længere er flertal, lød det i går fra Salvini, der opfordrer til at lade et nyvalg løse problemerne.
Læs også:Italiens premierminister stiller ultimatum til stridende regeringspartnereUenigheden mellem regeringspartierne Lega og Femstjernebevægelsen er seneste skud på stammen i en længere fortælling om intern splittelse i den italienske koalitionsregering.
Så sent som i juni sagde den italienske premierminister, Giuseppe Conte, at han var klar til at gå af, hvis ikke de to regeringspartier tager ansvar og får samarbejdet til at fungere.
Opfordringen fra Salvini kommer samtidig i en tid, hvor hans parti har kraftig medvind.
Salvini bliver nødt til at retfærdiggøre sit ønske om et nyvalg over for parlamentet, lyder det fra Conte.
- Krisen, som Salvini har udløst, er den mest gennemskuelige i republikkens historie, siger han ifølge Reuters.
Forsøgte at blokere for togforbindelseProtestpartiet Femstjernebevægelsen forsøgte i onsdags at afspore planerne om et megaprojekt, der skal skabe en ny toglinje mellem Italien og Frankrig.
Projektet, der blandt andet indebærer at grave en 58 kilometer lang tunnel gennem alperne for at forbinde italienske Torino med franske Lyon, har været undervejs i 20 år, skriver BBC.
Men byggeriet, der skulle have kostet omkring 65 milliarder kroner, står til at løbe op i over 150 milliarder kroner, lyder det fra Femstjernebevægelsen, der vil have projektet stoppet, skriver BBC.
Deres fejlslagne forsøg på at blokere for projektet viser, at de ikke er i stand til at lede, lyder det fra Salvini.
Matteo Salvini kunne onsdag fejre, at der fortsat er flertal for togforbindelsen mellem Torino og Lyon.
 Det lykkedes ikke Luigi Di Maio at blokere for projektet, som Femstjernebevægelsen siger er for dyrt og dårligt for miljøet.
1 / 2Matteo Salvini kunne onsdag fejre, at der fortsat er flertal for togforbindelsen mellem Torino og Lyon.
1 / 2Det lykkedes ikke Luigi Di Maio at blokere for projektet, som Femstjernebevægelsen siger er for dyrt og dårligt for miljøet.
2 / 2Det italienske valg sidste sommer endte med en skrøbelig koalitionsregering, hvor både Salvini og Femstjernebevægelsens Luigi di Maio blev vicepremierministre.
Posten som premierminister gik til den relativt ukendte advokat og juraprofessor Giuseppe Conte, som ikke tilhører nogen af partierne.
Salvini står stærktThe Guardian peger på, at regeringen længe har stået på usikker grund med spekulationer om, at Salvini vil orkestrere et regeringskollaps, efter hans parti er gået frem i styrke.
Ved valget sidste sommer fik Di Maios Femstjernebevægelse dobbelt så mange stemmer som Salvinis parti, men meningsmålinger peger på, at rollerne er byttet om.
Salvinis parti står til hele 39 procent af stemmerne, mens opbakningen til Femstjernebevægelsen ser ud til at være halveret, beretter den britiske avis.
Ifølge Di Maio frygter han ikke et nyvalg.
Læs også:Det store italienske dukketeater: Her er valgets vigtigste kandidater- Vi er klar.
Vi går ikke det mindste op i regeringsposter, og det har vi aldrig gjort, siger han ifølge BBC.
Det italienske parlament er officielt sendt på sommerferie, men kan blive kaldt tilbage i næste uge, påpeger The Guardian.
Avisen påpeger, at regeringen først kollapser, hvis den fældes af et mistillidsvotum, eller hvis Conte trækker sig.
Herefter er det op til landets præsident, Sergio Mattarella, om han vil opløse regeringen.
Gør han det, kan han vælge at udskrive nyvalg eller indsætte en regering af teknokrater, der overtager regeringen frem til næste forår.
FacebookTwitterKopier linkEmner:Matteo Salvini (politiker)|Sergio Mattarella (politiker)|BBC|Italien|The Guardian




https://www.dr.dk/nyheder/detektor/detektor-intet-videnskabeligt-belaeg-foie-gras-aender-lider

DetektorDetektor: Intet videnskabeligt belæg for, at foie gras-ænder liderDet vurderer tre danske professorer.
Det er leveren fra ænder og nogle gange også fra gæs, der bliver brugt til at lave foie gras.
Af Camilla Stampe09.
aug.
2019 kl.
07.
30Bemærk: artiklen er mere end 30 dage gammelLæs opDen eksklusive franske leverdelikatesse foie gras har skabt overskrifter i løbet af sommeren.
Debatten har fået SF til at foreslå, at foie gras-produktion ikke kun skal være forbudt i Danmark, men i hele EU.
- Den tvangsfodring, der foregår, den lider dyrene under.
Det står ikke rigtigt til diskussion, sagde SF's fødevareordfører Carl Valentin i TV-Avisen i slutningen af juli.
Men det kan faktisk diskuteres, om ænderne lider.
Også selvom de bliver tvangsfodret flere gange om dagen gennem et rør i halsen i de sidste uger af deres levetid for at fremdyrke en fed lever.
Tre danske professorer i dyrevelfærd og bioetik vurderer over for Detektor, at der mangler solid videnskabelig dokumentation for, at ænderne lider alvorligt under tvangsfodringen.
Professorerne vender vi tilbage til.
Først til argumenterne fra de højlydte modstandere af foie gras.
Hvad siger modstanderne af foie gras?
Carl Valentin sidder i Folketinget for SF og er blandt andet partiets  fødevareordfører.
Det var chef for madmarkedet Torvehallerne i København, Lotte E.
Andersen, der indledte sommerens foie gras-debat med en opfordring til et stop for salg af foie gras i Torvehallernes butikker.
Den efterfølgende offentlige debat fik så SF til at stille et forslag om, at foie gras-produktion skal forbydes i hele EU.
Også Dyrenes Beskyttelse har været aktive i debatten.
Foreningens direktør, Britta Riis, bakker op om et forbud og giver i et debatindlæg i Berlingske udtryk for, at dyrene lider og skriver, at"foie gras-produktionen besidder en helt særlig grad af bestialskhed".
Foie gras-produktion har været forbudt i Danmark siden 1950'erne.
Begrundelsen er, at foie gras-produktion indebærer tvangsfodring af ænder og gæs, og at tvangsfodring er så skadeligt for dyrene, at det overtræder den danske dyreværnslov.
Hos Fødevarestyrelsen er veterinærinspektør Birte Broberg da også overbevist om, at ænderne lider under foie gras-produktionen.
Ved foie gras-produktionen påfører man decideret dyrene smerte og lidelseBirte Broberg, Fødevarestyrelsen- Det synes jeg slet ikke, der kan være tvivl om.
Ved foie gras-produktionen påfører man decideret dyrene smerte og lidelse, siger hun.
Birte Broberg henviser til en udtalelse fra Den Videnskabelige Veterinærkomité, som i 1998 lavede en udtalelse for EU-Kommissionen og til en rapport af biolog og professor i dyrevelfærd Donald Broom fra Cambridge University.
Det er de samme kilder, som SF’s Carl Valentin og Dyrenes Beskyttelse henviser til, da Detektor kontakter dem.
Hvad siger professorerne?
Foie Gras anrettet og serveret på en restaurant i København.
Detektor har fået professor i bioetik på Institut for Veterinær- og Husdyrvidenskab og Institut for Fødevare- og Ressourceøkonomi ved Københavns Universitet Peter Sandøe til at gennemgå den faglitteratur, der findes om foie gras.
Det gælder anbefalingen fra EU-Kommissionens Videnskabelige Veterinærkomité fra 1998, rapporten fra Cambridge University og den videnskabelige litteratur, der derudover findes om foie gras-produktion.
Efter sin læsning er Peter Sandøe ret sikker i sin konklusion:De videnskabelige undersøgelser, der er foretaget, giver ikke belæg for at sige, at tvangsfodringen af gæssene og ænderne har en stærkt negativ effekt på deres velfærdPeter Sandøe, professor Københavns Universitet- De videnskabelige undersøgelser, der er foretaget, giver ikke belæg for at sige, at tvangsfodring af gæs og ænder har en stærkt negativ effekt på deres velfærd, siger han.
Samtidig understreger han, at han personligt ikke bryder sig om metoden bag foie gras-produktionen.
Han udtaler sig alene udtaler, fordi han som forsker er blevet bedt om at vurdere det videnskabelige materiale, der findes som grundlag for påstanden om, at tvangsfordring medfører voldsomme lidelser for dyrene.
- Jeg udtaler mig ikke bare om, hvad jeg selv synes og føler, men til hvad den videnskabelige litteratur viser.
Jeg har efter bedste evne læst mig ind på det, siger han.
Peter Sandøe bliver bakket op af professor i dyrevelfærd ved Institut for Veterinær- og Husdyrvidenskab på Københavns Universitet Björn Forkman:- Man kan sagtens have en holdning til foie gras, fordi man enten synes, det ser ulækkert ud, eller ikke mener, man skal holde dyr på den måde.
Men der mangler videnskabelige undersøgelser, hvis man gerne vil have rigtig gode beviser for, at dyrene lider på grund af tvangsfodring, siger han.
Jens Peter Christensen, som er professor i fjerkræsygdomme på Institut på Veterinær- og Husdyrvidenskab ved Københavns Universitet, er enig:Jeg kan ikke lide produktionsformen, men det skal vi ikke lade os styre af.
Vi skal have noget evidens, og det mangler vi.
Vi har ikke den rygende pistolJens Peter Christensen, professor Københavns Universitet- Jeg kan ikke lide produktionsformen, men det skal vi ikke lade os styre af.
Vi skal have noget evidens, og det mangler vi.
Vi har ikke den rygende pistol, siger han og tilføjer, at der generelt mangler viden om smerte hos ænder og gæs.
- Det lyder forkert for de fleste af os, og mange reagerer kraftigt mod det, men vi mangler egentlig data for, hvordan det smertemæssigt påvirker dem, siger han.
Jens Peter Christensen formoder, at den store lever som ænderne udvikler under tvangsfodringen, presser deres andre organer og kan give dem en vis form for ubehag.
- Problemet er bare, at vi ikke ved, om det forholder sig sådan, siger han.
Peter Sandøe er enig i, at der er lavet meget få undersøgelser af, hvordan ænder og gæs påvirkes af tvangsfodring, og at mangel på dokumentation for, at dyrene lider, ikke er dokumentation for, at de ikke lider.
Foto fra 2009 fra en canadisk farm, hvor man kan se et eksempel på, hvordan tvangsfodringen foregår.
REUTERS/Mathieu Belanger De videnskabelige undersøgelser, der trods alt findes om foie gras, er lavet af det franske forskningsinstitut for landbrugsforskning INRA.
Alle de videnskabelige undersøgelser, der er lavet af foie gras-produktion, er franske.
Kunne man ikke godt være bekymret for, om de forskere kunne have en interesse i at fremstille industrien positivt?
- Jeg synes, det er vigtigt at gøre sig klart, at vi snakker om artikler, der er blevet trykt i internationale tidsskrifter med peer-review (faglig bedømmelse af videnskabelige artikler, red.
), Det er det, vi normalt bruger som standarden, siger Peter Sandøe.
Han forklarer, at forskerne i INRA-undersøgelserne har undersøgt tre forskellige reaktioner hos ænderne i forbindelse med tvangsfodringen: forekomsten af stresshormon hos ænderne, ændernes adfærd og potentielle fysiologiske smerter.
I forhold til mængden af stresshormon er det ikke noget, der ifølge Peter Sandøe giver anledning til kritik.
De målinger, der er blevet lavet, viser, at der ikke kommer nogen statistisk signifikant øgning af stressniveauet hos dyrene, når de bliver tvangsfodretPeter Sandøe, Københavns Universitet- De målinger, der er blevet lavet, viser, at der ikke er nogen statistisk signifikant øgning af stressniveauet hos dyrene, når de bliver tvangsfodret, siger han.
I de franske INRA-undersøgelser er det ifølge Peter Sandøe også blevet undersøgt, om der er tegn på fysiologiske smertereaktioner hos ænderne.
Og heller ikke her var der tegn på voldsom overlast hos dyrene, siger han:- Forskerne har ikke observeret noget markant.
I slutningen af fodringsperioden har de observeret, at der kommer noget inflammation, fordi røret begynder at irritere nede i halsen, og at ænderne bliver noget kortåndede.
Det er det, man har kunnet måle, og det er ikke i den alvorlige ende.
Så nøgternt set er der nogle smertereaktioner, men de er ikke voldsomme.
Størstedelen af verdens foie gras bliver produceret i Frankrig.
I forhold til ændernes adfærd vurderer Peter Sandøe ud fra INRA-undersøgelserne heller ikke, at der er tegn på en stærkt negativ reaktion hos dyrene.
- De franske forskere har specifikt set på, hvordan dyrene reagerer over for de personer, som fodrer dem.
Hvis tvangsfodringen var stærkt ubehagelig for dyrene, skulle man forvente, at de ville forsøge at undvige de personer, der fodrede dem.
- Forskerne fandt dog, at dyrene var mere tilbøjelige til at forsøge at undvige fremmede personer, end de personer, som fodrede dem, og at dyrene ikke blev mere utrygge ved de pågældende personer over tid.
Det tolker de franske forskere som, at dyrene ikke føler ubehag ved at blive tvangsfodret, siger Peter Sandøe.
Professoren tilføjer dog, at de samme resultater er blevet fortolket modsat i en rapport af biolog og professor i dyrevelfærd fra Cambridge University, Donald Broom.
Broom har ifølge Peter Sandøe brugt en af de nævnte INRA-undersøgelser til at konkludere, at der var en vis utryghed fra dyrenes side over for de personer, som fodrede dem, og samtidig har Broom påpeget, at undersøgelsen ville have være bedre, hvis sammenligningen havde været med andre personer, dyrene kendte, end med fremmede.
Peter Sandøe mener dog ikke, at INRA-undersøgelserne kan bruges til at konkludere, at dyrene via deres adfærd viser tegn på voldsom lidelse.
Blandt andre Dyrenes Beskyttelse og SF’s fødevareordfører Carl Valentin bruger Cambridge-rapporten som dokumentation for, at foie gras-produktion ikke burde finde sted.
- Ja, det er interessant.
Men når jeg underviser studerende på Københavns Universitet, der skriver speciale, så siger jeg altid til dem, at når de skal undersøge noget, så skal de ikke bare tage den litteratur, der viser det, de gerne vil høre.
Så skal de tage bredden af litteraturen, siger Peter Sandøe og uddyber:- Tager man bredden af litteraturen i det her tilfælde, så findes der for det første kun en lille håndfuld undersøgelser og så nogle review-artikler (dvs.
artikler, som bygger på andres undersøgelser, red.
), som når frem til vidt forskellige konklusioner.
Blandt review-artiklerne er der to, som er trykt i anerkendte videnskabelige tidsskrifter, og de kommer frem til diametralt modsatte konklusioner.
Men kan en enkelt undersøgelse - den fra Cambridge - ikke bruges til at tegne et billede af foie gras-produktionen?
- Det er ikke en undersøgelse.
Det er et review, der i høj grad baserer sig på det samme materiale, som optræder i andre artikler.
De har fortolket eksisterende viden, og de har så valgt en anden linje, hvor de opfatter tvangsfodringen som meget værre, end andre gør.
Derfor må man kigge på de bagvedliggende undersøgelser, og det er det, jeg har forsøgt.
Cambridge-rapporten er bestilt af Global Action in the Interest of Animals (GAIA), som er en dyrevelfærdsorganisation.
Kan det spille en rolle?
- Jeg synes, vi skal kigge på kilderne i stedet for at mistænkeliggøre nogle.
Lad os se på argumenterne i stedet for.
I 1998 lavede Den Videnskabelige Veterinærkomité (dengang SCAHAW, nu hedder det EFSA, red.
) en udtalelse for EU-Kommissionen, hvor de beskriver dyrevelfærdsmæssige problemer med foie gras-produktion.
- Det er heller ikke en selvstændig undersøgelse.
Det er også et review og endda af en ældre dato.
En af forfatterne i det review - professor Donald Broom - er den samme som i Cambridge-rapporten.
Men som sagt synes jeg, at vi skal gå efter bolden i stedet for efter manden.
Peter Sandøe påpeger til sidst, at meget af den kritik, der er kommet frem i debatten om foie gras, handler om forhold, som foie gras-produktionen har til fælles med anden intensiv produktion af ænder og gæs.
Professoren mener derfor, at man alene bør se på de omkring to ugers tvangsfodring, som adskiller foie gras-produktionen fra andre former for produktion af ænder og gæs, hvis man specifikt vil kritisere foie gras-produktionen.
Hvad siger modstanderne nu?
Hos Dyrenes Beskyttelse får de tre professorers vurdering ikke direktør Britta Riis til at ændre holdning til foie gras.
- Der er nogle følgevirkninger af, at leveren vokser så voldsomt.
Det er ikke kun selve tvangsfodringen, men den samlede påvirkning af dyret, vi vurderer som problematisk og inhuman, siger hun.
Og Dyrenes Beskyttelse mener fortsat, at der er belæg for at sige, at ænder og gæs lider under produktionen af foie gras.
- Vi benytter os ikke kun af Cambridge-rapporten, men af en lang række rapporter og artikler, hvor dyrevelfærden bliver vurderet af dyrlæger, eksperter og forskere.
Og hvor produktionsformen samlet set vurderes at være dybt problematisk i forhold til dyrenes velfærd, siger Britta Riis.
Detektor har også forelagt veterinærinspektør hos Fødevarestyrelsen Birte Broberg vurderingen fra de tre professorer om, at der samlet set ikke er videnskabeligt belæg for, at ænderne lider alvorligt.
Birte Broberg giver professorerne ret:- Jeg ved godt, at der ikke er solid videnskabelig dokumentation.
Jeg ved godt, at der ikke er solid videnskabelig dokumentationBirte Broberg, FødevarestyrelsenSamtidig holder hun alligevel fast i, at der er tilstrækkeligt med belæg for, at ænderne lider under foie gras-produktionen:- Der er en hel række indikationer hele vejen igennem, som gør, at det ikke kan være andet i mine øjne, og som peger i retning af smerte og lidelse.
For eksempel den udvidelse det giver af spiserøret, som ikke kan undgå at påvirke dem.
- Der er en forøget varmeproduktion, så ænderne gisper.
Der er også dødeligheden, som ser veldokumenteret ud.
Det er alle tingene lagt sammen, som gør, at jeg mener, at foie gras-produktion involverer smerte og lidelse.
I videoen herover kan du se TV Avisens indslag om foie gras fra 29.
juli 2019 med Carl Valentin (SF).
Detektor har også kontaktet SF’s fødevareordfører, Carl Valentin, for at forelægge ham de tre professorers vurdering.
Du siger til TV-Avisen, at det “ikke rigtigt står til diskussion”, at ænderne lider.
Hvad bygger du det på?
- Jeg bygger det på flere forskellige ting.
Først og fremmest skriver Fødevarestyrelsen direkte, at produktion af foie gras indebærer tvangsfodring, og at det i Danmark anses som at være uforsvarligt ud fra et dyrevelfærdsmæssigt synspunkt.
Derudover er der jo også lavet en masse rapporter på området og en af de helt store er rapporten fra nogle forskere fra Cambridge University….
Nu afbryder jeg dig lige her, Carl Valentin.
Du starter med at sige Fødevarestyrelsen, og jeg har lige talt med veterinærinspektør Birte Broberg derfra, og hun erkender, at der ikke er solid videnskabelig dokumentation for, at ænderne lider.
- OkaySå man kan sagtens mene - eller man kan synes, at ænderne lider, eller man kan synes det ser ubehageligt ud, men der er faktisk ikke dokumentation for det, siger hun.
Hvad tænker du om det?
- Altså, det overrasker mig lidt, at hun siger det, for jeg synes, at når man kigger på rapporten fra Cambridge University, som jeg snakkede om før, så er det helt tydeligt, at dyrene lider under den her produktion.
Altså den benytter sig af 82 forskellige kilder.
Der er både refereret til studier, der er for og imod, og den konkluderer fuldstændig klart.
De eksperter, jeg har talt med, siger, at Cambridge-rapporten ikke er dokumentation for, at ænderne lider, fordi konklusionen i rapporten er udtryk for en ret subjektiv holdning fra de personer, der har lavet rapporten.
De synes ikke, at man skal bruge Cambridge-rapporten alene.
De synes, at man skal kigge på bredden af litteraturen.
Vil du give dem ret i det?
- Altså selvfølgelig skal man kigge på bredden.
Gør det indtryk på dig, når jeg så siger, at jeg har talt med flere eksperter fra Københavns Universitet, som siger, at der mangler solid dokumentation for, at ænderne lider.
- Selvfølgelig gør det indtryk.
Det er klart.
Jeg vil meget gerne høre, hvad de har at sige og sætte mig ind i, hvad de lægger til grund for den vurdering.
Jeg synes, det er ret tydeligt med den forskning, jeg har kigget på, at dyrene lider under den her produktion, men det er da klart, at selvfølgelig gør det indtryk, når nogen siger noget andet.
Det vil jeg rigtig gerne sætte mig ind i.
Artiklen er opdateret 10.
august 2019 med citater fra Dyrenes Beskyttelses direktør, Britta Riis, under afsnittet "Hvad siger modstanderne nu?
".
Du kan høre Detektors podcast om foie gras og interview med Carl Valentin lige her:FacebookTwitterKopier linkEmner:Dyr|Fødevarer|Fødevarestyrelsen|University of Cambridge|København




https://www.dr.dk/nyheder/politik/kristian-jensen-der-er-ingen-grund-til-faa-en-ny-formand-i-venstre

Krise i VenstreSe temaPolitikKristian Jensen: 'Der er ingen grund til at få en ny formand i Venstre'Kristian Jensen søger genvalg som næstformand på V-landsmøde i efteråret.
Af Theis Lange Olsen09.
aug.
2019 kl.
13.
25Bemærk: artiklen er mere end 30 dage gammelLæs opVenstres næstformand, Kristian Jensen, punkterer nu spekulationerne om, hvorvidt han vil gå efter at vippe sin egen formand, Lars Løkke Rasmussen, af pinden og selv gå efter at styre partiet.
- Jeg ser ingen grund til, at der skal skiftes ud på formandsposten eller næstformandsposten i Venstre, siger Kristian Jensen på et pressemøde efter et dramatisk sommergruppemøde.
Svaret kommer, efter at Kristian Jensen blev spurgt direkte, om han kunne overveje at stille op imod Lars Løkke Rasmussen på Venstres landsmøde i november.
I videoen nedenfor ankommer Lars Løkke Rasmussen, Kristian Jensen og Jakob Ellemann-Jensen til pressemødet.
Tidligere på sommergruppemødet opfordrede Venstre-profilen Claus Hjort Frederiksen (V) ifølge DR's oplysninger Kristian Jensen til at trække sig som næstformand i Venstre, men Jensen agter at gå efter genvalg på partiets landsmøde i november.
- Jeg har tænkt mig at søge genvalg som næstformand, siger Kristian Jensen.
Berlingske-interview i centrumEfter pressemødet siger Claus Hjort Frederiksen åbent, at Kristian Jensen bør trække sig.
- Jeg synes, det er uholdbart, at vi har en næstformand, der underløber partiets formand med politiske udmeldinger, siger Claus Hjort Frederiksen.
Opfordringen er en reaktion på, at Kristian Jensen i et stort interview i Berlingske forleden direkte undsagde formand Lars Løkke Rasmussens politiske linje.
I interviewet forklarer Kristian Jensen blandt andet, at det var en fejl, at Venstre-formanden under valgkampen i foråret lagde op til en SV-regering.
Men det interview i Berlingske burde ikke være givet, erkender Kristian Jensen.
- Jeg kan forstå, at der er rigtig mange i folketingsgruppen, og det noterer jeg mig naturligvis, der mener, at min analyse i Berlingske burde være givet til gruppen og ikke andre steder.
Det tager jeg til efterretning, siger han.
Ifølge Lars Løkke Rasmussen var det alt for tidligt at snakke om, hvad partiet skal eller ikke skal ved et kommende valg.
Lars Løkke Rasmussen (V) søger genvalg som partiformand på Venstres landsmøde i efteråret, og Kristian Jensen søger genvalg som næstformand trods opfordring til at trække sig.
Han vil ikke afskære sig nogen muligheder - heller ikke muligheden for at samarbejde med den socialdemokratiske regering.
- Det har vi haft en meget grundig diskussion om, og det har der været forskellige analyser af - Kristian (Jensen, red.
) har også haft én, forklarer Lars Løkke Rasmussen med henvisning til Kristian Jensens interview i Berlingske.
- Den har jeg så ikke været enig i, lyder det.
På pressemødet blev det slået fast, at det såkaldte formandsskab i Venstre med både Kristian Jensen og Lars Løkke Rasmussen ved bordet stadig står.
Det blev aftalt efter det højdramatiske hovedbestyrelsesmøde i Odense i 2014, hvor Løkke var blevet udfordret af Kristian Jensen som formand efter en række møgsager.
FacebookTwitterKopier linkEmner:Jakob Ellemann-Jensen (politiker)|Lars Løkke Rasmussen (politiker)|Venstre|Berlingske Media|Odense




https://www.dr.dk/nyheder/penge/nye-pensionister-ma-vente-pa-deres-feriepenge

PengeNye pensionister må vente på deres feriepengeEksekveringen af den nye ferielov betyder, at folk, der er på vej på pension, må vente flere år på feriepenge.
(ARKIV) Penge, 20-kroner, tyver, finans, mønter, mønt, økonomi, privatøkonomi den 8.
november 2016.
Tjek din nuværende og kommende pensionsordning godt efter i sømmene, inden du skifter.
Det skriver Ritzau, onsdag den 19.
juni 2019.
.
 09.
aug.
2019 kl.
07.
24Bemærk: artiklen er mere end 30 dage gammelLæs opKommende pensionister må vente op til to år på at få deres optjente feriepenge grundet de nye ferieregler.
Det skriver Jyllands Postens erhvervsmedie, Finans.
- Pensionisterne skal ikke betale for, at der er begået en fejl her.
Jeg vil tage det op med ministeren hurtigst muligt, siger beskæftigelsesordfører for SF, Karsten Hønge, til Finans.
Under overgangen til den nye ferielov bliver feriepenge optjent fra 1.
september i år og et år frem indefrosset.
Og mens det ikke betyder noget for folk på arbejdsmarkedet, der i stedet får deres ferie fra årets start, rammer det folk, der går på pension.
Pensionisterne skal ikke betale for, at der er begået en fejl her.
Jeg vil tage det op med ministeren hurtigst muligt.
Beskæftigelsesordfører for SF, Karsten Hønge, til Finans.
De indefrosne feriepenge ryger i en fond, der først kan begynde at udbetale penge 1.
oktober 2021.
Ældre Sagen: Dybt utilfredsstillendeIfølge Finans betyder det, at de op mod 30.
000 danskere, der går på pension inden da, ikke får deres feriepenge får i slutningen af 2021.
- Det er selvfølgelig dybt utilfredsstillende, at man skal vente i op til to år på sine penge.
Jeg kan godt forstå, hvis folk virkelig undrer sig og finder det urimeligt, siger vicedirektør i Ældre Sagen Michael Teit Nielsen til Finans.
Han siger yderligere, at fem ugers løn kan være mange penge, hvis man lige er overgået til folkepension.
- Den nye feriefond bygger på anbefalinger fra et enigt Ferielovsudvalg, herunder med deltagelse af arbejdsmarkedets parter.
- Men det er klart, at jeg er villig til at se på sagen og på mulige løsninger, såfremt parterne i fællesskab ønsker det, skriver beskæftigelsesminister Peter Hummelgaard (S) i et svar til Finans.
/ritzau/FacebookTwitterKopier linkEmner:Karsten Hønge (politiker)|Socialistisk Folkeparti|Ældre Sagen|Arbejdsmarked|Jylland




https://www.dr.dk/nyheder/indland/sf-til-regeringen-drop-de-nationale-test-i-skolerne-nu

IndlandSF til regeringen: Drop de nationale test i skolerne nuHvis det står til SF skal de nationale test af alle elever i folkeskolen stoppe fra dette skoleår.
(© (c) DR)Af Sarah Golczyk, Jais Nørgaard og Casper Lykkegaard Pedersen09.
aug.
2019 kl.
07.
00Bemærk: artiklen er mere end 30 dage gammelLæs opDer er i disse dage skolestart i folkeskolerne landet over.
Et skoleår, der ikke skal byde på nationale test af børnene.
Det mener SF, der er klar til øjeblikkeligt at dumpe de omdiskuterede tests.
- Vi ved, at de nationale test presser børnene og skaber en præstationskultur, og den skal vi af med i folkeskolen, siger gruppeformand i SF, Jakob Mark.
De nationale test blev indført i 2010 og bruges til at måle elevernes faglighed og til at følge den faglige udvikling på landsplan.
Undersøgelse: Testen måler forkertDe nationale test har flere gange været oppe til debat.
Senest før sommerferien, hvor en undersøgelse påviste, at de giver helt forkerte resultater om elevernes niveau.
Det er professor på Danmarks Institut for Pædagogik, Jeppe Bundsgaard, der sammen med professor emeritus Svend Kreiner lavede undersøgelsen.
Den viste, at læsetesten i 8.
klasse ramte helt ved siden af elevernes færdigheder.
Jeppe Bundsgaard forstår ikke, hvorfor de obligatoriske test ikke er sat i bero for længst.
- Jeg synes ikke, vi kan være det bekendt over for de mange hundrede tusinde børn, der sidder og sveder over den her test.
Når vi nu ved, at dele af den ikke fungerer, som den skal.
Evaluering i gang af testSelv om Socialdemokratiets børne- og undervisningsordfører, Jens Joel, godt forstår utålmodigheden, maner han til ro.
Der er en evaluering i gang af de nationale test, der udkommer senere i år.
- Derfor er det for tidligt at konkludere på nuværende tidspunkt, hvad der skal ske med testene i de større klasser.
I de små klasser vil vi jo gerne have dem afskaffet, siger Jens Joel.
Lige før sommerferien har regeringen sammen med SF, Radikale Venstre og Enhedslisten skrevet under på et forståelsespapir.
De er enige om, at man vil afskaffe de nationale test for yngste årgange.
Men de vil nu undersøge, om testene generelt skal sættes i bero for elever på alle klassetrin i folkeskolen, indtil man har et bedre alternativ.
Kommunerne vil fritagelse for testFlere kommuner har ytret ønske om at slippe for de nationale test i folkeskolen igennem frikommuneforsøget.
Et forsøg, der giver udvalgte kommuner mere frihed til at afprøve nye og mere effektive måder at handle på.
I alt syv kommuner har søgt om at blive fritaget for at bruge de nationale test i folkeskolen.
Det drejer sig om Aarhus, København, Fredensborg, Gribskov, Syddjurs, Lyngby og Holbæk.
Og det bør bare sættes i gang, mener SF.
Gruppeformand Jakob Mark mener, der skal handles nu:- Nu er sommerferien slut, nu skal der ske noget.
Lad 2019-20 være det sidste år med nationale test i den danske folkeskole.
FacebookTwitterKopier linkEmner:Folkeskolen (Danmark)|Jens Joel (politiker)|Uddannelse|Radikale Venstre|København




https://www.dr.dk/nyheder/politik/efter-otte-eksplosioner-kraever-retsordfoerere-svar-det-er-jo-doedsensfarligt

Eksplosioner i KøbenhavnSe temaPolitikEfter otte eksplosioner kræver retsordførere svar: 'Det er jo dødsensfarligt'SF og Dansk Folkeparti vil have en redegørelse fra justitsministeren om eksplosionerne i København.
Af Anna Sol Jørgensen09.
aug.
2019 kl.
07.
54Bemærk: artiklen er mere end 30 dage gammelLæs opJustitsminister Nick Hækkerup (S) må på banen og redegøre for den viden, politiet har om de otte eksplosioner, der har været i København det sidste halve år.
Sådan lyder det fra retsordførerne for SF og Dansk Folkeparti.
- Det er en stærkt bekymrende tendens, at vi ser de her eksplosioner i Danmark.
Det er jo et helt nyt fænomen, siger Karina Lorentzen, retsordfører for SF.
Den seneste eksplosion skete tirsdag aften ved Skattestyrelsen, hvor en sprængladning eksploderede og efterlod indgangspartiet til bygningen med store skader, og politiet efterforsker episoden som et angreb.
Det her er jo dødsensfarligt og dødsensalvorligt.
Karina Lorentzen, retsordfører for SFEn enkelt person blev ifølge politiet ramt af fragmenter fra eksplosionen og søgte selv hjælp på en skadestue.
Læs også:OVERBLIK Her er de otte eksplosioner, der har ramt hovedstaden siden februarForud for angrebet har en række andre eksplosioner fundet sted, og i en række af dem er der ifølge DR Nyheders oplysninger blevet brugt dynamitlignende sprængstof, som eksperter betegner som 'et sprængstof, der mener det alvorligt'.
Tavshed under efterforskningenPolitiet har været meget fåmælt af hensyn til efterforskningen af eksplosionerne, som alle er uopklarede og bliver efterforsket af en specialnedsat gruppe.
Justitsminister Nick Hækkerup (S) ligger på samme tavse linje.
- Eksplosionerne er under intensiv efterforskning, og jeg har derfor ingen kommentarer på nuværende tidspunkt til den konkrete efterforskning, udtaler han i en pressemeddelelse fra i går.
Vi må også bede om at få at vide, om der er stjålet sprængstof af den her karakter et sted i DanmarkRetsordfører Peter Skaarup (DF)Men sagens alvor taget i betragtning er der behov for svar, mener retsordførerne.
- Selvom efterforskningen stadig pågår, så må politiet have en teori om, hvad det her kan skyldes, eller hvem der kan stå bag det her, siger Karina Lorentzen.
- Derfor vil jeg bede justitsministeren om at redegøre for den viden, vi har om det her på nuværende tidspunkt.
Selvfølgelig med respekt for den efterforskning, som stadig er i gang.
Samme toner lyder fra Peter Skaarup, der er retsordfører for Dansk Folkeparti:- Man kan ikke udelukke, at vi skal have ministeren i samråd.
Men lige nu tror jeg, at det er godt med en redegørelse fra justitsministeriet for at få klarlagt, hvad der er op og ned.
- Det er noget sprængstof, som eksperter siger er meget, meget farligt.
Dem, der har det her sprængstof i Danmark, skal have meget godt styr på, hvor de har det, og hvad de har.
Så vi må også bede om at få at vide, om der er stjålet sprængstof af den her karakter et sted i Danmark - eksempelvis fra Forsvaret, siger han.
Frygter svenske tilstandeProblemet med eksplosioner i byer kender de alt for godt til på den anden side af Øresund.
I løbet af årets første seks måneder blev der gennemført intet mindre end 96 eksplosioner i Sverige.
I Sydsverige har politiet set en klar tendens, nemlig at de kriminelle miljøer bruger en form for plastisk sprængstof - såkaldt sprængdej - til eksplosionerne.
Ifølge pressetalsmand fra politiet i Malmø Nils Norling bliver sprængstofferne blandt andet stjålet på byggepladser i Sverige eller fra firmaer i udlandet.
Flere af hinanden uafhængige kilder fortæller til DR Nyheder, at personer med relation til det københavnske bandemiljø har været involveret i flere af eksplosionerne i hovedstadsområdet.
Derfor frygter retsordførerne, at eksplosionerne i København kan udvikle sig til svenske tilstande.
- Det er klart, at hvis det har en relation til bandemiljøet og er en ny tendens i det miljø, så kan vi blive tvunget til at kigge på, om vi lovgivningsmæssigt har de rette rammer til at bekæmpe den slags, siger Karina Lorentzen.
- Og det vil vi naturligvis være meget villige til at se på, for det her er jo dødsensfarligt og dødsensalvorligt, tilføjer hun.
Læs også:Eksplosioner i København: Bandemiljøet bruger sprængstof som nyt våbenDen nyudnævnte retsordfører for Venstre, Inger Støjberg, har tillid til, at justitsministeren gør, hvad der skal til og vil derfor hverken foreslå redegørelse eller samråd.
- Der skal ikke være tvivl om, at vi fra Venstres side vil gå meget konstruktivt ind i det her arbejde, fordi vi ikke kan bringe os selv i en situation, hvor helt almindelige borgere bliver utrygge over de her eksplosioner, siger hun.
FacebookTwitterKopier linkEmner:Dansk Folkeparti|Inger Støjberg (politiker)|Peter Skaarup (politiker)|København|Retspolitik




https://www.dr.dk/nyheder/viden/kroppen/flere-danskere-faar-gonorre-nu-kan-en-vaccine-vaere-paa-vej

KroppenFlere danskere får gonorré:  Nu kan en vaccine være på vej Amerikanske forskere har opdaget, hvordan kønssygdommen snyder vores immunforsvar.
Kønssygdommen gonorré skyldes bakterien 'gonokok'.
Den rammer hvert år mere end 3.
000 danskere.
Men nu er der måske en vaccine mod sygdommen i støbeskeen.
(© U.
S.
Centers for Disease Control and Prevention)Af Jeppe Kyhne Knudsen09.
aug.
2019 kl.
06.
36Bemærk: artiklen er mere end 30 dage gammelLæs opFlere og flere danskere rammes af gonorré.
Siden 2012 er antallet smittede med gonorré steget med 349 procent for kvinder og 206 procent for mænd, viser de nyeste tal fra Statens Serum Institut.
Om gonorréMere end 3.
000 danskere rammes hvert år af gonorré.
Sygdommen viser sig ved, at det svier, når du tisser, og et gulgrønt udflåd siver ud fra urinrør, skede og/eller anus.
Men du kan også have sygdommen, uden at du oplever nogen symptomer.
Gonorré smitter ved ubeskyttet sex - både i skede, anus og ved oralsex.
Hvis du ikke får behandlet sygdommen, kan den hos mænd resultere i betændelse i bitestiklerne, som i værste tilfælde kan gøre dig steril.
Hos kvinder kvinder kan gonorré sprede sig til æggelederne og give underlivsbetændelse.
Det kan også føre til sterilitet.
Du kan beskytte dig mod den ved at bruge kondom.
Kilde: Sundhed.
dkOg sygdommen rammer især dem, der har ubeskyttet sex med flere partnere.
Hvilket oftest er yngre danskere.
Men nu er der gode nyheder til dig, der er aktiv på kødmarkedet.
Amerikanske forskere har nemlig fundet en metode, der kan forhindre gonorré-bakterien i at sprede sig i din krop.
En metode, der muligvis kan føre til en vaccine mod kønssygdommen i fremtiden.
Gonorré snyder kroppens forsvarNår du bliver smittet med gonorré, kravler bakterien ind i din krop.
Herinde vil den gerne formere sig.
For at den kan gøre det, har den brug for mineralerne zink og jern.
Heldigvis er der masser af zink og jern i din krop.
Og belejligt for gonorré-bakterien, har de celler fra dit immunforsvar, der strømmer hen for at bekæmpe bakterierne, masser af zink og jern i sig.
- Kroppen immunforsvar forsøger at udsulte bakterien ved at forhindre adgang til vigtige mineraler, og den metode virker på mange typer bakterier.
Men gonorré har formået alligevel at finde en metode til at suge til sig, forklarer Frank Follmann, der er afdelingsleder på Statens Serum Institut og vaccineforsker.
Præcis hvordan gonorré gør dette, vidste man ikke, før de amerikanske forskere fandt forklaringen.
Et bestemt protein i bakterien kan nemlig frarøve mineralerne zink og jern fra de selvsamme proteiner, som immunforsvaret bruger til at forhindre bakterien i at få adgang til dem.
Den viden om det bestemte protein hos gonorré-bakterien kan forskerne bruge til muligvis at udvikle en vaccine, siger Frank Follmann.
En vaccine om 10-15 årSelvom vi nu har en viden om, hvordan gonorré snyder vores immunforsvar, betyder det ikke, at vi har opfundet en vaccine.
Ikke endnu i hvert fald, fortæller Frank Follmann.
- De viser ikke, hvorvidt den her viden kan omsættes til en vaccine.
Men det er et interessant protein - og en god kandidat til en fremtidig vaccine, siger han fortsætter:- Men før vi har en vaccine, skal der laves en hel masse forsøg.
Jeg vil tro, at de vil forsøge at oprense proteinet fra bakterien og sprøjte det ind i en række forsøgsdyr for at se, om kroppen så danner antistoffer imod det.
Du skal altså ikke forvente, at vaccinen kan købes i næste måned.
Frank Follmann vurderer, at det er realistisk, at der går 10 til 15 år, før vi har en vaccine på markedet.
Gonorré er ved at blive resistentGrunden til, at der overhovedet bliver forsket i en vaccine til gonorré skyldes, at bakterien - ligesom andre bakterier - er ved at udvikle resistens mod den antibiotika, vi i dag bruger til at behandle den med.
Bliver du smittet med gonorré, har det hidtil været sådan, at du nemt kan slippe af med den igen med en hurtig omgang antibiotika.
Men sådan er det ikke altid længere.
Derfor satte WHO i 2017 gonorré på deres liste over de sygdomsfremkaldende bakterier, der er den største trussel for at udvikle antibiotikaresistens, forklarer Frank Follmann.
- Gonorré-feltet har fået genoplivning på grund af WHO's fokus.
For en del år siden blev der faktisk arbejdet på en vaccine mod sygdommen, men det lykkedes ikke dengang, siger han.
Generelt bliver der ikke forsket særlig meget i behandling af kønssygdomme som eksempelvis gonorré, da man typisk kun tager medicin i kort tid, og der derfor ikke er så mange penge at tjene for medicinalfirmaerne, skriver WHO på deres hjemmeside.
Vaccine-projekt allerede sat i søenDe nye resultater har dog resulteret i, at de amerikanske forskere bag allerede har fået midler til at forsøge at udvikle en vaccine.
Hele ni millioner dollars - eller 60 millioner danske kroner - er blevet skudt i projektet.
I mellemtiden må vi vente tålmodigt på vaccine og huske at bruge beskyttelse, når vi dyrker sex.
FacebookTwitterKopier linkEmner:Kønssygdomme|Vaccinationer|Sygdomme og lidelser|WHO|Statens Serum Institut




https://www.dr.dk/nyheder/udland/amerikansk-storby-forbyder-ellobehjul-om-natten

UdlandAmerikansk storby forbyder elløbehjul om nattenEfter flere dødsulykker bliver kørsel på elløbehjul forbudt om natten i den amerikanske storby Atlanta.
Siden maj er flere personer blevet dræbt i trafikulykker i Atlanta, Georgia, mens de har kørt på elløbehjul om natten.
(Arkivfoto).
)09.
aug.
2019 kl.
03.
33Bemærk: artiklen er mere end 30 dage gammelLæs opElløbehjul bliver fremover forbudt om natten i den amerikanske storby Atlanta i delstaten Georgia.
Det oplyser borgmesteren i Atlanta, Keisha Lance Bottoms, i en pressemeddelelse.
Det sker, efter at tre førere af elløbehjul har mistet livet i Atlanta siden maj.
I ulykkerne har en bus og to biler desuden været involveret.
Torsdag er en fjerde person blevet dræbt i området East Point i Atlanta, efter at et elløbehjul kolliderede med en lastvogn.
Forbuddet kommer, mens flere amerikanske byer kæmper med at regulere de virksomheder, der udlejer elløbehjul, for at sikre borgernes sikkerhed.
- Vi har på ulykkelig vis set et mønster i de seneste trafikdrab, hvor elløbehjul har været involveret.
De er alle sket efter mørkets frembrud, siger Keisha Lance Bottoms i meddelelsen.
- Fornuftigt skridt at tageTorsdag har myndighederne i Atlanta derfor indført et forbud fra klokken ni om aftenen til klokken fire om morgenen.
Forbuddet træder i kraft fredag.
- Dette fænomen fandtes ikke for 14 eller 12 måneder siden, det er en helt ny ting, siger Tim Keane, kommissær for byplanlægning i Atlanta.
- Vi håber, at dette forbud bliver midlertidigt, fortsætter han.
Myndighederne i Atlanta har bedt udbyderne om fra fredag at deaktivere elløbehjul i nattetimerne, hvor forbuddet gælder.
Hos virksomheden Lime, der udlejer elløbehjul, er der forståelse for forbuddet.
- Vi mener, at det er et fornuftigt skridt at tage som en midlertidig foranstaltning, siger Nima Daivari, der er chef for Limes afdeling i Georgia.
Virksomheden, som har base i San Francisco, er en af de største udlejere af elløbehjul i Atlanta.
I juli havde Lime 1800 løbehjul til udlejning i byen.
Lime udlejer også elløbejul i København og flere andre europæiske storbyer.
Bekymringen for sikkerheden i forbindelse med kørsel på elløbehjul har også ført til overvejelser om restriktioner i andre amerikanske byer, blandt andet Dallas, Texas og Nashville, Tennessee.
I Chicago er der desuden indført et forbud mod brug af elløbehjul om natten, der svarer til det, der nu indføres i Atlanta.
/ritzau/APFacebookTwitterKopier linkEmner:USA|Vejtrafik|Forbrug|København|Erhverv




https://www.dr.dk/nyheder/regionale/oestjylland/annemette-er-31-aar-kronisk-syg-og-influencer-vigtigt-have-et-sted

ØstjyllandAnnemette er 31 år, kronisk syg og influencer: ’Vigtigt at have et sted at føle sig ikke-ensom’Kronisk syge unge deler erfaringer og skaber fællesskaber på Instagram.
Det er ikke alle dage, at Annemette Moesgaard kan komme ud, da smerterne holder hende hjemme.
De dage er Instagram en måde føle sig som en del af et fællesskab.
(© Annemette Moesgaard/Instagram)Af Signe Haugaard Simonsen og Sarah Friis Elkjær09.
aug.
2019 kl.
07.
40Bemærk: artiklen er mere end 30 dage gammelLæs op10.
09.
2019: Annemette Moesgaards alder er rettetHvor finder man venner, når ryggen giver stød, fra man vågner, til man går i seng, og man sjældent har kræfter til at bevæge sig længere væk fra sengen end hen til sofaen?
Det måtte Annemette Moesgaard fra Aarhus spørge sig selv om, da hun blev førtidspensionist som 28-årig.
Hun har valgt at pleje sine relationer og finde nye venner gennem appen Instagram og bruger den til at dele ud af sit liv.
- Hvis jeg ikke gjorde det, tror jeg, at jeg ville føle mig rigtig ensom.
Jeg ville ikke på samme måde føle mig som en del af det fællesskab, der er på et arbejde eller studie eller generelt bare fællesskabet om at være en dansker, siger hun.
Annemette Moesgaard har skoliose, som er en skæv ryg.
En operation skulle have hjulpet, men endte med at gøre det hele værre.
Derfor har hun i dag smerte døgnet rundt.
- Det er ligesom, når man får albuestød.
Det er bare konstant, og så er der forskelligt, hvor ondt det gør.
Jeg har lært rigtig meget at sige på en skala fra 1 til 10, hvor ondt jeg har.
Når jeg vågner, er det på omkring fire.
Nu er klokken 13, og jeg ligger på en seks til syv stykker.
Derfor er der ofte dage, hvor Annemette Moesgaard ikke kommer op fra sengen.
På de dage er det særlig svært at møde veninderne på en cafe.
- Det kan godt være, at jeg ikke kender dem fra Instagram i virkeligheden, men jeg føler, at jeg kender dem gennem Instagram, og det gør, at jeg har noget kontakt med mennesker.
Nogle dage kan jeg knap rejse mig fra min seng, men får stadig respons fra andre mennesker, og det giver bare så meget.
Deler ud af tanker og erfaringerDet er langt fra unormalt, at kronikere plejer deres relationer bag skærmen.
Det siger Carsten Stage, der er lektor på Institut for Kommunikation og Kultur på Aarhus Universitet.
Her så han i et studie, at halvdelen af de syge unge begynder at bruge de sociale medier mere, når de bliver konstateret kronisk syge.
Det sker både fordi, de får meget mere tid, men også for at dele ud af tanker og erfaringer.
- De prøver at række ud til nogen, der sidder i den samme situation.
De nævner helt konkret fællesskabet med andre patienter, da det er rart, at der er nogen i samme båd.
Man leder efter nogen, som har samme erfaringer eller kender til det, man selv ved, så det spiller en ret stor rolle, siger han.
Mange bruger Instagram som en åben dagbog, hvor tankerne kan blive luftet, og til at finde venner i samme situation.
- De kan også have et ønske om at hjælpe andre patienter og række ud efter andre, der sidder i samme situation, siger Carsten Stage.
Savnede nogle at spejle sig iNetop et online fællesskab med hjælp fra andre i samme situation kunne Annemette Moesgaard godt have brugt for to år siden, da hun blev ramt.
- Det havde jeg virkelig sat pris på.
Det ville være fantastisk at vide, at jeg ikke er den eneste og kunne snakke med folk, der havde været igennem det samme.
Nu er jeg det længere i mit forløb og kan måske være den, der siger til de andre, at det skal nok gå, siger hun.
Derfor bruger hun i dag Instagram til at give sin viden videre, og hun er ikke den eneste.
29-årige Nanna Marinussen er også førtidspensionist, og hun har sammen med tre andre kronisk syge startet fællesskabet Kroniske Influencere på Instagram.
Her deler de historier fra andre kronikere og inviterer til fester og kaffemøder.
Formålet er at vise, at kronisk syge ikke er alene.
- Det er ret vigtigt som kroniker at have et sted at føle sig ikke-ensom.
Vi arbejder for, at folk kan finde nogen at være sammen med, spejle sig i og tale med, siger hun.
Annemette Moesgaard er helt enig i, at Instagram bidrager socialt.
- Selv om man har det rigtig dårligt og ikke kan overskue at se nogen, så kan man ligge hjemme fra sengen og snakke med folk, som ved præcis, hvordan du har det, så de bekendtskaber, jeg har fået på Instagram, ville jeg slet ikke være foruden.
Forskeren oplever også, at sociale medier er vigtigt værktøj for de kronisk syge unge til at pleje relationer med.
- At gå ind på de sociale medier og finde et fællesskab med nogen, som har de samme erfaringer og kan udveksle råd og viden, spiller en stor rolle, siger Carsten Stage.
FacebookTwitterKopier linkEmner:Annemette Moesgaard (erhvervsleder)|Instagram|Sygdomme og lidelser|Sundhed og velvære|Aarhus




https://www.dr.dk/nyheder/udland/trump-udpeger-antiterrorchef-som-fungerende-efterretningschef

UdlandTrump udpeger antiterrorchef som fungerende efterretningschefJoseph Maguire vil tiltræde som fungerende efterretningschef efter Dan Coats 15.
august, siger Donald Trump.
Den amerikanske præsident udpeger Joseph Maguire, der er chef for det nationale antiterrorcenter i USA, som fungerende efterretningschef.
(Arkivfoto).
09.
aug.
2019 kl.
03.
33Bemærk: artiklen er mere end 30 dage gammelLæs opUSA's præsident, Donald Trump, udnævner Joseph Maguire, der er nuværende chef for det nationale antiterrorcenter, som fungerende efterretningschef i USA.
Det skriver Trump på Twitter natten til fredag dansk tid.
Joseph Maguire tiltræder 15.
august, når den nuværende efterretningschef, Dan Coats, går af.
Meldingen kommer, efter at det republikanske kongresmedlem John Ratcliffe, der var Trumps tidligere kandidat til posten, trak sig i sidste uge.
Ratcliffe besluttede at trække sig og blive i Kongressen efter at være blevet mødt af skarp kritik fra både demokrater og tidligere efterretningsfolk for at have manglende erfaring.
I stedet bliver det Joseph Maguire, der midlertidigt indtræder som efterretningschef, indtil en ny nomineret til posten bliver godkendt af Kongressen.
Vicedirektør i national efterretningstjeneste trækker sig ogsåTrump fremhæver i sine tweets Maguires militære erfaring.
- Admiral Maguire har haft en lang og fremtrædende karriere i militæret, og trak sig tilbage fra den amerikanske flåde i 2010.
Han har tjent på alle niveauer, skriver Trump på Twitter.
- Jeg er ikke i tvivl om, at han vil gøre det godt.
Tidligere natten til fredag meddelte Trump desuden, at også vicedirektøren i den nationale efterretningstjeneste, Sue Gordon, trækker sig.
Årsagen til fratrædelsen er ikke kendt.
Dan Coats, fratræder sin stilling som efterretningschef, efter at have været på kollisionskurs med Trump på flere områder.
Han indtog blandt andet en hård linje over for Rusland, som på mange områder ikke stemte overens med Trumps syn på Rusland og præsident Vladimir Putin.
I januar sagde Coats til Kongressen, at det ikke var sandsynligt, at Nordkorea ville opgive sine atomvåben.
Dermed modsagde han præsidenten, der havde hævdet, at Nordkorea ikke længere udgjorde en trussel.
Det var også Coats, der bekræftede over for Kongressen, at Iran levede op til sin del af den atomaftale, der blev indgået under præsident Barack Obama.
Trump har trukket USA ud af aftalen.
Dagen efter, at Coats havde fortalt Kongressen dette, gik Trump til tasterne og klagede på Twitter over de "passive og naive" amerikanske efterretningsledere, som han opfordrede til at sætte sig "tilbage på skolebænken".
/ritzau/ReutersFacebookTwitterKopier linkEmner:Barack Obama (politiker)|Donald Trump (politiker)|USA|Twitter|Efterretningstjenester




https://www.dr.dk/nyheder/udland/19-lig-ved-vejbro-i-mexico-tyder-pa-optrapning-i-kartelkrig

Udland19 lig ved vejbro i Mexico tyder på optrapning i kartelkrigMexicansk politi gjorde det makabre fund i delstat, der er plaget af rivaliserende narkokarteller.
I årevis har den mexicanske regering i samarbejde med politi og militær bekæmpet landets mange narkokarteller.
(Arkivfoto) 09.
aug.
2019 kl.
06.
15Bemærk: artiklen er mere end 30 dage gammelLæs opMexicansk politi har sent torsdag fundet ni lig hængende fra en vejbro og yderligere ti lig på en nærliggende vej i delstaten Michoacán.
Ved siden af ligene hang et banner, hvorpå det berygtede narkokartel Jalisco truer et rivaliserende kartel.
Det skriver nyhedsbureauet AP.
De i alt 19 lig får den offentlige anklagemyndighed i regionen til at slå alarm om en mulig optrapning i den interne kamp mellem rivaliserende narkokarteller i Michoacán, der ligger vest for hovedstaden Mexico City.
Massemordet vækker mindelser om lignende hændelser fra årene 2006 til 2012, hvor krigen mellem narkokartellerne var på sit højeste, skriver nyhedsbureauet Reuters.
To af ligene var blevet hængt ved halsen fra vejbroen, halvdelen af ligene var nøgne, og et af ofrene var en kvinde, forklarede delstatens justitsminister, Adrian Lopéz Solis, ved et pressemøde torsdag aften.
Ligene på den nærliggende vej, der fører ind til byen Uruapan, var blevet skudt.
Ustraffet kynisme på fremmarch i MichoacánTeksten på banneret var ikke fuldt læseligt, skriver flere nyhedsbureauer, men det læsbare opfordrede til vold mod det såkaldte Viagras-kartel.
Banneret var underskrevet af det notorisk voldelige Jalisco-kartel.
- Denne form for offentlig, teatralsk vold, hvor du ikke bare dræber, men du praler med drab, er ment som en trussel mod rivaler og et budskab til myndighederne, udtaler sikkerhedspolitisk analytiker Alejandro Hope til AP.
- Den form for ustraffet kynisme er på fremmarch i Michoacán, tilføjer han.
I maj oplevede delstaten flere gange episoder, hvor kartelmedlemmer kørte gennem byer i delstaten på ladvogne og affyrede skud mod politibiler og betjente.
Uruapan, hvor de 19 lig blev fundet torsdag, er byen, hvor Mexicos narkokrig for alvor startede i 2006.
De efterfølgende otte år var særligt Michoacán præget af vold, indtil delstatsmyndighederne sammen med selvbestaltede vagtværn bestående af almindelige borgere fik presset flere karteller ud.
I de første seks måneder af 2019 har antallet af dræbte i Mexico slået rekord.
Ifølge officielle tal fra de mexicanske myndigheder blev 14.
603 mennesker dræbt mellem januar og juni.
Der er dermed tale om det drabeligste halvår i Mexicos historie.
I 2018 blev den nuværende rekord sat med hele 29.
111 dræbte.
/ritzau/FacebookTwitterKopier linkEmner:Mexico|Narkokriminalitet|Vold|Anklagemyndigheden|Mexico City




https://www.dr.dk/nyheder/udland/vodka-fra-tjernobyl-den-er-ikke-mere-radioaktiv-end-andre-vodkaer

UdlandVodka fra Tjernobyl: Den er ikke mere radioaktiv end andre vodkaerDet er den første fødevare, der er produceret i den radioaktive eksklusionszone.
Atomik hedder vodkaen fra Tjernobyl.
Af Josefine Hummelmose og Kasper Duncan Gram (video)09.
aug.
2019 kl.
06.
30Bemærk: artiklen er mere end 30 dage gammelLæs opEn vodka lavet på hvede og vand fra Tjernobyls eksklusionszone er det første produkt, der er skabt fra jorden i det menneskeforladte område omkring atomkraftværket.
Vodkaen har fået navnet Atomik.
Vodka-projektet er udtænkt af et hold forskere, der begyndte at dyrke afgrøder på en gård i zonen.
De har arbejdet i eksklusionszonen i mange år, hvor de har studeret, hvordan jorden er kommet sig efter den katastrofale kernekraftulykke i 1986.
Ulykken regnes for at være den værste i atomkraftens historie.
Læs også:VIDEO Se eller gense TV Avisens nyhedsdækning af katastrofen i TjernobylDestillering fjerner strålefareMan kan muligvis blive lidt skeptisk, når man hører, vodkaen kommer fra et område med for høj radioaktivitet til beboelse.
Men vodkaen fejler intet, forklarer Jim Smith, der er professor ved Portsmouth Universitet og en af folkene bag projektet.
- Den er ikke mere radioaktiv end nogen anden vodka.
Vi har tjekket det.
Vi har haft to af de bedste laboratorier i verden til at se, om de kan finde nogen radioaktivitet fra Tjernobyl, og de har ikke fundet noget, siger han til BBC.
Turister tager billeder i en efterladt børnehave nær atomkraftværket.
Gennady Laptev, en anden af forskerne bag og med base på det ukrainske hydrometeorologiske institut, siger, at vodka-produktionen viser, at noget af jorden stadig kan bruges produktivt.
- Vi behøver ikke at forlade jorden.
Vi kan bruge den på forskellige måder, og vi kan producere noget, der vil være helt rent for radioaktiviteten, siger han.
Læs også:Tv-hit har åbnet 19-årige Emmas øjne: Unge mennesker skal se den, så de ikke bliver forført af propagandaMere end bare vodkaIfølge Jim Smith sigter projektet højere end blot at producere sprut, der kan reklameres ret unikt for.
Forskerne håber på at bruge overskuddet fra salget af vodkaen til at hjælpe borgere i Ukraine, der stadig er påvirket af katastrofens økonomiske konsekvenser.
Jim Smith har arbejdet i området siden 1990'erne, og det har rørt ham, at de økonomiske forhold for indbyggerne fortsat er hårde, selvom landskabet omkring dem langsomt begynder at komme sig efter ulykken.
En forladt lejlighed nær atomkraftværket.
- Der er særligt farlige områder, men de fleste steder er forureningen lavere, end du ville finde i andre dele af verden med relativt høj naturlig baggrundsstråling, siger han og fortsætter:- Problemet for de fleste mennesker, der bor her, er, at de ikke har den rette kost, gode sundhedsydelser, job eller investeringer.
Læs også:Tjernobyl: Fra atomkatastrofe til solcelleanlægDer eksisterer forløbigt kun én flaske af den særlige vodka.
Men holdet bag håber på at producere 500 flasker i løbet af i år.
De skal i første omgang sælges til det stigende antal turister, der besøger eksklusionszonen.
FacebookTwitterKopier linkEmner:Alkoholiske drikke|Tjernobyl|Ulykker|BBC|Ukraine




https://www.dr.dk/nyheder/regionale/fyn/koebenhavner-bakterie-smitter-patienter-i-odense-kommer-til-koste-flere-mio

FynKøbenhavner-bakterie smitter patienter i Odense: Kommer til at koste flere mio.
kronerTarmbakterien VRE har nu spredt sig fra hovedstaden til resten af landet.
Ansatte på Odense Universitetshospital skal have engangsforklæde på, hver gang de rører ved en patient.
Af Henrik Mikaelsen, Sine Skott og Kasper Duncan Gram09.
aug.
2019 kl.
06.
00Bemærk: artiklen er mere end 30 dage gammelLæs opEn særlig tarm-bakterie har vandret vest over Storebælt hånd i hånd med patienter fra de københavnske hospitaler.
Den resistente bakterie vancomycinresistente enterokokker (VRE) blev første gang registreret på et enkelt sygehus i København for to år siden, men i løbet af det seneste år har den spredt sig til hospitaler i alle landets fem regioner.
Det fortæller Statens Serum Institut, som kalder udviklingen 'bekymrende'.
- Der er flere tilfælde nu, end der nogensinde har været, siger Ute Wolff Sönksen, som er overlæge i bakterier ved Statens Serum Institut.
Særligt i Odense er der fokus på bakterien, for her er der tale om et decideret udbrud.
Hvad er VRE?
Forkortelsen står for vancomycin-resistente enterokokker.
Det er er en resistent tarm-bakterie, der kan forårsage svære infektioner hos svækkede patienter.
Infektionerne er svære og dyre behandle, fordi de kræver en særlig antibiotika med mange bivirkninger.
Hvis du er blevet smittet med VRE, vil bakterien forsvinde af sig selv efter cirka et halvt år.
Kilder: Peder Jest, lægelig direktør på OUH, og Region Hovedstadens hjemmesideDet viser en opgørelse, som Odense Universitetshospital (OUH) har lavet for DR Fyn.
De første otte måneder af 2019 er 126 patienter på Odense Universitetshospital blevet konstateret smittet med VRE.
Til sammenligning var tallet 28 i hele 2018.
Bakterien smitter let og kan være farlig for folk med dårligt immunforsvar.
Den kan give slemme infektioner, som kræver behandling med en antibiotika med mange bivirkninger.
Fra hovedstaden til provinsenStatens Serum Institut har holdt øje med den nye type af VRE, efter den første gang brød ud i 2017.
I 2018 blev den spredt til flere sygehuse i Region Hovedstaden, og i 2019 har den altså spredt sig til alle landets regioner.
Det får lægelige direktør på OUH, Peder Jest, til at betegne udbruddet i Odense som "københavnske tilstande.
"Stadig flest smittede i KøbenhavnI 2018 var der 350 tilfælde i Region Hovedstaden.
I år er der patienter i alle landets regioner, som er smittede.
Hvor mange har Statens Serum Institut endnu ikke overblik over.
Kilde: Statens Serum InstitutBakterierne på OUH er blevet undersøgt og kortlagt ved hjælp af et særligt stamtræ, som tydeligt bekræfter, at smitten kommer fra hovedstadsområdet.
- Vi må konstatere, at med de mange patienter, vi får fra hovedstaden for eksempel til hjerteområder, har vi fået bakterien indført på vores hospital, siger Peder Jest.
Derfor spørges alle patienter, som indlægges på OUH, om de har været på et sjællandsk sygehus.
- Det er ikke, fordi de så ikke kan blive behandlet her.
Men vi vil vide det, så vi kan give dem og de andre patienter sikre omgivelser, siger Peder Jest.
Personale ramt på faglighedenUdbruddet er en dyr omgang, for alle smittede patienter skal isoleres, og stuerne skal rengøres helt i bund.
Bare rengøringen forventes at koste to til tre millioner kroner ekstra i Odense.
- Det er penge, som går fra patientbehandling, fortæller Peder Jest.
Svend Stenvang Pedersen er ledende overlæge på Infektionsmedicinsk Afdeling Q i Odense, hvor de havde et stort udbrud af VRE i maj og juni.
- Vi ærgrer os over, at vores hygiejne har været så mangelfuld, at det var muligt at få sådan et udbrud.
Det er en plet på vores faglighed, forklarer han.
Som konsekvens har OUH indført en task force, som skal forhindre yderligere spredning.
Deres første tiltag er, at personalet skal bære engangsforklæde under stuegang.
Lene Ludvigsen er læge på OUH og gør sig klar til at gå ind på stue 3.
Læge på infektionsmedicinsk afdeling Lene Ludvigsen er en af dem, som skal ændre vaner, inden hun ser sine patienter.
Hun tager sin kittel af og hænger den ude foran stue 3.
I stedet binder hun et langt, gennemsigtigt plastikforklæde om livet og trækker lilla engangshandsker på hænderne.
Inden hun forlader stuen igen, skal hun spritte sine hænder af.
Det er nødvendigt, men et træls signal at sende som læge, siger hun.
- Det sender et signal til patienterne om, at de smitter.
Men det er i virkeligheden for at beskytte dem, så vi ikke tager noget med fra stue til stue.
Råd til patienter og pårørendeLægelig direktør Peder Jest håber, at alle, der kommer på landets sygehuse, vil hjælpe med at få styr på bakterien, så spredningen kan stoppes.
- Sørg for håndvask, og lad være med at røre ved alting, lyder de vigtigste råd fra ham.
Peder Jest råder desuden pårørende og patienter til at undgå at røre de samme genstande såsom mobiltelefoner.
- Vi er nødt til at lave nogle ekstraordinære kampagner.
Og det bliver alle sygehuse nødt til at gøre i fremtiden, siger han.
Ingen konkrete anbefalinger fra SundhedsstyrelsenDet er Sundhedsstyrelsen, som skal vurdere, hvornår der er brug for nationale retningslinjer og støtte til bekæmpelse af bakterien.
- På nuværende tidspunkt ligger der ikke anbefalinger fra Sundhedsstyrelsen om den her konkrete bakterie.
Men der er selvfølgelig generelle anbefalinger omkring hygiejne på sygehuse og smitteforebyggelse, siger Marlene Øhrberg Krag, der er centerchef hos Sundhedsstyrelsen.
Hun bakker op om OUH's valg om at lave en ekstraordinære indsats på området.
Selv er Sundhedsstyrelsen i færd med at indsamle viden om VRE-bekæmpelse:- Vi er i dialog med Statens Serum Institut og vil se nærmere på de tiltag og erfaringer, man har gjort sig i udlandet.
Og så vil vi også konsultere vores hjemlige eksperter.
Det skal vi have gjort, før vi ved, hvilke konkrete tiltag, der er behov for i Danmark.
Der er ingen konkret deadline for indsamlingsarbejdet.
FacebookTwitterKopier linkEmner:Odense Universitetshospital|Odense|Sundhedsstyrelsen|Hospitaler|Patienter




https://www.dr.dk/nyheder/udland/fyret-fbi-chef-sagsoger-usas-justitsministerium-og-fbi

UdlandFyret FBI-chef sagsøger USA's justitsministerium og FBIAndrew McCabe blev sidste år fyret som vicedirektør i FBI, blot to dage før han kunne være gået på pension.
USA's justitsminister, Jeff Sessions, gav i marts sidste år en fyreseddel til den nu tidligere FBI-vicedirektør Andrew McCabe (billedet).
(Arkivfoto).
09.
aug.
2019 kl.
03.
33Bemærk: artiklen er mere end 30 dage gammelLæs opDen fyrede FBI-vicedirektør Andrew McCabe har lagt sag an mod det amerikanske justitsministerium og FBI.
Det skriver nyhedsbureauet AP på baggrund af retsdokumenter.
Det vakte harme, da Andrew McCabe i marts sidste år blev fyret, blot to dage før han kunne være gået på pension - hvormed hans pension blev bragt i fare.
Det er den fyring, som han nu vil have en føderal domstol i Washington til at tage stilling til.
McCabe mener, at fyringen var en del af den amerikanske præsident Donald Trumps plan om at skille sig af med ledere i FBI, som præsidenten ikke anså som loyale overfor sig.
Den tidligere FBI-vicedirektør hævder, at de personer, der fyrede ham - FBI-direktør Chris Wray og tidligere justitsminister Jeff Sessions - opfandt et påskud for at tvinge ham ud af FBI efter præsidentens ønske.
- Trump krævede sagsøgerens personlige loyalitet, og han søgte gengældelse, da sagsøgeren nægtede at give det, står der i søgsmålet.
- Sessions, Wray og andre tjente som Trumps håndlangere frem for at agere som nationens øverste håndhævere af loven.
De fulgte Trumps lovstridige indfald i stedet for at ære deres løfte om at værne om forfatningen.
Ingen kommentarer til sagsanlæggetI sagsanlægget beskyldes FBI for at afvige fra den gængse politik, da FBI-direktør Chris Wray ikke ville fortælle McCabe, hvorfor han blev fyret.
Både FBI og det amerikanske justitsministerium har afvist at kommentere på sagsanlægget.
Andrew McCabe var på orlov, da han blev fyret i marts 2018.
Han gik på orlov i januar samme år.
Det skete, efter at McCabe var blevet kritiseret af Trump for åbenlyst at være politisk uenig med præsidenten.
McCabe har tidligere sagt, at han med fyringen blev uretfærdigt behandlet, fordi han var en tæt allieret med James Comey, der blev fyret som FBI-direktør ni måneder forinden.
/ritzau/FacebookTwitterKopier linkEmner:Donald Trump (politiker)|Arbejdspladser|USA




https://www.dr.dk/nyheder/politik/el-veteran-kalder-borgmesters-sygemelding-helt-rimelig

PolitikEL-veteran kalder borgmesters sygemelding 'helt rimelig'Borgmester i København Ninna Hedeager Olsen (EL) er sygemeldt med fuld løn på fjerde måned efter anklager om voldtægt til en fest i hendes hjem.
Enhedslistens Per Clausen mener ikke, at reglerne skal ændres.
09.
aug.
2019 kl.
06.
57 | opdateret 22.
aug.
2019 kl.
11.
40Bemærk: artiklen er mere end 30 dage gammelLæs opAt politikere i for eksempel byråd og Folketinget uden videre dokumentation kan sygemelde sig i adskillige måneder med fuld løn er ikke et problem.
Det mener i hvert fald Per Clausen, der er medlem af Enhedslistens hovedbestyrelse samt tidligere medlem af Folketinget for partiet.
- Jeg synes, at det at kunne melde sig syg og få sygeorlov er rimeligt nok.
Men jeg synes, at man håndterer reglerne om sygedagpenge urimeligt stramt i forhold til resten af befolkningen, siger Per Clausen til Ritzau:- Men retten til at melde sig syg, når man er syg, er helt rimelig.
Og det er for mig at se det, der er tale om i den konkrete sag, siger Per Clausen, der også er medlem af byrådet i Aalborg for Enhedslisten.
Sygemeldt i fire måneder uden modkravDebatten om politikere, der sygemelder sig uden modkrav, er begyndt at rulle, efter det onsdag var fire måneder siden, at teknik- og miljøborgmester i København Ninna Hedeager Olsen (EL) meldte ud, at hun ville "trække stikket i en kortere periode".
Borgmesteren skrev selv om sygemeldingen på Facebook, der kom i kølvandet på anklager om voldtægt til en fest i borgmesterens hjem.
- Jeg er dybt berørt.
Det foregik i mit hjem.
Jeg kender parterne.
Det vigtigste for mig har været at tale med offeret, støtte hende og at få hende til at erkende, at hun er uden skyld, skrev hun blandt andet i opslaget.
Læs også:Borgmester sygemelder sig efter voldtægtssag: 'Jeg er dybt berørt.
Det foregik i mit hjem'Ninna Hedeager Olsen har ikke skulle dokumentere noget for at blive sygemeldt, og hun modtager sin fulde månedsløn på over 100.
000 kroner uden modkrav.
Kommunen betaler for to lønningerEftersom Enhedslisten København har udnævnt en stedfortræder for borgmesteren, betaler kommunen to borgmesterlønninger.
Det er endnu uvist, hvad borgmesteren fejler, og derfor mener Jonas Bjørn Jensen, der er politisk ordfører for Socialdemokratiet i København, at borgmesteren skylder at fremlægge dokumentation for, hvad hun egentlig fejler.
- Enhedslisten er altid dem, der kritiserer særlige privilegier til politikere.
Nu står vi i en sag, hvor Enhedslisten ikke lever op til krav, som helt almindelige mennesker i almindelige job har, siger han til Ritzau.
Som minimum bør borgmesteren derfor vise dokumentationen til Borgerrepræsentationens sekretariat, mener Jonas Bjørn Jensen.
Ninna Hedeager Olsen kan ifølge reglerne være sygemeldt i ni måneder med fuld løn uden modkrav.
Ikke stor interesse for at ændre i reglerneEnhedslisten går ifølge Per Clausen ind for, at politikere ikke skal stilles bedre end almindelige borgere.
Men appetitten på at ændre reglerne for politikerne er lille.
- Vi vil hellere koncentrere os om de urimelige vilkår, som andre borgere bliver budt, når de er sygemeldt, siger han.
Så du så gerne, at almindelige lønmodtagere kunne meddele deres arbejdsgiver, at de var sygemeldt på ubestemt tid med fuld løn uden noget modkrav?
- Nej, det har jeg sådan set ikke sagt.
Det, jeg har sagt, er, at vi synes, at almindelige menneskers vilkår, når de er syge, er urimeligt stramme.
Kan være 'stødende' for almindelige borgereEt andet medlem af partiets hovedbestyrelse, Vibeke Syppli Enrum, finder imidlertid reglerne for politikerne for lempelige.
De kan være "stødende" for almindelige borgere, mener hun.
- For mig er det et moralsk spørgsmål.
Og der mener jeg, at vi som politikere i Enhedslisten skal passe vældig meget på, at vi ikke tiltager os nogle privilegier, som vi formelt har ret til, men som andre mennesker ikke har ret til, siger Vibeke Syppli Enrum.
Hun understreger, at hun udtaler sig generelt og ikke om den konkrete sag.
Det er forsøgt at få fat i adskillige af de 24 medlemmer af Enhedslistens hovedbestyrelse, men ingen andre end de to citerede har ønsket at medvirke.
Heller ikke Enhedslisten København har ønsket at stille op til interview, mens partiets politiske ordfører, Pernille Skipper, ikke er vendt tilbage på henvendelsen.
Hun har tidligere henvist til Enhedslisten København med den begrundelse, at "det er deres bord, ikke mit".
I et skriftligt svar til Ritzau i går oplyste Enhedslisten, at Ninna Hedeager Olsen har meddelt, at hun er tilbage igen, efter retssagen om voldtægten er slut.
Den finder sted den 28.
august.
/ DR Nyheder /Opdatering: Artiklen er opdateret med ny overskrift, så det klart fremgår, at Per Clausen forholder sig til Ninna Hedeager Olsens konkrete sygemelding, som han tegner som rimelig, og ikke politikernes særregler i forhold til dokumentation for sygemeldinger.
FacebookTwitterKopier linkEmner:Enhedslisten|Jonas Bjørn Jensen (politiker)|København|Ninna Hedeager Olsen (politiker)|Sygdomme og lidelser




