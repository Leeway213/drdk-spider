https://www.dr.dk/nyheder/politik/folketingsvalg/ja-eller-nej-med-klaus-riskaer-jeg-er-blevet-klogere-af-sidde-i

FolketingsvalgJa eller nej med Klaus Riskær: Jeg er blevet klogere af at sidde i fængselKåre Quist udfordrer Klaus Riskær Pedersen med otte hurtige spørgsmål.
Af Casper Helweg Christiansen10.
maj 2019 kl.
22.
36 | opdateret 10.
maj 2019 kl.
23.
25Bemærk: artiklen er mere end 30 dage gammelLæs opEr Klaus Riskær Pedersen et af dine store idoler?
Er du blev klogere af at sidde i fængsel?
Og skal cannabis afkriminaliseres?
Få svaret på de tre ovenstående samt fem andre spørgsmål, når formanden for partiet, der bærer hans eget navn, Klaus Riskær Pedersen, er i den varme stol hos Kåre Quist i 'Mød partierne'.
Du kan se svarene i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Klaus Riskær Pedersen (erhvervsleder)




https://www.dr.dk/sporten/golf/soeren-kjeldsen-og-lasse-jensen-fortsaetter-gode-takter-i-british-masters

GolfSøren Kjeldsen og Lasse Jensen fortsætter gode takter i British MastersSøren Kjeldsen gik for anden dag i træk de 18 huller i golfturneringen British Masters i tre slag under par.
Lasse Jensen gik i et slag under par.
Søren Kjeldsen (på billedet) og Lasse Jensen ligger begge fint til i British Masters (Arkivfoto) 10.
maj 2019 kl.
22.
31Bemærk: artiklen er mere end 30 dage gammelLæs opDen danske golfspiller Søren Kjeldsen går ind til finalerunderne i British Masters med medvind i ryggen.
Fredag fulgte Kjeldsen sit gode spil i første runde op ved at gå anden runde i European Tour-turneringen i tre slag under par.
Dermed er nordjyden samlet seks slag under par, hvilket rækker til en delt 17.
-plads.
Lasse Jensen er også godt kørende på Hillside Golf Clubs baner lidt udenfor Liverpool.
Han gik anden runde i et enkelt slag under par og er samlet fem slag under par.
Det placerer Jensen på en delt 23.
-plads.
To danskere klarede ikke cuttetKnap så godt gik det for Joachim B.
Hansen og Jeff Winther.
Begge danskere er færdige i England, efter at det ikke lykkedes at klare cuttet.
Joachim B.
Hansen endte et enkelt slag under par efter de første to runder, hvilket var ét slag for meget i forhold til at kunne gå videre til weekendens runder.
Jeff Winther endte i to slag over par og var derfor et stykke fra at klare cuttet.
Turneringen føres af engelske Matt Wallace, der er 12 slag under par.
British Masters har en samlet præmiepulje, på hvad der svarer til cirka 26 millioner danske kroner.
Danskere har tidligere gjort det godt i turneringen.
I 2005 vandt Thomas Bjørn, mens Søren Kjeldsen endte på en delt andenplads i 2015.
/ritzau/FacebookTwitterKopier link




https://www.dr.dk/sporten/tennis/wozniacki-aabner-mod-amerikaner-i-rom

TennisWozniacki åbner mod amerikaner i RomDanielle Collins venter i første runde, når Caroline Wozniacki i næste uge stiller op i WTA-turnering i Rom.
Caroline Wozniackis første kamp ved WTA-turneringen i Rom bliver mod amerikanske Danielle Collins.
10.
maj 2019 kl.
21.
51Bemærk: artiklen er mere end 30 dage gammelLæs opCaroline Wozniacki kommer til at stå over for amerikanske Danielle Collins, når den danske tennisstjerne i næste uge står til at skulle spille sin første kamp ved WTA-turneringen i Rom.
Det står klart, efter at der fredag blev trukket lod til den italienske turnering.
Her er Wozniacki seedet som nummer 11.
Collins er useedet.
Den 25-årige amerikaner indtager nummer 30 på verdensranglisten.
De to spillere har mødt hinanden én gang før i WTA-regi.
Det var ved French Open sidste år, hvor Wozniacki vandt i to sæt med cifrene 7-6, 6-1.
Problemer med lændenDen danske tennisstjerne måtte trække sig kort inde i sin første kamp, da hun søndag spillede i Madrid Open.
Det lignede store smerter i lænden, og danskeren måtte behandles på sidelinjen med massage på lænden.
Det tydede på, at smerterne i regionen også gav Wozniacki smerter ned i det ene ben, og selv om danskeren forsøgte at genoptage kampen i sit serveparti, så måtte hun hurtigt sige stop for mere tennisspil.
28-årige Caroline Wozniacki er ramt af leddegigt, og det har kombineret med anden sygdom ført til flere afbud til turneringer i denne sæson.
En uge før danskerens kamp i Madrid skrev Wozniacki på sociale medier, at hendes gigtsygdom var blusset op.
Læs også:Bror spår Wozniacki-stop: Karrieren lakker mod endenDet er endnu uvist, hvornår kampen mod Danielle Collins skal spilles.
/ritzau/FacebookTwitterKopier link




https://www.dr.dk/nyheder/udland/giganter-krydser-klinger-i-handelskrig-hvem-blinker-foerst

Af DR’s USA-korrespondentLillian Gjerulf KretzUdlandGiganter krydser klinger i handelskrig: Hvem blinker først?
Handelskrigen mellem USA og Kina tager til – uden en aftale i sigte.
Og eskaleringen er højt spil fra præsident Trump.
Præsident Trump og præsident Xi Jinping kæmper en kamp, der rammer verdensøkonomien (Arkivfoto).
10.
maj 2019 kl.
23.
19Bemærk: artiklen er mere end 30 dage gammelLæs opI Washington er de kinesiske og amerikanske forhandlere gået fra hinanden.
Uden en aftale.
I sidste uge var forventningen ellers, at mødet her i Washington måske kunne blive sidste etape i jagten på en aftale, der skulle lægge handelskrigen mellem de to lande i graven.
Eller i det mindste lægge en dæmper på den.
Men tværtimod.
Præsident Trump har sendt en byge af tweets, hvor han forsvarer sin beslutning om, at han nu lægger en ny omgang straftold på kinesiske varer for 200 mia.
dollars.
Tolden stiger fra 10 til 25 procent.
Han mener forhandlinger går for langsomt og siger, at Kina løber fra løfter, de har indgået tidligere i forhandlingerne.
Kina slår igenKina har allerede svaret, at de vil slå tilbage.
Tilbage står resten af verden og ser bekymret til.
For ingen ved, hvordan det her ender.
Heller ikke Præsident Trump, siger Jacob Funk Kirkegaard, cheføkonom ved det uafhængige Peterson Institut for international økonomi, i Washington.
- Det er en situation, som præsident Trump selv har skabt.
Og som han ikke har tænkt til ende.
Jeg tror ikke, at kineserne bøjer sig for en række af de krav, som USA stiller.
Med andre ord tror jeg ikke, at der er løsning i sigte hverken på den korte eller længere bane.
Der er ingen, der ved, hvor langt de to parter reelt var fra hinanden, da Præsident Trump med et tweet gjorde det klart, at USA nu eskalerer konfrontationen.
Trump-administrationen har solgt budskabet om, at en aftale var tæt på, men meget lidt er sluppet ud fra de igangværende forhandlinger.
Og uvisheden har spredt sig til utryghed på de finansielle markeder og blandt investorer verden over.
Giganterne kampDet er verdens to største økonomier, der krydser klinger i kampen om det globale førersæde.
Der er en bred enighed om, at det er tid til et opgør med Kina.
Og de handelshindringer, som landet stiller i vejen.
Landet har for eksempel i årevis krævet, at udenlandske virksomheder, der vil ind på det kinesiske marked, skulle indgå lokale partnerskaber, hvorefter deres know how og teknologi blev kopieret og stjålet.
Den kinesiske vicepræsident Liu He forlod i dag den amerikanske delegation, der blandt andet tæller Steven Mnuchin (i midten), USA's finansminister.
Men der er ikke enighed om, hvordan det opgør for alvor skal føres ud i livet.
Og mange økonomer tvivler på, at straftold er vejen frem.
Jacob Funk Kirkegaard er i øjeblikket i Kina og tror, at landet har fat i den lange ende i den her konflikt.
- Kina har bedre tid til at vente end USA har.
Og mange af USAs krav, for eksempel når det gælder et fundamentalt opgør med støtte til statsejede virksomheder, og hvornår USA må hive tariffer op af skuffen, er krav, som Kina næppe kommer til at imødekomme, siger han.
Kina vil trække tidenKina er ikke et demokrati, hvor lederen skal stå til ansvar, forklare, forsvare eller levere til sine vælgere.
Det skal præsident Trump.
Læs også:Avis: Kina overvejer at aflyse samtaler efter Trump-tweetI 2020 er der præsidentvalg i USA, hvor Trump vil forsøge at generobre Det Hvide Hus.
Og kineserne kan meget vel spekulere i at trække det her længst muligt, også selvom USA sætter yderligere pres på.
- Hvis Trump længere nede af vejen gør alvor af sin trussel om straftold på alt kinesisk import, så har Kina stadig rig mulighed for at svare igen.
Blandt andet ved at blokere for eksport fra amerikansk landbrug.
Og det vil gøre ondt, siger Jacob Funk Kirkegaard.
Forbrugerne betaler regningenDet nuværende krise har ramt begge lande.
Kina er USAs næststørste marked, når det eksempelvis gælder eksport af amerikanske biler.
Her er antallet af solgte biler faldet med over 100.
000 enheder det seneste år.
Kina er bevidst gået efter at ramme eksport fra republikansk styrede stater for at presse Trump politisk.
Og de er gået efter alt fra amerikansk produceret whiskey til Harley Davidson motorcykler.
Men særligt producenter af soja-bønner har mærket konflikten.
Præsident Trump taler nu om, at han overvejer at bruge de penge, som han mener, USA vil få ind på straftold fra Kina, til at opkøbe amerikanske soja-bønner for at hjælpe de amerikanske landmænd.
Men mange økonomer gør det klart, at straftold oftest ender hos forbrugerne – og dermed også Trumps vælgere.
De vil komme til at betale en stor del af regningen i kraft af højere priser på alt lige fra sko til elektronik, hvis handelskrigen fortsætter.
FacebookTwitterKopier linkEmner:Donald Trump (politiker)|Kina|USA|Harley-Davidson|Økonomi




https://www.dr.dk/nyheder/politik/folketingsvalg/lars-loekke-om-sv-regering-der-er-da-nogle-pointer-i-det

FolketingsvalgLars Løkke om SV-regering: Der er da nogle pointer i detStatsminister Lars Løkke Rasmussen (V) forholder sig til en ny ‘arbejder-bonde regering’.
Af Mads Korsager Nielsen og Jakob Skov Jakobsen10.
maj 2019 kl.
21.
43Bemærk: artiklen er mere end 30 dage gammelLæs opFolketingsvalget kan teoretisk ende med en regering bestående af Socialdemokratiet og Venstre.
Hvis altså mandaterne fordeler sig således, så Lars Løkke Rasmussen (V) og Mette Frederiksen (S) bliver tvunget til at finde hinanden på tværs af politiske skel.
Teorien tilhører Alternativets politiske leder Uffe Elbæk (AL), hvis tanker senere fik opbakning fra blandt andre Radikale Venstre.
Selv er Lars Løkke Rasmussens (V) ikke totalt afvisende overfor Uffe Elbæks tankeeksperiment.
- Der er da nogle pointer i det, det er der da, siger Lars Løkke Rasmussen i Det Politiske Talkshow med Mette Vibe Utzon, der bliver sendt klokken 23.
00 på DR 2.
Kun en SV-regering i historienKun én gang tidligere har Socialdemokratiet og Venstre dannet regering sammen.
Det skete under statsminister Anker Jørgensens (S) ledelse og holdt i lidt over et år fra august 1978 til oktober 1979.
Venstre-formand Henning Christophersen indtog posten som udenrigsminister i regeringen, der ud over SV-regeringen også kaldtes ‘arbejder-bonde-regeringen’.
Nuværende statsminister Lars Løkke Rasmussen (V) vil dog ikke i talkshowet direkte anerkende muligheden for en nutidig arbejder-bonde regering.
- Nu kæmper vi hver især for at få den størst mulige opbakning, og så må vi se, hvor det ender, når valgets tale har været der, siger Lars Løkke Rasmussen i Det Politiske Talkshow med Mette Vibe Utzon.
FacebookTwitterKopier linkEmner:Alternativet (parti)|Lars Løkke Rasmussen (politiker)|Mette Frederiksen (politiker)|Socialdemokraterne|Uffe Elbæk (politiker)




https://www.dr.dk/sporten/haandbold/herreligaen/traditionsklubben-kif-kolding-nu-blot-et-nederlag-fra-nedrykning

HerreligaenTraditionsklubben KIF Kolding nu blot ét nederlag fra nedrykning: Tønder vinder første drabelige dystTM Tønder tog første stik, da holdet fredag mødte KIF Kolding i den første kamp om en plads i ligaen.
Tønder tog en flot sejr på 25-23, da de fredag aften gæstede Kolding i den første af potentielt tre kampen om en plads i landets bedste håndboldrække.
10.
maj 2019 kl.
20.
05Bemærk: artiklen er mere end 30 dage gammelLæs opKIF Kolding kom skidt fra start i kampen om ikke blot at overleve i Herre Håndbold Ligaen, men måske også som håndboldklub i det hele taget.
Fredag tabte traditionsklubben hjemme den første af potentielt tre kampe mod TM Tønder fra 1.
division om en plads i landets bedste række, da det blev til et nederlag på 23-25.
Dermed har KIF Kolding ryggen mod muren, når der tirsdag bliver spillet returkamp.
Læs også:Danmarks mest vindende klub i fare for nedrykning: 'Det er surrealistisk'KIF-direktør Christian Phillip havde op til fredagens kamp sået tvivl om klubbens chancer for at holde sig i live, hvis det skulle ende med nedrykning efter 33 år i ligaen, på grund af en skrantende økonomi.
Det var derfor et presset KIF-hold, der gik på banen mod TM Tønder.
KIF fik en skidt start og var allerede bagud med fire mål efter det første kvarter.
Her var sønderjyderne på fem minutter gået fra 7-5 til 10-6.
Det fik hjemmeholdet til at tage en timeout, men KIF havde nok håbet på at få mere ud af spilstoppet.
Det lykkedes således ikke at komme tættere på TM Tønder, der ved pausen stadig var foran med fire mål ved stillingen 16-12.
Kolding svarede igen i anden halvlegTuren i omklædningsrummet virkede dog til at have gavnet KIF.
Langsomt, men sikkert begyndte holdet således at nærme sig TM Tønder.
Med et kvarter tilbage var forskellen nede på to mål.
Fem minutter senere stod der 21-21, og så var der lagt op til en spændende afslutning.
TM Tønder svarede tilbage ved at bringe sig foran 23-21, og så havde KIF igen noget at indhente.
Herefter fulgte fire minutter uden scoringer, inden hjemmeholdet med lidt over tre minutter tilbage reducerede til 22-23.
Med et minut tilbage gjorde Tønder det svært for Kolding, da sønderjyderne scorede til 24-22 på et straffekast.
Med 15 sekunder tilbage blev det også 25-22, og så betød det ikke så meget, at KIF fik bolden i mål en enkelt gang mere.
Tønders Lasse Nikolajsen blev kampens topscorer med otte træffere.
/ritzau/FacebookTwitterKopier linkEmner:TM Tønder Håndbold|KIF Kolding København|Tønder|Håndbold|Kolding




https://www.dr.dk/nyheder/politik/folketingsvalg/mette-frederiksen-varsler-samlet-oekonomisk-plan-inden-valget

FolketingsvalgMette Frederiksen varsler samlet økonomisk plan inden valgetPartiformanden brugte sin første dag i valgkampen til en samlet S-plan.
Socialdemokratiets formand, Mette Frederiksen, startede sin valgkamp ved at møde eleverne på Aalborg Katedralskole.
Af Nicolas S.
Nielsen10.
maj 2019 kl.
21.
00Bemærk: artiklen er mere end 30 dage gammelLæs opBlå blok har efterlyst den.
SF har også efterlyst den.
Og nu ser det ud til, at Socialdemokratiet vil fremlægge en samlet, økonomisk plan for, hvordan de offentlige finanser skal bruges i de kommende år.
Det løfte gav Socialdemokratiets formand, Mette Frederiksen, i dag foran pressen i Aalborg, da hun for første gang stemplede ind i valgkampen.
- Den kommer her i valgkampen, lød det fra Mette Frederiksen.
SF-formand Pia Olsen Dyhr er blandt dem, som har opfordret den socialdemokratiske statsministerkandidat til at lægge økonomien åbent frem.
Det gjorde hun blandt andet til Avisen Danmark tilbage i november måned.
- Jeg synes, det vil være rimeligt, at Socialdemokratiet fortæller, hvordan de vil finansiere deres løft af velfærden.
Det er jo det, de siger, de vil gøre, men så er man også nødt til at fortælle, hvor man vil finde pengene, sagde Pia Olsen Dyhr dengang.
Læs også:LA's økonomiske plan rykker rundt på 150 milliarder kronerHvor skal pengene komme fra?
En økonomisk plan skal blandt andet svare på det helt store spørgsmål om, hvor pengene skal komme fra.
Blandt andet til det løft af velfærden, som Socialdemokratiet har bebudet, såfremt partiet vinder regeringsmagten efter valget den 5.
juni.
Også de politiske ordførere fra de tre regeringspartier Venstre, Liberal Alliance og Konservative har ved flere lejligheder efterlyst en socialdemokratisk plan for økonomien.
- Man bør som formand for Socialdemokratiet fortælle vælgerne, hvad man vil, og hvem der skal betale for det, lød det blandt andet fra Venstres politiske ordfører, Britt Bager, i en kampagnevideo fra regeringspartierne tilbage i oktober måned.
Hverken Venstre eller De Konservative har dog fremlagt deres eget partis økonomiske planer, men henviser til regeringens samlede 2025-plan, mens Liberal Alliance tidligere på året præsenterede sit bud på en selvstændig 2030-plan.
Det er uklart, hvor mange år frem i tiden Socialdemokratiets økonomiske plan vil række.
FacebookTwitterKopier linkEmner:Britt Bager (politiker)|Mette Frederiksen (politiker)|Socialdemokraterne|Økonomi|Aalborg




https://www.dr.dk/nyheder/politik/folketingsvalg/valgkampen-dag-4-toilettet-er-der-ovre-mette-og-loekke-kravled-op-ad

FolketingsvalgValgkampen dag 4: 'Toilettet er dér ovre, Mette' og Løkke 'kravled op ad muren'I valgkampens fjerde døgn tegnede sig et politisk flertal for at give børnene på Udrejsecenter Sjælsmark ret til et hjemmelavet måltid mad.
Af Mads Korsager Nielsen og (video) Casper Helweg Christiansen10.
maj 2019 kl.
22.
01 | opdateret 10.
maj 2019 kl.
22.
05Bemærk: artiklen er mere end 30 dage gammelLæs op'Her er en pose romkugler, og toiletterne ligger derhenne'.
Sådan lød velkomsten med et glimt i øjet til S-formand Mette Frederiksen, der fredag første gang trådte ind i valgkampen med et besøg på Aalborg Katedralskole.
Efter et voldsomt maveonde, der frarøvede statsministerkandidaten sin åbenbart vanlige appetit på romkugler samt de første valgkampsdøgn, er Socialdemokraternes formand tilbage.
- Det er totalt syret at ligge derhjemme, når valgkampen er i gang, men nu er jeg her heldigvis, sagde Mette Frederiksen (S) foran sin røde valgbus i Aalborg.
Hjemmelavet mad til børnefamilierFredag tegnede sig også et nyt flertal til fordel for børnene på Udrejsecenter Sjælsmark.
Socialdemokratiet åbnede for at tilslutte sig et forslag fra Liberal Alliance og Konservative, der giver børnefamilierne på udrejsecentret ret til selv at lave mad på deres værelser.
- Vi vil give familierne lov til at lave mad.
Vi har hørt fra flere børneorganisationer, at det vil hjælpe de her familier til at få nogle mere normale familiemønstre, som måske kan hjælpe børnene ud af deres mistrivsel, siger børneordfører Laura Lindahl (LA).
Og så var statsminister Lars Løkke Rasmussen på besøg i en børnehave, hvor han sang med på klassiske børnesange.
Det sker i morgen•- Lørdag klokken 12 får partierne grønt lys til at hænge valgplakater op.
Statsminister Lars Løkke Rasmussen (V) giver Venstre-kandidat Anna Libak en hjælpende hånd på Græsted Torv i Nordsjælland.
•- Kristian Thulesen Dahl (DF) er også ude på gader og stræder for at hænge plakater op i lygtepælene.
Det foregår i Give i det sydlige Jylland.
•- Pia Olsen Dyhr (SF) er i Østjylland, hvor hun blandt andet kører en tur med Letbanen i Aarhus.
Senere på dagen et friluftsmøde på en legeplads i Skanderborg med forældre og pædagoger, hvor emnet er minimumsnormeringer i blandt andet daginstitutioner.
FacebookTwitterKopier linkEmner:Lars Løkke Rasmussen (politiker)|Laura Lindahl (politiker)|Socialdemokraterne|Jylland|Valg og folkeafstemninger




https://www.dr.dk/nyheder/udland/svindlede-sig-ind-i-new-yorks-elite-nu-skal-hun-i-faengsel

UdlandSvindlede sig ind i New Yorks elite: Nu skal hun i fængsel28-årige Anna Sorokin skal afsone i mindst fire år for svindel og humbug med blandt andet hoteller og banker.
Anna Sorokin var pænt klædt på, da hun modtog straffen, og det er ikke tilfældigt.
Hun har nemlig hyret en stylist til at klæde sig på under retssagen.
Af Sally Frydenlund og Sofie Dyjak10.
maj 2019 kl.
19.
30Bemærk: artiklen er mere end 30 dage gammelLæs opNætter på femstjernede hoteller, privatfly, eksklusive jetsetfester og designertøj i bunkevis.
Sådan kan livet være, hvis man er arving med millioner på bankbogen.
Eller hvis man lader som om.
Alle elementerne var i hvert fald at finde i det luksusliv, som tysk-russiske Anna Delvey levede i New York i fire år.
Problemet var bare, at Anna Delvey i virkeligheden hedder Anna Sorokin, er datter af en lastbilchauffør og slet ingen penge har.
Og nu er dommen i den mærkværdige sag faldet efter en månedlang retssag.
Overholder Anna Sorokin alle fængslets regler, skal hun afsone i fire år.
Gør hun det ikke, kan hun ende med at sidde op til 12 år bag tremmer.
Det har staten New Yorks højesteret på Manhattan torsdag besluttet, skriver BBC.
I april blev hun dømt skyldig i at have begået underslæb, falskneri og tyveri for i omegnen af 1,5 millioner kroner.
Hvem er Anna Sorokin?
Anna Sorokin var tydeligt berørt, da hun torsdag modtog sin dom i New York De amerikanske medier har længe været optaget af sagen om den unge bedrager.
De beskriver Anne Sorokin som en drømmer, der snød sig ind i ekstravagante kredse i New York, og som stjal og franarrede penge fra sin omgangskreds for at finansiere den luksuriøse livsstil, hun så brændende ønskede sig.
Hun er vokset op i en russisk middelklassefamilie, og udgav sig i årevis for at være en rig arving med smag for det søde liv.
I årevis gik hun udadtil under navnet Anna Delvey.
Og hun kunne findes klædt i det nyeste design fra Gucci og Yves Saint Laurent i trendy hotelbarer i New York.
"Fake it until you make it", har Sorokins advokat tidligere sagt om hendes måde at leve på.
Sorokin spillede nemlig rollen som rig arving med så stor overbevisning, at hun blev en del af den sociale elite i New York.
TV-producer Shonda Rhimes skal formentlig lave Netflix-serien om Anna Sorokin.
Det er Rimes, der står bag serier som Greys Hvide Verden og Scandal.
Samtidig forsøgte hun at rejse penge til at skabe en eksklusiv kunstklub på Park Avenue South i New York.
Hun fik City National Bank til at udbetale 100.
000 dollar, og hun overtalte en direktør for et privat flyselskab til at lade hende flyve på kredit.
Stylist og Netflix-serieSelv om Anna Sorokin skal i fængsel, tyder meget på, at verden ikke har set det sidste til hende.
Selv under retssagen har hun været bevidst om, at mange øjne hvilede på hende.
Hun har blandt andet hyret en stylist, som tidligere har arbejdet med store stjerner, til at sammensætte et nyt designer-outfit til hver dag.
Billeder af tøjet er blevet delt på en Instagramkonto ved navn AnnaDelveyCourtLooks (Anna Delveys retssals-tøj, red.
).
Samtidig er Anna Sorokins vilde svindelnummer lige nu ved at blive lavet om til en Netflix-serie.
Det er formentlig TV-og filmproducenten Shonda Rhimes, der blandt andet står bag populære serie 'Greys Hvide Verden', der skal producere serien, skriver BBC.
FacebookTwitterKopier linkEmner:Netflix|New York|BBC|Mode- og designbranchen|Retsvæsen




https://www.dr.dk/nyheder/indland/aarhus-universitetshospitals-flytteudgifter-er-vokset-pa-mandag-bliver-20-fyret

Aarhus UniversitetshospitalSe temaIndlandAarhus Universitetshospitals flytteudgifter er vokset: På mandag bliver 20 fyretAnsatte på Aarhus Universitetshospital holder vejret efter melding om byggeunderskud.
Aarhus Universitetshospital har i løbet af de seneste måneder samlet fire hospitalsmatrikler i Aarhus til én i Skejby.
10.
maj 2019 kl.
20.
58 | opdateret 11.
maj 2019 kl.
10.
28Bemærk: artiklen er mere end 30 dage gammelLæs opRettelse: Vi har tidligere skrevet i overskriften, at 43 skulle fyres.
Det er en fejl.
Der er tale om 43 stillinger, der nedlægges.
DR Nyheder beklager.
Aarhus Universitetshospital fyrer mandag de første medarbejdere: I første omgang går det ud over afdelingen Røntgen og Skanning, der både laver CT-skanninger, MR-skanninger, mammografier, ultralyd og røntgenundersøgelser.
Det skriver TV2 Østjylland.
I alt nedlægges 43 stillinger mandag, bekræfter en ledende overlæge over for TV2 Østjylland.
Flere har i ugerne op til taget en fratrædelsesordning, mens omkring 20 medarbejdere mandag vil få den melding, at de er afskediget.
For godt en måned siden meldte ledelsen på det nye supersygehus i Skejby ud, at hospitalet skal spare 325 millioner kroner.
Torsdag kunne regionsrådsformand, Anders Kühnau, så oplyse, at flytningen til Skejby har været dyrere end forventet.
Region Midtjylland har opgjort overskridelsen til samlet én milliard kroner.
Størstedelen af den ene milliard er allerede betalt, oplyser Region Midtjylland i en pressemeddelelse, ifølge Ritzau.
På mandag begynder så den første fyringsrunde.
Her går det ud over omtrent 20 medarbejdere på afdelingen for røntgen og skanning, bekræfter en ledende overlæge i afdelingen til det regionale medie.
Trykket stemningDe planlagte fyringer, får fællestillidsrepræsentant for sygeplejerskerne ved Aarhus Universitetshospital Jacob Gøtzsche til at ryste på hovedet.
- Stemningen er meget trykket herude.
De medarbejdere, der skal afskediges er vellidte og kvalificerede og skal afskediges, bare fordi der ikke er økonomi til at have dem ansat, siger han til TV2 Østjylland.
Afdelingsledelsen mener, at fyringerne sker, fordi staten har krævet, at sygehuset effektiviserer driftsbudgettet med otte procent, efter at de forskellige sygehuse i Aarhus er blevet samlet under ét tag i Skejby.
Det er rimeligt nok, at det skal være billigere at drive sygehus på én adresse frem for på fire, mener 2.
næstformand for regionsrådet i Region Midtjylland Carsten Kissmeyer (V).
Politikere holder døren på klemHan synes dog, det er for tidligt, at staten kræver de otte procent i effektivisering.
- Vi er de første i Danmark, der flytter så kæmpestore funktioner sammen.
Lige nu er der nye arbejdsgange, som skal indarbejdes, når fire arbejdspladser bliver til én, samtidig med at teknikken driller, siger Carsten Kissmeyer (V).
Torsdag aften erklærede folketingsmedlemmer fra både Venstre og Socialdemokraterne sig over for TV2 Østjylland villige til at diskutere en håndsrækning fra Christiansborg til AUH.
Men statsministerkandidat Mette Frederiksen (S), der fredag rejste sig fra sygesengen, ville ikke love noget.
- Jeg kan ikke stå og love 600 millioner til Region Midt.
Det er en træls, kedelig og potentielt alvorlig situation, de står i her med så stor en regning, siger Mette Frederiksen (S).
Den 22.
maj forventes hospitalsledelsen at præsentere en samlet spareplan for politikerne i Region Midtjylland.
Regionsrådet ventes at tage stilling til, hvor der skal spares den 26.
juni.
/ritzau/FacebookTwitterKopier linkEmner:Anders Kühnau (politiker)|Carsten Kissmeyer (politiker)|Socialdemokraterne|Jylland|Hospitaler




https://www.dr.dk/sporten/fodbold/superliga/ob-taever-esbjerg-og-sparker-sig-taettere-paa-bronzemedaljerne

SuperligaOB tæver Esbjerg og sparker sig tættere på bronzemedaljerneOB tog et stort skridt i kampen om bronzemedaljer, da det fynske mandskab fredag bankede Esbjerg 4-1.
10.
maj 2019 kl.
20.
57 | opdateret 10.
maj 2019 kl.
21.
45Bemærk: artiklen er mere end 30 dage gammelLæs opSpillerne fra OB kunne fredag hæve armene i jubel, da det fynske mandskab besejrede Esbjerg.
Det blev til en overbevisende sejr på 4-1 i den meget tætte kamp om bronze i Superligaens mesterskabsspil.
Sejren betyder, at OB overtager tredjepladsen fra Esbjerg med to spillerunder tilbage.
Fynboerne har 51 point, hvilket er ét mere end vestjyderne.
Desuden har OB nu slået Esbjerg tre gange i træk på hjemmebane – noget der ikke er sket siden 2012.
Den vigtige sejr kom efter mål af Oliver Lund og Troels Kløve i første halvleg, mens Ramon Leeuwin og den anden Kløve-scoring faldt i anden halvleg.
Yuri Yakovenko scorede Esbjergs mål.
OB kom i front efter 16 minutter, da venstre wingback Oliver Lund på flotteste vis udplacerede Esbjerg-keeper Jeppe Højbjerg med et fladt skud udenfor feltet.
Føringen blev udbygget lige inden pausen, da OB’s midtbanemand Troels Kløve efter et par forsøg til sidst fik sparket bolden i kassen til 2-0.
To blev til fireEt kvarter inde i anden halvleg skulle OB endnu engang komme på måltavlen, da forsvarsspilleren Ramon Leeuwin steg til vejrs og headede den tredje scoring ind efter hjørnespark.
Ti minutter senere fik Esbjerg bragt lidt spænding tilbage i opgøret, da Yuri Yakovenko ud af ingenting fik opsnappet en lang bold og udplaceret den snart forhenværende OB-målmand Sten Grytebust.
I det 88.
minut fik Kløve banket det sidste søm i vestjydernes kiste, da han alene med Højbjerg sikkert scorede til slutresultatet 4-1.
I næste runde skal OB en tur til Farum og møde FC Nordsjælland, mens Esbjerg får besøg af FC København.
/ritzau/FacebookTwitterKopier linkEmner:Esbjerg|Odense Boldklub|Fodbold|FC København|Farum




https://www.dr.dk/nyheder/indland/dronningen-tabte-stofkampen-omstridt-statue-afsloeret-ved-boersen

IndlandDronningen tabte stofkampen: Omstridt statue afsløret ved BørsenEn statue af Christian IV, hvor det meste vender på hovedet, blev efter en del besvær afsløret foran Børsen i København.
Af Jens Andersen og Jakob Skov Jakobsen (video)10.
maj 2019 kl.
18.
29Bemærk: artiklen er mere end 30 dage gammelLæs opDer har været en del polemik om Københavns nye vartegn, en seks meter høj statue af Christian IV, og måske var det derfor, at den berømte konge og bygherre lod til at være en anelse genert, da han i dag skulle træde frem på pladsen foran Børsen i det indre København.
Trods ihærdige forsøg fra dronning Margrethe på at trække klædet af den store statue, så lod værket sig i hvert fald ikke sådan afsløre.
Dronningen kæmpede en brav og forbilledlig kamp mod de store mængder stof, men var oppe mod overmagten og måtte opgive ævred.
© ScanpixChristian IVKonge af Danmark og Norge fra 1588 til 1648.
Har blandt andet stået for opførelsen af Børsen, Tøjhuset, Nyboder, Rosenborg Slot, Holmens Kirke og Rundetårn.
Anlagde adskillige byer i både Danmark, Norge og Tyskland.
Regnes for at være den største bygherre i Norden.
Født 1577.
Død i 1648.
En mand bevæbnet med en stige blev derfor sendt ind i kampen, og de fremmødte kunne endelig ved selvsyn se den seks meter høje statue, der har været undervejs siden 2010 og hvis udformning har været genstand for en del diskussion og protester.
- Hvorfor skal det dog vende på hovedet?
Det spørger alle om, lød det inden afsløringen fra manden bag statuen, den færøske billedhugger Hans Pauli Olsen, der selv kunne svare på spørgsmålet.
- Jeg har gjort det sådan, at han står på Rundetårn og viser sin by frem, som spejler sig i vandet.
Statuen består af Christian IV stående på et omvendt Rundetårn.
På siderne af Rundetårn ses tårnene fra Rosenborg Slot og Børsen, som også peger direkte mod jorden.
Hans Pauli Olsens statue blev i 2014 dømt ude af Rådet for Visuel Kunst i Københavns Kommune med begrundelsen, at ”skulpturen ikke afspejler et samtidigt kunstudtryk, og derfor mangler tilstrækkelig begrundelse og relevans i nutiden”.
Den nye statue af Christian IV foran Børsen står ikke langt fra en anden statue af Christian IV i København.
Den er placeret foran boligkvarteret Nyboder, som Christian IV iværksatte byggeriet af i 1631.
Men fredag kunne den 1,8 millioner kroner dyre statue altså indtage pladsen foran Børsen.
Pengene til statuen kommer fra Dronning Margrethe og Prins Henriks Fond samt Augustinus Fonden.
FacebookTwitterKopier linkEmner:København|Royalt|Rosenborg Slot|Augustinus Fonden|Københavns Kommune




https://www.dr.dk/nyheder/politik/folketingsvalg/trods-faerre-indbrud-dyrere-tyvekoster-sender-erstatninger-i-vejret

FolketingsvalgTrods færre indbrud: Dyrere tyvekoster sender erstatninger i vejretErstatninger for indbrud er i gennemsnit steget med 11.
000 kroner siden 2004.
Vi har fået flere dyre ting, og tingene er blevet lettere at stjæle.
Derfor stiger forsikringsselskabernes udgifter til erstatninger.
Arkivfoto.
Af Ann Smed Madsen og Julie Würtz10.
maj 2019 kl.
18.
45Bemærk: artiklen er mere end 30 dage gammelLæs opFærre og færre oplever at komme hjem til et hus, hvor døren er brudt op, og flere dyre ejendele er væk.
Men når udheldet er ude, er tyvekosterne også langt mere værdifulde end tidligere.
Vi har simpelthen flere lækre og dyrere ting i vores hjem, end vi havde for 10 til 12 år siden.
Hans Freymann-Carlsen, underdirektør, Forsikring og Pension.
Det fortæller underdirektør i forsikringsselskabernes brancheorganisation, Forsikring og Pension, Hans Freymann-Carlsen.
Siden 2004 er den gennemsnitlige erstatning for indbrud steget med cirka 11.
000 kroner.
Det er der en særlig grund til, lyder det fra underdirektøren.
- Vi er blevet et rigere samfund.
Vi har simpelthen flere lækre og dyrere ting i vores hjem, end vi havde for 10 til 12 år siden.
Det gælder ikke mindst elektronik som telefoner, ipads og computere.
Der er mere at hente for tyveknægten, fortæller Hans Freymann-Carlsen.
Han forklarer, at det også er blevet lettere for gerningsmændene at indsamle tyvekoster under et indbrud.
- Det er nemmere for tyven, der sagtens kan have tre-fire ipads og telefoner i en sportstaske.
Tingene er dyrere, og der er mere af det, og det er lettere at transportere.
Indbrud får priser til at stigeI Danmark bliver kun fem procent af alle anmeldte indbrud opklaret, og det er alt for lidt, mener Hans Freymann-Carlsen.
- Vi har selvfølgelig sagt mange gange, at det er et indsatsområde, der er vigtig for danskerne.
Der er rigtig mange danske familier, der bliver udsat for indbrud, og det er ikke godt nok, at det er så få af indbruddene, der bliver opklaret.
Antallet af anmeldte indbrud steg kraftigt i slutningen af 00'erne, men siden 2010 er tallene faldende.
- Nu er vi ved at være tilbage på et ’normalt højt niveau’, siger Hans Freymann-Carlsen.
Sådan undgår du indbrud•Gør det svært for indbrudstyven at komme ind ved at sikre dit hus og sørge for at have ordentlige låse og sikre døre og vinduer.
•Huset skal se beboet ud, og der må gerne være lidt lys.
•Tal med naboen og hjælp med at holde øje med din nabos ting og omvendt.
•Lad være med at lægge de værdifulde ting i vindueskarmen, på spisebordet eller skrivebordet, så det kan ses udefra.
Så frister det ikke en mulig indbrudstyv.
•Kilde: Forsikring og Pension.
FacebookTwitterKopier linkEmner:Forsikring & Pension|Tyverier|Apple Inc.
|Forsikringsselskaber|Sverige




https://www.dr.dk/nyheder/viden/kroppen/forskere-er-enige-166-aar-gammel-flaske-med-kolera-affoering-skal-aabnes

KroppenForskere er enige: 166 år gammel flaske med kolera-afføring skal åbnesDe har kun én chance til at analysere det unikke indhold.
Flasken med afføring fra en af de sidste kolera-patienter efter epidimien i 1853.
På flasken står der blandt andet, at prøven er fra oktober 1853.
(© Medicinsk Museion)Af Pernille Kjeldgaard Kristensen10.
maj 2019 kl.
17.
03Bemærk: artiklen er mere end 30 dage gammelLæs opEn helt unik genstand fra fortiden har været omdrejningspunkt for diskussion i flere år.
For fem år siden blev Peter Kjær Mackie Jensen, der er lektor på ‘COPE - Copenhagen Center for Disaster Research’ på Københavns Universitet, nemlig meget interesseret i en lille flaske med afføring, der står på Medicinsk Museion i København.
Koleraen og det danske udbrud Kolera er en akut, vandig diarrésygdom, som forårsages af en bakterie.
For at blive smittet skal en person udsættes for en relativt stor mængde bakterier.
Derfor forekommer sygdommen oftest på grund af dårlig hygiejne.
Under et verdensomspændende udbrud - en såkaldt pandemi - nåede koleraen i sommeren 1853 til Danmark.
Den 11.
juni blev en 19-årig tømrerlærling på Nyholm i København syg.
Fire dage senere døde han.
Ugen efter havde endnu syv personer mistet livet til koleraen.
Da koleraen i oktober samme år slap sit tag i København, var mere end 4.
700 af byens 130.
000 indbyggere døde.
Sygdommen spredte sig også til andre dele af landet.
Dog i langt mindre omfang end i København.
Kilder: SSI, Den Store Danske, Københavns Stadsarkiv.
Flasken indeholder en afføringsprøve fra en af de sidste kolera-patienter.
Prøven stammer fra oktober 1853, hvor kolera-epidemien var ved at dø ud i København.
- Det særlige ved det her udbrud er, at vi havde læger dengang, der dokumenterede alting.
Så vi har det mest veldokumenterede udbrud af kolera i verden, siger Peter Kjær Mackie Jensen til P1-programmet ‘Så vidt vi ved’.
Forskere ved ikke, om der er kolera i prøven.
Men hvis der er, kan det give os et værdifuldt indblik i sygdommen.
- Prøven kan sige meget om, hvilken type kolera, vi havde dengang.
Den kan også hjælpe til en bedre forståelse af den kolera, som i dag hærger i lande som Haiti, Bangladesh og Yemen, siger han.
Men det er ikke alle, der har været glade ved tanken om, at flasken skal åbnes.
For der er kun én chance for at undersøge indholdet.
Flasken bør ikke åbnesFlasken er et billede på et centralt sted i vores medicinske historie.
Så fra nogle historiske perspektiver vil det være bedst at bevare flasken og indholdet helt intakt, mener lektor Karin Tybjerg fra Medicinsk Museion:Vi skal se, hvilket DNA og hvilke proteiner, der er i.
Vi skal også se, om kolerabakterien stadig er i live, og om vi kan genskabe et biom fra 1853.
Peter Kjær Mackie Jensen, lektor på KU.
- Her kan man se, hvordan lægerne begyndte at forholde sig til, hvad den her epidemi var, og hvad årsagen til sygdommen måske kunne være.
Flasken ligger helt centralt i medicinhistorien, fordi lægerne på det her tidspunkt overvejede, om sygdommen kom fra smitte mellem personer eller fra miljøet, siger hun til ‘Så vidt vi ved’.
Karin Tybjerg ser både argumenter for og imod, at den forseglede flaske åbnes.
- Flasken er unik, og den er ikke lige sådan at åbne, fordi glaslåget er forseglet.
Vi har ikke fundet museer eller samlinger, som har noget lignende nogle steder i verden, siger hun.
- Vi har et helt unik historisk objekt, som både har en historisk funktion, men som også har en funktion, når vi udstiller den.
Når man ser på flaskens ‘ekskrement-vand’, kommer man utroligt tæt på en sygdomsoplevelse, og hvordan det har været at leve under koleraepidemien.
Bedre redskaber i fremtidenKarin Tybjerg er dog kommet med på holdet, der i 2019 skal søge om penge til at åbne og analysere flaskens indhold.
Men hun er stadig betænkelig ved, om nu er det rigtige tidspunkt at analysere indholdet.
Hun mener nemlig, at vores nysgerrighed måske render af med os.
- Vi skal også tænke på de generationer, der kommer efter os.
Har vi nået et niveau med de naturvidenskabelige undersøgelser, som er godt nok til, at vi åbner flasken?
Det er vores nysgerrighed, der gør, at vi vil undersøge flaskens indhold nu.
Men de kommende generationer vil måske have flere videnskabelige undersøgelser, som kan bruges på materialet, siger hun.
Hun forstår dog godt, at forskere gerne vil have fingrene i historiske genstande, der kan analyseres på en ny måde.
- Der er noget helt fantastisk ved at tage historiske objekter og få biologisk materiale ud af dem.
Vi kan komme meget tæt på genstandene og historien, men vi skal samtidig overveje, hvor vigtig den viden er, som vi har mulighed for at få ud af det biologiske, siger hun.
(© Medicinsk Museion)Stort forskerhold står klarNår pengene er søgt og modtaget, står et stort hold forskere med kriblende fingre klar til at undersøge flaskens indhold.
- Jeg kan sige så meget, at vi har 18 processer, der omhandler bare åbningen af flasken.
Der er 14 laboratorier involveret, siger Peter Kjær Mackie Jensen.
- Vi skal selvfølgelig se, hvilket DNA og proteiner, der er i.
Vi skal også se, om kolerabakterien stadig er i live, og om vi kan genskabe et mikrobiom (alle mikroorganismer, eksempelvis bakterier, i kroppen, red.
) fra 1853, der er en tid før antibiotika og pesticider.
Så skal vi se på luften i flasken, og hvilke isotoper, der er i væsken.
Vi skal også kigge på, hvilke toksiner (giftstoffer, red.
), der er i.
I fem år har forskere vendt og drejet den kommende undersøgelse for at være sikre på, at de ikke overser noget i flasken, der kan analyseres.
- Forberedelserne er sindssygt omfattende.
Man skal virkelig tænke sig om.
Hvis jeg nu står og har fået åbnet flasken, så skal jeg dæleme være sikker på, at der ikke kan laves flere undersøgelser, for vi har kun et eksemplar af det her helt unikke indhold, siger Peter Kjær Mackie Jensen.
FacebookTwitterKopier linkEmner:København|Københavns Universitet|Videnskab|DR P1|Sygdomme og lidelser




https://www.dr.dk/nyheder/politik/folketingsvalg/elbaek-vil-hverken-pege-paa-loekke-eller-frederiksen-men-tror-nu-paa

FolketingsvalgElbæk vil hverken pege på Løkke eller Frederiksen: Men tror nu på en SV-regeringDe Radikale er positive, mens Søren Pape Poulsen (K) kalder tanken "skræmmende".
"Hele vores politiske overvejelser og ambitioner går jo på at sige til danskerne, at der ikke kun er en blå og rød blok, der er også en grøn blok," siger Uffe Elbæk, politisk leder for Alternativet.
Af Thomas Klose Jensen, Katrine Ladefoged Lenschau og Jakob Skov Jakobsen (Video)10.
maj 2019 kl.
18.
30Bemærk: artiklen er mere end 30 dage gammelLæs opFor godt et år siden valgte Alternativets politiske leder, Uffe Elbæk, at trække sit parti ud af rød blok og stå for sig selv.
Dengang gjorde han det klart, at partiet hverken ville pege på Mette Frederiksen (S) eller Lars Løkke Rasmussen (V) som statsminister ved et kommende valg.
Det har ikke ændret sig, men alligevel taler Elbæk i et interview med Zetland nu for idéen om en SV-regering.
- Det er jo sådan lidt paradoksalt at opleve, at både S og V gør rigtig meget ud af at fortælle, hvor uenige de er, og hvor stor en forskel det ville gøre, hvis det var det ene parti eller det andet, der dannede regering, siger Uffe Elbæk.
.
.
.
der er altså reelt ikke særlig stor forskel på partierne, når man går ned og kigger på det politiske indhold.
Venstre har overtaget Socialdemokratiets velfærdspolitik, og omvendt har Socialdemokratiet overtaget Venstres integrations- og flygtningepolitikUffe Elbæk, politisk leder for Alternativet- Men der er altså reelt ikke særlig stor forskel på partierne, når man går ned og kigger på det politiske indhold.
Venstre har overtaget Socialdemokratiets velfærdspolitik, og omvendt har Socialdemokratiet overtaget Venstres integrations- og flygtningepolitik.
Peger på sig selv i dronningerundenTankeeksperimentet kræver dog, at flere ting falder i hak, når stemmerne er blevet talt op efter valget 5.
juni.
Og det kræver altså en lidt længere forklaring.
For det første skal Alternativet sidde på de afgørende mandater.
Dernæst skal flertallet af partier pege på Lars Løkke Rasmussen som kongelig undersøger i en dronningerunde.
Som kongelig undersøger skal han så afsøge mulighederne for at danne en regering, der ikke har et flertal imod sig.
Bliv klogere på, hvad en dronningerunde helt præcist er, i videoen herover.
Lars Løkke Rasmussen vil i sådan en situation ikke kunne give Alternativet de indrømmelser, som partiet kræver på eksempelvis udlændingeområdet, fordi Dansk Folkeparti trækker i en anden retning, vurderer Uffe Elbæk.
Derfor må Lars Løkke Rasmussen kapitulere, og stafetten kan gå videre til Mette Frederiksen.
Heller ikke hun vil kunne give Alternativet de nødvendige indrømmelser, der gør, at de vil lade en sådan regering overleve første dag i folketingssalen.
- Den proces vil måske gå frem og tilbage gennem nogle uger, og i løbet af den periode – hvis Venstre lider et stort valgnederlag – kan det være, at Lars Løkke går af som formand og giver plads til Kristian Jensen.
Og så er der pludselig opstået en måske psykologisk mulighed, hvor egoerne ikke fylder hele lokalet, forklarer Uffe Elbæk.
- Kristian Jensen kan så sige; "Hvad så, Mette Frederiksen, jeg kan acceptere, at du bliver statsminister, hvis jeg så bliver finansminister eller udenrigsminister," eller hvad pokker han har lyst til at gå efter.
Alternativet vil stadig ikke pege på hverken den ene eller anden, ligesom partiet ikke vil holde hånden under en SV-regering.
Det handler derfor om for en regering at overbevise Alternativet om, at den skal have lov til at overleve.
- Det kan godt lyde lidt parlamentarisk nørdet, men det er reelt det, der er i spil.
Så helst en regering med Ø-Å-RUffe Elbæk understreger dog, at en SV-regering ikke er drømmescenariet.
Allerhelst så han nemlig en regering bestående af Det Radikale Venstre, Enhedslisten og Alternativet selv.
Men eftersom der ikke just er tegn i sol og måne på, at de tre partier kan finde et flertal, er den første opgave derfor at få trukket både Socialdemokratiet og Venstre væk fra Dansk Folkeparti og få brudt blokpolitikken.
- Det, jeg så har gjort af overvejelser, er, hvordan man så kan få en grøn humanisme stærkere og tydeligere frem i de kommende år.
Der er mit bud, at scenariet, hvor grøn humanisme har de bedste vækstkår, vil være en regering af S og V, som var uafhængig af DF, forklarer han.
Regner med opbakning fra K og RUffe Elbæk er ikke den eneste, der har peget på en regering bestående af S og V.
På Twitter har tidligere Venstre-minister Søren Pind beskrevet tanken som "ikke et dårligt svar på tidens udfordring".
Og socialdemokrater og venstrefolk dyster om, hvilket af de to partier, der har nærmet sig det andet mest.
Og set fra Uffe Elbæks stol vil den optimale løsning altså være, at partierne slog pjalterne sammen i en regering.
Og sådan en regering vil også kunne få opbakning fra både Radikale og Konservative, vurderer han.
Men fra konservativ side er der ikke megen opbakning at spore til Elbæks tanker.
- Jeg synes, det er et skræmmende scenarie, siger justitsminister og formand for Konservative Søren Pape Poulsen.
"Vi kommer ikke til at støtte en SV-regering.
Vi kommer til at støtte en borgerlig regering.
Hvis nogen vil lave en ikke-borgerlig regering, så må de jo om det, og så vil vi andre bruge vores mandater på at trække det i en borgerlig retning," siger Konservatives formand, Søren Pape Poulsen.
I det hele taget synes han, at det er en mærkelig udmelding, Uffe Elbæk er kommet med.
- Jeg synes, vi skal bruge tiden på at diskutere politik, hvad det er, vi vil, og ikke alle mulige konstellationstanker efter et valg.
Men jeg kan selvfølgelig godt forstå, at når to store partier stort set har den samme politik, så begynder man at tænke de her tanker.
Hos De Radikale vil stedfortrædende politisk leder Sofie Carsten Nielsen også hellere diskutere politik end bogstaver.
Men tanken om en SV-regering skræmmer ikke.
- For os er det afgørende, hvilken retning politikken går i.
Det er fuldstændig afgørende, at vi kommer væk fra det værdiskred, som dansk politik har været i i de seneste fire år, hvor symbolpolitikken har regeret, og vi får ikke løst de egentlige problemer – og hvis det kan fås med en regering med både S og V, så er det fint, forklarer hun.
Faktisk ser Sofie Carsten Nielsen også muligheder i en SV-regering fremfor en ren socialdemokratisk regering med rød blok som støttepartier.
Her har Enhedslisten nemlig stillet et ultimativt krav til Mette Frederiksen om, at hun ikke må bøje sig for de Radikales krav til den økonomiske politik.
- Der er da også perspektiver i det – så kunne det være, at vi kunne få sikret dansk økonomi, så vi kunne få sikret den arbejdskraft, som virksomhederne har så afgørende behov for.
FacebookTwitterKopier linkEmner:Alternativet (parti)|Det Konservative Folkeparti|Lars Løkke Rasmussen (politiker)|Mette Frederiksen (politiker)|Udlændingepolitik




https://www.dr.dk/nyheder/politik/ep-valg/18-aarige-harun-er-i-tvivl-om-sit-kryds-eu-kraever-nok-bare-lidt-mere

Valg til Europa-ParlamentetSe temaEP-valg18-årige Harun er i tvivl om sit kryds: 'EU kræver nok bare lidt mere fordybelse'Unge ved ikke nok om EU, og derfor stemmer de ikke til EP-valget, lyder det fra to gymnasieelever.
Harun Bala savner mere viden om EU i sin hverdag.
Men han vil stemme til EP-valget den 26.
maj.
Af Per Bang Thomsen og Lasse Berg Sørensen10.
maj 2019 kl.
19.
05Bemærk: artiklen er mere end 30 dage gammelLæs opHvis ikke 18-årige Harun Bala havde haft samfundsfag på A-niveau, ville han ikke vide det store om EU.
Og han ville nok have haft endnu sværere ved at finde ud af, hvem han skal stemme på ved valget til Europa-Parlamentet den 26.
maj.
- Vi hører ikke så meget om EU i medierne.
Man ved ikke, hvad EU døjer med, og hvilke konflikter, de er i gang med at løse.
EU virker mere fjernt for mig, og jeg tror helt klart, det er derfor, mange tænker, at det ikke er vigtigt, siger Harun Bala, der går i 3.
G.
på Albertslund Gymnasium, vest for København.
- Og det, man så hører om EU – eksempelvis kvoteflygtninge og økonomisk politik – virker mere abstrakt end dansk politik.
Derfor bliver det automatisk også sværere at forstå.
Her kan du se, hvordan Europa-Parlamentet påvirker din hverdag:Få unge stemteHarun Bala er en af de omkring 100.
000 unge danskere, der skal stemme for første gang ved det kommende europaparlamentsvalg.
Her skal vælgerne beslutte sig for, hvilke 14 danske politikere der skal repræsentere Danmark i Europa-Parlamentet i de kommende fem år.
Ved det seneste europaparlamentsvalg i 2014 stemte 56 procent af de stemmeberettigede.
Men ser man på de unge mellem 18 og 24 år, så var det den aldersgruppe, hvor der procentmæssigt var færrest, som stemte.
Blot 38 procent stemte, hvorimod 64 procent af folk over 55 år stemte.
Harun Bala har tænkt sig at stemme.
Både til europaparlamentsvalget og valget til Folketinget, der finder sted ti dage senere, den 5.
juni.
- Jeg er mere informeret om Folketinget, og det virker mere relevant for en, fordi det handler om det, der foregår internt i Danmark, siger Harun Bala og tilføjer:- EU kræver nok bare lidt mere fordybelse, før jeg kan tage en beslutning.
Ligger på midterbanen18-årige Kristine Ludvigsen har samfundsfag med Harun Bala på Albertslund Gymnasium, og hun skal også stemme for første gang om godt to uger.
Hun overvejer at sætte sit kryds ved enten Det Radikale Venstre eller Venstre.
- Jeg ligger lidt i midterbanen, så jeg skal lige hjem og tænke lidt grundigere over tingene for at være helt sikker.
Kristine Ludvigsen synes selv, at EU-politik er spændende.
- De tager meget fat om eksempelvis klimakrisen, som jeg personligt går meget op i.
Og mange af mine venner har også en holdning til klimaet, som de mener, der skal gøres noget ved.
Men hun forstår godt, hvorfor der var så relativt få unge, der stemte ved et seneste europaparlamentsvalg.
Kristine Ludvigsen mener ikke, at EP-kandidaterne er synlige nok på de sociale medier.
Vi er på de sociale medier- Jeg tror ikke, at unge bliver informeret nok om europaparlamentsvalget.
Jeg har personligt fået mest information om folketingsvalget, og jeg kender ikke så meget til de kandidater, der stiller op, siger hun.
Kristine Ludvigsen peger også på mediernes manglende dækning som en af årsagerne til det.
Men kandidaterne bør også gøre et større væsen ud af sig selv, tilføjer hun.
- Vi unge er rigtig meget på de sociale medier, hvor vi får meget information.
Der har jeg ikke set så meget om europaparlamentskandidaterne, siger hun og understreger, at det er ærgerligt.
- Jeg vil rigtig gerne vide noget mere om dem, for det er vigtigt at have indflydelse.
Især for os unge, da det er os, der skal føre samfundet videre.
Vi skal vise, hvad EU skal fokusere på.
Mindre magt i EU19-årige Frederik Faurbye er også blandt de 100.
000 unge, der skal stemme for første gang den 26.
maj.
Og han vil stemme, selvom han går mest op i folketingsvalget.
Frederik Faurbye er klar til at stemme til EP-valget, selvom han er skeptisk over EU-systemet.
- Jeg har en generel skepsis over for EU-systemet.
Danmark er et lille land med en lille befolkning, og derfor har vi ikke så meget magt.
Det er store lande som Frankrig og Tyskland, der har det meste af magten, og det så man senest, da vi blev tromlet i sagen om øremærket barsel, siger han med henvisning til EU-beslutningen om at øremærke to måneders barsel til fædrene.
En beslutning, som både regeringen og oppositionen var imod.
- Med folketingsvalget har vi mere direkte magt over, hvad der sker, og hvordan det bliver sammensat, siger han.
Der er valg til Europa-Parlamentet 26.
maj.
Her kan du møde alle de danske spidskandidater.
FacebookTwitterKopier linkEmner:EU|Europa-Parlamentet|Valg og folkeafstemninger|EU-forhold|Albertslund




https://www.dr.dk/nyheder/udland/dansk-far-mistaenkt-kidnapning-i-kiev-opholder-sig-paa-ambassade-med-sin-aarige-soen

UdlandDansk far mistænkt for kidnapning i Kiev: Opholder sig på ambassade med sin to-årige sønUdenrigsminister Anders Samuelsen (LA) har flere gange diskuteret sagen med sin ukrainske kollega.
Den danske ambassade i Kiev er blevet genstand for et dilemma mellem Danmark og Ukraine.
Foto: Google.
Af Simon Vincensen10.
maj 2019 kl.
17.
40Bemærk: artiklen er mere end 30 dage gammelLæs opTre danske statsborgere opholder sig lige nu på Danmarks ambassade i Ukraines hovedstad, Kiev.
Her har en far sammen med sin søn samt et ekstra familiemedlem været i en uge uden at forlade bygningen, fordi den danske far er sigtet for at have kidnappet sin søn fra drengens ukrainske mor.
Det fortæller DR's Rusland- og Ukraine-korrespondent, Matilde Kimer.
- I sidste uge lykkedes det faren med hjælp fra flere personer at finde og tage sin søn, der gik tur med sin ukrainske mormor i en større provinsby ved navn Zaporisje, siger hun.
Stor forskel på udlægning af sagenEfter at have fundet og taget sin søn kørte faren herefter til den danske ambassade i Kiev.
Ifølge den danske familie starter sagen i sommeren 2018, da drengens ukrainske mor tager ham med til Ukraine på sommerferie.
Hun nægter efterfølgende at komme hjem med ham igen, lyder det fra den danske del af familien.
Familien mener altså, at det er mor - og ikke far - der har kidnappet barnet.
Dette afviser den ukrainske mor ifølge flere ukrainske medier.
Ukrainsk mor demonstrerer foran ambassadeIfølge DR Nyheders oplysninger har manden fået tildelt fuld forældremyndighed i Danmark.
Ifølge moderen er sagen ganske klar: Den danske far har overfaldet hendes mor og nægter samtidig drengen, der er to år, adgang til lægehjælp.
Moderen forsøger tilsyneladende at få rettet så meget opmærksomhed som muligt på sagen.
Således har hun holdt flere demonstrationer foran ambassaden, hvor hun vifter med flag, der indeholder teksten "giv mig mit barn tilbage".
Ifølge DR Nyheders oplysninger har parterne mødtes på ambassaden for at finde en løsning.
UM: Samuelsen har diskuteret sagen to gangeUdenrigsministeriet bekræfter overfor DR Nyheder, at tre danske statsborgere opholder sig på ambassaden i Kiev.
Ifølge ministeriet er de i tæt kontakt med de ukrainske myndigheder for at "bidrage til løsningen af den ulykkelige situation.
"Danmarks udenrigsminister, Anders Samuelsen (LA), har således diskuteret sagen med sin ukrainske kollega to gange, oplyser ministeriet.
Ikke desto mindre rettede den ukrainske udenrigsminister, Pavlo Klimkin, i går offentlig henvendelse til Anders Samuelsen på Twitter.
Her skriver han, at drengen opholder sig ulovligt på den danske ambassade, og at man bør lade moderen se sit barn og lade drengen få lægehjælp.
Ifølge Matilde Kimer er udenrigsministerens tweet et tegn på sagens udsædvanlige karakter, siger hun.
- Normalt vil sager som denne blive holdt tæt ind til kroppen, og de to udenrigsministre har været tætte i flere år.
Man skal huske på, at Samuelsen har været en af de varmeste støtter af Ukraine, så det gør selvfølgelig sagen endnu mere speciel.
Hvorvidt drengen har brug for lægehjælp vides ikke.
DR Nyheder har været i kontakt familien.
De ønsker ikke at kommentere sagen.
FacebookTwitterKopier linkEmner:Anders Samuelsen (politiker)|Ukraine|Kijev|Udenrigspolitik|Liberal Alliance




https://www.dr.dk/nyheder/detektor/detektor-regeringen-har-ikke-penge-til-hver-anden-ny-aeldre-siger-s-men-det-er

DetektorDetektor: Regeringen har ikke penge til hver anden ny ældre, siger S.
Men det er "valgretorik" og forkertRegeringen har kun sat penge af til hver anden ældre i fremtiden, påstår Socialdemokratiet.
Men det kan man slet ikke konkludere.
Af Sofie Frøkjær10.
maj 2019 kl.
16.
42Bemærk: artiklen er mere end 30 dage gammelLæs opSocialdemokratiet har længe kritiseret regeringen for at sætte for få penge af til det stigende antal ældre.
Flere steder hævder de ligefrem, at regeringen kun har råd til hver anden ældre i fremtiden.
Men det møder kritik fra flere eksperter.
- Det ville jeg ikke selv lægge navn til.
Sådan kan man ikke konkludere, siger professor i sundhedsøkonomi ved Syddansk Universitet Kjeld Møller Pedersen.
Hvad påstår Socialdemokratiet?
- Hver gang der kommer to ekstra ældre over 70 i det her samfund, så har regeringen kun sat penge af til én, sagde folketingskandidat for Socialdemokratiet Dan Jørgensen, da han tidligere på ugen var med på TV 2 News.
Og det er ikke første gang, Socialdemokratiet rejser den kritik.
På partiets facebookside ligger en annonce med samme budskab.
Socialdemokratiets annonce på partiets Facebook-side- Regeringen har kun sat penge af til hver anden ældre i fremtiden.
Socialdemokratiet har sat penge af til alle fremtidens medborgere, står der blandt andet i annoncen.
I en mail til Detektor skriver Socialdemokratiets pressetjeneste, at påstanden bygger på regeringens 2025-plan, der fastsætter en stigning i det offentlige forbrug på 0,3 procent - svarende til under halvdelen af det såkaldte demografiske træk på 0,65 procent.
Det har vi fundet ud af(Foto: ASGER LADEFOGED © Asger Ladefoged www.
asgerladefoged.
dk)Detektor har talt med i alt syv eksperter i samfunds- og sundhedsøkonomi, der alle siger, at man ikke kan konkludere, som Socialdemokratiet gør.
Flere kalder det en klar stramning og ren “valgretorik”.
For selvom det er rigtigt, at regeringens 2025-plan fastsætter en stigning i det offentlige forbrug på 0,3 procent, så kan man ikke derfra konkludere, at regeringen kun har sat penge af til hver anden ældre i fremtiden.
- Det er ikke nok kun at kigge på den samlede stigning i det offentlige forbrug, for det siger ikke noget om, hvilke områder man har prioriteret, forklarer Niels Storm Knigge, senioranalytiker ved Tænketanken Kraka og uddyber:- Den samlede stigning i det offentlige forbrug siger noget om, hvad der er til rådighed til alle velfærdsområder, og man har ikke nødvendigvis angivet, hvor man har tænkt sig at bruge pengene.
Så man kan ikke sige, at der er helt sikkert ikke er penge nok til de ældre, for det kommer an på, hvad man vedtager i kommune- og regionsforhandlingerne og med finansloven.
Det man kan sige, er, at der overordnet set vil være færre penge i det offentlige forbrug end befolkningsvæksten tilsiger.
Det demografiske træk Det demografiske træk udtrykker, hvor meget det offentlige forbrug skal stige om året for at kunne levere den samme service som året før, selvom der bliver flere brugere.
Det demografiske træk skyldes både den voksende og aldrende befolkning.
Finansministeriet beregner det demografiske træk til at være 0,6-0,7 procent om året frem mod 2025.
Det svarer til mellem 3,25 og 4 mia.
kr.
om året.
Kilde: Tænketanken KrakaRegeringen kan altså vælge at øremærke flere penge til ældreområdet, end væksten i det offentlig forbrug tilsiger.
Og ifølge Kjeld Møller Pedersen er det faktisk, hvad regeringen lover at gøre.
- I regeringens 2025-fremskrivning har man regnet med en stigning i det samlede offentlige forbrug på 0,3 procent, men man skrev samtidig - og det er sådan set det, der er pointen - at man ville sørge for, at kernevelfærdsområder blev tilgodeset mere end 0,3 procent.
Og vi har jo faktisk set, at væksten i blandt andet sundhedsudgifterne har været større end 0,3 procent, siger han.
Kjeld Møller Pedersen mener derfor også, at det er en "strammet formulering", som Socialdemokratiet er ude med her.
Hvad siger Socialdemokratiet?
Onsdag formiddag ringede vi til Socialdemokratiets ældreordfører Astrid Krag for at spørge, hvordan Socialdemokratiet kan vide, at regeringen kun har råd til hver anden ældre i fremtiden.
Astrid Krag, hvordan ved du, at regeringen kun har sat penge af til hver anden ekstra ældre i fremtiden?
- Regeringen har jo meget tydeligt lagt frem, at der år for år skal spares på velfærden, fordi de ikke vil afsætte penge nok til det demografiske træk.
Det gør de med åbne øjne og det kan man læse i deres 2025-plan.
Men kan du vide, at regeringen ikke vil prioritere de ældre alene ved at kigge på det offentlige forbrug?
- Det er klart, at hvis det ikke er ældreplejen, regeringen vil skære på, så må de jo komme på banen og fortælle, om det er sundhedsvæsenet, daginstitutionerne eller børnepasningen, der skal skæres på for at få tallene til at gå op.
Din formand Mette Frederiksen har været ude og kritisere de andre partier for at føre skræmmekampagner.
Er det ikke det samme, I gør her?
- Jeg synes, det ville klæde regeringen at melde klart ud, når man nu faktisk har taget klart politisk stilling til, at man ikke vil lade pengene følge med det stigende antal ældre.
Det er jo et ærligt politisk valg, at man synes, det er vigtigere med penge til skattelettelser end at sørge for penge til velfærd, når der kommer flere børn og ældre.
Men hvad så med Løkke velfærdsløfte?
- Det ville klæde regeringen at melde klart ud, lød det altså fra Astrid Krag til regeringen, da vi talte med hende onsdag formiddag.
Få timer senere gjorde Lars Løkke Rasmussen så netop det, da han præsenterede sit såkaldte "velfærdsløfte":- Det er med stor glæde, at vi kan afgive et velfærdsløfte til danskerne.
Et løfte, som betyder, at hvis det står til mit parti Venstre, så vil vi frem mod 2025 afsætte i alt 69 milliarder kroner til mere kernevelfærd, så der er råd til at følge med befolkningsudviklingen, sagde han fra talerstolen på Dansk Erhvervs årsdag.
Selvom Lars Løkke Rasmussen udelukkende taler på vegne af Venstre - og ikke regeringen - gav vi alligevel Astrid Krag et kald torsdag morgen for at høre hendes reaktion på statsministerens nye udspil.
- Jeg synes, at det er utroligt dejligt, hvis Lars Løkke Rasmussen faktisk mener, hvad han siger.
Men jeg har utroligt svært ved at tro på det, for han har jo kæmpet imod al den tid, han har haft muligheden for at ændre det.
Så det er selvfølgelig altid dejligt med en omvendt synder, men jeg har desværre meget svært ved at tro på det, siger hun.
Vil vi stadig høre dig sige i valgkampen, at Lars Løkke Rasmussen ikke har sat penge af til hver anden ældre i fremtiden?
- Jeg vil meget gerne gå ind i diskussionen med Venstre om, hvordan han vil imødekomme det løfte, han har givet danskerne.
Den mest oplagte måde at gøre det på, er ved at pege på Mette Frederiksen som statsminister.
Hør begge interviews med Astrid Krag i ugens udgave af Detektors podcast.
FacebookTwitterKopier linkEmner:Kjeld Møller Pedersen (økonom)|Lars Løkke Rasmussen (politiker)|Venstre|Forbrug|Samfundsøkonomi




https://www.dr.dk/nyheder/indland/miss-danmark-deltager-jeg-blev-angst-og-rystede-jeg-anede-ikke-hvad-jeg-skulle-goere

IndlandMiss Danmark-deltager: Jeg blev angst og rystede.
Jeg anede ikke, hvad jeg skulle gøre Direktør Lisa Lents delte sundhedsoplysninger om finalist i skønhedskonkurrence.
Af Mille Ørsted og Gry Hoffmann10.
maj 2019 kl.
16.
45Læs opEfter flere tidligere Miss Danmark-deltagere i går gik ud og fortalte om en kultur, hvor frygt og nedladende kommentarer fra konkurrencens direktør, Lisa Lents, er hverdag, står endnu en ung kvinde frem og fortæller om grænseoverskridende adfærd i Miss Danmark-konkurrencen.
Hør 'Skønhedskontrakten'P1 Dokumentar har gennem otte måneder optrevlet et netværk af tavse kvinder, der har deltaget i Miss Danmark.
Nu kommer deres historie frem.
Hør 'Skønhedskontrakten' herRika Edelgren på 21 år var med i Miss Danmark i 2018, og det endte langt fra med at blive den oplevelse, som hun havde håbet på.
- Jeg søgte om at komme til casting, fordi jeg kendte en, som havde været med, og så læste jeg om Miss Danmark og der stod, at man ville få mere selvtillid og få personlig udvikling.
Jeg ville udfordre mig selv, siger hun til P1 Dokumentar.
Og Rika Edelgren blev mildt sagt udfordret.
Under finalistforløbet i Miss Danmark får hun nemlig konstateret en kronisk sygdom, som hun var meget privat omkring.
Hver gang min mor hentede mig, lå jeg i bilen fuldstændig krummet sammen og havde det elendigtRika Edelgren- Jeg var som sådan ikke flov over min sygdom, men jeg ønskede ikke, at den skulle ændre mit liv, som den jo gjorde især under Miss Danmark-forløbet, hvor jeg havde voldsomme mavesmerter meget ofte.
Smerterne blev værre under forløbet, og ofte måtte jeg bide det i mig, da vi jo skulle sidde pænt og smile eller gå catwalk.
Rika Edelgren får konstateret sygdommen Morbus Crohn, som er en kronisk tarmbetændelse, der giver smerter i maven og hyppige toiletbesøg.
Hun havde det så skidt, at hun følte sig nødsaget til at fortælle direktøren for Miss Danmark, Lisa Lents, om sygdommen.
Lisa Lents lovede at snakke med Miss Danmarks mentor-team og passe godt på hende og tage hensyn til situationen.
- Jeg vælger at skrive til Lisa, og hun tog det egentlig okay.
Hun lovede at informere resten af mentor-teamet, så de kunne tage hensyn til mig.
Læs også:Bag om Miss Danmark: Skønhedsdronninger levede med paranoia og frygtRika Edelgren og resten af Miss Danmark-finalisterne var til bootcamps over nogle weekender, og her øvede holdet skønhedsdyder, såsom catwalk træning og styling.
Pigerne skulle gå i stiletter hele dagen, og det var ikke velset at sætte sig ned.
- Hver gang min mor hentede mig, lå jeg fuldstændig krummet sammen i bilen og havde det elendigt, fordi vi ikke måtte sætte os ned, medmindre vi havde fået lov.
Min krop var syg, og jeg havde været så anstrengt hele dagen.
Sug maven indPå grund af sygdommen får Rika Edelgren binyrebarkhormon, der er en type medicin som bevirker, at man får en stor vægtøgning og vand i kroppen.
Rika Edelgren var oppustet, ked af det og forfærdet over sit eget spejlbillede under konkurrencen.
Jeg havde ondt i maven, og jeg var så træt.
Mentorteamet blev ved med at fortælle mig, at jeg skulle suge maven ind, fordi jeg så tyk ud.
Rika Edelgren- Og jeg havde det rigtig dårligt med at have taget på, som der jo står i kontrakten, at vi ikke må, og jeg følte mig dårligt tilpas i min egen krop.
Oven i det skulle vi gå i stramme cocktailkjoler til bootcamps og i høje stiletter mange timer om dagen.
Dagen før finalenshowet, hvor årets Miss Danmark skulle kåres, skulle deltagerne øve catwalk og prøve bikinier.
- Jeg havde ondt i maven, og jeg var så træt.
Mentor-teamet blev ved med at fortælle mig, at jeg skulle suge maven ind, fordi jeg så tyk ud.
De sagde, at de ikke ville se topmave på scenen.
Der bryder jeg sammen og begynder at græde, siger Rika Edelgren.
Efter finalen ånder Rika Edelgren lettet op og må konstatere, at hun ikke har fået det selvtillidsboost, som hun havde håbet på.
- Jeg har i hvert fald ikke fået det bedre med mig selv.
Jeg ville ikke have taget billeder længere.
Sygdom på instagramEfter finalen skriver Rika Edelgren en privatbesked til Lisa Lents.
- Lisa skriver til os, at hun er skuffet over ikke at have hørt fra os, og det fik vi jo også at vide til finalen, at vi skulle huske at skrive til Lisa.
Så jeg skrev en besked til Lisa Lents for at afslutte forløbet på en god måde.
Jeg skrev en takkebesked til Lisa privat, for så tænkte jeg, at nu er jeg færdig, og hun kan ikke forvente mere af mig.
P1 Dokumentar har set korrespondancen mellem Rika Edelgren og Lisa Lents.
Lisa Lents vælger at lægge den private besked på Instagram med Rika Edelgrens navn og billede som en anbefaling.
I beskeden står der, at Rika Edelgren har en tarmsygdom, som hun på det tidspunkt ikke havde fortalt offentligt, fordi hun var meget privat omkring den.
- En aften sidder jeg hjemme hos min mor, og så er der en af de andre piger, der skriver "Har hun (Lisa Lents, red.
) fået lov til det her?
"Med i beskeden er et billede af Lisa Lents opslag om Rika Edelgren.
- Jeg var helt chokeret over, at hun kunne finde på det.
Jeg blev angst og rystede.
Jeg anede ikke, hvad jeg skulle gøre.
Læs også:Miss Danmark-dronning mister kronen, efter hun har ytret sig kritisk til DR-dokumentarRika Edelgren beder Lisa Lents om at fjerne opslaget med det samme, fordi det indeholder personfølsomme oplysninger - netop om hendes sygdom.
Til det svarer Lisa Lents:- Jeg kan ikke se nogle personfølsomme oplysninger i beskeden.
Blot en anbefaling.
Rika Edelgren måtte så forklare, at der var personfølsomme oplysninger, da både hendes navn og billede fremgik.
Lisa Lents endte med at fjerne beskeden nogle timer senere, men skaden var sket for Rika, som følte sig udstillet og ydmyget.
- Jeg ønskede ikke, at folk udefra skulle kende til min sygdom, da jeg ikke ønskede, at den skulle påvirke mit liv på den måde, og derfor har jeg indtil nu været meget privat omkring den.
Det er kun noget, jeg selv har delt med familie og venner.
Det bliver først offentligt kendt, da Lisa vælger at lægge det ud på Instagram uden mit vidende.
Rika EdelgrenI en mail til P1 Dokumentar skriver Lisa Lents om episoden:- Den besked har jeg delt, da jeg så den som den varmeste anbefaling og så ikke noget personfølsomt i beskeden.
Jeg har aldrig haft en intention om at gøre nogen ked af det, så jeg fik slettet den, indtil jeg fik mulighed for at undersøge det juridisk.
Hun uddyber, at andre i Rikas netværk havde skrevet, at Rika havde været syg.
Men det svar giver Rika Edelgren ikke meget for.
- Der er forskel på at have en sygdom som for eksempel influenza eller forkølelse og så have fået en kronisk tarmsygdom.
Jeg har ikke gået og sagt, at jeg har en tarmsygdom til gud og hvermand.
Det er kun noget, jeg selv har delt med familie og venner.
Det bliver først offentligt kendt, da Lisa vælger at lægge det ud på Instagram uden mit vidende.
Ekspert: Det er langt over grænsenJuraprofessor og ekspert i medieret fra Aalborg Universitet Søren Sandfeldt Jacobensen vurderer, at det er langt over grænsen, at Lisa Lents deler en privat besked.
- For mig at se er det en klar overtrædelse af persondataretten og endda en af de mere alvorlige.
Man skelner mellem almindelige oplysninger og en gruppe, der er særlig følsomme, og her er jo så sandelig helbredsoplysninger, altså en sygdom.
Og den må hun jo ikke dele ud på sociale medier.
DR Nyheder og P1 Dokumentar har af Rika Edelgren fået lov at dele oplysninger om sygdommen.
I mailen til P1 dokumentar svarer Lisa Lents ikke på kritikken om lovbrud.
P1 Dokumentar har på ny tilbudt Lisa Lents et interview og forelagt hende kritikken fra Rika Edelgren.
Lisa Lents har endnu ikke svaret på den nye kritik fra Rika Edelgren.
FacebookTwitterKopier linkEmner:DR P1|Sygdomme og lidelser|Instagram|Mode- og designbranchen|Sundhed og velvære




https://www.dr.dk/nyheder/politik/folketingsvalg/tyvene-gaar-efter-dine-smykker-og-kay-bojesen-figurer-fire-fakta-om

FolketingsvalgTyvene går efter dine smykker og Kay Bojesen-figurer: Fire fakta om indbrud i DanmarkÉt ud af 40 huse i Rudersdal var sidste år udsat for indbrud.
Nordsjælland er hårdest plaget af langfingrede indbrudstyve.
Illustration: Aslak Elias KelkkaAf Mathias Sommer10.
maj 2019 kl.
17.
03Bemærk: artiklen er mere end 30 dage gammelLæs opHvert år endevendes tusindvis af danskeres hjem af indbrudstyve, som render med tyvekoster for tusindvis af kroner.
Men det er ikke det nye 55 tommers fladskærms-tv eller de lækre gulvhøjttalere, som tyvene går efter.
Det er mindre, værdifulde koster, som tyvene meget målrettet går efter, når de begår indbrud i danskernes hjem.
Det viser en opgørelse foretaget af forsikringsselskabet Alm.
Brand.
- Tyvene lader fladskærms-tv og stereoanlæg stå på hylden.
En fællesnævner for varerne på listen er, at det generelt er letomsættelige varer, som er nemme at slippe af sted med for tyven.
En af de ting, som vi ser en stærk tendens indenfor, er mærkevareprodukter som for eksempel Gucci-tasker, siger skadesdirektør i Alm.
Brand Brian Wahl Olsen.
De seneste otte år har der været over en halv million indbrud i danske hjem og virksomheder.
Men kun 29.
000 anmeldelser har ført til en opklaring, kunne DR Nyheder fortælle torsdag.
I søgefeltet herover kan du taste dit postnummer ind og se, hvor slemt det står til med antallet af indbrud - og opklaringsprocenten i din by.
1Tyve går efter dine smykkerDesignermøbler og lamper er stadigvæk attraktive.
Men mindre designgenstande og bærbar elektronik er også på tyvenes 'indkøbsliste'.
Bærbare computere, tablets og spillekonsoller er nemme at smide i en taske og tage med sig, men også at sælge igen.
Forsikringsselskabet Alm.
Brand udbetalte sidste år i gennemsnit 33.
958 kroner i erstatning til folk, der havde haft indbrud.
Camilla Nielsen, der er forebyggelseschef i Tryg Forsikring, fortæller, at Tryg ligeledes oplever, at det er de mindre tyvekoster, som er mest interessante for indbrudstyvene:- Mest populære hos indbrudstyvene er værdier, som er let omsættelige og nemme at tage med såsom smykker, ure, mobiltelefoner, bærbare computere, dyre solbriller, punge, tasker og kontanter.
Men ved de mere organiserede indbrud tager tyvene også gerne større ting med sig, som for eksempel designmøbler, lamper og lignende, siger Camilla Nielsen.
2Flest indbrud i Rudersdal KommuneFlest indbrud i kommuner i Nordsjælland1Rudersdal (Nordsjællands Politi)2Allerød (Nordsjællands Politi)3Egedal (Nordsjællands Politi)4Hørsholm (Nordsjællands Politi)5Vallensbæk (Københavns Vestegns Politi)6Gentofte (Nordsjællands Politi)7Furesø (Nordsjællands Politi)8Sønderborg (Syd og Sønderjyllands Politi)9Hvidovre (Københavns Vestegns Politi)10Gribskov (Nordsjællands Politi)•Kilde: TrygRudersdal Kommune er det sted i landet, hvor der bliver begået flest indbrud per husstand.
Det viser beregninger, som Tryg Forsikring har lavet på baggrund af tal fra Danmarks Statistik.
I 2018 blev der begået 665 indbrud i Rudersdal Kommune, og med 25.
087 husstande i kommunen svarer det til, at der sidste år var indbrud i 2,65 procent af husstandene.
Det svarer til, at ét ud af 40 huse i Rudersdal Kommune sidste år var udsat for indbrud.
- Det er et attraktivt område at være indbrudstyv i, fordi der ofte findes mange værdier og genstande af høj værdi i boligen.
Der kan også være mere arbejdsro for tyvene i Nordsjælland, fordi folk ikke bor lige så tæt, som man for eksempel gør i København, siger Camilla Nielsen, der er forebyggelseschef i Tryg Forsikring.
Til sammenligning var kun én ud af 200 boliger i København sidste år udsat for indbrud.
3Gode rådTo ud af tre tyve bliver afbrudt af naboer.
Derfor er det en god idé at tilmelde sig nabohjælp, hvor vejen bliver særligt opmærksom på indbrudstyve.
Landets største forsikringsselskab, Tryg, har sendt DR Nyheder ni råd, der kan hjælpe med til at holde tyven fra døren:1Anvend tænd- og sluk-ure til lys og musik, når du ikke er hjemme.
2Undgå at give tyven arbejdsro.
Klip for eksempel hækken ned og sørg for, der ikke er helt mørkt på grunden, særligt ved døre og vinduer.
Tilknyt eksempelvis en sensor til udendørsbelysningen, så lyset tænder, når der er bevægelse omkring huset.
3Placer elektronisk udstyr, designermøbler og lignende, så de ikke er synlige udefra.
4Mærk dine værdigenstande med syntetisk DNA – en usynlig væske med en unik kode, som kan kædes direkte til dig, hvis politiet finder tyvekoster fra dit hjem.
Det gør det sværere for tyven at afsætte varerne til hælere.
5Gem de særligt værdifulde ting, inden du forlader hjemmet, eller opbevar tingene i en bankboks.
6Tilmeld dig nabohjælp.
7Lav en aftale med naboerne om at holde øje med hinandens boliger.
8Få naboen til at fylde skrald i din skraldespand, tømme postkassen og sætte sin bil i din indkørsel, hvis du er væk igennem længere tid.
9Få også naboen til at flytte rundt på tingene i din have eller synlige ting i dit hjem, så det ser ud som om, at der er nogen hjemme, selv om du er på ferie.
4Lav opklaringsprocentI omkring 50 danske byer er det kun to ud af 100 indbrud, der fører til at indbrudstyvene bliver dømt.
Det drejer sig blandt andet om den lille by Jystrup på Midtsjælland, hvor kun ét ud af 124 indbrud siden 2011 er blevet opklaret.
Og i Knebel i Syddjurs Kommune er det kun lykkes politiet at opklare seks ud af de 556 indbrud, som er blevet begået de seneste otte år.
- I byer, hvor opklaringsprocenten kun er et-to procent, kan man sige, at det næsten er risikofrit at begå indbrud, siger lektor Peter Kruize fra Københavns Universitet.
- Jeg ved ikke, om indbrudstyvene er klar over, at risikoen er så lav, men det har i hvert fald ikke en forbyggende effekt, at den er så lav.
Og for borgernes retsfølelse må det være ret krænkende, at risikoen for at indbrudstyven bliver fanget er så lille, fortsætter han.
Politiets brug af sociale medier har gjort det nemmere at finde frem til den retmæssige ejer af tyvegods.
Lykkes det ikke politiet at finde ejermanden, bliver tyvekosterne solgt på politiaktion efter cirka tre måneder.
Billedet er fra et fund af et stort lager af tyvekoster fundet i Valby.
Fakta: Sådan har vi skaffet tallene•DR Nyheder har fået aktindsigt i omfattende data hos Rigspolitiet for alle 555.
496 anmeldelser for indbrud i Danmark fra 2011-2018.
•Samtidig har vi fået aktindsigt i data for de 28.
922 såkaldte ”anmeldelser med fældende afgørelser” vedrørende indbrud i private hjem, ubeboede bebyggelser og virksomheder.
•Til sammen giver tallene et mål for, hvor mange indbrud der bliver opklaret ved at indbrudstyven bliver dømt eller får en bøde.
•Tallene er samtidig fordelt på hvert postnummer i Danmark.
Postnumrene for København K, København V og Frederiksberg C er samlet.
­•Alle postnumre med færre end 10 anmeldte indbrud i gennemsnit pr.
år er sorteret fra.
FacebookTwitterKopier linkEmner:Kay Bojesen (designer)|Sjælland|Tyverier|København|Forbrugerelektronik




https://www.dr.dk/nyheder/penge/ambu-aktien-i-frit-fald-efter-direktorskifte

PengeAmbu-aktien i frit fald efter direktørskifteFredag blev en hård dag på børsen for medicovirksomheden Ambu, der højst overraskende har skiftet direktør.
Tidligere topchef Lars Marcher har igennem ti år ført Ambu til stor vækst.
Fredag blev han udskiftet med en amerikansk direktør.
 © Ritzau Scanpix)10.
maj 2019 kl.
17.
53Bemærk: artiklen er mere end 30 dage gammelLæs opAmbu-aktien lukker med et fald på 20,4 procent fredag, efter at medicovirksomheden, der producerer udstyr til hospitaler, overraskende skiftede topchef Lars Marcher ud med Juan-José Gonzales.
Det står klart, efter at handlen på Københavns Fondsbørs lukkede fredag klokken 17.
Dermed står en aktie nu i 140 kroner, hvilket svarer til et værditab på 7,8 milliarder kroner for hele selskabet.
Selskabets samlede værdi er fortsat godt 30 milliarder kroner.
Aktiens frie fald blev udløst af et direktørskifte i Ambu fredag.
Her blev Lars Marcher, der har været direktør i ti år, skrottet og erstattet af amerikanske Juan-José Gonzalez.
Stor overraskelseLars Marchers tid ved Ambu har været kendetegnet ved en voksende omsætning og stigende indtjening.
Derfor lå et skift ikke i kortene ifølge Søren Løntoft Hansen, der er aktieanalytiker hos Sydbank.
- For mig er det en kæmpe stor overraskelse, siger han.
- Han har taget dem fra stort set ingenting til der, hvor de er nu.
- Den resultatfremgang, som Ambu har haft gennem årene, og som har affødt en særdeles lukrativ gevinst for investorerne, er personificeret ved Lars Marcher.
Berlingske Business erfarer fra kilder, at Marcher var blevet for egenrådig, hvilket i sidste ende blev for meget for bestyrelsen.
Ifølge avisens oplysninger forlader Marcher virksomheden med aktieoptioner samt en løn og bonus i opsigelsesperioden på i alt 305 millioner kroner.
Berlingskes oplysninger er ikke bekræftet fra officielt hold.
Blandt de mest værdifuldeEfter at have været børsnoteret siden 1992 er selskabets aktiekurs steget voldsomt de seneste år.
I 2018 blev Ambu en del af C25-indekset over de mest værdifulde og mest handlede aktier på den københavnske fondsbørs.
Selskabet har under Lars Marchers ledelse haft held med at kaste sig ud i at producere endoskoper, der bruges til kikkertundersøgelser.
Her har Lars Marcher bevæget Ambu som de første ind på markedet for engangs-endoskoper.
Det har særligt været effektivt, fordi de mindsker risikoen for urene redskaber.
Fremover skal Ambu begynde at konkurrere på blandt andet det amerikanske marked.
Her har Ambu-bestyrelsen valgt at skille sig af med det sikre kort til fordel for Juan-José Gonzalez, der ifølge Søren Løntoft Hansen ved første øjekast har et flot cv.
Han skal forsøge at efterligne Lars Marchers succes.
/ritzau/FacebookTwitterKopier linkEmner:Ambu|Søren Løntoft Hansen (økonom)|Virksomhedsøkonomi|Økonomi|Lars Marcher (erhvervsleder)




https://www.dr.dk/nyheder/politik/folketingsvalg/video-mette-frederiksen-konfronteres-af-unge-hvad-goer-jeres-roser

FolketingsvalgVIDEO: Mette Frederiksen konfronteres af unge: Hvad gør jeres roser for klimaet?
Efter flere dages sygdom er S-formanden på banen igen.
Første stop var et gymnasium i Aalborg.
Af Nis Kielgast og Victor Schrøder Friis (VIDEO)10.
maj 2019 kl.
16.
30Bemærk: artiklen er mere end 30 dage gammelLæs opDet har været en hård omgang for Mette Frederiksen at følge med i valgkampen fra sygesengen, men i dag var hun frisk nok til at deltage i den selv.
Første stop var Aalborg Katredralskole i hendes egen valgkreds, hvor hun her til eftermiddag holdt tale og svarede på spørgsmål fra de cirka 500 unge, der var mødt op.
Det kom især til at handle om klimaet, og oppositionslederen måtte svare på spørgsmål om alt fra prisen på kødsovs til klimabelastningen fra de mange røde roser, som Socialdemokratiet deler ud i valgkampen.
FacebookTwitterKopier linkEmner:Socialdemokraterne|Aalborg|Mette Frederiksen (politiker)




https://www.dr.dk/sporten/fodbold/superliga/minut-minut-ob-smadrer-esbjerg-i-direkte-dyst-om-bronze






https://www.dr.dk/nyheder/regionale/nordjylland/fra-drejeskive-til-videoopkald-alarmopkald-skal-filmes

NordjyllandFra drejeskive til videoopkald: Alarmopkald skal filmesNye forsøg med videoopkald skal give alarmcentraler bedre mulighed for at hjælpe.
Fremover skal alarmcentralerne måske kunne se med på skadestederne, når der bliver ringet 112.
Af Rasmus Jungersen og Martin Møller Geertsen10.
maj 2019 kl.
16.
20 | opdateret 13.
maj 2019 kl.
10.
45Bemærk: artiklen er mere end 30 dage gammelLæs opNår uheldet er ude og alt er kaos, kan det være svært at huske, hvad man skal gøre.
Derfor vil både Region Nordjylland og Region Hovedstaden gøre det muligt for alarmcentralen at kigge med, når der bliver ringet 112.
I løbet af i år sætter de begge gang i et forsøgsprojekt, der skal løbe ni måneder frem.
- Det fungerer sådan, at vi sender en sms til personen, der ringer ind.
Der bliver givet samtykke, når man klikker på et link, og så bliver der skabt forbindelse, forklarer Peter Larsen, der er præhospital direktør i Region Nordjylland.
På den måde håber man bedre at kunne hjælpe i akutte situationer.
- Hvis man er i den helt alvorlige situation, hvor der er et hjertestop, så har vi mulighed for at give folk vejledning i hjerte- lungeredning.
Via video har man mulighed for at se, om de udfører det korrekt, fortæller Peter Larsen.
Udrykning forsinkes ikkeHos regionerne er man meget opsatte på at komme i gang med projektet.
Den største udfordring er det forberedende arbejde og at få skabt en sikker forbindelse mellem nødstedte og alarmcentral.
- Teknologien findes, og det er heller ikke nødvendigvis en særligt stor økonomisk udskrivning, fortæller Peter Larsen fra Region Nordjylland.
Inden muligheden testes med rigtige alarmopkald, vil der blive informeret om det i regionerne.
Og folk skal ikke være bekymrede for, at udrykningen vil nå langsommere frem, fordi skadestedet også skal filmes.
- Man skal stadig bare ringe 112, og så vil vi sende ambulance og akutudrykning med det samme.
Men i ventetiden, inden ambulancen når frem, vil man få et sms-link, som man kan aktivere, fortæller Frederik Folke.
Han er forskningslektor i klinisk medicin ved Københavns Universitet og en del af forsøgsprojektet i Region Hovedstaden.
Og ifølge ham kan et videoopkald få stor betydning.
- Det giver mulighed for at korrigere nogle af de ting, som eventuelt ikke går helt så optimalt, som vi kunne ønske.
Det kunne være placering af hænderne på brystkassen, trykdybden, ventilationer og så videre, siger han.
Tidligere brugt på 1813Forsøgsprojektet skal efter planen starte senere på året.
I Region Hovedstaden har man tidligere testet brugen af video på akuttelefonen 1813.
Her har man tilbudt videokonsultationer, når bekymrede forældre ringer ind.
Målet var at nedbringe antallet af børn i venteværelset på akutmodtagelsen.
Lektor Frederik Folke er spændt på, om videoopkaldene også kan bruges på 112.
Læs også:Færre børn skal unødigt på hospitalet: Akuttelefonen 1813 tester video-visitationer- Vi er nødt til at finde ud af, om det rent faktisk gavner behandlingen og er til at implementere i dagligt brug, når man ringer 112, siger han.
Men erfaringer fra tidligere viser, at det kunne give rigtig god mening, at alarmcentralerne fik øjne på skadestederne.
- Det kan være utrolig svært for alarmcentralen at danne sig et overblik over, hvad der sker, og hvor mange hænder der er på skadestedet til at hjælpe, siger Frederik Folke.
FacebookTwitterKopier linkEmner:Region Hovedstaden|Region Nordjylland|Lægevagt|Jylland|Lokalpolitik




https://www.dr.dk/sporten/badminton/kampen-om-ol-pladser-er-begyndt-stor-konkurrence-blandt-badmintonspillere

BadmintonKampen om OL-pladser er begyndt: Stor konkurrence blandt badmintonspillerePå et år skal de danske badmintonprofiler skrabe point sammen til verdensranglisten for at kvalificere sig til OL.
Mia Blichfeldt og Line Kjærsfeldt kæmper om at komme med til OL i damesingle.
Billedredigering af Vibeke Kjær Lund.
Af Sarah Fisker Henriksen10.
maj 2019 kl.
16.
03Bemærk: artiklen er mere end 30 dage gammelLæs opBilleder af den olympiske flamme er allerede begyndt at dukke op på badmintonspilleren Mia Blichfeldts sociale medier, og det giver hende sommerfugle i maven.
SÅDAN ER KVALIFIKATIONEN TIL OLSpillerne kvalificerer sig til OL på baggrund af deres præstationer i den 52-ugers lange kvalifikationsperiode, der strækker sig fra 29.
april 2019 til 26.
april 2020.
Efter den sidste uge i OL-kvalifikationen bliver en opdateret verdensrangliste publiceret, og her er det de højst rangerede spillere, der kvalificerer sig i de forskellige kategorier.
I single-kategorierne er der 34 pladser, mens der i double-kategorierne er 16 par (32 spillere).
Kvalifikationen til OL i 2020 begyndte officielt 29.
april 2019 og varer et år frem, og i den periode skal de danske badmintonprofiler forsøge at kravle op ad verdensranglisten for at hapse en billet til Tokyo.
De Olympiske Lege i 2020 kan blive Mia Blicfeldts første.
- Det vil uden tvivl være en kæmpe oplevelse.
Jeg vil give min højre arm for at komme med til OL, siger hun.
I flere af kategorierne er der tæt løb om, hvem der skal udfylde pladserne.
Badminton Danmark forventer at få én spiller eller ét par med i hver af de fem kategorier: Herresingle, damesingle, herredouble, damedouble og mixdouble.
I damesinglekategorien er der to åbenlyse konkurrenter.
25-årige Line Kjærsfeldt og 21-årige Mia Blichfeldt.
Til daglig træner de sammen på landsholdscenteret i Brøndby, hvor de er hinandens sparringspartnere og hinandens konkurrenter, fortæller Mia Blichfeldt.
- Vi kan bruge hinanden til at rykke os på ranglisten og presse hinanden på en god måde.
Det er en sund konkurrence.
Det er jo ikke fordi, vi hader hinanden eller ikke kan snakke sammen.
Vi arbejder sammen mod et større mål, og så må vi se, om vi begge kan komme med til OL, eller om det kun er én af os, siger hun.
OVERBLIK Hvem konkurrerer om pladserne til OL?
DamesingleMia BlichfeldtLine KjærsfeldtHerresingleViktor AxelsenAnders AntonsenRasmus GemkeJan Ø.
JørgensenHans-Kristian Vittinghus SolbergHerredoubleKim Astrup/Anders SkaarupMathias Boe/Mads Conrad-PetersenCarsten Mogensen/Mads Pieler KoldingDamedoubleMaiken Fruergaard/Sara ThygesenMixdoubleNichlas Nøhr/Sara ThygesenMathias Christiansen/Alexandra BøjeMathias Bay-Schmidt/Rikke Søby HansenFor at sikre Danmark to pladser i damesingle-kategorien frem for én, kræver det, at både Blichfeldt og Kjærsfeldt ender i top-16, når verdensranglisten publiceres om et år.
Og det kan blive svært, mener Jens Meibom, sportschef i badminton Danmark.
- Damesinglerne har begge udviklet sig positivt og lavet gode resultater i det seneste år.
Men de har endnu ikke slået helt igennem i verdenstoppen og spillet sig i finaler i de største turneringer, siger Meibom.
Lige nu ligger begge spillere omkring top-20 på verdensranglisten.
Mulig medaljegevinst i herresingleI herresinglekategorien er der også spænding, om hvem der skal repræsentere Danmark ved OL.
Viktor Axelsen danner fortrop med en placering som nummer tre på verdensranglisten og i hælene følger det unge talent Anders Antonsen.
I øjeblikket ser det ud til, at Danmark kan få to herresingler med til OL.
Men også i den kategori, kan der blive intern konkurrence om pladserne.
Udover Viktor Axelsen og Anders Antonsen byder også Rasmus Gemke, Jan Ø.
Jørgensen og Hans-Kristian Vittinghus Solberg sig til, mener sportschef Jens Meibom.
- I princippet kan de alle spille sig i top-16, så vi kan godt komme i den svære, men også privilegerede situation, at vi har tre at vælge i mellem, men kun to pladser, siger han.
Det er i herresingle, at en dansk medalje er mest sandsynlig, fortæller Jens Meibom.
- Vi har nogle herresinglespillere, der har et niveau til at tage en OL-medalje.
Det har de vist rundt omkring i store turneringer, så vi har en tro på, at de kan være med til at spille med om medaljer i Tokyo.
Badminton Danmarks ambition til OL er i øjeblikket at vinde én medalje.
FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton Danmark|De Olympiske Lege|Tokyo




https://www.dr.dk/nyheder/indland/romo-faerge-gik-pa-grund-i-vadehavet-126-passagerer-i-havn-efter-otte-timer

IndlandRømø-færge gik på grund i Vadehavet: 126 passagerer i havn efter otte timer126 passagerer var fanget om bord på en færge siden i formiddags.
Færgen mellem Rømø og Sylt er i dag gået på grund.
.
10.
maj 2019 kl.
15.
57 | opdateret 10.
maj 2019 kl.
18.
59Bemærk: artiklen er mere end 30 dage gammelLæs opDet er normalt en hurtig overfart på 40 minutter, når man tager færgen mellem Rømø og Sild.
Fredag fik 126 passagerer dog en noget længere rejsetid, da færgen ved 10.
40-tiden gik på grund i Vadehavet.
Her sad skibet fast, indtil højvande igen kunne løfte fartøjet fri af bunden.
Læs også:Bornholmsk hurtigfærge kolliderede med fiskerfartøj: Tre personer sendt på hospitaletKlokken 18.
30 oplyser Forsvarets Operationscenter (JOC), at færgen igen er i havn.
JOC har løbende fået meldinger ind om situationen.
Forventningen var, at færgen igen kunne sejle omkring klokken 17.
00.
Højvandet var varslet til at finde sted ved 16-17-tiden, og det blev der derfor lagt en plan rundt om.
Og den plan er altså fredag aften lykkedes.
- Færgen er kommet fri og er i havn igen, lyder det fra den vagthavende ved JOC.
Teknisk problem førte skibet ud af kursDet var færgen "Sylt Express", der gik på grund nær Rømø.
Ifølge avisen JydskeVestkysten var der 126 passagerer om bord på færgen.
De fik mad og drikke om bord, oplyste Birte Dettmer, der er direktør for Rømø Sild-overfarten og rederiet FRS, tidligere på dagen til jv.
dk.
Hun fortalte videre, at et teknisk problem førte til, at færgen kom ud af kurs og stødte på grund.
Hvad der præcis er årsag til grundstødningen, og om færgen har taget skade, vil blive undersøgt, når skibet kommer i havn i Rømø.
- Der er dykkere klar i havnen til at undersøge skibet nærmere, siger den vagthavende officer ved JOC.
Færgen er derfor tilbageholdt af myndighederne.
Det er normal procedure, at skibet vil blive undersøgt nærmere.
Det sker blandt andet for at sikre, at der ikke er sket skader, eller at der er risiko for læk.
Søfartsstyrelsen har oplyst til JOC, at der ikke har været fare for passagerer eller skib.
/ritzau/FacebookTwitterKopier linkEmner:Rømø|Trafik|Forsvarskommandoen|JydskeVestkysten|Søfartsstyrelsen




https://www.dr.dk/sporten/tennis/frederik-loechte-stryger-i-den-anden-doublefinale-i-traek

TennisFrederik Løchte stryger i den anden doublefinale i trækMed lutter sejre i maj har Frederik Løchte sammen med Tim Puetz spillet sig i den anden finale i træk.
Frederik Løchte og makkeren Tim Puetz spillede sig her til eftermiddag i finalen ved Challenger-turneringen i Aix en Provence.
10.
maj 2019 kl.
15.
22Bemærk: artiklen er mere end 30 dage gammelLæs opTennisspillet fungerer strålende for Frederik Løchte for tiden.
I søndags vandt Løchte en ATP-turnering i herredouble i tyske München.
Og i denne uge er den danske doublespecialist igen i en finale - denne gang i franske Aix en Provence.
Fredag eftermiddag vandt Løchte og Tim Puetz med 6-7, 6-4, 10-4 over Simone Bolelli og Guillermo Durán i semifinalen.
Det var også sammen med Puetz, at Løchte gik hele vejen i München i sidste uge.
Læs også:Frederik Løchte triumferer på tysk grusTurneringen i Frankrig er dog ikke på ATP-niveau, men den er en Challenger-turnering, som svarer til sportens næstbedste niveau.
Fredagens sejr var den syvende i træk for Løchte og Puetz - det blev til fire sejre i München, mens det foreløbig er blevet til tre sejre i det sydfranske i denne uge for makkerparret.
Afgjort i supertiebreakDet begyndte dog ikke så godt for den dansk-tyske duo i semifinalen, hvor første sæt blev tabt med 6-7 efter tiebreak.
I andet sæt brød Løchte og Puetz modstandernes serv og kom foran 3-2, og den føring smed den topseedede duo ikke fra sig.
Kampen skulle ved 1-1 i sæt afgøres i supertiebreak, hvor det gælder om at komme først til ti point.
Løchte og Puetz satte hurtigt tingene på plads og kom foran med hele 7-2, og det endte med knusende sikker sejr på 10-4.
/ritzau/FacebookTwitterKopier linkEmner:Frankrig|München|Tennis




https://www.dr.dk/nyheder/politik/folketingsvalg/df-saet-ordenspoliti-paa-gaden-og-skab-mere-tryghed-og-faerre-indbrud

FolketingsvalgDF: Sæt 'ordenspoliti' på gaden og skab mere tryghed og færre indbrudPolitiforbundet og borgmestre er ikke begejstrede for idéen.
Opgaven ligger bedst hos politiet, mener borgmestrene.
Af Jonatan Grau Møller10.
maj 2019 kl.
15.
30Bemærk: artiklen er mere end 30 dage gammelLæs opEt kommunalt betalt vagtværn, der skal skabe større synlighed i gadebilledet og dermed mindske antallet af indbrud.
Sådan lyder forslaget fra folketingskandidaten Alex Ahrendtsen (DF).
Han kalder det for et ordenspoliti.
- Det er et supplement til politiet med en forebyggende effekt.
Synlighed er afgørende for at forhindre indbrud.
Det får vi ved at få flere betjente ud på gaden, hvor man kan se dem, forklarer han.
Alex Ahrendtsen (DF) mener, at det vil skabe mere tryghed og færre indbrud, hvis man indfører et ordenspoliti.
Idéen er, at ordensbetjentene skal have gennemgået den seks måndeder lange politikadetuddannelse.
Derefter kan en kommune ansætte dem til at gå eller cykle rundt i byerne ved eksempelvis koncerter eller fodboldkampe.
De skal ikke have lov til at bære skydevåben men skal udstyres med knipler.
Hvis de oplever ballade, skal ordenspolitiet kunne foretage en civil anholdelse, hvorefter politiet skal tilkaldes.
- Alternativet er private vagtværn, og der er det kun dem med penge, der har råd til at gøre det.
Derfor foreslår jeg, at det er noget, der sker over den kommunale skattebillet, så vi løfter solidarisk, siger Alex Ahrendtsen.
Nedadvendte tommelfingreI Politiforbundet er det dog ikke noget, formand Claus Oxfeldt er specielt begejstret for.
Jeg synes, vi skal fastholde, at det er politiet, der varetager alle politiopgaver.
Claus Oxfeldt, formand, Politiforbundet- Det er vigtigt, at vi fastholder det enhedspoliti, vi har i Danmark.
Det bliver simpelthen for sårbart, hvis vi begynder at gradbøje politiet.
Jeg synes, vi skal fastholde, at det er politiet, der varetager alle politiopgaver.
Heller ikke folketingskollega Trine Bramsen (A) er enig i, at trygheden skal komme fra kommunerne.
- Det rammer helt skævt.
Den politiske opgave er at sørge for, at der er politikfolk nok til at skabe en god borgerbetjening.
Det er ikke en løsning at lægge ansvaret over på kommunerne.
Så det er tommelfingeren ned til det forslag, siger hun og uddyber:- Lægger man ansvaret over til kommunerne, lægger man også regningen derover.
Det betyder, at kommunerne skal prioritere ældrepleje og andre områder endnu hårdere.
Der skal følge penge medHeller ikke i Svendborg tror borgmester Bo Hansen (A), at ordenspolitiet er noget, kommunen vil gøre brug af.
- Det svarer lidt til, at man kan sige, at der mangler pædagoger i børnehaverne.
Derfor skal kommunen have fri mulighed for at ansætte nogen.
Jeg har svært ved at se, at det giver mening, medmindre der følger økonomi med, siger han og fortsætter:- Det vil ikke være noget, vi ville prioritere.
Jeg kunne godt få øje på andet, vi har mere behov for end 20 cyklende betjente i Svendborgs gågader.
Vi er i forvejen udfordrede på vores udgifter, og det bliver ikke mindre i fremtiden.
Kenneth Muhs (V), borgmester, NyborgI Nyborg er borgmester Kenneth Muhs (V) enig i, at den nære tryghed og orden er vigtig.
Alligevel er han skeptisk over for, at det skal være en kommunal opgave at sikre den.
- Vi er i forvejen udfordrede på vores udgifter, og det bliver ikke mindre i fremtiden.
Derfor er det en dårlig løsning at lægge flere ting over på kommunerne, siger Kenneth Muhs.
Han frygter, at ordningen kan være med til at skævvride trygheden i Danmark.
- Hvis man i Nyborg indfører ordningen, fordi vi har råd til det.
Hvad så hvis nabokommunen ikke har, er der så forskel på, hvordan lov og orden bliver håndhævet?
Jeg synes, den opgave ligger bedst ved politiet.
FacebookTwitterKopier linkEmner:Alex Ahrendtsen (politiker)|Bo Hansen (politiker)|Socialdemokraterne|Politi|Nyborg




https://www.dr.dk/nyheder/indland/oersted-vinder-navnestrid-her-er-6-andre-navneslagsmaal

IndlandØrsted vinder navnestrid: Her er 6 andre navneslagsmålØrsted har ret til at bruge H.
C.
Ørsteds navn, fastslår retten.
Her er en række lignende sager.
Jensens Bøfhus kom i 2014 i strid med en lille fiskerestaurant.
Bøfhuset vandt i retten, men mistede alligevel kunder.
Af Lars Riis Lindevall og Sally Frydenlund Larsen10.
maj 2019 kl.
14.
47Bemærk: artiklen er mere end 30 dage gammelLæs opSø- og Handelsretten slog i dag fast, at energiselskabet Ørsted - der i efteråret 2017 tog navn efter den berømte videnskabsmand H.
C.
Ørsted - gerne må bruge navnet.
Ørsted var ellers blevet stævnet af en gruppe efterkommere af den danske videnskabsmand, som ikke mente, at selskabet havde ret til at bruge slægtsnavnet.
Og det er ikke første gang, retten til et navn giver anledning til bitre stridigheder.
DR Nyheder har samlet seks andre eksempler:1Taxa eller Taxi?
Taxa eller taxi?
Det var det helt store spørgsmål under sagen i 2015.
I april 2015 afsagde Sø- og Handelsretten dom i en sag mellem Taxa 4X35 og Click A Taxi ApS.
Taxa 4X35 havde sagsøgt konkurrenten for at bruge ordet 'taxa', da Taxa 4X35 var af den opfattelse, at de efter mange års brug havde opnået eneret til ordet - blandt andet med et argument om, at ordet 'taxa' i befolkningen opfattes som et kendetegn for Taxa 4X35.
Men Sø- og Handelsretten fandt ikke, at Taxa 4X35 havde opnået eneret.
Retten antog, at ordet taxa opfattes som en "artsbetegnelse" og et synonym for ordet taxi.
2Pølsevogns-ejer mod McDonaldsAllan "McAllan" Pedersen fejrer sin sejr med en pølse foran McDonalds i 1996.
Som den lille mand mod burger-giganten måtte Allan Pedersen, ejer af pølsevognen McAllan, i 1993 se sig sagsøgt af McDonalds.
I sagen, der fik enorm opmærksom og endte i Højesteret, hævdede McDonalds, at pølsevogns-ejeren havde misbrugt det kendte brands navn.
I 1996 faldt der dom i sagen.
McDonalds tabte, og Allan Pedersen - der under forløbet skiftede navn til Mac Allan Pedersen - fik en erstatning på 40.
000 kroner.
3'Jensens' blev til 'Jacobs'Den gik ikke, vurderede Højesteret i navnestriden, hvor Jensens Fiskehus tabte til Jensens Bøfhus.
Jensens Bøfhus slæbte i 2014 ejeren af 'Jensens Fiskerestaurant' i retten for krænkelse af bøfkædens navn og varemærke.
Restauranten i Sæby tabte sagen i retten og måtte ændre navn til 'Jacobs Fiskerestaurant'.
Sæby Fiskehal, der drev Jensens Fiskerestaurant, skulle desuden betale 200.
000 kroner til Jensens Bøfhus for krænkelse af varemærkerettighederne.
Selv om Jensens Bøfhus vandt sagen, udviklede sagen sig til kæmpe 'shitstorm' på især sociale medier, som resulterede i et folkeligt boykot af Jensens Bøfhus med store økonomiske konsekvenser til følge.
4Måtte ikke bruge eget navnBenedikte Utzon før hun blev nødt til at skifte navn.
I 2015 afgjorde Sø- og Handelsretten, at designer Benedikte Utzon ikke længere måtte skrive Benedikte Utzon på sine kollektioner.
Designeren gik i 2012 konkurs med sit firma, og selskabet Topbrands købte varemærket fra konkursboet.
Hun brugte dog fortsat navnet erhvervsmæssigt.
Derfor skulle designeren ifølge dommen betale 5.
000 kroner i bøde, sagens omkostninger på 65.
000 kroner og 125.
000 til Topbrands.
Siden har designeren kæmpet for at få lov til at beholde sit navn i erhvervsmæssig sammenhæng.
Højesteret har dog stadfæstet dommen, der betyder, at hun ikke længere må designe og sælge tøj under sit eget navn.
Derfor valgte Benedikte Utzon i starten af 2017 at ændre navn til Liv Utzon.
5Elvis' hjem i RandersHenrik Knudsen fra Randers ses udenfor huset der ligger i Randers Syd.
 Elvis-entusiasten Henrik Knudsen åbnede i 2011 Elvis-museet 'Graceland Randers', der er en tro kopi af legendens hjem i Tennessee, USA.
Men navnet lå for tæt op ad det oprindelige Graceland, der også fungerer som museum i dag.
Dermed er der sket en krænkelse af det amerikanske selskabs rettigheder, afgjorde Sø og Handelsretten i 2016.
Det danske fan-museum, der siden har skiftet navn til Memphis Mansion, blev dømt til at betale en halv millioner kroner til Elvis-selskabet GL SPE LLC.
6Barbie-producent efter AquaPopgruppen Aqua, som den så ud sidst i 1990'erne.
Forrest ses Rene Dif, i midten Lene Nystrøm og Claus Norreen og bagved Søren Rasted.
Da det danske band Aqua i slutningen af 1990’erne turnerede verden rundt med megahittet 'Barbie Girl', var legetøjsproducenten Mattel knap så tilfreds.
Den amerikanske producent af Barbie-dukker lagde sag an mod Aqua, da de mente, at 'Barbie Girl' krænkede deres varemærke og desuden nedværdigede den kendte pigedukkes renommé ved at fremstille hende som en "blonde bimbo girl".
Ved en domstol blev det konkluderet, at Aqua havde ret til at parodiere 'Barbie Girl' i deres sang, fordi det hører under retten til ytringsfrihed i USA.
FacebookTwitterKopier linkEmner:Benedikte Utzon (designer)|H.
C.
Ørsted (fysiker)|Sø- og Handelsretten|Taxiselskaber|USA




https://www.dr.dk/sporten/haandbold/championsleague/dansk-stemmesluger-paa-aarets-hold-i-champions-league

ChampionsleagueDansk stemmesluger på årets hold i Champions LeagueAnne Mette Hansen fra ungarske Györ blev stemt ind på All Star-holdet med flest stemmer af alle.
Anne Mette Hansen kan juble over at være den helt store stemmesluger på årets hold i Champions League Af Kasper Heide Lund10.
maj 2019 kl.
15.
02Bemærk: artiklen er mere end 30 dage gammelLæs opNår håndboldspilleren Anne Mette Hansen i morgen tager hul på Final4 i Champions League sammen med sin ungarske klub Györ, så kan den danske landsholdsspiller glæde sig over, at hun allerede er udtaget til årets hold.
Anne Mette Hansen er sammen med otte andre spillere samt årets træner en del af dette års All Star-hold i Champions League - faktisk som den mest populære af alle.
Danskeren står nemlig øverst, når det kommer til stemmer.
Hun har således fået flest af alle med 10.
787.
I alt har 26.
071 personer stemt.
Læs også:Anne Mette Hansens vej til Champions League-trofæet går gennem norsk storholdBagspilleren har scoret 54 mål i Champions League i denne sæson, og det giver hende en delt 17.
plads på topscorerlisten.
Sammen med Györ møder hun lørdag norske Vipers i Champions League-semifinalen, efter det ungarske hold slog Odense Håndbold ud i kvartfinalen.
Du kan se eller gense højdepunkterne fra den sidste kvartfinale her:Her er hele All Star-holdet:•Målvogter: Katrine Lunde (Vipers Kristiansand) – 6.
206 stemmer•Venstre fløj: Manon Houette (Metz) – 8.
693 stemmer•Venstre back: Anne Mette Hansen (Györ) – 10.
787 stemmer•Playmaker: Stine Oftedal (Györ) – 7.
667 stemmer•Stregspiller: Crina Pintea (Györ) – 9.
121 stemmer•Højre back: Anna Vyakhireva (Rostov-Don) – 7.
568 stemmer•Højre fløj: Jovanka Radicevic (CSM Bucuresti) – 8.
017 stemmer•Forsvarsspiller: Eduarda Amorim (Györ) – 9.
936 stemmer•Unge spiller: Noemi Hafra (FTC-Rail Cargo Hungaria) – 6.
706 stemmer•Træner: Emmanuel Mayonnade (Metz) – 5.
816 stemmerDu kan se både finalen og bronzekampen i kvindernes Champions League på søndag på DR2 fra klokken 14.
50.
FacebookTwitterKopier linkEmner:Håndbold|DR2|Odense Håndbold|Bukarest|Anne Mette Hansen (håndboldspiller)




https://www.dr.dk/nyheder/detektor/detektor-s-vil-ikke-oege-skatten-paa-alle-mobiltelefoner-som-loekke-paastaar

DetektorDetektor: S vil ikke øge skatten på alle mobiltelefoner, som Løkke påstårStatsministeren siger, at Socialdemokratiet vil hæve skatten for alle, der har en mobiltelefon, men det er forkert.
FV19: Statsminister Lars Løkke Rasmussen (V) og Nicolai Wammen, politisk ordfører for Socialdemokratiet taler ved Dansk Erhvervs Årsdag, i Øksnehallen i København onsdag den 8.
maj 2019.
Af Michael Højgaard Bang10.
maj 2019 kl.
14.
44Bemærk: artiklen er mere end 30 dage gammelLæs opLars Løkke Rasmussen (V) har åbnet valgkampen med at give velfærdsløfte om, at Venstre vil investere 69 mia.
kr.
i velfærden.
- Samme velfærd som Socialdemokratiet - bare uden skattestigninger, lyder sloganet fra Venstre.
Og en af de skattestigninger, som Socialdemokratiet ifølge Venstre vil gennemføre, er en skat på mobiltelefoner.
Men det er ikke helt korrekt.
Hvad siger Lars Løkke Rasmussen?
Statsministeren blev onsdag i TV Avisen spurgt, om han var blevet socialdemokrat?
- Nej, det er jeg ikke, for hvis jeg var socialdemokrat, ville jeg også foreslå højere skatter.
De foreslår blandt andet højere skatter på alle, der har en mobiltelefon, svarede han.
Lars Løkke Rasmussen påstod altså, at alle med en mobiltelefon skal betale mere i skat, hvis Socialdemokratiet får regeringsmagten.
– Socialdemokraterne opererer jo helt åbent med, at skatterne skal stige.
Der skal skat på mobiltelefoner.
Der skal skat på iværksættere, sagde statsministeren på det pressemøde, han holdt efter præsentationen af velfærdsløftet.
På Venstres hjemmeside kan man også læse, at Socialdemokratiet vil hæve skatten på mobiltelefoner, og budskabet går igen i et Facebook-opslag fra Venstres Ungdom.
I interviewet med TV Avisen ændrede Lars Løkke Rasmussen dog senere sin påstand en smule, så den kun handler om de arbejdsgiverbetalte mobiltelefoner:- Socialdemokratiet foreslår en stribe skattestigninger.
Alle mennesker, der har en arbejdsgiverbetalt mobiltelefon, de skal betale mere i skat, sagde han.
Så hvad er rigtigt?
Det har vi fundet ud afFørst og fremmest: Socialdemokratiet har ikke foreslået en skat på alle, der har en mobiltelefon.
Det er derfor forkert, når Lars Løkke Rasmussen siger det i TV Avisen.
Men Socialdemokratiet ønsker rigtig nok at fastholde skatten på arbejdsgiverbetalte mobiltelefoner.
Det er den skat, du skal betale, hvis din arbejdsgiver betaler for din telefon, og du bruger den privat.
Skatten rammer i dag ca.
514.
000 danskere, viser tal fra Skatteministeriet.
Det skriver Socialdemokratiet i sit socialudspil "Altid på børnenes side" fra 2018.
Et udspil, som blandt andet bliver finansieret med de 580 millioner kroner, som skatten giver om året.
Skatten blev indført under Thorning-regeringen i 2012 som erstatning for VK-regeringens multimedieskat.
Men regeringen og Dansk Folkeparti aftalte i forbindelse med finansloven for 2018 at sløjfe skatten fra 2020.
Det er den aftale, som Socialdemokratiet ønsker at rulle tilbage ved at fastholde skatten på det niveau, den har i dag.
Det er derfor heller ikke helt korrekt, når Lars Løkke Rasmussen påstår, at de personer, der har en arbejdsgiverbetalt mobiltelefon i dag, skal betale “mere i skat”.
Det siger Simon Halphen Boserup, der er adjunkt på Økonomisk Institut på Københavns Universitet.
- Det får det til at lyde som om, de skal betale mere i skat, end de gør nu.
Og det er vel som udgangspunkt ikke rigtigt.
De skal betale det samme i skat, som de gør nu.
Men til næste år går de glip af en skattelettelse, siger han.
Hvad siger Venstre til kritikken?
Britt Bager (V) under folketingets åbningsdebat i folketingssalen på Christiansborg, torsdag den 4.
oktober 2018.
Vi har spurgt Venstre, hvad de siger til kritikken.
Men de forholder sig slet ikke til, at det er forkert, når Lars Løkke Rasmussen siger, at Socialdemokratiet vil indføre "højere skatter for alle, der har en mobiltelefon".
Britt Bager, Venstres politiske ordfører, skriver i en mail til Detektor:- Vi har besluttet, at mobiltelefonskatten skal forsvinde fra næste år.
Men Socialdemokratiet ønsker at hæve den igen.
Det vil ramme over en halv million danskere, hvoraf størstedelen er hårdtarbejdende danskere, der ikke betaler topskat.
For dem vil det betyde en skattestigning på ca.
1.
100 kr.
om året for at bruge deres mobiltelefon.
Det er dybt urimeligt.
FacebookTwitterKopier linkEmner:Britt Bager (politiker)|Lars Løkke Rasmussen (politiker)|Skatter og afgifter|Socialdemokraterne|Venstre




https://www.dr.dk/nyheder/politik/folketingsvalg/s-klar-til-give-afviste-asylfamilier-ret-til-lave-mad-selv

FolketingsvalgS klar til at give afviste asylfamilier ret til at lave mad selvDer tegner sig et politisk flertal for at give familier på udrejsecentre mere frihed.
Udlændingeordfører Mattias Tesfaye bløder op i forhold til at give beboerne på udrejsecenter Sjælsmark bedre forhold.
Af Daniel Myrup Pedersen10.
maj 2019 kl.
14.
17 | opdateret 10.
maj 2019 kl.
19.
41Bemærk: artiklen er mere end 30 dage gammelLæs opI et rodet værelse på Udrejsecenter Sjælsmark sidder familien Rahmati på en boxmadras op ad en hvid væg.
Faren Vahid og hans kone Neda samt deres to børn, Daniel på fem år og Maya på seks måneder.
Ligesom alle de andre familier på udrejsecentret, så skal de gå hen i en fælles kantine for at spise morgenmad, frokost og aftensmad.
Hver dag.
De bor på Sjælsmark på andet år og savner muligheden for at lave sin egen mad.
- Vores søn, Daniel, siger, at han ikke kan lide maden, vi får i kantinen.
Han vil have sin mors mad, siger Vahid Rahmati.
- Vi mener, at der er flere muligheder for at forbedre forholdene for børnene på Sjælsmark, herunder at se om familierne kan lave mad på værelserne.
Mattias Tesfaye, udlændingeordfører SocialdemokratietDen mulighed er måske kommet et skridt nærmere i dag, efter at Socialdemokratiet har åbnet for Liberal Alliance (LA) og De Konservatives (K) forslag om at give familierne på Sjælsmark ret til selv at lave mad på deres værelse, som Politiken skrev om i går aftes.
- Vi ser masser af muligheder for at forbedre forholdene, siger udlændingeordfører Mattias Tesfaye (S).
Med Socialdemokratiet ombord ser der derfor nu ud til at være et flertal for at ændre reglerne for madlavning, og dermed bryder LA og K med blå bloks politik på området.
- Vi vil give familierne lov til at lave mad.
Vi har hørt fra flere børneorganisationer, at det vil hjælpe de her familier til at få nogle mere normale familiemønstre, og hvis det kan hjælpe børnene ud af deres mistrivsel, siger børneordfører Laura Lindahl (LA).
Liberal Alliance har ellers været imod lempelser på Udrejsecenter Sjælsmark, men det skyldes ifølge Laura Lindahl interne uenigheder i regeringen.
Nu kan partiet tale mere frit om, hvad de i virkeligheden mener.
Et borgerforslag, der har som mål at forbedre forholdene for beboerne på Udrejsecenter Sjælsmark, rundede forleden 50.
000 underskrifter.
Socialdemokratiet er medTidligere har Socialdemokratiet været imod nogle af de forbedringer, som de røde partier har foreslået, men nu melder Mattias Tesfaye (S) klarere ud, at de støtter forbedringer for beboerne.
- Vi mener, at der er flere muligheder for at forbedre forholdene for børnene på Sjælsmark, herunder at se om familierne kan lave mad på værelserne.
Partiets formand, Mette Frederiksen sagde også tidligere i dag på en skole i Aalborg, at hun støtter idéen om, at familierne selv skal kunne lave mad på Sjælsmark.
Det er dog under den klare forudsætning, at familierne ikke modtager overførselsindkomst til at købe mad for.
Læs også:Støjberg vil ikke lade asylfamilier lave mad på SjælsmarkIngen konkrete løsningerFamilien Rahmati på Udrejsecenter Sjælsmark bor i ét stort værelse med et tilhørende toilet.
Der er ikke nogen køkkenfaciliteter på værelset, og det er i dag ikke tilladt for familierne at have mikrobølgeovn eller kogeplader.
Så selvom De Konservative og Liberal Alliance nu melder sig under de røde faner, så vil de ikke fortælle præcis, hvordan en madordning skal kunne fungere.
Laura Lindahl (LA) vil gerne tillade familierne på Sjælsmark at lave mad, men kan ikke fortælle, hvordan de skal kunne det.
- Hvordan det helt konkret skal administreres, lægger vi os ikke fast på, siger Laura Lindahl (LA), men hun ønsker ligesom Socialdemokratiet ikke at give familierne penge, så de selv kan gå ud og købe varer.
De Konservatives politiske ordfører, Mette Abildgaard, er heller ikke fast besluttet på en konkret løsning endnu:- Vi vil gerne være med til at give familien mere selvbestemmelse.
Men vi har ikke lagt os fast på, hvordan det rent praktisk skal føres ud, siger hun.
Dermed står tilbage, at der er flertal for at give familierne retten til selv at lave mad, men mere konkret ønsker ingen af partierne at blive.
Socialdemokratiet, Liberal Alliance og De Konservative er dog alle enige om, at beboerne ikke skal modtage overførselsindkomst til selv at kunne købe madvarer for.
Håber på nye reglerI det lille værelse på den tidligere kaserne, Sjælsmark, sidder familien Rahmati og håber, at den politiske snak i dag kan blive til virkelighed, så de får mere frihed til at lave mad.
Vahid Rahmati vil gerne selv lave mad til sine to børn, Daniel og Maya.
- Hvis vi boede her i to uger, så er det fint nok, at vi ikke kan lave mad selv.
Men nu har vi snart boet her i tre år.
Spørg dig selv, hvordan ville du have det, hvis du skulle spise på restaurant - selv den bedste - hver dag?
spørger Vahid Rahmati retorisk.
Hvis du vil blive lidt klogere på, hvad de enkelte partier egentlig mener, så følg med i Mød Partierne hver aften efter den sene TV Avis.
I aften inviterer Kåre Qvist Klaus Riskær Pedersenind til en snak om partiets kerneværdier.
Det er på DR1 kl.
21:25.
Du kan stille spørgsmål til Klaus Riskær Pedersen her.
Opdatering: Socialdemokraterne har ikke ændret holdning efter et borgerforslag, men melder nu klarere ud i forhold til tidligere om eventuelle forbedringer for børnene på Sjælsmark.
FacebookTwitterKopier linkEmner:Det Konservative Folkeparti|Klaus Riskær Pedersen (erhvervsleder)|Laura Lindahl (politiker)|Flygtninge og asylansøgere|Aalborg




https://www.dr.dk/nyheder/penge/tidligere-formand-finanstilsynet-sigtet-i-hvidvask-sag

Hvidvask i Danske BankSe temaPengeTidligere formand for Finanstilsynet sigtet i hvidvask-sagTidligere økonomidirektør nu blandt de sigtede i sagen om hvidvask i Danske Bank.
Henrik Ramlau-Hansen, tidligere formand for Finanstilsynet samt finansdirektør i Danske Bank, er blandt de sigtede i sagen om hvidvask i Danske Bank.
Det skriver Børsen.
Af Mads Korsager Nielsen10.
maj 2019 kl.
14.
37 | opdateret 10.
maj 2019 kl.
17.
14Bemærk: artiklen er mere end 30 dage gammelLæs opDen tidligere formand for Finanstilsynet og økonomidirektør i Danske Bank, Henrik Ramlau-Hansen, er blevet sigtet af bagmandspolitiet i sagen om hvidvask i banken.
Det bekræfter han i en sms til DR Nyheder.
Henrik Ramlau-Hansens hjem i Holte er desuden blevet ransaget i sagen, skrev Børsen tidligere i dag.
- Det er på alle måder både historisk og meget opsigtsvækkende, for Finanstilsynets rolle er jo netop at holde øje med, om bankerne overholder lovgivningen, herunder på hvidvaskområdet.
Og Finanstilsynets beslutninger om påbud, påtaler og politianmeldelser vedtages af bestyrelsen med formanden i spidsen, siger Jakob Ussing, erhvervskorrespondent i DR Nyheder.
Flere topchefer sigtetTidligere er det blevet kendt, at bankens tidligere topchef Thomas Borgen er sigtet i hvidvasksagen.
Også bankens tidligere chefjurist Flemming Pristed er sigtet, har det været fremme.
Sigtelserne er en udløber af sagen om hvidvask gennem bankens estiske filial.
Ifølge Danske Banks egen undersøgelse flød op til 1.
500 milliarder kroner gennem afdelingen fra udenlandske kunder.
Størstedelen af beløbet vurderes at være mistænkeligt.
Danske Bank bliver i den forbindelse undersøgt af myndigheder i Danmark, Estland, Frankrig og USA.
Banken er sigtet i Frankrig og Danmark.
Henrik Ramlau-Hansen måtte allerede for et år siden forlade posten som formand for tilsynet, da tilsynet offentliggjorde sin første rapport om Danske Banks hvidvask-sag, hvor der blev rettet en skarp kritik mod blandt andre Henrik Ramlau-Hansen.
Blandt andet for ikke at have reageret hurtigt nok på advarslerne om mulig hvidvask i bankens estiske filial, forklarer Jakob Ussing.
En rapport, der indeholdt otte påbud og otte påtaler, og som Ramlau-Hansen ikke var med til at påvirke, da han var erklæret inhabil.
- Netop Ramlau-Hansens rolle, hvor han blev formand for tilsynet kort efter, at han forlod Danske Bank, er da også en stærkt medvirkende årsag til, at et bredt flertal bestående af syv partier netop har besluttet at skærpe loven i forhold til svingdøren mellem bankerne og Finanstilsynet.
Fremover er der således en karensperiode på fem år, før en tidligere ansat i en bank kan blive formand eller næstformand for Finanstilsynet, siger DR Nyheders erhvervskorrespondent.
Selve sigtelsen er ukendtDR Nyheder kender ikke selve sigtelsen, men ifølge Børsen skulle han være sigtet for to overtrædelser af hvidvaskloven.
- Dels at banken ikke havde styr på, hvem kunderne var i den estiske filial, samt at myndighederne blev underrettet for sent og utilstrækkeligt om de mange mistænkelige pengeoverførsler i den estiske filial i perioden 2013-2015, forklarer Jakob Ussing.
Som økonomidirektør i Danske Bank havde Ramlau-Hansen også ansvaret for den juridiske afdeling og dermed, at lovgivningen blev overholdt.
FacebookTwitterKopier linkEmner:Danske Bank|Finanstilsynet|Henrik Ramlau-Hansen (erhvervsleder)|Pengeinstitutter|Frankrig




https://www.dr.dk/musik/verdensstjerner-goer-faelles-comeback-med-nyt-sommerhit-det-bliver-ikke-stoerre

MusikVerdensstjerner gør fælles comeback med nyt sommerhit: 'Det bliver ikke større'Der har været relativt stille omkring Ed Sheeran og Justin Bieber siden 2017.
Indtil nu.
Tilsammen har Ed Sheeran og Justin Bieber 59.
618.
766 månedlige lyttere på Spotify.
Og nu har de så udnyttet deres popularitet og er gået sammen i forsøget på at lave det næste store sommerhit.
Af Christian Mejdahl Buhl10.
maj 2019 kl.
13.
24Bemærk: artiklen er mere end 30 dage gammelLæs opDe to vel nok største mandlige stjerner på den musikalske himmel er klar til at indtage hitlisterne igen.
Den britiske spillemand Ed Sheeran har slået pjalterne sammen med det canadiske ungdomsidol Justin Bieber, og de har netop udgivet deres fælles single 'I Don't Care'.
- Det er kæmpestort!
Det bliver ikke større.
Det er jo de to største mandlige artister, der er.
De beviste med Justin Biebers 'Love Yourself', som Ed Sheeran skrev og sang kor på, at de er megagode sammen, så folks fokus på den nye sang er enorm, lyder vurderingen fra pop-eksperten Christoffer Gregersen, der er vært på 'Den lille poptur' på P7 Mix.
- Det er ikke hver dag, man ser så store stjerner lave en sang sammen, siger han.
Lyt til sangen, mens du læser, her:Ed Sheeran & Justin Bieber - I Don't CareJustin Bieber udgav sidst et album i 2015, da han tog verden med storm med 'Purpose', der indeholdt hits som den førnævnte 'Love Yourself', 'Sorry' og 'What Do You Mean?
'.
Christoffer Gregersen håber, den nye duet med Ed Sheeran er et forvarsel om, at Bieber snart vender tilbage med meget mere musik.
- 'Purpose' var et af de bedste popalbum igennem de seneste ti år.
Så det her nummer kan forhåbentlig kickstarte hans karriere igen og holde gryden i kog hen over sommeren, inden der venter meget mere musik fra Justin Bieber, siger han.
Overraskede ved amerikansk festivalNummeret markerer et comeback for begge artister, der har holdt pause fra deres arbejde som hitliste-konger i et godt stykke tid.
Justin Bieber smadrede godt nok alle rekorder med sin optræden på Louis Fonsi og Daddy Yankees verdenshit 'Despacito' i 2017, men siden da er det mest blevet til et par mindre gæsteoptrædener på andre kunstneres sange.
Og først for nylig vendte han tilbage til scenen, da han poppede op under Ariana Grandes koncert på den amerikanske festival Coachella, hvor Justin Bieber da også afslørede, at der snart kommer et nyt album fra ham.
Jeg indså, som I nok kunne se, at jeg ikke var glad på min sidste turné.
Det fortjener jeg ikke, og det fortjener I ikke.
Justin BieberTil gengæld har sangerens privatliv stået i forgrunden igennem det seneste års tid, når han har gjort sig bemærket ved at tale åbent om sit mentale helbred, ligesom hans ægteskab med modellen Hailey Bladwin også var en popkulturel begivenhed.
Den 25-årige sanger har i et opslag på sin Instagram-profil forklaret, hvorfor han har været væk fra rampelyset i nogen tid.
- Jeg har turneret hele mit teenageliv og i mine tidlige 20'ere.
Jeg indså, som I nok kunne se, at jeg ikke var glad på min sidste turné.
Det fortjener jeg ikke, og det fortjener I ikke, skrev sangeren blandt andet i sit opslag.
Læs også:Efter kamp med depression: Verdensstjerne overrasker med uventet comebackI samme stil var Ed Sheeran også hyperaktuel i 2017, da han ligeledes toppede alverdens hitlister med sit tredje album '÷' og sangene 'Shape of You' og 'Perfect', der dominerede højttalere og hørebøffer rundt omkring på kloden.
Siden da har der været forholdsvis stille fra den britiske singer-songwriter.
Ingen havde set det komme, da Justin Bieber pludselig poppede op under Ariana Grandes stort anlagte Coachella-show.
Her gav han en optræden med sit hit 'Sorry'.
Hitproducer er det hemmelige våbenChristoffer Gregersen er dog stensikker på, at deres nye, fælles nummer nok skal positionere de to stjerner på det musikalske landkort endnu engang.
- De er begge kendt for deres altid stærke melodier.
Men på 'I don't Care' er det mere denne her sommer-vibe, de caribiske undertoner og deres rytmiske måde at synge på, der gør den til et sommerhit, siger han og påpeger, at nummeret heller ikke er så enerverende som tidligere sommerhits måske har haft en tendens til at være:- Den skærer ikke i ørerne.
Den har til gengæld heller ikke samme ørehænger-værdi som for eksempel 'Despacito' eller 'Uptown Funk'.
Men så kan den køre på repeat længere og være med til at skabe en sommerstemning hos folk, siger han.
Og så har de to sangere i øvrigt allieret sig med manden, der står bag flere hits end nogen anden.
Læs også:Ed Sheeran kommer til DanmarkDen svenske sangskriver og producer Max Martin har tidligere arbejdet sammen med navne som Britney Spears, Ariana Grande, Taylor Swift og Katy Perry og står også bag Justin Bieber og Ed Sheerans nye bud på et sommerhit.
- Det bestemt ikke ligegyldigt, at det er Max Martin, der har siddet bag knapperne.
Hvis der er noget, han forstår sig på, så er det de gedigne pophits.
Og denne her lethed, han giver til nummeret, gør, at det ikke er en klassisk sang med vers, en opbyggende bro og så et kæmpe omkvæd.
Til sommer gæster Ed Sheeran Danmark, når han giver to udsolgte koncerter foran sammenlagt 86.
000 mennesker i Tusindårsskoven i Odense den 27.
og 28.
juli.
FacebookTwitterKopier linkEmner:Ariana Grande (musiker)|Britney Spears (musiker)|Pop og rock|Odense|Instagram




https://www.dr.dk/nyheder/politik/folketingsvalg/120-millioner-saa-meget-koster-et-valg-men-hvad-bliver-pengene-brugt

Folketingsvalg120 millioner - så meget koster et valg: Men hvad bliver pengene brugt til?
De mange millioner kroner går blandt andet til slik til vælgerne og brevforsendelser.
Det er kommunerne, der sørger for at afholde folketingsvalg.
Her skal de blandt andet dække udgifter til diæter til frivillige, og til slik og porto.
Af Theodora Amalie Høgsted Renard10.
maj 2019 kl.
14.
03Bemærk: artiklen er mere end 30 dage gammelLæs opIkke en - men to gange indenfor ti dage skal vi danskere beslutte, hvem der skal repræsentere os - først i Europa-Parlamentet og så i folketingssalen.
Derfor skal kommunerne, som afholder valgene, brænde penge af på to forskellige valg.
Og det førte til kritik fra Socialdemokratiet, da statsminister Lars Løkke Rasmussen udskrev valget i tirsdags.
- Så havde danskerne kunnet klare det på én gang, og vi havde ikke skullet bruge 100 millioner, som vi ellers kunne have brugt på vores ældre, på sundhed eller på vores børn, sagde partiets politiske ordfører Nicolai Wammen.
Men hvad koster sådan et folketingsvalg egentlig?
Det har P3's nyhedspodcast Den daglige dosis sat sig for at undersøge.
Her er prisen på et folketingsvalg - og hvad millionerne går tilHvad koster et valg?
I 2015, da der senest blev afholdt folketingsvalg, blev der brugt 225 millioner kroner - men en del af den pose penge blev også brugt til folkeafstemningen om retsforbeholdet.
Det fremgår af en mail, som Økonomi- og Indenrigsministeriet har sendt til DR Nyheder.
Tallet tager heller ikke højde for, at kommunerne kan sætte medarbejdere til at udføre andre opgaver end normalt, og det kan også koste knaster.
Læs også:Valgdato vækker undren hos danskereHvis man kigger tilbage til Europa-Parlamentsvalget i 2014, hvor der samtidig blev afholdt en folkeafstemning om patentdomstolen, så sendte kommunerne i alt 166 millioner kroner til afregning efter valget.
Men regnskaberne for folketingsvalg, folkeafstemninger og EP-valg kommer ind på samme konto i kommunernes regnskabssystem.
Det vil sige, at man ikke kan se, præcis hvor stor en del af udgifterne, der går til det specifikke valg.
Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
Der findes altså ikke en opgørelse over en fast pris på et folketingsvalg.
Men et overslag på 120 millioner per valg er ikke helt ved siden af, skriver Økonomi- og Indenrigsministeriet.
Derfor kan vi heller ikke vide, præcis hvor meget kommunerne kunne have sparet, hvis de to kommende valg blev afholdt på samme dag.
Læs også:Det bliver den længste valgkamp i 44 årHvad bliver millionerne brugt til?
Ifølge Københavns kommune skal godt 421.
000 danskere stemme i København, og det gør hovedstaden til landets største valgsted.
Her har man lagt 20 millioner kroner til side på årsbudgettet, som skal gå til afholdelse af folketingsvalget.
Alene 2,4 millioner kroner herfra går til porto.
- Der skal sendes valgkort ud.
Den får man jo ikke over e-boks, den får man hjem fysisk, siger Thomas Jakobsen, der er direktør i Kultur- og Fritidsforvaltningen i Københavns kommune.
Han er ansvarlig for både afholdelse af folketingsvalg og europaparlamentsvalg.
Derudover skal pengene også bruges på diæter til frivillige, og til mad og slik.
Og så kører der taxaer rundt, som skal ud og hente stemmerne hos dem, der har ansøgt om at stemme hjemme - f.
eks.
på plejehjemmene.
Men når valgstederne lukker, betyder det ikke, at pengekassen også smækker i.
For der skal også bruges penge på at tælle op.
- Når vi går i gang med fintællingen af stemmerne, så skal vi have fat i vores administrative medarbejdere.
Og dagen efter skal vi have medarbejdere ud en gang til, så vi er sikre på resultatet, siger Thomas Jakobsen.
FacebookTwitterKopier linkEmner:Europa-Parlamentet|Lars Løkke Rasmussen (politiker)|Økonomi- og indenrigsministeriet|Valg og folkeafstemninger|København




https://www.dr.dk/nyheder/politik/dsb-og-banedanmark-far-kritik-af-statsrevisorer

PolitikDSB og Banedanmark får kritik af statsrevisorerDSB bør øge kendskabet til passagerrettigheder og automatisk give kompensation, siger statsrevisorer.
Statsrevisorerne opfordrer DSB til at gøre den økonomiske kompensation automatisk ved forsinkelser (arkivfoto) 10.
maj 2019 kl.
12.
52Bemærk: artiklen er mere end 30 dage gammelLæs opDSB og Banedanmark er ikke gode nok til at informere og kompensere togpassagerer ved forsinkelser og aflysninger, mener statsrevisorerne, der kritiserer de to selskaber.
- Statsrevisorerne finder det utilfredsstillende, at DSB og Banedanmark ikke informerer og kompenserer deres togpassagerer på tilfredsstillende vis ved forsinkelser og aflysninger, står der i statsrevisorernes beretning.
- Konsekvensen er gener for passagerer, utilfredse kunder og på sigt risiko for reduktion i passagertal.
Læs også:Blev du fanget i DSB-strejken?
Her er dine mulighederDet er ikke meningen, at passagerer skal 'kæmpe' for at få, hvad de har krav på, mener statsrevisorerne.
Derfor anbefaler de, at DSB øger kendskabet til passagererrettigheder og gør den økonomiske kompensation automatisk.
Statsrevisorerne skal holde styr på, at skatteborgernes penge forvaltes så effektivt som muligt, og at de bruges, som Folketinget har besluttet.
Statsrevisorerne er et kollegium på seks medlemmer.
De er Henrik Thorup (DF) formand, Klaus Frandsen (R) næstformand og Henrik Sass Larsen (S), Villum Christensen (LA), Frank Aaen (EL) og Britt Bager (V).
/ritzau/FacebookTwitterKopier linkEmner:Britt Bager (politiker)|Dansk Folkeparti|Enhedslisten|Frank Aaen (politiker)|Offentlig forvaltning




https://www.dr.dk/sporten/haandbold/dansk-haandbold-skal-vaere-proevekanin-traenere-faar-mulighed-video-challenge

HåndboldDansk håndbold skal være prøvekanin: Trænere får mulighed for video-challenge Trænerne kan få videohjælp til at få omstødt en fejlkendelse i tv-transmitterede håndboldkampe i næste sæson.
Trænere i de to bedste danske ligaer, som Jan Pytlick fra Odense Håndbold, kan i næste sæson bruge en challenge, hvis de føler sig bortdømt.
10.
maj 2019 kl.
13.
03Bemærk: artiklen er mere end 30 dage gammelLæs opHvis håndboldtrænerne i Herre Håndbold Ligaen og HTH Ligaen i næste sæson er utilfredse med en dommerkendelse, kan de i nogle kampe opsøge muligheden for at omstøde kendelsen.
I tv-transmitterede kampe bliver trænerne udstyret med en såkaldt video-challenge, og den kan de bruge til at få dommerne ud for at gennemse en situation og eventuelt omstøde den kendelse, de i første omgang dømte på banen.
Det bekræfter Dansk Håndbold Forbunds formand, Per Bertelsen, over for TV2 Sport.
Internationalt ønske blev hørtHan fortæller, at Det Internationale Håndboldforbund (IHF) har ønsket at benytte den danske herre- og dameliga som testligaer, og Udvalget for Professionel Håndbold under DHF enstemmigt sagde ja til at teste challenge-systemet.
Det koster en timeout at bruge sin video-challenge, og hver træner har én challenge per kamp.
- Hvis du ikke skulle "betale" for din challenge, ville den jo blive brugt hele tiden.
Nu skal trænerne lige tænke sig om og vurdere, om situationen er stor nok til, at de vil miste en timeout på det, siger Per Bertelsen til TV 2 Sport.
En challenge skal tages umiddelbart efter, at et hold føler sig bortdømt.
/ritzau/FacebookTwitterKopier linkEmner:Dansk Håndbold Forbund|TV 2 Sport|Håndbold|HTH Køkkener|TV 2 (tv-kanal)




https://www.dr.dk/nyheder/regionale/oestjylland/politi-intet-strafbart-ved-doedsbrand-paa-plejehjem

ØstjyllandPoliti: Intet strafbart ved dødsbrand på plejehjemI august sidste år omkom tre kvindelige beboere, efter at der var udbrudt brand på Plejecenter Farsøhthus.
Østjyllands Politi rejser ikke sigtelse mod nogen.
Af Emma Lichscheidt10.
maj 2019 kl.
13.
30Bemærk: artiklen er mere end 30 dage gammelLæs opØstjyllands Politi har nu afsluttet efterforskningen af branden på Plejecenter Farsøhthus i Norddjurs Kommune, hvor tre kvinder omkom.
Branden udbrød 3.
august 2018 og kostede tre beboere på henholdsvis 91, 93 og 95 år livet.
Branden opstod i den 93-åriges sofa, hvorefter den spredte sig til tre andre boliger i den ene fløj af plejehjemmet.
Østjyllands Politi har sidenhen efterforsket branden for at afklare, om der var sket overtrædelser af straffeloven såvel som beredskabsloven.
Det var der ikke, slår politiet fast over for DR Østjylland.
I september konkluderede en rapport udarbejdet af Dansk Brand- og sikringsteknisk Institut, at plejehjemmet ikke levede op til brandsikkerhedskravene.
På et samråd præsenterede transport-, bygnings- og boligminister Ole Birk Olesen (LA) rapporten, der viste, at spisekøkkenet var indrettet i flugtvejsgangen, og at flugtvejsgangen ikke var opdelt med selvlukkende, røgtætte døre.
Derudover var der heller ikke installeret et automatisk sprinkleranlæg.
Efterfølgende var Norddjurs Kommune ude og sige, at man i dag ikke ville have givet den dispensation, den daværende Rougsø Kommune gav tilbage i 1997.
Politiet har foretaget undersøgelser og afhøringer samt gennemgået tekniske rapporter, og her kom man altså frem til, at der ikke kan rejses sigtelser i sagen, og derfor er efterforskningen nu også afsluttet.
- Vores konklusion er, at der ikke er begået noget strafbart i forbindelse med branden, siger advokaturchef Jacob Balsgaard Nielsen til DR Østjylland.
Alle involverede parter er blevet orienteret.
FacebookTwitterKopier linkEmner:Liberal Alliance|Ole Birk Olesen (politiker)|Dansk Brand- og sikringsteknisk Institut|Jylland|Brande




https://www.dr.dk/nyheder/penge/ny-direktoer-jeg-vil-goere-alt-danske-bank-ikke-skal-igennem-hvidvasksag-igen

Hvidvask i Danske BankSe temaPengeNy direktør: 'Jeg vil gøre alt for, at Danske Bank ikke skal igennem hvidvasksag igen' Hollænder vil genvinde danskernes tillid til Danske Bank efter skandale om hvidvask.
Af Alexander Hecklen og Mikkel Jensen10.
maj 2019 kl.
13.
42Bemærk: artiklen er mere end 30 dage gammelLæs opFra 1.
juni overtager en 56-årig hollænder roret i Danske Bank.
Danske Banks bestyrelse har valgt at ansætte Chris Vogelzang som ny administrerende direktør.
- Jeg har fulgt Danske Bank i mange år, og det er en af de store bankinstitutioner i Europa, så da jeg blev kontaktet, tænkte jeg, at det var en god mulighed, siger Chris Vogelzang om udnævnelsen.
Overtager skandaleramt bankChris Vogelzang var fra 2000-2017 ansat i forskellige stillinger i den hollandske bank ABN Amro.
Han kommer fra en stilling som rådgiver for Boston Consulting Group og Blackstone.
CV - Chris Vogelzang2017- Rådgiver, Boston Consulting Group og Blackstone, samt bestyrelsesposter i Holland og Storbritannien2000-2017ABN Amro2009-2017: Managing Board, responsible for Retail and Private Banking2007-2008: CEO of Global Private Banking2002-2008: CEO of Retail Banking The Netherlands2000-2002: Head of Product Management, Marketing, Business Development The Netherland1988-2000Shell (Rotterdam, London, Uganda)'Alder: 56 årUddannelse: 1988 – University of Groningen, The Netherlands, Msc EconomicsKilde: Danske BankHollænderen overtager en bank plaget af sager om hvidvask, der i de seneste måneder har resulteret i ransagninger og sigtelser mod flere tidligere chefer i Danske Bank.
- Jeg kender til hvidvask-problemerne.
Men vi kommer til at løse problemerne.
Vi vil komme ud på den anden side, siger Chris Vogelzang.
Politiet har sigtet medlemmer af Danske Banks tidligere ledelse.
Hvad tænker du om det?
- Jeg tænker, at det er ikke rart.
Men det vil ikke være en god idé, hvis jeg går ind i det på nuværende tidspunkt, siger Chris Vogelzang.
Har selv erfaring fra hvidvask-sagI 2015 fik banken ABN Amro en bøde af den hollandske centralbank og en bøde af finanstilsynet i Dubai for ikke at have styr på hvidvaskkontrollerne i bankens Dubai-afdeling.
På det tidspunkt var Chris Vogelzang medlem af bankens direktion og var med til at rydde op efter sagen.
- Det, jeg har lært fra de her sager, som for øvrigt skete for omkring seks år siden, er, at man skal reagere med det samme og sørge for, at det ikke sker igen.
Den måde, vi reagerede dengang, blev set som en god måde at reagere på af de finansielle myndigheder, siger han.
Danske Banks bestyrelsesformand, Karsten Dybvad, ser netop erfaringen med hvidvask-sagen i ABN Amro som en af Chris Vogelzangs styrker.
- Jeg tror ikke, der er ret mange banker, der ikke har haft problemer, så det er jo egentligt ikke det, der er spørgsmålet, siger Danske Banks bestyrelsesformand og fortsætter:- Og lige præcis ABN Amro har jo valgt at håndtere det her effektivt og hurtigt, og derfor betragter vi det som yderligere en kvalitet, at Chris Vogelzang har en erfaring, som vi også kan bruge lige nu, fordi vi står i den situation, vi gør, siger Karsten Dybvad.
Har tyvstartet med danske serierIfølge Chris Vogelzang selv bliver hans opgave i første omgang at genvinde den befolkningsgruppes tillid, der lægger navn til Danske Bank.
Danskerne skal i fremtiden kunne stole på banken, mener han.
- En bank skal have samfundets tillid, og vi skal genvinde den tillid gennem fænomenal kundepleje.
Så at forstå samfundets bekymringer er min hovedopgave i den her stilling, siger Chris Vogelzang.
Men er du sikker på, at en sag, som den vi har set i Estland, ikke vil kunne ske igen?
- Intet er sikkert her i livet, men jeg vil gøre alt for, at Danske Bank ikke skal igennem det her igen, siger Chris Vogelzang.
En helt anden udfordring bliver ifølge den nyudnævnte bankdirektør at lære det danske sprog.
- Jeg har allerede god erfaring med at se serier som Broen og Forbrydelsen.
Det har selvfølgelig ikke lært mig dansk, men jeg vil arbejde hårdt for at lære sproget.
- Jeg flytter til Danmark om to uger med min kone, og jeg vil være en del af det danske samfund, og der er sproget en vigtig del, siger Chris Vogelzang.
FacebookTwitterKopier linkEmner:Danske Bank|Karsten Dybvad (erhvervsleder)|Pengeinstitutter|Økonomisk kriminalitet|Dubai




https://www.dr.dk/sporten/haandbold/danmarks-mest-vindende-klub-i-fare-nedrykning-det-er-surrealistisk

HåndboldDanmarks mest vindende klub i fare for nedrykning: 'Det er surrealistisk'Fredag spiller håndboldklubben KIF Kolding første opgør mod TM Tønder for overlevelse i ligaen.
Af Sarah Fisker Henriksen10.
maj 2019 kl.
12.
37Læs opTo store gardiner hænger fra loft til gulv på håndboldbanen i Sydbank Arena og danner ramme om KIF Koldings træning torsdag formiddag.
Ingen kan kigge ud, ingen kan kigge ind.
Cheftræner Lars Rasmussen har uvant lukket træningen for pressen og andre uvedkommende, for fredag venter første etape af det mest skæbnesvangre opgør i den traditionsrige klubs historie.
Opgøret mod TM Tønder handler for Kolding om overlevelse i den bedste danske håndboldrække.
Beslutningen om at holde træningen lukket skyldes den seneste uges historier om spillere, der er blevet tilbudt halv løn og en tidligere sportsdirektørs tilbagevenden.
Historier, der ikke handler om spillet på banen.
Historier, der kendetegner en kaotisk sæson i KIF Kolding.
Gardinerne er trukket for.
Bag dem kæmper truppen for at holde fokus på den runde bold.
Kongerne af dansk håndboldEfter træningen sætter Lars Rasmussen sig i en lænestol i et rum med KIF Koldings ’Hall of Fame’ tapetseret på væggene.
14 danske mesterskaber, 9 pokaltitler og et hav af europæiske kampe.
Danmarks mest vindende klub.
Men i denne sæson har det været et helt andet billede.
KIF Kolding har 18 nederlag i 26 kampe i herrehåndboldligaen og endte sidst i nedrykningsgruppen.
Kolding blev danske mestre i 2014 med Joachim Boldsen på holdet.
KIF Koldings nuværende tilstand er så langt fra den, klubben var i, da Lars Rasmussen selv var aktiv håndboldspiller.
Den tidligere landsholdsspiller sluttede karrieren af i Team Tvis Holstebro i starten af 00’erne, hvor KIF Kolding var kongerne af dansk håndbold.
Han husker tydeligt opgørene mod storklubben.
- De var de største.
Det var noget helt specielt at være på besøg i Kolding.
Det var dem, der spillede Champions League mod Barcelona, Kiel og Montpellier – og kunne begå sig i det selskab.
Nu handler det ikke længere om titler, men om overlevelse i den danske liga.
- Det er en totalt surrealistisk følelse at være en del af.
Det er hårdt, det gør ondt, siger 43-årige Lars Rasmussen.
I sommeren 2018 blev han assistenttræner i KIF Kolding under cheftræner Lars Frederiksen.
I begyndelsen af det nye år overtog Lars Rasmussen jobbet som cheftræner fra Lars Frederiksen, der blev afskediget efter spillernes ønske.
Nedtur i KIF KoldingDe første faresignaler viste sig allerede inden den nuværende sæson officielt blev skudt i gang.
Klubben havde over sommeren fået nye ejere, men overgangen fra den gamle ledelse til den nye skete, ifølge Lars Rasmussen, alt for sent.
Derfor var der usikkerhed omkring de fysiske rammer omkring holdet – lige fra fysioterapeuterne til administrationen.
- Jeg glemmer aldrig den første dag.
Både spillerne og jeg fik fornemmelsen af, at der ikke var nogen, der vidste noget.
Det fik helt sikkert alarmklokkerne til at ringe, siger Lars Rasmussen.
I september kunne klubben ikke betale løn til staben, og tidligere spillere begærede KIF Kolding konkurs.
Den gamle ledelses økonomiske problemer var ved at indhente visionen om en ny start for håndboldklubben.
Lars Rasmussen til venstre med tidligere cheftræner Lars Frederiksen til højre.
Intern konflikt mellem spillertruppen og holdets daværende cheftræner Lars Frederiksen kulminerede i starten af februar, hvor spillerne indkaldte til møde med ledelsen med ønske om at få Lars Frederiksen fyret.
Et ønske, spillerne fik opfyldt.
På det tidspunkt var Kolding allerede ved at gro fast i bunden af tabellen, og den nye cheftræner kom på en enormt svær opgave med at få holdet bragt ovenpå igen.
- Jeg overtog en spillertrup, som mentalt ikke kunne ligge mere ned, end den gjorde i forvejen.
Det var ikke muligt for spillerne at være længere nede, siger Lars Rasmussen.
Medierne fulgte intenst med i nedturen for ’Danmarks mest vindende klub', og det gjorde det svært for Lars Rasmussen og spillerne at koncentrere sig om spillet.
- Det, der var mest trættende og forfærdeligt, var, at man ikke bare kunne få lov til at gøre sit arbejde og have fokus på håndbolden.
Alt fokus røg væk fra det, det handlede om, siger han.
Står sammen forud for play offLars Rasmussens telefon brummer på bordet ved siden af ham.
Det er målmanden Richard Frisk, der ringer for at kalde ham til mødelokalet, hvor de to skal gennemgå video som sidste del af forberedelserne inden kampen mod Tønder.
Nu er der fokus på spillet og intet andet.
Det er netop sammenhængskræften, der skal få KIF Kolding helskindet igennem play off-kampene mod Tønder, så borgerne i byen stadig kan se ligahåndbold i næste sæson, fortæller Lars Rasmussen.
- Vi er en stærk gruppe, vi står sammen, og vi kæmper røven ud af bukserne for at komme i hus med det her, siger han.
Tiden med hæder og trofæer er ikke forbi, men klubben skal bygges langsomt op for at komme tilbage til sin storhedstid, mener cheftræneren.
- Jeg er slet ikke i tvivl om, at hvis Kolding er i ligaen næste år, så vil vi også være det de næste 50 år, siger han.
- Hvis vi bliver i ligaen, skal vi være realistiske.
Vi skal ikke ud og vinde Champions League i næste sæson, det tager tid at bygge noget op, men det er også det, der gør, at man får succes på lang sigt.
Fredag aften tager KIF Kolding imod TM Tønder i første play off-kamp om nedrykning.
Du kan følge kampen fra kl.
18.
30 i LIGA på P3.
FacebookTwitterKopier linkEmner:KIF Kolding København|Kolding|Håndbold|TM Tønder Håndbold|Lars Rasmussen (erhvervsleder)




https://www.dr.dk/nyheder/regionale/bornholm/bornholmsk-hurtigfaerge-kolliderede-med-fiskerfartoej-tre-personer-sendt

BornholmBornholmsk hurtigfærge kolliderede med fiskerfartøj: Tre personer sendt på hospitaletÅrsagen til sammenstødet er muligvis det tågede vejr på Bornholm.
Hurtigfærgen Express 1, der sejler mellem Rønne og Ystad, har ramt en sejlbåd.
(© www.
bornholmslinjen.
dk)Af Mark Lindved Norup10.
maj 2019 kl.
13.
29 | opdateret 10.
maj 2019 kl.
18.
09Bemærk: artiklen er mere end 30 dage gammelLæs opTre personer måtte en tur forbi hospitalet i Rønne, efter at en hurtigfærge i formiddags påsejlede et skib med lystfiskere lidt over tre kilometer fra Rønne Havn, skriver Ritzau.
Om bord på båden var 12 personer, og den ene blev ved kollisionen kastet over bord.
Vedkommende blev hurtigt samlet op igen og er ikke i livsfare, fortæller vagthavende ved Forsvarets Operationscenter Peter Franzen.
- Manden er lettere tilskadekommen med vejrtrækningsproblemer og brækkede ribben, siger han.
Den tilskadekomne er bragt til behandling på sygehuset.
Yderligere to andre måtte en tur forbi hospitalet, oplyser Bornholms Politi.
Både færge og fiskerfartøj er efterfølgende blevet beordret tilbage til havnen i Rønne, hvor de skal tilses for skader.
Årsagen skal undersøgesDet er ikke fastlagt, hvad der var årsag til sammenstødet, men det er sandsynligt, at det meget tågede vejr har spillet ind, siger Peter Franzen.
Den Maritime Havarikommission og Søfartsstyrelsen skal nu forsøge at klarlægge forløbet og fastlægge årsagen til hændelsen.
Der er ikke meldinger fra hurtigfærgen Express 1 om skader, der skulle forhindre den i at sejle videre, når den er blevet tjekket i Rønne Havn, fortæller Peter Franzen.
Færgen sejler mellem Rønne og Ystad i Sverige.
Den er 112 meter lang og 30 meter bred og kan sejle med op til 40 knob (75 km/t), skriver Bornholmslinjen på sin hjemmeside.
FacebookTwitterKopier linkEmner:Rønne|Bornholm|Rønne Havn|Hospitaler|Rederier




https://www.dr.dk/nyheder/regionale/syd/halmballer-i-omstridt-vejspaerring-sat-i-brand-det-ligner-drengestreger

Syd- og SønderjyllandHalmballer i omstridt vejspærring sat i brand: ’Det ligner drengestreger’Syd- og Sønderjyllands Politi har ingen mistænkte i sagen.
Landmand Martin Lund Madsens vejspærring på Skovgårdsvej ved Vejen var fredag morgen i brand.
 DR)Af Louise Mandrup (interview) og Ulrik Bang-Mørch10.
maj 2019 kl.
13.
07Bemærk: artiklen er mere end 30 dage gammelLæs opDe halmballer, der nu i mere end et halvt år har udgjort en del af den omstridte spærring på Skovgårdsvej i Vejen, var her til morgen i brand.
Michael Bak Mølgaard cykler næsten dagligt forbi vejspærringen på Skovgårdsvej, og han opdagede her til morgen, at der var ild i bigballerne, der står på toppen af et bjerg af sand på tværs af vejen.
Vejstriden kortVejen Kommune har ulovligt anlagt en vej på landmand Martin Lund Madsens jord.
Det har Højesteret afgjort.
Siden oktober har landmanden derfor spærret vejen for trafik og venter på, at kommunen finder en løsning på vejstriden.
- Jeg kunne se røgen, og da jeg kommer tæt på, kan jeg se, at der har været sat ild til nogle af halmballerne.
Det ulmer, men der er ikke ild i det længere.
Den ene halmballe var godt brændt af, så der havde været ild i det længe.
Inden Michael Bak Mølgaard cykler videre, giver han besked til landmand Martin Lund Madsen, der har sat vejspærringen op.
)  DR)  DR)  DR)1 / 4)1 / 4 DR)2 / 4 DR)3 / 4 DR)4 / 4Vejspærring har skabt utilfredse naboerOmkring klokken 8.
17 fik Syd- og Sønderjyllands Politi en anmeldelse om, at der var ild i halmballerne, oplyser vagtchef fra Syd- og Sønderjyllands Politi Bjørn Pedersen.
- Vi får sendt brandvæsnet derud, og de får slukket ilden.
Det er klart, at sådan som situationen er omkring den sag, er vi selvfølgelig ekstra meget opmærksomme.
Martin Lund Madsens ejer jorden, som Skovgårdsvej ligger på.
Så da Højesteret i efteråret slog fast, at Vejen Kommune havde anlagt vejen ulovligt, opsatte landmanden en vejspærring på Skovgårdsvej.
Hvis folk virkelig ville brænde det af, ville der være sat mere ild til det.
Så jeg tænker, at det her er drengestreger.
Michael Bak Mølgaard, forbipasserendeBlandt naboerne i området har Madsens protest ført til både opbakning og kritik.
Men Michael Bak Mølgaard synes, der er langt fra utilfredshed nok til ligefrem at sætte ild til halmballerne.
- Mange folk er utilfredse med det, men hvis folk virkelig ville brænde det af, ville der være sat mere ild til det.
Så jeg tænker, at det her er drengestreger.
Det er også den opfattelse, Martin Lund Madsen har.
- Jeg synes, det ligner drengestreger, siger han uden at have mulighed for at uddybe ydeligere.
Politiet har ingen mistænkteVagtchef Bjørn Pedersen siger, at politiet endnu ikke ved, om der er tale om en eller flere gerningsmænd, der står bag.
Han fortæller også, at der indtil videre ikke er nogen, der har set eller hørt noget:- Lige nu har vi ingen mistænkte i sagen.
Vi undersøger selvfølgelig nærmere, hvad der er sket, siger han.
Martin Lund Madsen spærrede Skovgårdsvej i oktober sidste år.
Spærringen er lovlig, og landmanden har tidligere meddelt, at han ikke åbner vejen, før kommunen imødekommer ham i vejstriden.
FacebookTwitterKopier linkEmner:Syd- og Sønderjyllands Politi|Jylland|Brande|Højesteret|Politi




https://www.dr.dk/nyheder/indland/dronningen-har-sendt-christian-kjaer-i-skammekrogen-med-brixtofte-og-ninn-hansen

IndlandDronningen har sendt Christian Kjær i skammekrogen med Brixtofte og Ninn-Hansen Den betingede fængselsdom måtte nødvendigvis koste ham kongelige ordener, siger ekspert.
Christian Kjær ankommer med sin kone Susan Astani til dronning Margrethes 75-års-fødselsdag i 2015.
Det fine selskab kommer han ikke til at være en del af i fremtiden efter at have mistet ordener og titler.
Af Mark Lindved Norup10.
maj 2019 kl.
11.
38 | opdateret 10.
maj 2019 kl.
17.
13Bemærk: artiklen er mere end 30 dage gammelLæs opChristian Kjær får ikke flere invitationer til officielle selskaber med kongehuset som vært.
Det er en af konsekvenserne af, at han har fået inddraget sine titler og ordener, efter at han for nylig blev idømt 30 dages betinget fængsel og en bøde for at påkøre en frivillig ved et cykelløb.
Læs også:Kongehuset har taget alle titler fra Christian Kjær- Den slags kan han ikke længere komme til, for han har mistet sin rang, siger historiker og tidligere arkivar i Rigsarkivet Nils Bartholdy, der er ekspert i hoffets ordener.
Christian Kjær, der nok er bedst kendt for sit ægteskab med og skilsmisse fra Janni Spies, er ikke længere kammerherre, hofjægermester eller ridder af første grad af Dannebrog.
Ikke bag tremmerHan er dog langt fra den første, der må vinke farvel til sine kongelige udmærkelser.
Det er nemlig normen, at den slags hædersbevisninger bliver inddraget, når indehaveren overtræder landets love i en grad, så det ikke længere ligger under bagatelgrænsen, forklarer Nils Bartholdy.
- Sådan må det være.
Han skal godt nok ikke bag tremmer, men han har fået en betinget fængselsstraf, og det synes dronningen altså var nok til at tage det hele fra ham, siger han.
Christian Kjær til Nytårskur i 2017 med Dannebrogordenen på brystet.
Dronningen fælder dommenSelv om der i de flere hundrede år gamle statutter for Dannebrogordenen står, at et medlem skal smides ud af det fine selskab, hvis vedkommende bliver ’berygtet for en skammelig gerning’, er det dronningen i egen person, der har fældet dom over Christian Kjær.
- Det er hendes afgørelse i sidste ende, for hun er det, der hedder ordensherre, og det betyder, at hun råder over titlerne.
- Og domstolene har faktisk pligt til at gøre opmærksom på det, så snart der bliver rejst tiltale mod en person med Dannebrogordenen, forklarer Nils Bartholdy.
Flere fortilfældeChristian Kjær er langt fra den første med ordenspynt på brystet, der har fået rettens ord for at være en lovovertræder, og andre prominente navne har derfor også lidt den tort at blive strippet for kongehusets udmærkelser.
Peter BrixtoftePeter Brixtofte.
Farums tidligere borgmester måtte vinke farvel til sit ridderkors, allerede få timer efter at han i 2008 modtog en dom på to års fængsel for groft mandatsvig.
I et brev fra hofmarskallatet blev han bedt om at levere ordenen tilbage.
Erik Ninn-HansenTidligere justitsminister Erik Ninn-Hansen.
Heller ikke justitsminister Erik Ninn-Hansen, der i 1995 fik ørerne i maskinen og blev idømt fire måneders betinget fængsel i en rigsretssag for sin rolle i Tamilsagen, kunne beholde sin Dannebrogorden.
Jørgen SehestedJørgen Sehested i selskab med tyske nazister under krigen.
Godsejer Jørgen Sehested fik frataget sin titel som hofjægermester af kong Christian 10.
i 1945, fordi han under retsopgøret efter Anden Verdenskrig blev idømt otte års fængsel for blandt andet landsforræderi.
FacebookTwitterKopier linkEmner:Peter Brixtofte (politiker)|Erik Ninn Hansen (politiker)|Kriminalitet|Royalt|Farum




https://www.dr.dk/nyheder/politik/ep-valg/mange-unge-gider-ikke-eu-valget-og-det-kan-blive-endnu-vaerre-denne-gang

Valg til Europa-ParlamentetSe temaEP-valgMange unge gider ikke EU-valget - og det kan blive endnu værre denne gangFolketingsvalget tager pusten ud af europaparlamentsvalget 10 dage før.
Ved det seneste europaparlamentsvalg i 2014 stemte blot 38 procent af de unge vælgere mellem 18 og 24 år i Danmark.
Blandt alle aldersgrupper var valgdeltagelsen 56 procent.
Af Lasse Berg Sørensen10.
maj 2019 kl.
12.
19Bemærk: artiklen er mere end 30 dage gammelLæs opFor omkring 100.
000 unge i Danmark vil europaparlamentsvalget 26.
maj være allerførste gang, at de får mulighed for at tage et langt stykke papir med ind i en stemmeboks og sætte et afgørende kryds på det.
Men selvom valget bliver betegnet som en fest, bliver mange væk.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Ved det seneste europaparlamentsvalg i 2014 stemte blot 38 procent af de unge vælgere mellem 18 og 24 år i Danmark.
Blandt alle aldersgrupper var valgdeltagelsen 56 procent.
Og blandt folk over 55 år stemte hele 64 procent ved det seneste EP-valg.
Ifølge valgforsker ved Københavns Universitet Kasper Møller Hansen er det et demokratisk problem, at så få unge stemmer på, hvilke 14 danskere der skal sidde i Europa-Parlamentet.
- Det er et udtryk for, at man lader andre bestemme på ens vegne, og det er jo ikke hensigtsmæssigt.
Hvorfor skulle politikerne så lytte til dem og have en politik, der peger i deres retning?
En skæv sammensætningKasper Møller Hansen mener også, at det svækker de 14 kommende medlemmers mandat i Europa-Parlamentet.
- Vi får en skæv sammensætning af politikere, da det ikke er personer, som hele befolkningen har valgt.
Hvordan kan man sige, at man repræsenterer folket, hvis kun få har stemt?
Der er dog en god forklaring på, hvorfor markant færre unge end ældre stemmer.
- Unge er i en situation i deres liv, hvor der sker mange ting i deres liv.
De flytter hjemmefra, skal finde en ny omgangskreds, de flytter til en ny by og skal finde den folkeskole, de skal stemme på.
Det brud i de sociale relationer gør, at de unge stemmer meget mindre end den ældre del af befolkningen, siger Kasper Møller Hansen.
Her kan du se, hvordan Europa-Parlamentet påvirker din hverdag.
Mange vil glemme EP-valgetSelvom 38 procent ikke er mange, er danske unge væsentligt flittigere til at stemme end gennemsnittet i EU, som er på blot 28 procent blandt de 18-24-årige.
I Belgien, hvor en lov forpligter vælgerne til at møde op på valgstedet, stemte hele 90 procent af de unge ved seneste europaparlamentsvalg.
I bunden af listen ligger Slovakiet, hvor blot seks procent af de unge mellem 18 og 24 år stemte i 2014.
I Danmark får de unge førstegangsvælgere hele to valg inden for 10 dage, da folketingsvalget finder sted 5.
juni.
Men det kan faktisk få negativ betydning for valgdeltagelsen til europaparlamentsvalget, mener Kasper Møller Hansen.
- Det bliver rigtig svært at have fokus på europaparlamentsvalget, da folketingsvalget vil komme til at dominere mediebilledet fuldstændigt.
Mange vil glemme, at der er europaparlamentsvalg og så stemme til folketingsvalget, vi har ti dage senere, siger Kasper Møller Hansen.
De unge førstegangsvælgere er dog vokset op med skolevalg, hvilket kan øge deres interesse for valg - og dermed hæve valgdeltagelsen, vurderer Kasper Møller Hansen.
- Hvis vi får skabt kimen til et aktivt demokrati i de unge år, holder det fast længere.
Ellers vil nye generationer komme skævt ind på demokratiet, og så vil valgdeltagelsen falde drastisk i løbet af få valg.
Derfor gælder det om at hanke op i de unge, forklarer Kasper Møller Hansen.
- Valgdeltagelse smitter, så ring til dine børn og snak politik med dem, når lejligheden byder sig.
Her kan du møde de danske spidskandidater til EP-valget:FacebookTwitterKopier linkEmner:Europa-Parlamentet|Valg og folkeafstemninger|Folketinget|EU-forhold|Belgien




https://www.dr.dk/nyheder/politik/folketingsvalg/klaus-riskaer-vil-lempe-paa-kravene-til-borgere-med-milliongaeld

FolketingsvalgKlaus Riskær vil lempe på kravene til borgere med milliongældKlaus Riskær Pedersen skal i aften forklare sit opsigtsvækkende forslag om gæld, når Kåre Quist byder indenfor i Mød Partierne.
Klaus Riskær Pedersen mener ikke, at kreditorer skal have lov til at gå efter familiens bolig eller transportmidler.
Af Anton Lind10.
maj 2019 kl.
12.
45Bemærk: artiklen er mere end 30 dage gammelLæs opHvis det står til Klaus Riskær Pedersen fra partiet af samme navn, skal der trækkes en klar streg i sandet over for kreditorerne, når en person erklæres konkurs.
Den 64-årige erhvervsmand og partileder skylder selv et trecifret millionbeløb og har siddet seks år i fængsel for bedrageri, og han vil som folketingskandidat kæmpe for, at andre ikke skal igennem det samme som ham.
- Jeg mener ikke, at konkursreglerne må bruges til at stavnsbinde og forfølge borgere i flere år.
I mit tilfælde 21 år.
Jeg vil gøre alt for, at det ikke kan ske for andre borgere, siger han til Berlingske.
© Type 1Hvad tænker du?
Har du kommentarer eller spørgsmål, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Ifølge partiet Klaus Riskær Pedersens hjemmeside er et af dets såkaldte pejlemærker at ændre på konkursreglerne i Danmark ved at indføre en økonomisk urørlighedszone.
Det betyder, at kreditorerne ikke skal kunne røre ved familiens bolig og transportmidler, altså eksempelvis familiens biler.
Læs også:Historien om Klaus Riskær PedersenSamtidig mener partiet, at kreditorerne skal have alt, de kan få fra skyldneren eller den person, der har kautioneret for virksomheden, men derefter skal der gå cirka 12 måneder, og så skal resten af lånet slettes, og alle krav skal ophøre.
- Der skal falde en bom ned, og så er personen igen klar og fri til at køre på igen.
- Ingen familier skal gå i opløsning, fordi en person i familien har taget en forkert økonomisk beslutning, siger Klaus Riskær Pedersen til Berlingske.
Hør, hvad Klaus Riskær Pedersen havde at sige om partiets syn på udlændingedebatten, da han deltog i den første partilederrunde.
Flere domme og konkurser i baggagenI aften får partilederen så muligheden for at forklare, hvordan det skal hænge sammen.
Det sker i Mød Partierne, hvor han skal på besøg hos vært Kåre Quist, som vil spørge ind til flere af partiets mærkesager.
Og der vil altså blive lejlighed til at tale om det opsigtsvækkende forslag om gæld, som er særligt relevant på grund af partilederens fortid.
Stil spørgsmål til Klaus Riskær PedersenEfter Klaus Riskær Pedersen har været i Mød Partierne, sidder han klar til at svare på spørgsmål fra brugerne her på dr.
dk.
Det er fra klokken 22.
00, men du kan allerede sende dit spørgsmål nu.
Det kan du gøre her.
En fortid, som blandt andet har fået tidligere Venstre-minister Søren Pind til at sætte spørgsmålstegn ved, om Klaus Riskær Pedersen er værdig til at sidde i Folketinget.
Partilederen har da også flere store nedture bag sig.
Han har været involveret i flere konkurser, han er flere gange idømt betingede fængselsstraffe og værst var det, da han i 2007 blev dømt for bedrageri, underslæb og mandatsvig og måtte afsone en fængselsstraf fra 2008 til 2013.
Læs også:Partiernes historieRiskær selv siger, at han skylder 150 millioner, men ifølge Berlingske viser konkursboet, at han skylder 169.
096.
867 kroner.
Heriblandt er en gæld til det offentlige på over 30 millioner.
Som det er nu, er der en forældelsesfrist på gæld på tre år.
Den kan dog stige til ti år, hvis der er faldet en dom.
Den kan også forlænges med tre år ved et gældsbrev, hvis skyldneren erkender gælden.
Du kan se mere til Klaus Riskær Pedersen, når han er gæst hos Kåre Quist i Mød Partierne på DR1 klokken 21.
30.
FacebookTwitterKopier linkEmner:Klaus Riskær Pedersen (erhvervsleder)|Søren Pind (politiker)|Økonomi|Berlingske Media|DR1




https://www.dr.dk/nyheder/politik/folketingsvalg/samuelsen-efter-v-knaefald-den-liberale-kamp-ligger-og-gisper-ovre-i

FolketingsvalgSamuelsen efter 'V-knæfald': 'Den liberale kamp ligger og gisper ovre i hjørnet'V forsvarer, at de bruger hele råderummet på velfærd.
Vi er de voksne, siger Jakob Ellemann-Jensen.
Liberal Alliances leder, Anders Samuelsen, langede i DR2's Debatten kraftigt ud efter Venstre, fordi partiet vil bruge hele råderummet på offentligt forbrug.
Af Theis Lange Olsen10.
maj 2019 kl.
10.
45Bemærk: artiklen er mere end 30 dage gammelLæs opStatsminister Lars Løkke Rasmussens (V) velfærdsløfte på 69 milliarder kroner har blotlagt en dyb splittelse i den borgerlige lejr og internt i den regering, der går til valg på at fortsætte.
Det stod tindrende klart i DR2's Debatten torsdag aften, hvor Liberal Alliances politiske leder, Anders Samuelsen, ligefrem erklærede, at den liberale, ideologiske kamp er tæt på at dø.
- Det helt store problem ved Venstres knæfald er, at de er med til at bakke op om det synspunkt, at der ikke er andre måder at gøre det på (end at øge de offentlige udgifter, red.
), så derfor kommer der ingen skattelettelser.
- Som Asger (Aamund, red.
) siger: 'Den ideologiske kamp på den liberale side er stendød'.
Vi ligger og gisper ovre i hjørnet.
Vi er der endnu.
Men når Venstre slipper taget i den her diskussion, så bekræfter man resten af Danmark i, at det ikke kan lade sig gøre.
Nu er vi jo langt færre, der står og taler om det her, lød det fra Anders Samuelsen.
I fredagens udgave af Berlingske mener en række økonomer da heller ikke, at der efter Løkkes velfærdsløfte er nogen væsentlig forskel på den økonomiske politik i Venstre og Socialdemokratiet.
- Lars Løkke Rasmussen har simpelthen kopieret Mette Frederiksens udgiftspolitik, i og med at han nu vil lade den offentlige sektor vokse ligesom hende frem mod 2025, siger Cepos-cheføkonom Mads Lundby Hansen til avisen.
14 borgerlige år ud af 18Venstres Jakob Ellemann-Jensen var dog ikke villig til at lade det liberale stempel blive slettet helt fra sit visitkort trods den hårde kritik fra regeringspartnerne i Liberal Alliance.
- Der er ikke noget anti-liberalt ved at sikre, at folk kan få en ordentlig kræftbehandling.
Vi skylder borgerne i Danmark, at vi følger den demografiske udvikling.
Og selvfølgelig er der muligheder for at effektivisere undervejs.
Det giver os flere midler, som vi kan bruge, sagde miljø- og fødevareministeren i Debatten.
Siden folketingsvalget 2001 har Danmark haft borgerlige regeringer i 14 ud af de 18 år, der er gået.
Valget blev vundet af Anders Fogh Rasmussen, der indførte det såkaldte skattestop.
Og under Helle Thorning-Schmidts regeringstid blev der også givet skattelettelser - blandt andet til dem, der tjener mest.
Efter valget i 2015 var et af Liberal Alliances mest markante krav til den rene Venstre-regering, at netop topskatten skulle sænkes.
Venstre var da også gået til valg på at sænke skatten i bunden og indføre nulvækst.
Men de store planer blev hurtigt forpurret af Dansk Folkeparti, der nægtede at lægge stemmer til topskattelettelser og samtidig indledte et større samarbejde med Socialdemokratiet.
V: Vi er de voksneIfølge Jakob Ellemann-Jensen skal Venstres løfte om et milliardløft af kernevelfærden frem mod 2025 opfattes som en håndtering af de bekymringer, der florerer i befolkningen i de her år.
- Jeg repræsenterer det eneste, der balancerer alle mulige forskellige synspunkter.
Fordi vi nu engang har en helt legitim bekymring hos folk om, hvorvidt vi kan få den samme offentlige service for vores ældre og børn, når der kommer flere af dem.
Vi håndterer den bekymring, lød det i Debatten:- Det handler om, at der er en voksen til stede, som har en solid hånd på roret, fortsatte han.
Det handler om, at der er en voksen til stede, som har en solid hånd på roretJakob Ellemann-Jensen (V)Men den købte Anders Samuelsen ikke.
I hans øjne er Venstre nu en del af de partier, der kun taler om, hvor de vil bruge flere penge og ikke om, hvor de skal komme fra.
- Vi har vist at ved at gå ind i regeringen, har vi kunnet holde Venstre lidt i tøjlerne, for ellers var de løbet den vej tidligere, de så er løbet nu.
Nu har de taget fri, og så gør de det, sagde LA-lederen:- Man har et råderum og kan vælge at bruge en del på skattelettelser og en del på den offentlige sektor.
Venstre har valgt at bruge alt i råderummet på den offentlige sektor uden at diskutere kvaliteten, sagde Anders Samuelsen, der undervejs fik opbakning fra den konservative erhvervsminister Rasmus Jarlov:- Det er svært, når så store dele af befolkningen er afhængige af offentlige udgifter og derfor også i for lav grad stemmer på partier, som ønsker at sænke skatten og gøre mere for erhvervslivet.
- Det er kun De Konservative og Liberal Alliance, der gør det.
Det er ikke nemt med 19 mandater at opnå de store skattelettelser, som vi burde gøre, sagde erhvervsministeren.
Med i Debatten var også erhvervsleder og selverklæret borgerlig vælger Kim Bjørnstrup, der opfattede Venstres velfærdsløfte sådan her:- Jeg vælger at se det som et taktisk spil, hvor den ene del af regeringen (Venstre, red.
) prøver at omfavne Socialdemokratiet, og så håber de bagefter, at de kan komme sammen, lød det.
Herunder fortæller DR Nyheder politiske korrespondent, Christine Cordsen, hvad det økonomiske råderum dækker over:FacebookTwitterKopier linkEmner:Anders Fogh Rasmussen (politiker)|Anders Samuelsen (politiker)|Venstre|Skatter og afgifter|Socialdemokraterne




https://www.dr.dk/nyheder/politik/folketingsvalg/live-mette-frederiksen-melder-sig-ind-i-valgkampen






https://www.dr.dk/sporten/golf/bjerregaard-og-olesen-faar-sloej-pga-start-i-dallas

GolfBjerregaard og Olesen får sløj PGA-start i DallasDe danske golfspillere viste ikke just storspil på første runde af PGA Tour-turneringen i Dallas.
Trods en udmærket første runde i et slag under par er Lucas Bjerregaard placeret langt nede i feltet i denne uges PGA-turnering i Dallas.
Foto er fra en træningsrunde onsdag.
10.
maj 2019 kl.
08.
12Bemærk: artiklen er mere end 30 dage gammelLæs opLucas Bjerregaard og Thorbjørn Olesen kom ikke ligefrem flyvende ud af startboksen, da PGA Tour-turneringen med det knap så mundrette navn AT & T Byron Nelson torsdag blev indledt.
Efter de første 18 huller på Trinity Forest Golf Clubs baner lidt uden for den amerikanske storby Dallas ligger Lucas Bjerregaard på en delt 81.
-plads, mens Thorbjørn Olesen indtager en delt 113.
-plads.
Bjerregaard gik første runde i et enkelt slag under banens par.
Undervejs blev det til fire birdies og tre bogeys.
Læs også:Velspillende Bjerregaard belønnes med adgang til PGA Touren i USAVærre gik det for Olesen, der gik i klubhuset efter en runde i ét slag over par efter to bogeys og en enkelt birdie.
Turneringen føres af Denny McCarthy fra USA i otte slag under par med landsmændene Tyler Duncan og Tom Hoge på en delt andenplads et slag efter.
Det er Lucas Bjerregaards første optræden på PGA Touren, efter at han i april takkede ja til et midlertidigt medlemskab, der giver frederikshavneren adgang til turneringerne på PGA Touren i den resterende del af 2018/2019-sæsonen.
AT & T Byron Nelson har en samlet præmiepulje, på hvad der svarer til lidt over 52 millioner danske kroner.
Turneringen er den sidste, inden sæsonens anden majorturnering, PGA Championship, begynder i næste uge.
Læs også:Alle de største danske profiler er klar til Made in DenmarkLegenden Tiger Woods fuldførte i april en af golfsportens største comebacks ved at vinde Masters-turneringen.
Det var amerikanerens første majorsejr i 11 år.
Den 43-årige Woods har valgt at springe denne uges turnering i Dallas over for at forberede sig til PGA Championship.
/ritzau/FacebookTwitterKopier linkEmner:Golf|Tiger Woods (golfspiller)|AT&T|Lucas Bjerregaard (golfspiller)|USA




https://www.dr.dk/nyheder/politik/folketingsvalg/laes-svarene-klaus-riskaer-pedersen-erhvervslivet-skal-betale-hoejere






https://www.dr.dk/nyheder/kultur/holland-og-frankrig-kaemper-om-milliarddyrt-rembrandt-maleri

KulturHolland og Frankrig kæmper om milliarddyrt Rembrandt-maleriFrankrig har forbudt maleriet 'Fanebæreren' at forlade landet i 30 måneder.
'Fanebæreren', som museer i både Holland og Frankrig håber at kunne købe.
(© WikiMedia Commons)Af Mark Lindved Norup10.
maj 2019 kl.
08.
25Bemærk: artiklen er mere end 30 dage gammelLæs opDet franske kunstmuseum Louvre har en stor opgave foran sig, hvis det skal have fingre i Rembrandts maleri ’Fanebæreren’.
Opgaven lyder: Skaf en ordentlig bunke penge eller lev med, at det i stedet bliver Hollands nationalmuseum, Rijksmuseum, der køber det.
Rembrandt Født Rembrandt Harmenszoon van Rijn - kendt som Rembrandt.
Levede fra 1606 til 1669.
Malede 'Fanebæreren' i 1636.
Mest berømte maleri er 'Nattevagten' fra 1646.
Arbejdede særligt med dybdeperspektiv og dramatisk lyssætning i sine malerier.
En opgave, der ikke er helt ligetil, når hollænderne er villige til at betale 165 millioner euro (1,2 mia.
kroner) for oliemaleriet, der er fra 1636.
Det er arvinger til den franske del af familien Rotschild, der efter at have haft maleriet i mere end 180 år nu har besluttet at sælge det.
Men den slags kunstskatte kan ikke bare afsættes til højestbydende, og Frankrigs kulturminister, Franck Riester, meddelte i april, at maleriet er en del af den franske nationalskat.
’Fanebæreren’ har derfor fået inddraget sin eksporttilladelse i 30 måneder, og i den periode har franske museer forkøbsret på maleriet, skriver The Art Newspaper.
Viser Rembrandts evnerNår de to museer er villige til at grave så dybt i pengekassen for at sikre sig maleriet, så skyldes det flere ting, fortæller Rembrandt-ekspert Jørgen Wadum fra Statens Museum for Kunst.
(.
.
.
) det er vanvittigt svært at få til at fungere, men det mestrer han i det billede.
Rembrandt-ekspert Jørgen Wadum om 'Fanebæreren'.
- Det viser, hvordan han kunne lave perspektiv og forkortning, for fanebærerens ene arm er bøjet og vender ud mod beskueren, og det er vanvittigt svært at få til at fungere, men det mestrer han i det billede, siger han.
- Det er sindssvagt dyrt, og kunstpriserne er jo vanvittige, men der er altså kun få Rembrandt’er tilbage i privat eje som det her, så når de kommer til salg, flokkes de store museer selvfølgelig om dem for at købe dem og gøre dem tilgængelige for folket, forklarer Jørgen Wadum.
Artiklen fortsætter under billedet.
'Fanebæreren' af Rembrandt.
Malet i 1636.
(© WikiMedia Commons)Han vurderer, at Rijksmuseum i Amsterdam står med de bedste kort på hånden i kampen om maleriet.
Og ikke kun fordi man i Holland selvfølgelig har stor fokus på Rembrandt, der regnes for den største barokmaler, landet har fostret.
- Det bliver svært for Frankrig, for mange af de rige familier har lige doneret penge til genopbygningen af Notre Dame-katedralen, og med den politiske situation med demonstrationer fra De Gule Veste er det svært for Macron og staten at sige, at det køber vi, siger han.
Salomonisk løsningDet er ikke første gang, at Louvre og Hollands Rijksmuseum på den måde har set sig varme på de samme værker fra den hollandske mester.
For tre år siden undgik de dog en eskalerende budkrig og fandt frem til en salomonisk løsning, da de i fællesskab betalte 160 millioner euro for to portrætmalerier, der nu på skift udstilles i de to lande.
Sælges ’Fanebæreren’ for den anslåede pris på 1,2 milliarder kroner, vil det rykke ind i top 10 over de dyreste malerier i historien.
’Salvator Mundi’ af Leonardo da Vinci blev i 2017 solgt for 2,8 milliarder kroner som det dyreste nogensinde.
FacebookTwitterKopier linkEmner:Leonardo da Vinci (billedkunstner)|Billedkunst|Holland|Frankrig|Rijksmuseum




https://www.dr.dk/sporten/fodbold/europaleague/chelsea-dansker-glaeder-sig-over-historiske-finaler-engelske-hold

Europa LeagueChelsea-dansker glæder sig over historiske finaler: 'Engelske hold spiller med stor power'Andreas Christensen blev udskiftet, da Chelsea torsdag blev klar til Europa League-finalen mod Arsenal.
En irriteret Andreas Christensen måtte lade sig udskifte i Chelseas semifinale mod Frankfurt torsdag aften.
Det var første gang i sæsonen, at Chelsea spillede minutter i europæisk fodbold uden danskeren på banen.
10.
maj 2019 kl.
09.
54Bemærk: artiklen er mere end 30 dage gammelLæs opDe engelske klubber dominerer i europæisk fodbold i denne sæson.
For første gang nogensinde kommer alle hold nemlig fra samme nation i både Champions League- og Europa League-finalen.
I sidstnævnte finale mødes London-rivalerne Chelsea og Arsenal, mens Champions League-finalen bliver en dyst mellem Tottenham og Liverpool.
Chelsea-danskeren Andreas Christensen bifalder den engelske dominans.
Det siger han efter torsdagens Europa League-semifinale, hvor Chelsea snuppede finalebilletten ved at slå Frankfurt efter straffesparkskonkurrence.
- Jeg kan godt lide, at finalerne i Europa League og Champions League er med engelske hold.
De engelske hold gør det godt og spiller med stor power, siger Andreas Christensen i et interview med den hollandske udgave af Fox Sports.
Udgik med skadeI torsdagens semifinale måtte den 23-årige dansker lade sig udskifte efter 74 minutter.
På trods af en mindre skade var han selv i stand til at gå fra banen ved stillingen 1-1.
I sæsonens 13 øvrige europæiske kampe for Chelsea har han fået fuld spilletid.
Fra sin position på bænken kunne han se holdkammeraterne og de tyske modstandere skyde forgæves på mål i den resterende del af den ordinære spilletid og i den forlængede spilletid.
Læs også:Chelsea snupper EL-finaleplads efter straffesparksdramaTo gange måtte en Chelsea-forsvarer redde en bold på stregen for at afværge en scoring, og semifinalen kunne ligeså godt være faldet ud til Frankfurts fordel, siger Andreas Christensen.
- Det var ikke nogen nem kamp.
Vi havde et godt resultat med fra den første kamp, og vi troede på, at vi kunne gøre det færdigt på hjemmebane.
Men det blev en svær kamp, de kom stærkt ud til anden halvleg.
- Vi er glade for, at vi klarede den til sidst.
Straffespark kan gå begge veje, men vi havde gode skytter og en god målmand, siger Andreas Christensen.
/ritzau/FacebookTwitterKopier linkEmner:Europa League|England|Arsenal FC|Fodbold|Frankfurt




https://www.dr.dk/nyheder/politik/folketingsvalg/kun-5-ud-af-100-indbrud-opklares-df-kraever-fordobling-af-betjente

FolketingsvalgKun 5 ud af 100 indbrud opklares: DF kræver fordobling af betjente til opgavenDe Konservative og Socialdemokratiet ønsker også flere politifolk til at bekæmpe indbrud, men vil ikke sætte tal på.
Dansk Folkepartis gruppeformand Peter Skaarup vil have flere betjente til at opklare indbrud.
Af Lasse Bastian Larsen og Morten Henriksen10.
maj 2019 kl.
09.
45 | opdateret 10.
maj 2019 kl.
11.
47Bemærk: artiklen er mere end 30 dage gammelLæs op’Totalt utilfredsstillende’.
Det er meldingen fra Dansk Folkepartis gruppeformand, Peter Skaarup, efter at en ny opgørelse lavet af DR Nyheder på baggrund af tal fra Rigspolitiet viser, at 95 procent af alle indbrud i Danmark mellem 2011 og 2018 aldrig er blevet opklaret.
Læs også:Nye tal: Indbrudstyve slipper godt fra 95 ud af 100 indbrudSamtidig oplyser Rigspolitiet nu, at de bruger langt færre mandetimer til at opklare indbrud end for fem år siden: Hvor der i 2014 var 341 politibetjente, opgjort som årsværk, beskæftiget med at opklare indbrud, er det tal år for år blevet mindre.
I 2018 var tallet 220 betjente.
Men nu skal antallet fordobles, lyder det fra Dansk Folkeparti.
Så allerede fra næste år skal 440 betjente opklare indbrud, fastslår Peter Skaarup, som vil stille kravet i forbindelse med efterårets forhandlinger om et nyt politiforlig.
- Vi skal gøre alt, hvad vi kan, for at opklare indbruddene, og det kræver mandskab, siger gruppeformanden og erklærer sig klar til at bruge over 100 millioner kroner på de ekstra betjente til indbruds-opklaring.
DF’s indbrudspakkeFordobling af antal betjente til indbrudsopklaringHårdere straffe(En udvidelse af strafferammen fra de nuværende 6 år til 12 år for indbrud samt altid ubetinget fængsel for indbrudskriminalitet)Indrejseforbud(Minimumsstraf til udenlandske kriminelle, der bliver dømt for indbrudskriminalitet)Mere grænsekontrol ud af landetFlere nummerpladescannere til politietBedre muligheder for GPS-overvågningLæs også:Danmarkskort: Se, hvor få indbrud politiet opklarer i din byForslaget er en del af en ny indbrudspakke, som Dansk Folkeparti nu lancerer.
Justitsminister Søren Pape Poulsen (K) erklærer sig enig i, at flere betjente fremover skal hellige sig arbejdet med at opklare indbrud, end det er tilfældet i dag.
Men han vil ikke - som Dansk Folkeparti - sætte konkret tal på.
- Det synes jeg ikke, at jeg seriøst kan gøre.
Det kommer an på det samlede billede af kriminalitet, som vi skal bekæmpe.
Jeg tror ikke, at borgerne vil tilgive os, hvis vi render og opklarer indbrudskriminalitet, og så ikke kan sætte fuld fokus på for eksempel mulige terrorhandlinger eller anden kriminalitet, hvor man skyder i gaden, siger Søren Pape Poulsen.
Den konservative justitsminister og partiformand mener derfor, at flere betjente i korpset totalt set er nødvendigt.
På den måde vil han undgå, at andre former for kriminalitetsbekæmpelse ikke bliver nedprioriteret, selvom flere betjente skal opklare indbrud.
Rigspolitiet mener, at de færre mandetimer brugt på indbrudsopklaring hænger naturligt sammen med, at antallet af indbrud er faldet markant de senere år.
Fra 93.
000 til 55.
000 på syv år.
I samme årrække har politiet opklaret et lavere antal indbrud: Fra 4.
900 til 2.
500.
Opklaringsprocenten er altså ikke blevet bedre, og derfor har det været meget forkert at bruge mindre tid på at opklare indbrud, mener Dansk Folkeparti.
- Det overrasker mig, fordi indbrud er sådan en alvorlig ting for borgerne.
Derfor må vi have flere politibetjente til at tage sig af opklaring.
Jeg synes jo allerede, at politiet kan omprioritere nu og sætte flere kræfter af til det, siger Peter Skaarup.
S vil også have flere til at opklareOgså Socialdemokratiets retsordfører, Trine Bramsen, fastslår, at antallet af betjente, som beskæftiger sig med indbrud, skal øges.
- Medarbejderressourcer betyder noget.
Ikke mindst, når det handler om opklaring af indbrud og at samle alle de puslespilsbrikker, som sporsikring jo er.
Det kræver altså medarbejdere, og derfor er det helt forkert at skære på det her, siger Trine Bramsen.
Hun vil dog heller ikke konkretisere, hvor mange ekstra betjente, der skal opklare indbrud.
- Jeg mener, at dette først og fremmest handler om resultaterne.
Det handler om at få flere indbrudstyve bag lås og slå og allerhelst få endnu færre indbrudskriminelle.
Derfor skal vi kigge på, hvad der har størst effekt, siger retsordføreren og nævner ny teknologi som nummerpladescannere ved grænsen som et effektivt redskab.
- Men der er ikke nogen tvivl om, at det også handler om medarbejdere.
Men det er bare svært at sætte tal på, før man har haft en grundig snak med politiet om det, lyder det fra Trine Bramsen.
De Radikale: Regeringen, DF og S bærer skyldenDet Radikale Venstres retsordfører, Lotte Rod, mener også, at politiet skal bruge flere ressourcer på at opklare indbrud.
Hun mener dog, at problemet skal løses ved at skære ned på politiets indsats ved grænsen.
- Helt almindelige danskere betaler prisen for grænsekontrollen, fordi Dansk Folkeparti, Socialdemokratiet og regeringen har bestemt, at betjentene skal stå nede på grænsen.
Det giver mindre tryghed for almindelige danskere, som så ikke kan få fat på politiet, når de har brug for dem.
Blandt andet Dansk Folkeparti mener, at den nuværende grænsekontrol er en vigtig del af indsatsen for at bekæmpe indbrud, da man derved kan fange udenlandske tyvebander.
Men det synspunkt er den radikale retsordfører ikke enig i.
- Vi synes, at politiet skal have lov til at arbejde der, hvor de selv synes, at det giver mening.
Det ville være meget bedre, at betjentene kom hjem for at hjælpe indbrudsramte danskere, lyder det fra Lotte Rod.
Læs også:10 millioner kontroller ved grænsen: Under en promille afvisesRadikale Venstre ser ikke behov for at øge antallet af nye betjente yderligere i efterårets forhandlinger.
- Politik er en prioritering.
For os er det vigtigste, at vi får flere pædagoger i vores daginstitutioner og flere lærere i skolen.
Problemerne med indbrud kan løses ved at prioritere klogere.
Politiforbundets formand, Claus Oxfeldt, kalder det 'enormt positivt', at Dansk Folkeparti vil tilføre politiet flere ressourcer.
Han vil dog ikke tage stilling til DF's konkrete forslag om at fordoble antallet af betjente, der skal opklare indbrud.
- Men jeg har en klar forventning om, at der vil ske en fortsat udvidelse af den danske politistyrke i den nye aftale, som vi også har set over de seneste fire år, siger han.
DF vil fordoble strafDansk Folkepartis indbrudspakke indeholder en række andre tiltag.
Deriblandt indrejseforbud for udenlandske kriminelle og hårdere straffe.
Partiet kræver en fordobling af strafferammen fra de nuværende seks til 12 år.
Og samtidig skal indbrudskriminelle altid have ubetinget fængselsstraf, foreslår Dansk Folkeparti.
Netop de to forslag blev lanceret af Søren Pape Poulsen op til sidste folketingsvalg.
Men efter han er blevet justitsminister, har han lagt forslagene tilbage i skuffen.
Og det er fatalt, mener Dansk Folkeparti, som vil prøve at få forslagene gennemført efter folketingsvalget.
FacebookTwitterKopier linkEmner:Claus Oxfeldt (fagforeningsleder)|Dansk Folkeparti|Det Konservative Folkeparti|Lotte Rod (politiker)|Politi




https://www.dr.dk/nyheder/penge/live-interview-med-danske-banks-nye-topchef






https://www.dr.dk/nyheder/penge/oersted-vinder-navnestrid-over-videnskabsmands-tiptipoldeboern

PengeØrsted vinder navnestrid over videnskabsmands tiptipoldebørnEnergiselskabet tog i 2017 navn efter den danske videnskabsmand H.
C.
Ørsted.
En medarbejder besigtiger Ørsteds havvindmøllepark Horns Rev 2 i Nordsøen ud for Esbjerg i april 2018.
Af Sally Frydenlund Larsen10.
maj 2019 kl.
10.
08 | opdateret 10.
maj 2019 kl.
11.
29Bemærk: artiklen er mere end 30 dage gammelLæs opSø- og Handelsretten har i dag skullet tage stilling til, hvem der har ret til navnet Ørsted.
Striden har udspillet sig mellem energiselskabet Ørsted og syv efterkommere af den danske videnskabsmand H.
C.
Ørsted.
Og retten har altså netop besluttet, at elselskabet Ørsted er i sin gode ret til at kalde sig sådan.
Det oplyser Sø- og Handelsretten til DR Nyheder.
Elselskabet Ørsted tog i 2017 navn efter den verdenskendte, danske fysiker.
Før hed selskabet Dong Energy, men skiftede navn, fordi selskabet gerne ville markere, at man bevægede sig fra at fokusere på olie og gas til at satse på vedvarende energi.
H.
C.
Ørsted:Var en dansk videnskabsmand, der levede fra 1777-1851.
Han er verdenskendt for at have opdaget elektromagnetismen i 1820.
Det var også ham, der opdagede grundstoffet aluminium for første gang.
Hans Christian Ørsted var meget interesseret i sprog og var nær ven med både Adam Oehlenschläger og H.
C.
Andersen.
Han har lagt navn til både H.
C.
Ørstedsvej, en satellit og Ørstedparken, som er opkaldt efter ham og hans bror, A.
S.
Ørsted.
Omkring 1200 danskere bærer i dag navnet Ørsted som efternavn eller mellemnavn.
Kilder: Ritzau, Den Store Danske.
Vil ikke associeresEnergiselskabet har hele tiden insisteret på, at navneskiftet skulle ses som en hyldest til H.
C.
Ørsted, hvis opdagelser om elektromagnetisme danner grundlaget for de turbiner, der omdanner vindenergi til strøm.
Men den hyldest har Ørsted-familien slet ikke været interesseret i.
Det skyldes især, at efterkommerne ikke vil associeres med de skandalesager, der har omgærdet energiselskabet, fortalte de syv efterkommeres advokat Jens Jakob Bugge til Ritzau i marts.
- Der har været betydelig omtale af Dong i tidens løb, og selskabet har delt vandene.
En række forhold har vakt store følelser, blandt andet salget til Goldman Sachs, børsnoteringen og senest sagen om salget af Radius, sagde han dengang.
Navnelov eller praksisIfølge Ritzau har striden handlet om, hvilken retspraksis, der var gældende i sagen: Navneloven Patent- og Varemærkestyrelsen praksis.
Navneloven fra 2006 beskytter navne med under 2000 bærere, mens praksis fra Patent- og Varemærkestyrelsen kun beskytter navne med omkring 30 bærere eller færre.
Omkring 1200 personer bærer navnet Ørsted som enten mellem- eller efternavn, men sagen faldt altså alligevel ud til energiselskabets fordel.
Fredag formiddag er det endnu ikke kommet frem, hvad begrundelsen fra retten er, for at Ørsted-efterkommernes krav ikke imødekommes.
Ifølge en mail, som advokat Jens Jakob Bugge har sendt til DR Nyheder er de syv efterkommere i gang med at beslutte, om de ønsker at anke sagen.
I en pressemeddelelse siger administrerende direktør i Ørsted, Henrik Poulsen, at selskabet "er meget tilfredse med" afgørelsen.
FacebookTwitterKopier linkEmner:H.
C.
Ørsted (fysiker)|Patent- og varemærkestyrelsen|Sø- og Handelsretten|Energiselskaber|Videnskab




https://www.dr.dk/nyheder/politik/folketingsvalg/hvis-kun-kvinderne-stemte-0-mandater-til-det-yderste-hoejre

FolketingsvalgHvis kun kvinderne stemte: 0 mandater til det yderste højreHårde retorik tiltaler ikke de kvindelige vælgere, vurderer professor.
Pia Olsen Dyhr (SF) taler med to studerende efter en debat på Sankt Annæ Gymnasium i København.
Ifølge den nyeste meningsmåling er kvinder mere tilbøjelige til at støtte SF og resten af rød blok end de blå partier.
Af Sally Frydenlund Larsen10.
maj 2019 kl.
07.
30Bemærk: artiklen er mere end 30 dage gammelLæs opHvor har du tænkt dig at sætte dit kryds til folketingsvalget den 5.
juni?
Svaret på det spørgsmål varierer meget afhængigt af, om du er mand eller kvinde.
Det viser nye meningsmålinger, som Epinion har lavet for DR.
For hvor de mandlige vælgere ifølge meningsmålingen i højere grad ville give deres stemmer til partier i blå end i rød blok, forholder det sig omvendt for kvindelige vælgere.
Undersøgelsen:Indekset er lavet på baggrund af i alt 1.
284 gennemførte interviews med repræsentativt udvalgte danskere på 18 år og derover.
Den maksimale usikkerhed på de overordnede resultater er +/÷ 2,7 procentpoint.
Interviewene er gennemført den 7.
maj 2019.
Se den fulde undersøgelse her.
- Vi kan se en tendens til, at mændene i højere grad end kvinderne stemmer på blå blok, og nogle år er der faktisk op til 10 procentpoint flere mænd end kvinder, der stemmer på den blå blok.
Sådan siger Rune Stubager, der er professor i statskundskab på Aarhus Universitet.
Mænd byder Stram Kurs velkommenBlev folketingsvalget afholdt nu, ville både Socialdemokratiet, SF, Enhedslisten og Radikale Venstre få flere stemmer fra kvinder end mænd, mens Venstre, Dansk Folkeparti og Det Konservative Folkeparti ville trække flere stemmer fra mændene:Var det kvinder alene, der bestemte, hvordan folketinget skulle sammensættes efter valget, ville det se værst ud for de to debutantpartier Nye Borgerlige og Stram Kurs.
Stod det til landets kvindelige vælgere, ville de faktisk slet ikke få en plads i Folketinget efter valget - ifølge meningsmålingen tildeler kvinderne nemlig begge partier 0 mandater.
Den retorik, som begge partier har omkring indvandrere, udlændinge og muslimer bliver for voldsom for mange kvinder.
Rune Stubager, professor, Aarhus Universitet.
Anderledes står det til hos de mandlige vælgere, som derimod ville give de to partier stemmer svarende til henholdsvis otte og syv mandater ud af de 175, der skal fordeles blandt landets partier.
Hård retorik og velfærdIfølge Rune Stubager er der flere årsager til, at kvinder bedre kan identificere sig med venstrefløjens principper.
- Kvinder er mere interesserede i og støttende over for en velfærdsstat - og også en dyr velfærdsstat, siger han og forklarer, at netop etableringen af en stærk velfærdsstat gav kvinderne større frihed under kvindefrigørelsen.
Desuden er flere kvinder end mænd ansat i "de tunge dele af velfærdsstaten," siger han:- Altså i undervisnings-, sundheds- og omsorgssektoren.
Det kan derfor også være en faktor, at man ikke har lyst til at skære ned på sin egen arbejdsplads, siger han.
Rune Stubager er professor og valgforsker ved Aarhus Universitet (arkivfoto).
Når kvinderne ifølge Epinions meningsmåling helt vælger Nye Borgerlige og Stram Kurs fra, så tror Rune Stubager, at forklaringen til dels skal findes i partiernes hårde retorik omkring udlændinge.
- En del af forklaringen kan også være, at den retorik, som begge partier har omkring indvandrere, udlændinge og muslimer bliver for voldsom for mange kvinder, siger han og uddyber:- Der kan være et vist omsorgselement.
Der vil være nogen, der har en opfattelse af, at en del af de her udlændinge sådan set er folk, der har brug for omsorg og beskyttelse.
I alt kan 4.
238.
913 stemmeberettigede danskere stemme den 5.
juni.
FacebookTwitterKopier linkEmner:Folketinget|Radikale Venstre|Valg og folkeafstemninger|Socialpolitik|Rune Stubager (professor)




https://www.dr.dk/nyheder/politik/folketingsvalg/politiformaend-med-boen-i-valgkamp-vi-har-brug-flere-betjente

FolketingsvalgPolitiformænd med bøn i valgkamp: Vi har brug for flere betjenteFærdsel og indbrud nævnes som områder, der kan blive påvirket af kæmpe politiindsats i valgkampen og andre krævende opgaver.
Superligakampe, bevogtning, grænsekontrol, Folkemødet, folketingsvalget, fodbold-EM-kampe i 2020 og Tour de France-start i 2021.
Politibetjentenes lokale fagforeningsformænd råber vagt i gevær.
Af Emma Toft og Louise Dalsgaard10.
maj 2019 kl.
08.
00Bemærk: artiklen er mere end 30 dage gammelLæs opPolitikerne bør indse, at der er brug for flere politibetjente i Danmark.
Sådan lyder bønnen samstemmende fra en række af politiets lokale fagformænd, som DR Nyheder har talt med.
En af dem, der efterlyser flere betjente, er Jørgen Jensen fra Københavns Vestegns Politi.
- Hvis man forventer, at politiet skal levere på den brede palette med lokalt politi, efterforskning og beskyttelse, så er man nødt til at sætte antallet af betjente yderligere op, siger han.
Reaktionen kommer efter, at DR Nyheder har fortalt, at cirka 500 af landets 11.
000 betjente helt ekstraordinært er afsat til at passe på politikerne og særligt den truede partileder fra Stram Kurs, Rasmus Paludan, ved dette folketingsvalg.
Mange krævende opgaverMen det er ikke kun folketingsvalget, der trækker på politiets ressourcer.
Listen over andre krævende opgaver er lang.
Senest har DR Nyheder kunnet fortælle, at politiet kun opklarer et fåtal af landets indbrud.
Politiet skal snart stille med betjente til fodboldens pokalfinale og de afsluttende superligakampe.
Der er brug for betjente til at sikre ro og orden ved det årlige Folkemødet, der afholdes ugen efter folketingsvalget.
Og længere ude i horisonten venter EM-fodboldkampe i Danmark til næste år og en dansk Tour de France-start i 2021.
Dertil kommer den øgede terrortrussel, som har hængt over landet siden 2015, øget kontrol ved de danske grænser og mere kompleks it-kriminalitet.
- Spørgsmålet er, hvor lang tid man kan sige, at vi står i en usædvanlig situation.
Det er nærmere ved at være normalen, lyder det fra Lars Jensen, formand Nordsjællands Politiforening.
Læs også:Politiformand om historisk indsats: Alle andre typer opgaver kan blive nedprioriteretTaler om 1.
000 til 2.
000 flere betjenteSpørger man Ole Mikkel Stenshøj, formand Syd- og Sønderjyllands Politiforening, om politistyrken er stor nok, lyder svaret:- Nej, er du tosset.
Den er ikke stor nok.
Den kriminalitet, vi ser i dag, er helt anderledes end tidligere.
Den er mere kompleks, det gælder for eksempel den økonomiske it-kriminalitet, siger han.
Han ser gerne, at politikerne sætter flere penge af til politiet, så antallet af betjente kan vokse med i hvert fald 1.
000 betjente.
Samme melding Henrik Skriver Jensen, formand Midt- og Vestjyllands Politiforening.
Han taler om helt op til 2.
000 ekstra betjente.
Færdsel og sagsbehandling ramtDR Nyheder har fået svar fra otte af landets 12 politikredsformænd samt Politilederforeningen.
Samstemmende lyder det, at den store politiindsats under valget betyder, at politiet udskyder og sætter andre opgaver på standby.
- Vi kan kun være et sted, så noget bliver udskudt, lyder det for eksempel fra Heino Kegel, der er fagforeningsformand i Østjyllands Politiforening.
Flere steder bliver der taget betjente væk fra færdselsindsatsen, lyder det fra flere af formændene i kredsene.
Sagsbehandlingstiden vil formentlig også stige.
En af formændene kan ikke afvise, at indbrudssagerne kommer til at ligge længere i hans kreds.
Derudover vil politiets efteruddannelse og seminarer i enkelte kredse også blive rykket.
De valgafsatte betjente bliver dog taget fra mange forskellige steder i kredsene.
Derfor er det svært for de lokale politifagforeningsfolk at sige konkret, hvilke opgaver politiet ikke løser de næste fire uger.
DR Nyheder har talt medHenrik Skriver Jensen, formand, Midt- og Vestjyllands PolitiforeningOle Mikkel Stenhøj, formand, Syd- og Sønderjyllands PolitiforeningHeino Kegel, formand, Østjyllands PolitiforeningPer Svanegaard Nielsen, formand Fyns PolitiforeningJohn Hansen, formand Sydsjælland og Lolland-Falsters PolitiforeningJørgen Jensen, formand Vestegnens PolitiforeningLars Jensen, formand Nordsjællands PolitiforeningMogens Heggelund, formand Midt- og Vestsjællands PolitiforeningMichael Agerbæk, formand, PolitilederforeningenTrækker et spor efter sigSelvom valgkampen kun varer i fire uger, kommer den ekstra politiindsats til at trække et spor efter sig helt hen til efteråret.
- Der kommer en pris bagefter – afspadsering, lyder det blandt andet fra Henrik Skriver Jensen, formanden for Midt- og Vestjyllands Politiforening.
For i nogle kredse har flere betjente fået 12-timers-vagter.
Nogle oplever også at få inddraget fridagene.
Og når betjente skal afspadsere efter valgkampen, så vil der også i perioden bagefter været opgaver, som ikke bliver løst.
- Det giver en form for metaltræthed.
Man skal passe på, man ikke udnytter folk, lyder det fra Henrik Skriver Jensen.
FacebookTwitterKopier linkEmner:Politi|Folketinget|Københavns Vestegns Politi|Sjælland|Rasmus Paludan (advokat)




https://www.dr.dk/nyheder/penge/hollaender-bliver-topchef-i-danske-bank

Hvidvask i Danske BankSe temaPengeHollænder bliver topchef i Danske BankDanske Bank har udnævnt hollandske Chris Vogelzang til ny administrerende direktør fra 1.
juni.
Chris Vogelzang er hollænder og flytter til Danmark.
(© Danske Bank)10.
maj 2019 kl.
08.
37Bemærk: artiklen er mere end 30 dage gammelLæs opDanske Bank ansætter hollandske Chris Vogelzang som ny administrerende direktør fra 1.
juni.
Det oplyser banken.
Chris Vogelzang var fra 2000-2017 ansat i forskellige stillinger i den hollandske bank ABN AMRO – de sidste otte år som medlem af bankens direktion med ansvar for de globale retail- og private banking-aktiviteter.
- Han har solid ledelsesmæssig og forretningsmæssig erfaring fra bankvirksomhed og har igennem sin karriere håndteret svære udfordringer og leveret gode resultater.
Det gør ham godt rustet til at stå i spidsen for Danske Bank, siger bestyrelsesformand Karsten Dybvad.
- Vi står over for en stor opgave med at fortsætte genopbygningen af tilliden til banken og samtidig udvikle vores forretning i takt med kundernes forventninger og den teknologiske udvikling, så vi fortsat kan være en førende bank i Norden, siger han.
Når Chris Vogelzang tiltræder fortsætter den nuværende midlertidige administrerende direktør Jesper Nielsen i sit job som chef for Banking DK og medlem af direktionen.
/DR Nyheder/FacebookTwitterKopier linkEmner:Karsten Dybvad (erhvervsleder)|Danske Bank|Holland|Pengeinstitutter|Erhverv




https://www.dr.dk/nyheder/udland/usa-laegger-igen-ekstra-told-paa-kinesiske-varer

UdlandUSA lægger igen ekstra told på kinesiske varerNu gør USA alvor af den told-trussel, som Trump kom med i weekenden.
Trump har flere gange lagt ekstra told på kinesiske varer Af Sofie Dyjak10.
maj 2019 kl.
07.
42Bemærk: artiklen er mere end 30 dage gammelLæs opUSA lægger fra i dag en ekstra told på kinesiske varer for 200 mia.
dollar.
Tolden stiger fra 10 til 25 procent.
Det sker, selvom repræsentanter fra USA og Kina senere i dag for anden dag i træk skal forsøge at løse den indbyrdes handelskonflikt, skriver blandt andre BBC.
Trump truede allerede i weekenden med, at den ekstra told fra i dag ville træde i kraft, fordi han mener, at handelsforhandlingerne går alt for langsomt.
- I ti måneder har Kina betalt told til USA på 25 procent for højteknologi og 10 procent på andre varer for 200 mia.
dollar.
De 10 procent stiger til 25 procent på fredag.
Andre varer for 325 mia.
dollar, der bliver sendt til os fra Kina, er der fortsat ikke told på, men det vil der komme snart, og det vil være på 25 procent, skrev Trump søndag på Twitter.
Kina har allerede meldt ud, at de vil slå tilbage med de "nødvendige modforanstaltninger", men giver ikke yderligere detaljer.
Mødes fredag morgen lokal tidDen kinesiske handelsminister har i en pressemeddelelse oplyst, at Kina håber, at USA vil møde Kina i et kompromis for at løse handelskonflikten.
Repræsentanterne fra både USA og Kina sagde i går, at de ville forsætte forhandlingerne i Washington fredag morgen lokal tid.
Men det er endnu uvist, præcis hvad den ekstra told betyder for de igangværende forhandlinger.
Trump beskyldte i går Kina for at have brudt løfter i forhandlingerne mellem de to parter.
Det afviser Kina.
I marts 2018 anklagede USA's handelsrepræsentation kineserne for at stjæle amerikansk teknologi, og i juli kom de første øgede toldsatser på kinesiske varer - et træk, som Kina har svaret igen på med øgede toldsatser på varer fra USA.
Sideløbende med toldkrigen har de to parter ført handelsforhandlinger i Beijing og i Washington.
FacebookTwitterKopier linkEmner:Kina|USA|BBC|Twitter|Beijing




https://www.dr.dk/nyheder/politik/folketingsvalg/i-jystrup-er-et-indbrud-opklaret-paa-otte-aar-det-er-da-lidt

FolketingsvalgI Jystrup er ét indbrud opklaret på otte år: Det er da lidt væmmeligtPå otte år har midtsjællandsk by været udsat for 124 indbrud.
Politiet har opklaret ét.
74-årige Inger Bonderup fra Jystrup oplevede at få stjålet alle sine smykker i sit soveværelse, mens hun sov i sin seng.
Forbrydelsen blev aldrig opklaret.
Af Mathias Sommer og Jakob Skaaning10.
maj 2019 kl.
07.
00Bemærk: artiklen er mere end 30 dage gammelLæs opDer er frikadeller og rødbedesalat på menuen i madklubben, som hver torsdag inviteres på middag på Østagergård i Jystrup på Midtsjælland.
Her går snakken livligt mellem byens pensionister og efterlønnere, som netop har fået at vide, at Jystrup indtager en kedelig plads øverst på listen over byer i Danmark, hvor færrest indbrud opklares.
På otte år har Jystrup været udsat for 124 indbrud.
Kun en enkelt gang er det lykkedes politiet at opklare sagen, viser en omfattende aktindsigt, som DR Nyheder har fået fra Rigspolitiet.
- Det er jo en ubehagelig rekord at være i besiddelse af.
Det kunne jo betyde, at forbryderkredse har fundet ud af, at Jystrup er et godt sted at gå hen og lave indbrud, fordi der ikke sker noget ved det, siger Lisbeth Due Andersen, der er efterlønner og født og opvokset i Jystrup.
Vi ser jo, at når man melder et indbrud, så kommer de en gang, og så hører man jo ikke mere.
Inger Bonderup, pensionist og borger i Jystrup.
Hun synes dog ikke, at politiet skal klandres.
For grundlæggende handler det om ressource.
Og det er politikerne, som fordeler dem:- Jeg synes, det er svært udelukkende at skyde ansvaret på politiet.
For det her er jo en ressourcediskussion, siger Lisbeth Due Andersen.
'Man kan ikke være bange hele tiden'Selv om 74-årige Inger Bonderup bor på en stille, lukket vej i Jystrup, kender hun alt til, hvordan det er at være udsat for indbrud.
- De gik igennem min garage og gennem fem rum.
De har taget alt, hvad jeg havde af smykker inde i mit soveværelse, mens vi lå og sov begge to, fortæller hun.
- Og nu har vi lige haft fem værktøjsbiler på vores vej, der blev tømt, og én af bilerne var lige over for mit hus, fortsætter Inger Bonderup.
Jystrup har omkring 1200 indbyggere og ligger i Ringsted Kommune på Midtsjælland.
Grafik: Morten Fogde.
Ud over altid at låse døren har Inger Bonderup ikke installeret alarmer eller andet, som kan holde indbrudstyvene væk.
Hun nægter at leve i frygt, fortæller hun.
- Nu er jeg jo blevet alene her.
Men man kan jo ikke være bange hele tiden.
Jeg er ikke nervøs for noget, men jeg tænker da over, at de kan tømme en håndværkerbil midt om natten lige over for ens soveværelse og køre igen.
Det er da lidt væmmeligt, siger Inger Bonderup.
Hun ærgrer sig over, at Jystrup topper statistikken over uopklarede indbrud.
- Det, synes jeg, er forfærdeligt at tænke på.
Måske har vi for lidt politi.
Eller også er det, fordi der er ting, som er vigtigere end tyveri, fordi vi alligevel ikke kan få vores ting tilbage.
Jeg ved det ikke.
Lisbeth Due Andersen (t.
v.
) har ikke været udsat for indbrud i Jystrup.
Men hun tager sine forholdsregler og har blandt andet installeret en automatisk lystænder.
For nyligt var der indbrud på vejen, hvor Inger Bonderup (th) bor.
Men hun nægter at være bange.
Inger Bonderup hørte ikke fra politiet igen, efter hun havde været udsat for indbrud.
Samme oplevelse havde Niels Jørgen Petersen, der i 2017 havde indbrud på sin gård i Jystrup.
- De var brudt ind ad et vindue i gården.
Da vi kom hjem søndag morgen, kunne vi se, at vinduet var brudt op.
Vi ringede til politiet, og de kom så også.
- Vi fik erstatning, men de fandt ikke tyvene, siger Niels Jørgen Petersen.
- Vi ser jo, at når man anmelder et indbrud, så kommer politiet én gang, og så hører man jo ikke mere, siger Inger Bonderup fra Madklubben i Jystrup.
Borgmester: Politiet mangler ressourcerBorgmester i Ringsted Kommune Henrik Hvidsten (V) ærgrer sig over den høje placering i statistikken for Jystrup, som ligger midt i Ringsted Kommune.
Han henviser til, at datamaterialet er relativt småt, men mener alligevel, at der er problemer med beredskabet i Midt- og Vestsjællands Politi.
- Jeg tænker, det er udtryk for, at politiet ikke har haft ressourcer til at opklare indbrud, fordi vores betjente bliver brugt til opgaver uden for kredsen.
Terrorbevogtningsopgaver i København og fast bemanding ved grænsen har trukket veksler på de borgernære opgaver i Ringsted Kommune, vurderer borgmesteren:- Vi har jo set, at politifolk i en periode blev sendt ud af politikredsen for at løse andre opgaver, og hvis de ikke er hjemme i kredsen, så løser de ikke de opgaver, vi helst vil have, de skal løse, siger Henrik Hvidsten.
Rigspolitiet erkender, at andelen af indbrud, som bliver opklaret, ligger for lavt.
De seneste otte år har den samlede opklaringsprocent af alle indbrud ligget på cirka fem procent.
Men vicepolitiinspektør Lars Mortensen fra Rigspolitiets Nationale Efterforskningscenter (NEC) henviser til, at antallet af indbrud i samme periode er faldet kraftigt.
- Vi så gerne, at der blev opklaret flere indbrud, men det allervigtigste for os er, at der er færre indbrud i Danmark.
Og derfor har vi også flyttet vores organisation fra at være hændelsesstyret og reaktiv til i langt højere grad at være forebyggende og proaktiv, så vi kan undgå, at der kommer indbrud, siger han.
FacebookTwitterKopier linkEmner:Tyverier|Midt- og Vestsjællands Politi|Politi|Rigspolitiet|Sjælland




https://www.dr.dk/nyheder/indland/kongehuset-har-taget-alle-titler-fra-christian-kjaer

IndlandKongehuset har taget alle titler fra Christian KjærAdvokat Christian Kjær er idømt en betinget fængselsstraf, så alle ærestitler er taget fra ham.
Christian Kjær har været en mangeårig ven af kongehuset.
Her ses han ved en nytårskur i 2017.
(Arkivfoto) 10.
maj 2019 kl.
06.
58Bemærk: artiklen er mere end 30 dage gammelLæs opDronning Margrethe har frataget Christian Kjær sine kongelige titler, skriver Ekstra Bladet.
Christian Kjær, der er tidligere bestyrelsesmedlem i blandt andet FLSmidth, har i mange år været ven af kongehuset, men nu er han ikke længere kammerherre, hofjægermester eller ridder af første grad af Dannebrog.
Ifølge kongehusets kommunikationsafdeling er Christian Kjær orienteret.
Beslutningen er taget kort tid efter, at Christian Kjær blev idømt en betinget dom for at have påkørt en trafikofficial, der holdt vagt ved et lokalt cykelløb i Hørsholm.
Påkørte trafikofficialRetten fandt det bevist, at rigmanden ikke ønskede at acceptere, at han ikke måtte passere, og han påkørte i den forbindelse manden med lav fart.
Retten i Lyngby idømte Kjær 30 dages betinget fængsel, frakendte ham kørekortet i et år og gav ham en bøde på 10.
000 kroner.
Christian Kjær fortalte i retten, at han havde været ved bageren, men på vej tilbage blev bedt om at køre en anden vej.
Han ønskede ikke at acceptere, at han ikke måtte passere, og han påkørte i sin blå Tesla den frivillige official med lav fart.
- Vi finder det bevist, at han (den frivillige, red.
) er blevet ramt, og at tiltalte har tilsidesat færdselsloven på særlig hensynsløs måde, sagde retsformanden i forbindelse med domsafsigelsen.
Påkørslen skete dog med så lav fart, at den ifølge retten kunne sidestilles med et "skub".
Offeret fik alene et blåt mærke.
Christian Kjærs sekretær har oplyst til avisen, at han ikke har nogen kommentar til dronningens beslutning.
/ritzau/FacebookTwitterKopier linkEmner:Ekstra Bladet|Trafikulykker|Royalt|FLSmidth & Co|Hørsholm




https://www.dr.dk/nyheder/indland/advarer-om-koere-el-loebehjul-med-sprit-i-blodet-risiko-faengselsstraf

IndlandAdvarer om at køre el-løbehjul med sprit i blodet: Risiko for fængselsstrafKører du el-løbehjul med over 0,5 promille i blodet, skal politiet tage dig med til blodprøve.
De elektriske løbehjul fylder mere og mere i det københavnske gadebillede.
Snart er de også at finde i Aarhus.
Af Theis Lange Olsen10.
maj 2019 kl.
06.
05Bemærk: artiklen er mere end 30 dage gammelLæs opHvis du stiller dig op på et af de nye el-løbehjul og tror, at politiet opfatter dig som en cyklist i trafikken, så kan du godt tro om igen.
Brugere af de populære el-løbehjul er nemlig ligestillede med førere af andre motoriserede køretøjer i trafikken, når det gælder spirituskørsel.
Så stopper politiet dig med en promille på over 0,5 i blodet, skal betjenten sørge for, at der bliver taget en blodprøve med det samme.
- Så der sker nøjagtig det samme, som hvis man kører spirituspåvirket i bil.
Man bliver anholdt og kommer ind på den nærmeste politistation eller hospital og får taget en blodprøve.
Den bestemmer promillen, og så bliver man sigtet for spirituskørsel, siger Christian Berthelsen, politiassistent ved Rigspolitiets Nationale Færdselscenter.
Straffen er i første omgang en bøde på 2.
000 kroner - i anden omgang 4.
000 kroner.
Overtrædes reglerne tredje gang, kan det føre til fængselsstraf.
Efterlyser mere informationDermed adskiller reglerne sig fra cyklisternes.
Kører de med sprit i blodet, straffes de normalt ikke, selvom politiet stopper dem i påvirket tilstand.
Det er dog muligt at få en bøde, hvis man for eksempelvis vurderes at have været til fare for andre trafikanter.
Vi har hele tiden peget på, at det er rigtig vigtigt, at der kommer klare informationer om, hvilke regler der gælder for el-løbehjuleneMogens Kjærgaard Møller, Rådet for Sikker Trafik- Det er en vurderingssag fra vores side om, hvorvidt man kan føre køretøjet (cyklen, red.
) på betryggende vis.
Scenariet kan være, at vi beder vedkommende om at stige af cyklen og trække resten af vejen, men man kan også blive sigtet for spirituskørsel.
Det er dog sket ganske få gange, siger Christian Berthelsen.
De omdiskuterede el-løbehjul har været tilgængelige i København siden årsskiftet og i Aarhus en måneds tid.
I Rådet for Sikker Trafik har administrerende direktør, Mogens Kjærgaard Møller, hele tiden været kritisk over for el-løbehjulene, fordi han frygter, at de fører til flere trafikulykker.
Men han efterlyser også, at reglerne for spirituskørsel gøres mere klare for brugere af el-løbehjulene.
- Vi har hele tiden peget på, at det er rigtig vigtigt, at der kommer klare informationer om, hvilke regler der gælder for el-løbehjulene.
- Netop også i forhold til spirituskørsel.
Det har potentielt meget alvorlige konsekvenser, hvis folk kaster sig ud i at køre på dem med spiritus i blodet, også fordi det sidestilles med at køre på knallert, siger Mogens Kjærgaard Møller.
DR Nyheder har været i kontakt med både Færdselsstyrelsen og Transportministeriet, men de ønsker ikke at kommentere opfordringen til at gøre reglerne mere klare.
Dødsulykker i SpanienEl-løbehjulene er en del af en forsøgsordning, der på et senere tidspunkt skal evalueres.
Herefter skal det besluttes, om de skal gøres lovlige permanent.
Kritikerkoret er dog af en betydelig størrelse, og i Spanien har lovgiverne allerede måttet regulere el-løbehjulene som følge af flere dødsulykker.
Det har også været fremme, at et af udlejningsfirmaerne, Tier, ikke havde styr på den lovpligtige ansvarforsikring, som brugerne skal fremvise, hvis politiet spørger dem.
Først efter omtale i medierne fik firmaet orden i tingene.
Desuden har Københavns Kommune og Transportministeriet ligget i strid om grundlaget for udlejning af el-løbehjulene.
Kommunen ønsker at sætte en stopper for det på åben gade - modsat ministeriet, der nu arbejder på at finde en løsning.
På det seneste er der også observeret problemer med, at el-løbehjulene bliver brugt i Kongens Have i København.
Det har fået Slots- og Kulturstyrelsen til at iværksætte en kampagne og sætte skilte op.
To af firmaerne, der lejer el-løbehjul ud i København, Tier og VOI, er ikke vendt tilbage på DR Nyheders henvendelser.
REGLER FOR EL-LØBEHJUL•El-løbehjul, der er tilladt i trafikken, må højst kunne køre 20 km/t med motorkraft alene.
•Der må ikke være noget sæde på løbehjulet.
•Løbehjulet skal være CE-mærket.
Det må højst veje 25 kg.
, være max 2 meter langt og 70 cm bredt.
•Løbehjulet skal være forsynet med en rød refleks bagpå, en hvid refleks foran og gule eller hvide reflekser på hver side.
Reflekserne skal være godkendte og opfylde samme krav som reflekser på cykler.
•Du skal køre med lys på hele døgnet.
Du skal have en hvid lygte foran og en rød lygte bagpå.
Lygterne skal sidde på løbehjulet og være tydeligt synligt på mindst 300 meters afstand.
•Du skal følge cykelreglerne, og du skal køre på cykelstien, hvor der er cykelsti.
•Du skal være fyldt 15 år.
•Du må ikke have passager med løbehjulet.
•Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn, der kører på elektrisk løbehjul, skal være sammen med en voksen.
•Promillegrænsen er 0,5, og der er nulgrænse for ulovlige stoffer.
•Kilde: Rådet for Sikker TrafikFacebookTwitterKopier linkEmner:Fritidsaktiviteter|Mogens Kjærgaard Møller (jurist)|København|Rådet for Sikker Trafik|Slots- og Kulturstyrelsen




https://www.dr.dk/nyheder/politik/folketingsvalg/politiet-bruger-faerre-timer-paa-opklaring-af-indbrud

FolketingsvalgPolitiet bruger færre timer på opklaring af indbrudLav opklaringsprocent får ikke politiet til at bruge mere tid på at fange indbrudstyvene.
Mens antallet af indbrud falder, så har opklaringsprocenten i en årrække ligget fast: fem ud af hundrede indbrud ender med en dom.
Af Jakob Skaaning, Morten Henriksen og Klaus Buster Jensen10.
maj 2019 kl.
06.
17Bemærk: artiklen er mere end 30 dage gammelLæs opSidste år oplevede 55.
000 danskere knuste ruder og stjålne ejendele og anmeldte derfor et indbrud til politiet.
Foreløbig har det ført til, at 2.
500 indbrudstyve er blevet dømt.
Men selvom det kun er fem ud af 100 indbrud, der bliver opklaret, så bruger politiet i dag færre timer på at opklare indbrud end for fem år siden.
I 2014 brugte politiet 341 årsværk på efterforskning af indbrud.
Det tal var sidste år faldet til 220 årsværk.
En nedgang på 35 procent.
Det viser en ny opgørelse over politiets registrerede arbejdstid på straffesagsbehandling af indbrudssager fra Rigspolitiet, som DR har fået indsigt i.
- Vi bruger færre mandetimer, fordi det er lykkedes os at halvere antallet af indbrud i samarbejde med borgerne.
Men til gengæld har vi fået nye værktøjer og dedikerede enheder, som kigger på de her områder netop for også at få fat i bagmændene, siger Lars Mortensen, vicepolitiinspektør i Rigspolitiets Nationale Efterforskningscenter.
Rigspolitiet oplyser, at tallene for brugte årsværk er behæftet med en vis usikkerhed, da tidsregistreringen ikke altid er helt nøjagtig.
Fald i antallet af indbrud – men fortsat få opklaredeAntallet af indbrud i Danmark har været faldende i en årrække.
I årene fra 2014 til 2018 er antallet anmeldelser for indbrud faldet med 21 procent.
I samme periode har politiet altså registreret at have brugt 35 procent færre arbejdstimer på efterforskningen af indbrud.
Faktaboks: Sådan har vi skaffet talleneDR Nyheder har fået aktindsigt i omfattende data hos Rigspolitiet for alle 555.
496 anmeldelser af indbrud i Danmark fra 2011-2018.
Samtidig har vi fået aktindsigt i data for de 28.
922 såkaldte ”anmeldelser med fældende afgørelser” vedrørende indbrud i private hjem, ubeboede bebyggelser og virksomheder.
Tilsammen giver tallene et mål for, hvor mange indbrud, der bliver opklaret ved, at indbrudstyven bliver dømt eller får en bøde.
Tallene er samtidig fordelt på hvert postnummer i Danmark.
Postnumrene for København K, København V og Frederiksberg C er samlet.
­Alle postnumre med færre end 10 anmeldte indbrud i gennemsnit pr.
år er sorteret fra.
Derfor er det logisk, at politiet ikke bruger ligeså meget tid på indbrud som tidligere, mener Lars Mortensen.
- Vi så gerne, at der blev opklaret flere indbrud, men det, der er allervigtigst for os, er, at der er færre indbrud i Danmark, siger han og tilføjer, at politiet også har haft ekstraordinært meget at se til i de forløbne fire år.
- Politiet har fået nye opgaver de seneste år med terrorbevogtning og grænsekontrol.
Og samtidig med at det er lykkedes at halvere antallet af indbrud, så er der andre kriminalitetsområder, der er i vækst – herunder vold og voldtægt, siger Lars Mortensen.
Men når det kun er fem ud af 100 indbrud, der bliver opklaret, burde I så have skåret ned på de mandetimer, der har med indbrudsopklaring at gøre?
- Jamen, det handler ikke kun om, hvor mange mandetimer, man skyder ind.
Det handler også om at arbejde smartere.
Nye teknologier, nye værktøjer, nyt automatisk nummerplade-genkendelsessystem, som kan være med til at lette politiets indsats, siger Lars Mortensen.
Justitsminister: Flere betjente skal arbejde med indbrudJustitsminister Søren Pape Poulsen anerkender, at politiet har haft en lang række opgaver, der har været vigtigere end opgaven med at opklare flere indbrud.
- Jeg kan bare konstatere, at der er en alvorlig terrortrussel mod Danmark, og at vi har haft en bandekonflikt.
Der har været virkelig meget brug for politiets ressourcer, og så prioriterer man, siger Søren Pape Poulsen.
Læs også:Danmarkskort: Se, hvor få indbrud politiet opklarer i din byHan vil dog arbejde for, at politiet øger antallet af timer brugt på at finde og få dømt indbrudstyvene.
- Præcis hvor mange årsværk, der skal være, det ved jeg ikke.
Men når vi nu skal uddanne mere politi, som jeg håber, der bliver et politisk flertal for, så er det klart, at vi må dedikere noget af det til denne her indsats, siger Søren Pape Poulsen.
Opklaringsprocent•Ved at beregne, hvor mange indbrud der fører til en dom eller bøde til indbrudstyven, er DR Nyheder i stand til at påvise opklaringsprocenten, altså hvor mange indbrud der bliver opklaret.
•Rigspolitiet fremhæver, at deres tal for ”sigtelsesprocenten” sidste år var 13,8 procent, når de skulle måle opklaringen af indbrud.
Men ”sigtelsesprocent” viser ikke, hvor mange indbrud, der bliver opklaret, men tæller alene personer, som bliver sigtet.
I Rigspolitiets tal er medregnet personer, som hverken får en dom eller en bøde, fordi politiet frafalder sigtelsen.
•Derudover er forskellen, at Rigspolitiets tal ikke dækker antallet af indbrud, men antallet af personer.
Så hvis to personer bliver sigtet for ét indbrud, vil Rigspolitiets tal vise det som om, at to indbrud er opklaret.
•DR Nyheders beregninger viser i stedet, hvor mange indbrud politiet formår at finde gerningsmanden i, altså hvor mange indbrud, der bliver opklaret.
•Opklaringsprocenten har ligget stabilt på omkring fem procent fra 2011 til 2018.
FacebookTwitterKopier linkEmner:Rigspolitiet|Søren Pape Poulsen (politiker)|Tyverier|Politi|Kriminalitet




https://www.dr.dk/nyheder/kultur/film/kendte-skuespillere-arbejder-gratis-det-er-noget-andet-end-pengene-der-traekker

Film og serierKendte skuespillere arbejder gratis: 'Det er noget andet end pengene, der trækker'Hvad får succesfulde skuespillere til at arbejde gratis på smalle kortfilm?
Det har vi spurgt tre skuespillere og en instruktør om.
Ellen Hillingsø, Kenneth M.
Christensen (midten) og Alex Høgh Andersen er tre af de kendte skuespillere, der gerne vil medvirke i film for et symbolsk beløb eller helt gratis.
Af Kasper Madsbøll Christensen10.
maj 2019 kl.
06.
30Bemærk: artiklen er mere end 30 dage gammelLæs opHvis jeg siger Ellen Hillingsø, Trine Dyrholm og Ghita Nørby, så er du med ret stor sandsynlighed med på, hvem jeg taler om.
Nemlig nogle af Danmarks mest kendte og elskede skuespillere.
Hvis jeg derimod nævner filmtitler som 'Fremkaldt', 'Jazz' og 'Lux Aeterna', så kniber det måske lidt mere?
Men faktisk har alle tre skuespillere medvirket i én eller flere af de nævnte film.
For det vrimler med kendte og feterede skuespillere i forskellige kortfilm, som der nok ikke er ret mange biografgængere, der nogensinde har hørt om - og de får ikke en krone for at medvirke.
Én af de skuespillere er 24-årige Alex Høgh Andersen.
Ham kender du måske fra TV2-julekalenderen 'Tvillingerne og Julemanden' og ikke mindst den bloddryppende HBO Nordic-serie 'Vikings', der har gjort ham populær uden for Danmarks grænser.
Men han er snart aktuel i en film, der er ganske anderledes i forhold til det, vi er vant til at se ham i.
Den hedder 'Et bånd mellem mennesker'.
'Et bånd mellem mennesker''Et bånd mellem mennesker' en kortfilm af fotograf Rasmus Hasle Jørgensen og instruktør Stefan Pflug.
Den er samtidig Rasmus Hasle Jørgensens afgangsprojekt fra Den Danske Filmskole.
Filmen har endnu ikke fået endelig premieredato, men forventes klar i sensommeren 2019.
- Jeg har gjort det her gratis, fordi jeg er nået til et sted i min tilværelse, hvor det ikke længere handler om at få bekræftelse udefra, men om bekræftelse indefra, fortæller Alex Høgh Andersen.
Jeg er nu i en situation, hvor jeg kan fokusere på at lave den næste fede ting.
Alex Høgh Andersen, skuespiller- Det handler om projektet og hvilke mennesker, der er med.
Jeg vil rigtig gerne arbejde sammen med nogle søde mennesker.
Og jeg vil gerne blive ved med at udfordre mig selv.
Og 'Et bånd mellem mennesker' har et andet univers, end jeg er vant til.
Det har budt på naturalistisk skuespil modsat for eksempel 'Vikings', hvor skuespillet er meget teknisk.
Han fortæller, at man som ny skuespiller ofte higer efter anerkendelsen ved at lave 'en stor ting'.
- Når man så har opnået den bekræftelse, kan man bedre slappe af.
Jeg er nu i en situation, hvor det i mindre grad handler om at lave den næste store ting.
Jeg kan i stedet fokusere mere rent på at lave den næste fede ting.
Alex Høgh Andersen spiller i filmen rollen som Adrian, der forsøger at bryde med en tilværelse i den kriminelle løbebane.
(© Stefan Pflug)Instruktør: Meget skal gå op i en højere enhedOg for Alex Høgh Andersen blev den fede ting altså 'Et bånd mellem mennesker', der får premiere i sensommeren.
Kortfilmen er instrueret af Stefan Pflug, der er en mand med mange farvenuancer på sin professionelle palet.
Han har både arbejdet for spilfirmaet Unibet og lavet reklamefilm for Gobsmack Productions, men beskæftiger sig nu også med fiktionsfortællinger.
Stefan PflugEr uddannet Master (MSc) i Social Science fra Copenhagen Business School.
Har arbejdet i fem år hos Unibet med ansvar for 'præferenceskabende kommunikation'.
Har herefter lavet reklamefilm for Gobsmack Productions og været tilknyttet manuskriptuddannelsen på Syddansk Universitet.
Beskæftiger sig nu ud over reklamer også med fiktionsfortællinger.
Han er med egne ord 'vildt taknemmelig' for, at Alex Høgh Andersen og Kenneth M.
Christensen – blandt andet kendt fra serierne 'Arvingerne' og 'Den som dræber' – har sagt ja til at medvirke i hans film.
- Der findes jo ikke en kvalitetsfilm uden gode skuespillere.
Det er en kæmpe gave til 'Et bånd mellem mennesker', at skuespillere, der er så dygtige og erfarne, har sagt ja til at bruge deres tid på det her projekt, lyder det fra Stefan Pflug.
Pflug fortæller, at han hele tiden har drømt om at få nogle store navne med i 'Et bånd mellem mennesker', der handler om karakteren Adrian, der forsøger at bryde med en tilværelse i den kriminelle løbebane.
- Men der er selvfølgelig et stykke vej fra drømmen, og så til rent faktisk at få det til at ske, uddyber instruktøren, der fortæller, at han har 'fulgt kommandovejen' i sin jagt på de store navne.
- Det vil sige, at vi først præsenterer idéen for skuespillerens agent, som så tager den videre til skuespilleren, siger Stean Pflug og fortsætter:- Dernæst får man så måske lov til at præsentere manuskriptet.
Det fik vi heldigvis lov til.
Siden har jeg mødtes med Alex, der så har læst manuskriptet, som han var positivt stemt overfor.
Derfra skal man så se, om man kan få kalenderne til at passe sammen.
Der er meget, der skal gå op i en højere enhed.
Noget er kontorarbejde, andet bliver man tændt afAlex Høgh Andersen glæder sig over, at det er altså lykkes at få enderne til at mødes.
På de mindre projekter er der mere tid til at gå ned i detaljerne.
At nørde sin passion, så at sige.
Alex Høgh Andersen, skuespiller- Der er noget, der bliver kontorarbejde, og så er der noget, hvor man virkelig bliver tændt, forklarer den succesfulde skuespiller, der er vant til at arbejde 15 timer i døgnet (fra klokken fem om morgenen til klokken 20 om aftenen) på 'Vikings'.
Og Alex Høgh Andersen er faktisk i virkeligheden mest til det smalle, forklarer han.
- Jeg er sådan et menneske, der hellere vil spille en quirky birolle i en lille indiefilm fremfor hovedrollen i en stor blockbuster.
Jeg vil altid gå efter substansen, og den er nemmere at finde i de små projekter - som for eksempel afgangsfilm fra filmskolen, siger han og fortsætter:- Der er en anden autenticitet ved det.
It's not just another fucking day at the job.
På de mindre projekter er der mere tid til at gå ned i detaljerne.
At nørde sin passion, så at sige.
- Skuespillerfaget er en branche, der afhænger meget af give and take, mener Alex Høgh Andersen (til venstre).
(© Stefan Pflug)'Arvingerne'-skuespiller: Man får prøvet nye sider afDet bekræfter hans skuespillerkollega Kenneth M.
Christensen, der også medvirker i 'Et bånd mellem mennesker'.
- Det er sindssygt spændende at få lov til at eksperimentere og lave nogle ting, som måske ikke behøver at kunne sælges, lyder det fra den 194 centimeter høje skuespiller, der fik sit folkelige gennembrud i rollen som håndboldspilleren Andreas i DR-serien 'Arvingerne'.
- Som skuespiller er det undersøgelsen og det at kunne dykke ned i et projekt, hvis slutmål udelukkende er at få skabt det fedeste projekt her og nu - uden tanke på hvor og hvornår det skal vises - der er det spændende, uddyber han og fortsætter:- Det bliver en lille lomme, hvor man måske får lov til at prøve nye sider af sig selv af.
Og samtidig får man mulighed for at hjælpe andre frem, uddyber han.
Kenneth M.
Christensen fortæller, at generøsiteten fra en kendt skuespiller mod en endnu ukendt kollega kan have en enorm, positiv betydning:- Jeg kan selv huske, hvordan det var, da jeg startede.
Det er skide hårdt.
Nu står jeg et andet sted, og derfor vil jeg selvfølgelig gerne hjælpe de nye kræfter frem.
- Jeg oplevede selv at arbejde sammen med Lars Mikkelsen, da jeg stadig studerede - og jeg har aldrig nogensinde oplevet noget så givende.
Det var mindblowing, at en stor skuespiller ville lytte til lille mig.
Den generøsitet skal man blive ved med at bevare som kunstner.
- Vores fag er jo ikke entydigt bestemt af, at de, der laver de store ting, også laver de mest spændende ting.
En ung manuskriptforfatter på 20-25 år kan også have nogle helt fantastiske idéer, mener Kenneth M.
Christensen.
(© Stefan Pflug)Erfaren kollega: Det handler om at give tilbageÉn, der også pointerer vigtigheden af generøsitet, er den erfarne skuespiller Ellen Hillingsø.
Hun brød igennem allerede i 1990'erne med DR-serien 'Charlot & Charlotte' og har siden medvirket i filmsucceser som 'Sekten' og 'Mifunes sidste sang'.
Hun har dog også prøvet kræfter med kortfilmsformatet og bekræfter Alex Høgh Andersen og Kenneth M.
Christensens pointer om, at man viser generøsitet og får mulighed for at fokusere på det fede projekt fremfor profit, når man som kendt skuespiller medvirker i smalle kortfilm.
Det er noget andet end pengene, der trækker, når man laver de små film.
Ellen Hillingsø, skuespillerEllen Hillingsø har medvirket i kortfilm som 'Mother', 'Jazz' og 'Fremkaldt' og forklarer, at det handler om at 'give tilbage'.
- Der er så mange, der har hjulpet mig, da jeg var ung og uerfaren, og det vil jeg gerne give videre.
Hvis de har en god historie, så er det jo en god historie uanset budget og ressourcer, forklarer Ellen Hillingsø, der mener, at 'det hele starter med de små film'.
- Jeg har det meget sådan, at de store fisk kan få lov til at betale meget, mens de små fisk ikke skal betale så meget.
Det er noget andet end pengene, der trækker, når man laver de små film, siger hun.
FacebookTwitterKopier linkEmner:Ellen Hillingsø (skuespiller)|Ghita Nørby (skuespiller)|Teater|HBO|Unibet




https://www.dr.dk/sporten/fodbold/europaleague/chelsea-snupper-el-finaleplads-efter-straffesparksdrama

Europa LeagueChelsea snupper EL-finaleplads efter straffesparksdramaChelsea måtte ud i straffesparkskonkurrence mod Eintracht Frankfurt for at spille sig i Europa League-finalen, hvor modstanderen bliver Arsenal.
Chelseas målmand, Kepa Arrizabalaga, blev den store helt i straffesparkskonkurrencen.
10.
maj 2019 kl.
00.
06Bemærk: artiklen er mere end 30 dage gammelLæs opChelsea er klar til finalen i Europa League.
Det engelske hold gik videre på bekostning af Eintracht Frankfurt efter straffesparkskonkurrence, da torsdagens kamp ligesom den første semifinale endte 1-1.
Her blev Chelsea-målmand Kepa Arrizabalaga helten, da spanieren reddede to tyske forsøg, inden Eden Hazard på London-klubbens femte spark sendte finalebilletterne til den engelske hovedstad.
Chelseas Kepa Arrizabalaga redder Frankfurts fjerde straffespark.
'AC' måtte udgåAndreas Christensen startede på banen for Chelsea torsdag, men blev skiftet ud med cirka 20 minutter tilbage af den ordinære spilletid efter at have pådraget sig en skade.
Frederik Rønnow så hele kampen fra Frankfurts bænk.
Den første semifinale mellem de to hold endte 1-1.
Det var derfor Frankfurt, der var mest presset inden returopgøret.
Tyskerne skulle have bolden i mål.
Tempoet var da også højt fra start.
Inden for det første kvarter havde både hjemmeholdet og gæsterne spillet sig til gode muligheder foran mål.
Andreas Christensen måtte udgå med en skade efter 75 minutter.
Herefter overtog Chelsea kontrollen, og efter en lille halv time var der gevinst for London-klubben.
Ruben Loftus-Cheek modtog bolden i venstre side af feltet.
Efter kort at have overvejet sine muligheder sparkede det 23-årige stortalent med en kølig inderside bolden i kassen og Chelsea på finalekurs.
Scoringen blev første halvlegs eneste.
Frankfurt-spillerne kom dog godt ud efter pausen, og der var kun gået lidt over tre minutter, før opgøret var helt åbent igen.
Her udnyttede Luka Jovic et tøvende Chelsea-forsvar til at udligne til 1-1.
Målet gav det tyske hold blod på tanden.
Det var således Frankfurt, der efterfølgende sad mest på spillet.
Det lykkedes langsomt englænderne at få bedre styr på begivenhederne, og i de sidste cirka 20 minutter af den ordinære spilletid havde hjemmeholdet et par gode muligheder for at score.
Chelseas Eden Hazard scorer på det afgørende straffespark.
Men bolden endte ikke i mål, og så skulle kampen ud i forlænget spilletid.
Ti minutter inde i den måtte David Luiz agere målmand for en stund, da brasilianeren med en mirakelredning forhindrede Frankfurt i at score ved at sparke bolden væk på målstregen.
Der blev dog ikke scoret, og så skulle der en straffesparkskonkurrence til for at finde en vinder.
Chelsea-keeper Kepa Arrizabalaga formåede at tage to tyske spark, og så kunne Eden Hazard sende sit hold videre.
Aubameyang bankede Arsenal i engelsk finaleI finalen venter lokalrivalerne fra Arsenal, der slog Daniel Wass og Valencia ud i den anden semifinale.
Dermed bliver Europa League-finalen ligesom Champions League-finalen med deltagelse af to engelske klubber.
Det er første gang nogensinde, at finalerne i begge af de to store europæiske klubturneringer udelukkende udgøres af klubber fra ét land.
Kampen om Europa League-trofæet bliver spillet 29.
maj i Aserbajdsjans hovedstad, Baku.
Arsenals Pierre-Emerick Aubameyang var skarp torsdag aften.
Kampen eksploderede efter ti minutters spil.
Rodrigo Moreno Machado fandt Kévin Gameiro, der sendte bolden i mål og Valencia foran 1-0 efter 11 minutter.
Kort efter hamrede Rodrigo efter et oplæg fra Daniel Wass bolden mod Arsenals mål, og den var meget tæt på at stryge i nettet.
Det gjorde den ikke, og kort efter slog Arsenal til.
Efter et langt udspark fra keeper Peter Cech endte holden hos Aubameyang, der usvigeligt sikkert bankede den i mål til 1-1.
Dermed skulle Valencia score to gange for at udligne Arsenals samlede føring.
Det bølgede frem og tilbage i første halvleg, hvor Valencia kom til de største chancer, men 1-1 holdt til pausen.
Valencia var tvunget til at satse fremad banen og jagte mål, men det hele blev ødelagt efter et dumt boldtab fem minutter inde i anden halvleg.
Daniel Wass startede inde for Valencia.
Valencias Daniel Parejo mistede bolden, og Arsenal var hurtig i en omstilling.
Bolden endte hos Alexandre Lacazette, der drejede rundt i feltet og hamrede bolden i mål til 2-1-føring til gæsterne.
Bagud 2-5 samlet skulle Valencia derfor score fire gange i resten af halvlegen for at avancere.
Den første scoring kom efter en lille time.
Daniel Wass afleverede smart skråt tilbage til Rodrigo, som afsluttede, og via Gameiro gik bolden i mål til 2-2.
Det hele blev dog lukket 20 minutter før tid, da Aubameyang glidende sendte bolden i mål og Arsenal på 3-2, og Aubameyang smaskede bolden op i nettaget til 4-2-sejr et minut før tid.
/ritzau/FacebookTwitterKopier linkEmner:Daniel Wass (fodboldspiller)|David Luiz (fodboldspiller)|Arsenal FC|Spanien|Fodbold




https://www.dr.dk/nyheder/udland/bbc-vaert-fyret-efter-abe-tweet-om-royal-baby

UdlandBBC-vært fyret efter abe-tweet om royal babyEn joke om Prins Harrys og Hertuginde Meghans baby koster britisk radiovært jobbet.
Prins Harry og Hertuginde Meghan viste i går deres søn frem for barnets bedstemor og oldeforældre.
Af Sean Coogan10.
maj 2019 kl.
00.
09Bemærk: artiklen er mere end 30 dage gammelLæs opMens royalister kan glæde sig over et nyt medlem af det britiske kongehus, må radioværten Danny Baker ærgre sig over lidt for hurtige fingre på det sociale medie Twitter.
Værten er blevet fyret af BBC, fordi han delte et billede af en abe i følgeskab med to mennesker i kølvandet på, at prins Harrys og hertuginde Meghans nyfødte søn tidligere på ugen kom til verden.
- Royal baby forlader hospitalet, stod der i det nu slettede tweet, skriver BBC.
Snart fulgte et hav af anklager om racisme, hvor værten er blevet beskyldt for at håne hertuginde Meghans afroamerikanske baggrund.
Læs også:Harry og Meghan viser nyfødte Archie fremVærten har efterfølgende beklaget, at billedet er blevet "kørt op" og siger, at han ikke havde tænkt, at det kunne forstås racistisk.
- Ville have brugt det samme dumme billede ved enhver anden royal fødsel eller Boris Johnsons barn eller sågar en af mine egne.
Det er et sjovt billede (men naturligvis ikke i den kontekst).
Kæmpe fejl uden tvivl.
Grotesk, skriver han på Twitter.
Hos BBC tager man stærkt afstand fra Bakers tweet, som man kalder seriøs mangel på dømmekraft og slår fast, at det "går imod værdierne, som vi som medie forsøger at repræsentere.
"Hertuginde Meghan og prins Harrys søn kom til verden mandag, og i går annoncerede parret, at sønnen skal hedde Archie Harrison Mountbatten-Windsor.
FacebookTwitterKopier linkEmner:Boris Johnson (politiker)|BBC|Twitter|Storbritannien|Royalt




