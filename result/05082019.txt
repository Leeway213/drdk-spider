https://www.dr.dk/sporten/tennis/video-wozniacki-aabner-rogers-cup-i-sikker-stil

TennisVIDEO Wozniacki åbner Rogers Cup i sikker stilCaroline Wozniacki fik en god start på turneringen Rogers Cup med en sejr i to sæt over Yulia Putintseva.
05.
aug.
2019 kl.
22.
01 | opdateret 06.
aug.
2019 kl.
10.
18Bemærk: artiklen er mere end 30 dage gammelLæs opCaroline Wozniacki er sikkert videre fra første runde i WTA-turneringen Rogers Cup i Toronto.
Mandag aften vandt Wozniacki 6-4, 6-2 over Yulia Putintseva fra Kasakhstan.
Wozniacki missede i første omgang to matchbolde, da det stod 5-2 i andet sæt, og Putintseva servede for at blive i turneringen.
På den tredje matchbold slog Wozniacki dog til, og hun gik dermed sikkert videre til anden runde.
Inden da var forløbet en kamp, som i langt de største perioder var domineret af Wozniacki.
Men danskeren startede kampen skidt og blev brudt i det allerførste parti.
Putintseva kom siden foran både 2-0 og lidt senere 3-1 og 4-2.
Fik hælp af sin farWozniacki fik ved hjælp af sin far og træner, Piotr Wozniacki, ændret lidt på taktikken, og spillet blev langt bedre, og hun snuppede pludselig fire partier i træk.
Det forklarede Wozniacki, der er nummer 18 i verden, lidt mere om, da opgøret var slut.
- I begyndelsen af kampen havde jeg store problemer med at returnere hendes server, så jeg gik et skridt tilbage for at få mere tid, og det hjalp.
- Jeg forsøgte at få bolden mere i spil, og det lykkedes.
Hun kan få en til at se meget dårlig ud, fordi hun er god til at lave dropbolde og den slags.
- Så jeg skulle bare blive ved med at være fokuseret, siger Wozniacki til TV2 Sport.
I andet sæt var det mere jævnbyrdigt, men Wozniacki fik brudt til en føring på 4-2, og derefter så hun sig ikke tilbage.
Wozniacki, der er seedet som nummer 15, finder først sin modstander tirsdag, inden hun skal spille sin kamp i anden runde onsdag.
Modstanderen bliver vinderen af opgøret mellem polakken Iga Swiatek, nummer 65 i verden, og australske Ajla Tomljanovic, nummer 45 i verden.
Wozniacki vandt Rogers Cup i 2010, da den blev spillet i Montreal.
For to år siden nåede hun finalen, hvor Toronto var vært.
/ritzau/FacebookTwitterKopier linkEmner:Caroline Wozniacki (tennisspiller)|Piotr Wozniacki (tennistræner)|Tennis|Toronto|TV 2 (tv-kanal)




https://www.dr.dk/nyheder/udland/mand-faar-20-aar-pakkebomber-til-trump-kritikere

UdlandMand får 20 år for pakkebomber til Trump-kritikereDen 57-årige mand sendte i oktober 16 pakker med rørbomber til blandt andre Barack Obama og CNN.
De 16 pakker skabte panik og fik blandt andet New Yorks guvernør Andrew Cuomo på banen, da en af pakkerne blev sendt til CNN's studie i storbyen.
Af Sean Coogan05.
aug.
2019 kl.
21.
59Bemærk: artiklen er mere end 30 dage gammelLæs opEn domstol i New York har besluttet, at det skal koste 57-årige Cesar Sayoc 20 år bag tremmer, at han sidste oktober sendte 16 pakker med rørbomber fyldt med glasskår og fyrværkeripulver til kritikere af præsident Donald Trump.
De blev alle opsnappet, inden de nåede frem til deres planlagte modtagere, og ingen af pakkerne eksploderede.
Pakkerne blev forsøgt sendt til blandt andre den tidligere amerikanske præsident Barack Obama såvel som de nuværende præsidentkandidater fra Demokraterne Joe Biden, Cory Booker og Kamala Harris.
Læs også:Anklager kræver livstid til mand bag bomber til Trump-kritikereOgså CNN, som præsident Trump har haft flere konflikter med, modtog to pakker, hvilket blandt andet medførte, at tv-kanalen måtte foretage en evakuering midt i en udsendelse.
Ved retssagen i foråret erklærede Cesar Sayoc sig skyldig, men fastholdt, at han ikke havde til hensigt at skade de tilsigtede modtagere.
FBI har ligeledes konkluderet, at pakkebomberne ikke ville have virket.
Håbede på mild strafSayocs forsvarsadvokater har opfordret til en mild straf og peger ifølge CBS på, at den 57-årige har haft en hård tilværelse, hvor han har boet i sin varevogn og tjent til dagen som DJ på en stripklub og som pizzabud.
De siger, at den 57-årige med tiden er blevet 'stadig mere besat, paranoid og vred' og var overbevist om, at præsident Trumps fjender ville skade ham og andre af præsidentens tilhængere, beretter CBS.
Læs også:Formodede brevbomber sendt til Clinton, Obama og CNNOmvendt har anklagemyndigheden talt for en livstidsdom, da Sayoc med sine pakkebomber skabte udbredt frygt og panik.
Ifølge Ritzau har han tidligere været anholdt flere gange.
Blandt andet for vold i hjemmet, tyveri og for at fremsætte trusler om at sende eksplosiver til et elselskab i forbindelse med en strid om en regning.
FacebookTwitterKopier linkEmner:Barack Obama (politiker)|Donald Trump (politiker)|CNN|USA|Kriminalitet




https://www.dr.dk/nyheder/regionale/fyn/naturterapi-hjaelper-psykisk-og-fysisk-syge-naturen-er-et-af-de-staerkeste

FynNaturterapi hjælper psykisk og fysisk syge: 'Naturen er et af de stærkeste våben'I fem år har naturterapi hjulpet mænd i Svendborg til at komme igennem en livskrise.
Nu er det også kvindernes tur.
Knud Fruenlund (t.
v.
), Simon Høegmark (i midten) og Christina Olrik (Rodfæste-facilitator) i en skov i Skårup på Sydfyn.
Af Anne Mette Dam Thrane og Sofie Ørts05.
aug.
2019 kl.
21.
39Bemærk: artiklen er mere end 30 dage gammelLæs opHar du ondt i krop og sind, så tag ud i naturen og bliv rask.
Det er opskriften på rehabiliteringstilbuddet 'Projekt Vildmand', som siden 2014 har hjulpet mænd i Svendborg Kommune, der har været ramt af en livskrise eller sygdom.
Vildmandsprojektet er nu blevet evalueret efter fem år, og konklusionen er, at det er godt for en bred pallette af fysiske og psykiske sygdomme.
- Det, vi kan dokumentere nu, er, at naturen er et af de stærkeste våben, redskaber eller medicin til at behandle stress, angst og depression.
Men også til at komme sig efter fysiske sygdomme som hjertekarsygdomme, kræft og diabetes, fortæller forsker i naturterapi ved Syddansk Universitet Simon Høegmark.
Det handler om at give slip.
Selv den største træmand, den største stålmand giver slip på et tidspunkt.
Naturforsker, Simon HøegmarkFra efteråret udvides tilbuddet til også at omfatte kvinder, hvor projektet får navnet 'Rodfæste'.
- Vi havde fået rigtig mange klager fra kvinder over, at de ikke havde samme tilbud, som vi havde lavet til vildmændene, siger Simon Høegmark.
Christina Olrik skal være facilitator på kvindernes kursus, og hun håber på, at det kan give kvinderne nye redskaber til at håndtere hverdagens udfordringer.
- At de får mere rodfæste, og dermed balance, og at de bliver stærke til at navigere i deres eget liv, fortæller hun.
Rodfæste er for alle kvinder - også de raske - og fungerer forebyggende blandt andet ved hjælp af sanse-, trænings- og fællesskabsøvelser i naturen, der er med til at gøre krop og psyke stærkere.
Tilbage til urinstinkterneDet er foreningen Vinatur, som står bag projekterne, og målet er, at der skal kunne udskrives recepter på natur, når man er ved lægen.
Det handler om at tage fat i urinstinkterne og åbne for sanserne, fortæller naturforsker, Simon Høegmark.
- Lugtesansen er en af de stærkeste sanser, vi har.
Og følesansen: at sanse naturen og føle og mærke barken på træerne.
Og høresansen: at høre fuglene og høre, om der kommer fjender.
Det er sådan noget, vi render rundt og arbejder med, når vi skal føle os trygge, fortæller han og fortsætter:- Vi er en del af naturen, og vi er en del af noget større.
Bare dén fornemmelse er med til, at vi bliver helet, hvis vi har været udsat for en krise.
Kurserne foregår ude i naturen, og et af de bedste steder til at få os til at føle os trygge er nemlig i skoven, forklarer Simon Høegmark.
- Det handler om at give slip.
Selv den største træmand, den største stålmand giver slip på et tidspunkt i løbet af anden eller tredje gang, vi er ude, og så ér han bare.
Naturen er med til at åbne for sanserne og give mere ro, mener Christina Olrik, Simon Høegmark og Knud Fruelund.
Knud blev hjulpet efter hjertestopKnud Fruelund er en af dem, der har deltaget i 'Projekt Vildmand' efter et hjertestop.
Han blev tilbudt at være med i projektet, da han var til genoptræning på sygehuset.
- Det tiltalte mig, at vi mænd kunne få vores eget frirum, så jeg sagde ja tak og gik med på det, fortæller Knud Fruelund.
Kort efter hans eget forløb blev han formand for foreningen Vinatur, fordi han havde lyst til at hjælpe andre med at få samme naturoplevelse.
- Noget af det, der binder os sammen, er, at vi er syge eller har været syge, men vi taler ikke om sygdommen.
Vi kommer ud i naturen, og vi oplever den ro, der falder over os, når vi kommer ud.
Det er den mest positive effekt, det har haft på mig, siger han.
Den 26.
september udbydes det første Rodfæste-kursus for kvinder.
FacebookTwitterKopier linkEmner:Sygdomme og lidelser|Hjertekarsygdomme|Svendborg Kommune|Syddansk Universitet|Svendborg




https://www.dr.dk/nyheder/udland/sydkorea-nordkorea-tester-endnu-en-gang-missiler

UdlandSydkorea: Nordkorea tester endnu en gang missilerFire gange inden for halvanden uge har nordkoreanerne tilsyneladende testet kortrækkende missiler.
Den 25.
juli affyrede Nordkorea to kortdistancemissiler fra Wonsan-området.
05.
aug.
2019 kl.
23.
46 | opdateret 06.
aug.
2019 kl.
00.
14Bemærk: artiklen er mere end 30 dage gammelLæs opNordkorea har tirsdag morgen lokal tid affyret to uidentificerede projektiler ud over Det Japanske Hav fra provinsen Syd-Hwanghae.
Det rapporterer det sydkoreanske nyhedsbureau Yonhap, der citerer kilder i Sydkoreas militær, ifølge nyhedsbureauet Reuters.
Hvis det viser sig at holde stik, vil det være fjerde gang inden for halvanden uge, at nordkoreanerne tester missiler.
Tidligt om morgenen den 25.
juli affyrede Nordkorea to kortdistancemissiler fra Wonsan-området.
Presser USA og SydkoreaSeks dage senere - onsdag 31.
juli - affyrede Nordkorea flere missiler ud over Det Japanske Hav.
Det samme skete dagen efter, hvor der igen blev affyret to kortdistancemissiler.
Prøveaffyringerne er ifølge flere iagttagere et forsøg på at presse USA og Sydkorea til at droppe deres fælles militærøvelser, der så småt begyndte mandag.
Men trods truslerne fra Nordkorea holder USA fast i den planlagte militærøvelse med Sydkorea på Den Koreanske Halvø.
- Der er ingen justeringer eller ændringer i planen, som vi er klar over eller planlægger, sagde en højtstående amerikansk forsvarskilde i sidste uge.
Trump: Ikke en overtrædelseLigeledes i sidste uge - dagen efter den tredje missiltest - fastslog USA's præsident, Donald Trump, at prøveaffyringerne ikke er et brud på en aftale mellem ham og Nordkoreas leder, Kim Jong-un.
- Disse missiltest er ikke en overtrædelse af vores underskrevne Singapore-aftale, ligesom at der heller ikke var drøftelser af kortdistancemissiler, da vi gav hinanden håndtryk, skrev Trump på Twitter fredag.
FN's resolutioner forbyder Nordkorea at foretage testaffyringer af ballistiske missiler.
Nedtonet alvorenEuropæiske medlemmer af FN's Sikkerhedsråd har fordømt de seneste prøveaffyringer fra nordkoreansk side.
Men Trump har nedtonet prøveaffyringerne og betegnet dem som "standard", skriver nyhedsbureauet AFP.
Trump har tre gange mødtes med Kim Jong-un i et forsøg på at få ham til at droppe landets atomvåbenprogram mod til gengæld at komme ud af den internationale isolation, Nordkorea har været i længe.
Iagttagere er imidlertid enige om, at der helt konkret ikke er kommet meget ud af Trumps diplomatiske indsats.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Militærudstyr|Forenede Nationer




https://www.dr.dk/nyheder/udland/paradis-oe-havnet-i-strid-mellem-usa-og-nordkorea-det-skraemmer-mig

UdlandParadis-ø havnet i strid mellem USA og Nordkorea: "Det skræmmer mig"Forældre til afdød amerikaner har gjort krav på et kulskib fra Nordkorea, der er beslaglagt i Amerikansk Samoa.
Amerikansk Samoa er blevet en brik i spillet mellem USA og Nordkorea.
Og det bekymrer flere af øens beboere.
Af Sean Coogan, Simon Vincensen og Johannes Langkilde05.
aug.
2019 kl.
21.
41Bemærk: artiklen er mere end 30 dage gammelLæs opOmgivet af sandstrand, klart vand og mørkegrønne bjerge er der noget, som ikke helt passer ind i det postkort-agtige landskab i Pago Pago, hovedstaden i Amerikansk Samoa.
Nemlig et stort nordkoreansk kulskib, der siden maj har ligget forankret ved den lille ø, som er et amerikansk territorium i Stillehavet.
Skibet blev opbragt af amerikanerne under mistanke om, at det medvirkede til at bryde de internationale sanktioner mod Nordkorea.
Læs også:Ung studerende stjal en plakat og udløste et topmødeSkibet har den seneste tid været et stort samtaleemne på den lille ø, som pludselig er blevet en del af et storpolitisk magtspil mellem USA og Nordkorea.
- Det var et chok, for hvad laver et nordkoreansk fartøj i Amerikansk Samoa?
, siger Bethany Toelupe, som er projektleder på øen.
- Med al den dramatik, der var mellem USA og Nordkorea, syntes jeg, at det var dårlig reklame for os at have et nordkoreansk fartøj her, siger hun til DR-vært Johannes Langkilde.
Og hun er ikke alene.
- Det skræmmer mig.
Der sker jo så meget i verden, siger familiefaren Tom Ouliata.
Tom Ouliata er ikke glad for, at skibet befinder sig ved Amerikansk Samoa.
Hen over sommeren har historien taget en ny drejning, da de efterladte til den afdøde amerikanske studerende Otto Warmbier gør krav på skibet.
Kræver kompensation fra NordkoreaDen dengang 22-årige Otto Warmbier blev i 2016 idømt 15 år i arbejdslejr for at have stjålet en propagandaplakat under et besøg i Nordkorea.
I 2017 blev han løsladt "af humanitære hensyn".
Det viste sig, at han var i dybt bevidstløs tilstand.
Han døde blot to dage efter ankomsten til USA.
Hans dødsårsag er aldrig blevet klarlagt.
Læs også:Amerikanske forældre går i rette med Trump: Kim Jong-uns onde regime er skyld i vores søns dødIfølge Nordkorea havde han pådraget sig den livsfarlige forgiftning botulisme - pølseforgiftning - og var gået i koma, da han havde fået en sovepille.
Otto Warmbier blev idømt 15 år i en arbejdslejr for at stjæle en propagandaplakat.
Blandt andre Warmbiers forældre mener i stedet, at han er død som følge af nordkoreansk tortur.
En domstol i Washington D.
C.
dømte i december Nordkorea til at betale 3,2 milliarder kroner i erstatning til Warmbiers efterladte.
Det har nordkoreanerne nægtet, og derfor gjorde forældrene i sidste måned krav på skibet.
En føderal domstol i New York har beordret skibet solgt, hvorved den afdøde amerikaners efterladte muligvis er kommet et skridt nærmere en erstatning.
Sagen er dog endnu ikke afgjort, så både Nordkorea, Otto Warmbiers forældre og indbyggerne i Pago Pago må vente og se, om der kommer afklaring i den opsigtsvækkende sag i den nærmeste fremtid.
Hos Bethany Toelupe er håbet, at Warmbiers efterladte modtager kompensation for deres tab.
- Måske kan det hjælpe dem videre.
FacebookTwitterKopier linkEmner:Nordkorea|USA|New York




https://www.dr.dk/nyheder/regionale/syd/traet-af-ligge-i-koe-bag-en-traktor-her-er-politiets-tre-raad-undgaa-ulykker

Syd- og SønderjyllandTræt af at ligge i kø bag en traktor?
Her er politiets tre råd for at undgå ulykkerHvis du gerne vil overhale en langsomkørende traktor eller mejetærsker, skal du huske de her tre ting.
(Foto: P.
Qvist © (c) Colorbox)Af Louise Mandrup og Niklas Møller Jørgensen05.
aug.
2019 kl.
21.
05Bemærk: artiklen er mere end 30 dage gammelLæs opBevar tålmodigheden og lad være med at overhale hasarderet, når du møder landbrugsmaskiner på vejen.
Sådan lyder opfordringen fra Syd- og Sønderjyllands politi på Twitter.
Høsttiden er nemlig højsæson for at havne i kø bag en mejetærsker eller traktor.
Men det kan gå grueligt galt, hvis vi ikke tænker os om i trafikken, når så store maskiner fylder vejene.
Sidste år i august var der syv tilfælde i Danmark, hvor en traktor var involveret i en trafikulykke, som medførte personskade.
Føreren af landbrugsmaskinerne har ansvar for at køretøjernes lys og reflekser er monteret og lyser korrekt.
De skal også sørge for, at lasten er spændt forsvarligt fast, så for eksempel halmballer eller korn ikke vælter af, når vogntoget drejer.
Men bilisterne kan også selv hjælpe til, at der ikke sker ulykker med de store maskiner.
Syd- og Sønderjyllands Politi har for nylig sendt gode råd ud på Twitter, hvor de giver fif til, hvad du skal gøre, og hvad du ikke skal gøre, hvis du ender bag en landbrugsmaskine.
1Hold ekstra afstandPlacer dig 30-40 meter bag det langsomme køretøj, hvis du vil overhale.
Når du trækker ud for at overhale, kan du vurdere, om der er plads foran landbrugsmaskinen, så du hurtigt kan trække ind igen, når du har overhalet.
Men ofte kører bilisterne alt for tæt på landbrugsmaskinerne, fortæller Finn Pedersen, der er færdselsbetjent ved Syd- og Sønderjyllands Politi.
- Kører du for tæt på kornvognen eller gyllevognen, er det hamrende farligt, fordi du ikke kan se, hvad der kommer længere fremme.
Og føreren i traktoren kan formentlig heller ikke se dig, når du ligger lige bag ham.
2Hold øje med blinklysetVær opmærksom på, om landbrugsmaskinen foran dig giver tegn til at dreje, eller om den trækker ud i midten af vejbanen, fordi den snart skal svinge.
Føreren i traktoren når ikke altid at se dig, når du er i gang med en overhaling.
- Når man er påbegyndt en overhaling, kan traktorføreren ikke altid se bilisten i spejlene.
Og så har vi altså ulykken, hvis traktoren drejer, mens bilen er ved at overhale.
Derfor er opfordringen til bilisterne at give tid til at orientere sig godt, inden man overhaler og så ellers få trådt på speederen, når overhalingen er i gang.
På Langelund Maskinstation i Askov er man meget opmærksom på, at blinklysene er meget synlige netop for at undgå svingulykker.
3Vær tålmodigFolks tålmodighed over for landbrugets køretøjer er ikke stor.
Det oplever Finn Pedersen, når han patruljerer rundt i Syd- og Sønderjylland.
Men bilisterne er nødt til at acceptere, at der er nogle perioder, hvor de store og langsomme maskiner er nødt til at være på vejene, siger han.
Også selvom de fylder meget og er svære at komme om ved.
- Når de ligger derude på vejene, tager tingene bare lidt længere tid.
Ligesom det også tager tid, hvis man bliver fanget i et færdselsuheld eller bliver stoppet af politiet.
Man er nødt til at vente.
Man kommer ikke ret langt ved at hidse sig op i bilen, siger færdselsbetjenten.
FacebookTwitterKopier linkEmner:Landbrug|Syd- og Sønderjyllands Politi|Biltrafik|Jylland|Twitter




https://www.dr.dk/nyheder/regionale/oestjylland/borgere-kan-booke-moede-med-borgmesteren-skoent-kigge-chefen-i-oejnene

ØstjyllandBorgere kan booke møde med borgmesteren: Skønt at kigge chefen i øjnene og fortælle hvad man menerSyddjurs Kommunes nye tiltag skal gøre det muligt for kommunens borgere at gå direkte til beslutningstagerne med gode idéer og forslag.
Steen Ulnits har et sommerhus i kommunen og ser meget positivt på den nye mulighed for at møde borgmesteren.
(© (c) privatfoto)Af Sarah Friis Elkjær og Daniel Vestergaard Kolstrup05.
aug.
2019 kl.
19.
58Bemærk: artiklen er mere end 30 dage gammelLæs opHar man som borger et ønske eller en idé til ændringer i kommunen, kan man som noget nyt booke en tid hos borgmesteren eller en udvalgsformand.
Syddjurs Kommune vil fremover gøre det muligt for kommunens borgere at gå direkte til beslutningstagerne med gode idéer og forslag.
Det nye tiltag er netop trådt i kraft, og Steen Ulnits fra Randers er meget begejstret for mulighederne.
Han har selv sommerhus i kommunen.
- Jeg synes, ordningen er alletiders.
Det er vidunderligt, at man kan tage telefonen og ringe og få en tid hos sin borgmester.
Det er sådan, det skal være, og det fungerer rigtig godt, siger han.
Han har allerede talt med den socialdemokratiske borgmester Ole Bollesen (S) om en konkret idé til en maritim naturpark i området.
Sådan fungerer ordningenBorgere i Syddjurs Kommune kan booke borgmesteren eller en udvalgsformand ved at maile eller ringe til kommunens hovednummer.
Indtil videre er der fem personer, der har benyttet sig af kommunens nye tilbud.
Den første mandag i måneden vil borgmesteren være til rådighed til en walk and talk.
Kilde: Syddjurs KommuneKommer tættere på hinandenForuden muligheden for borgerne til at få direkte kontakt til kommunens beslutningstagere, så ser også kommunens borgmester Ole Bollesen fordele ved tiltaget.
- Jeg bliver klogere på, hvad borgerne tænker, og hvad de går op i.
Ofte er det henvendelser om kommunens fysiske forhold, som bliver bragt op.
Gode idéer, hvor jeg i hvert fald kan gøre en forskel, siger han.
Men det er ikke kun politikerne, som bliver klogere af at tale med borgerne.
Ifølge Ole Bollesen er tiltaget også med til at klargøre over for borgerne, hvad kommunen kan og ikke kan.
- Det er klart, at man som almindelig borger ikke altid forstår, hvad der er stat, kommune og region.
Så vi bruger lidt tid på at forklare, hvordan systemerne er, så det er klart, hvad kommunen kan og ikke kan gøre noget ved.
Selvom samtalen mellem Steen Ulnits og borgmesteren foregik ansigt til ansigt, så betyder det ikke nødvendigvis, at idéen til en ny maritim naturpark er lige rundt om hjørnet.
Men ifølge manden bag idéen var tiden med borgmesteren i hvert fald ikke spildt.
- Vi fik rigtig meget ud af det.
Det er skønt at kigge chefen i øjnene og fortælle ham, hvad man mener og føler.
Så ved man bare, at man er gået direkte til toppen, og så skal det nok sprede sig nedefter, siger Steen Ulnits.
Walk and talkForuden booking af borgmesteren eller en udvalgsformand i Syddjurs Kommune, kan man fra i dag også møde borgmesteren i en "walk and talk".
Konceptet består af uformelle gåture for borgere, borgmesteren og byrådsmedlemmer i kommunen, hvor målet dels er at bevæge sig sammen og samtidig få en uforpligtende snak med hinanden.
Den første "walk and talk" startede tidligt i morges ved Fregatten Jylland i Ebeltoft, og efter planen skal de fremadrettet foregå den første mandag i hver måned.
FacebookTwitterKopier linkEmner:Ole Bollesen (politiker)|Socialdemokraterne|Lokalpolitik|Syddjurs Kommune|Ebeltoft




https://www.dr.dk/nyheder/politik/partifaeller-om-ny-venstre-top-inger-stoejberg-mangler

PolitikPartifæller om ny Venstre top: Inger Støjberg manglerBåde Søren Gade og Tina Nedergaard er skuffede over, at Inger Støjberg ikke fik en plads i partiets top.
Inger Støjberg fik næstflest personlige stemmer af alle Venstre-kandidater til Folketingsvalget i juni.
Alligevel har hun ikke fået en toppost i partiet.
Af Sally Frydenlund Larsen05.
aug.
2019 kl.
22.
15Bemærk: artiklen er mere end 30 dage gammelLæs opEt puslespil faldt her til aften på plads i partiet Venstre, da topposterne blev fordelt.
Lars Løkke Rasmussen, Kristian Jensen, Jakob Ellemann-Jensen og Sophie Løhde fik poster - men der mangler én, mener flere.
Nemlig Inger Støjberg.
At den tidligere udlændinge- og integrationsminister skulle være blevet forbigået trods et flot folketingsvalg, bemærkede Kristian Thulesen Dahl (DF) tidligere i dag.
Læs også:Hvem er Venstres kronprins?
’Arvefølgen er blevet mere uklar efter dagens gruppemøde’Nu erklærer flere Venstre-profiler sig enige i den sag.
En af dem er Søren Gade, som i et interview med TV Midt Vest siger, at han er "skuffet" og "bekymret" over, at Inger Støjberg ikke har fået plads i toppen.
- Jeg er bekymret for, hvem der nu skal repræsentere de synspunkter, der har været skyld i at så mange mennesker er vendt tilbage til Venstre ved sidste folketingsvalg, siger han til mediet.
Sådan ser topgruppen i Venstre ud: Lars Løkke Rasmussen fortsætter som formand, Jakob Ellemann-Jensen er politisk ordfører, Kristian Jensen er gruppeformand og Sophie Løhde er næstformand.
Stemmeslugeren Inger StøjbergInger Støjberg fik 28.
420 personlige stemmer ved Folketingsvalget i juni og var dermed den Venstre-kandidat, der fik næstflest stemmer - kun overgået af formand Lars Løkke Rasmussen.
Hverken Kristian Jensen, Jakob Ellemann-Jensen eller Sophie Løhde fik over 20.
000 personlige stemmer.
Og netop derfor er det endnu mere skuffende, at Inger Støjberg ikke har fået en af posterne i Venstres top, mener Søren Gade, som frygter, at beslutningen vil betyde stemmefald til partiet.
- Den fløj og Ingers holdninger har stor rod hos befolkningen.
Der er mange, det er bekymret for indvandring.
De kan risikere at miste nogle af de vælgere, som Inger Støjberg har været garant for, at få tilbage igen, siger han til TV Midt Vest.
Søren Gade kalder Inger Støjberg "måske den største årsag til at Venstre gik frem" ved Folketingsvalget.
Arkivfoto Også partimedlem og tidligere undervisningsminister Tina Nedergaard har givet sin uenighed til kende i et opslag på Facebook.
- Med 2.
højeste stemmetal i Venstre kun overgået af Løkke, så forfølg din politik.
Jeg er meget skuffet over, at gruppen ikke gav dig deres majoritet.
Flere af dem kan takke dig for, at de har deres mandat!
!
!
, skriver hun direkte rettet til Støjberg.
DR Nyheder har forgæves forsøgt at få en kommentar fra Søren Gade, Tina Nedergaard og Inger Støjberg.
FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Valg og folkeafstemninger|Dansk Folkeparti




https://www.dr.dk/sporten/cykling/22-aarig-belgisk-rytter-omkommer-efter-styrt-i-polen

Cykling22-årig belgisk rytter omkommer efter styrt i PolenEt slemt styrt på 3.
etape af Polen Rundt har kostet den 22-årige rytter Bjorg Lambrecht livet.
Den 22-årige Lotto Soudal-rytter Bjorg Lambrecht (tv.
) er omkommet efter et styrt på 3.
etape af Polen Rundt.
05.
aug.
2019 kl.
19.
29 | opdateret 05.
aug.
2019 kl.
20.
27Bemærk: artiklen er mere end 30 dage gammelLæs opDen 22-årige belgiske cykelrytter Bjorg Lambrecht døde mandag efter et styrt på 3.
etape i Polen Rundt.
Det bekræfter Bjorg Lambrechts hold, Lotto Soudal, på Twitter.
- Den størst mulige tragedie, som kunne ske for familie, venner og holdkammerater til Bjorg, er sket.
Hvil i fred, Bjorg, skriver Lotto Soudal.
Bjorg Lambrecht styrtede på den 150,5 kilometer lange etape, som begyndte i Chorzow og havde målstreg i polske Zabrze.
Vejene i Polen var glatte på grund af regnvejr.
Han tabte i høj fart kontrollen med cyklen og ramte ind i nogle betonrør i vejkanten.
Efter styrtet blev Bjorg Lambrecht ifølge AFP genoplivet på stedet og dernæst transporteret i ambulance til et hospital i byen Rybnik.
Men her var det ikke muligt for lægerne at redde hans liv.
Han døde på operationsbordet.
Bjorg Lambrecht var i gang med sin anden sæson som professionel, og han var betragtet som et af Belgiens største talenter.
På Lotto Soudal var han holdkammerat med blandt andre danske Lars Bak.
Bjorg Lambrecht (th.
) vandt tidligere på året ungdomskonkurrencen i cykelløbet Criterium du Dauphine.
Her ses han i front af et udbrud sammen med danske Magnus Cort på løbets første etape.
Store præstationer trods ung alderSidste år blev han nummer to ved U23-VM, og i 2017 vandt han U23-udgaven af Liége-Bastogne-Liége.
I juni vandt han ungdomskonkurrencen i Critérium du Dauphiné, hvor han samtidig sluttede på en samlet 12.
-plads.
Det var også i juni, at Lotto Soudal kvitterede for de gode resultater ved at forlænge kontrakten med to år mere.
De øvrige ryttere i feltet gennemførte mandagens etape, som blev vundet af Bora-sprinteren Pascal Ackerman, efter at Fabio Jakobsen blev deklasseret.
Efterfølgende lyder der kondolencer fra adskillige af de deltagende cykelhold på de sociale medier.
/ritzau/FacebookTwitterKopier linkEmner:Lotto Soudal|Polen|Bora-Hansgrohe|Cykelsport|Lars Bak (cykelrytter)




https://www.dr.dk/nyheder/indland/koebenhavnerne-slaar-sig-paa-el-loebehjul-jeg-synes-det-virker-lidt-farligt

IndlandKøbenhavnerne slår sig på el-løbehjul: 'Jeg synes, det virker lidt for farligt'Elløbehjul har været skyld i over 100 alvorlige skader i Region Hovedstaden.
Af Sophie Bavnhøj05.
aug.
2019 kl.
20.
09Bemærk: artiklen er mere end 30 dage gammelLæs opDer er kommet nye trafikanter på de københavnske cykelstier og gader, og de slår sig.
Det er ph.
d.
-studerende Stig Nikolaj Blomberg fra Akutberedskabet i Region Hovedstaden kommet frem til i en ny opgørelse.
Den viser, at over 100 personer er kommet alvorligt til skade på grund af elløbehjulene i løbet af det første halvår af 2019.
Ud af de godt 100 tilfælde har 15 til 20 af de tilskadekomne ikke kørt på køretøjerne.
De er i stedet blevet påkørt eller faldet over løbehjul, der har ligget på gaden.
Men hvad tænker københavnerne selv om de tal?
Nikolaj Vestager, analytikerHvad tænker du om det relativt høje tal af skader på så kort tid?
- Det er da ikke så godt, men som vi snakkede om, da vi kørte herhen, er det da svært lige at række hånden ud.
Det er ikke lige så nemt som på en cykel, og det kan have noget med det at gøre.
Hvor tit bruger du løbehjulet, og hvad bruger du det til?
- Det er til de korte ture.
Det er de hyggelige ture.
Vi bruger cyklen meget til daglig, hvis man lige skal noget praktisk.
Men det løbehjulet er lidt sjovere end at tage cyklen.
Vi bruger dem en gang om måneden tænker jeg.
Får det her tal dig til at tænke, du skal passe mere på?
- Jeg tænker da, når man bruger dem, så holder man lidt ekstra øje, med hvad man kører hen over.
Mischa Bøgelund, advokatfuldmægtigHvad tænker du om det relativt høje tal af skader på ret kort tid?
- Jeg synes, det er lidt bekymrende.
Det er ikke rigtig noget, man hører om.
Man har selvfølgelig hørt om, at der har været nogle dødsfald, men jeg har hele tiden sammenlignet det lidt med cykler.
Jeg synes, der er mange, der komme til skade på cykler, så jeg tænkter ikke, det er farligere end en cykel.
Får det dig til at ændre adfærd?
- Det kommer ikke til at ændre min adfærd, men fra producentens side kunne man ændre nogle ting.
Man kunne for eksempelvis godt have to hjul bagpå eller noget andet, der var lidt mere sikkert, så man kunne række hånden ud.
Kajsa Darre, musiklærerDer har været over 100 tilfælde af slemt tilskadekomne her i København på grund af løbehjul - Hvad tænker du om den statistik?
- Det lyder af for mange.
Har du selv haft en oplevelse med løbehjulskørere?
- Kun når de har overrasket ved at køre hurtigt forbi mig, så jeg er blevet lidt forskrækket.
Jeg har ikke stødt ind i dem, og de har ikke stødt ind i mig, men jeg synes, det virker lidt for farligt, for der er i forvejen for lidt plads - også bare til alle de cykler.
Forsøgsordningen blevet stemt igennem af et bredt flertal i januar og løber frem til januar 2020, hvor det evalueres.
FacebookTwitterKopier linkEmner:Region Hovedstaden|Fritidsaktiviteter|Vejtrafik|Ulykker|Forbrug




https://www.dr.dk/nyheder/politik/hvem-er-venstres-kronprins-arvefoelgen-er-blevet-mere-uklar-efter-dagens-gruppemoede

Politik Hvem er Venstres kronprins?
’Arvefølgen er blevet mere uklar efter dagens gruppemøde’Tiden arbejder imod Kristian Jensens ambitioner om at blive formand for Venstre, mener DR's korrespondent.
En tilfreds Lars Løkke Rasmussen kunne efter gruppemødet præsentere Jakob Ellemann-Jensen som politisk ordfører og Kristian Jensen som gruppeformand.
Men hvem skal overtage efter formanden?
Af Mark Lindved Norup05.
aug.
2019 kl.
19.
50Bemærk: artiklen er mere end 30 dage gammelLæs opEndnu er Lars Løkke Rasmussen den ubestridte leder af Venstre.
Men hvad der sker, og hvem der skal overtage magten i partiet, når han på et tidspunkt forlader posten som formand, er sværere at sige.
Gruppeformand Gruppeformanden leder partiet internt og er ordstyrer ved gruppemøderne.
Når folketingsmedlemmerne har diskuteret en sag, er det ham eller hende, der til slut tager ordet og laver en samlet konklusion.
For eksempel hvad partiets holdning er, og hvad medlemmerne skal stemme til et lovforslag eller et ændringforslag i folketingssalen.
Faktisk blev billedet mere mudret i dag, hvor der blev fordelt topposter på Venstres gruppemøde.
Jakob Ellemann-Jensen blev udpeget til politisk ordfører, mens Kristian Jensen fremover kan kalde sig gruppeformand.
Sidstnævnte er også Venstres næstformand, men det er ikke ensbetydende med, at han står tilbage som kronprinsen, siger DR’s politiske korrespondent Christine Cordsen.
- Ser man på fordelingen af de to poster, så er det faktisk status quo i forhold til spekulationerne om, at både Kristian Jensen og måske også Jakob Ellemann-Jensen vil gå efter at afløse Lars Løkke Rasmussen, når han en dag stopper som formand, siger hun.
Uklar arvefølgeHvad der kommer til at ske i tiden efter Lars Løkke Rasmussen, er derfor ikke til at sige.
Ikke mindst på grund af det nyligt overståede valg, der sikrede Venstre fremgang og Kristian Jensen en vestjysk vælgerlussing.
Politisk ordførerMens gruppeformandens rolle primært internt i partiet, så tegner den politiske ordfører i langt højere ansigtet udadtil, når et budskab skal ud.
Det er derfor som oftest også den politiske ordfører, der stiller sig i skudlinjen og forklarer og forsvarer, når det brænder på i en dårlig sag.
- Arvefølgen er blevet mere og mere uklar, for efter valget står Kristian Jensen med sit dårlige personlige valg faktisk svagere i forhold til at overtage magten.
Det er blevet brugt af en del af dem, der i forvejen helst ikke ser ham som formand, til at sætte yderligere spørgsmålstegn ved, om han er den rette.
- Tiden arbejder ikke for Kristian Jensen, og jo længere Lars Løkke Rasmussen bliver som formand, jo længere tid får for eksempel en Jakob Ellemann-Jensen til at bringe sig i position til et muligt kampvalg mod Kristian Jensen, siger Christine Cordsen.
Støjbergs linje tabteMens både den politiske ordfører og gruppeformanden kunne indtage deres poster uden at skulle i kampvalg, så skulle der tælles stemmer for at finde gruppenæstformanden.
Der stillede både Sophie Løhde og Inger Støjberg nemlig op, og det faldt ud til førstnævntes fordel.
En sejr og i særdeleshed et nederlag, der er værd at bemærke, mener Christine Cordsen.
- Det sender et signal om, at Inger Støjbergs linje og kontroversielle politiske facon ikke har kunnet få flertal i folketingsgruppen, siger DR's politiske korrespondent.
FacebookTwitterKopier linkEmner:Christine Cordsen (journalist)|Inger Støjberg (politiker)|Jakob Ellemann-Jensen (politiker)|Lars Løkke Rasmussen (politiker)|Venstre




https://www.dr.dk/sporten/fodbold/superliga/lyngby-comeback-faelder-kriseramte-agf

SuperligaLyngby-comeback fælder kriseramte AGFTre gyldne Lyngby-minutter sørgede for en 2-1-sejr over AGF, der endnu ikke har vundet i denne superligasæson.
05.
aug.
2019 kl.
21.
02 | opdateret 05.
aug.
2019 kl.
22.
15Bemærk: artiklen er mere end 30 dage gammelLæs opLyngby Boldklub vendte på tre minutter 0-1 til 2-1 på hjemmebane mod AGF, da de to mandskaber mødtes i Superligaen mandag aften.
Resultatet betyder, at AGF efter fire kampe fortsat er uden sejr i den nye sæson.
Det placerer aarhusianerne på 12.
-pladsen med bare ét point.
Lyngby har hentet to sejre og dermed seks point, hvilket er nok til en placering som nummer ni.
AGF var sådan set spildominerende i størstedelen af kampen og kom da også tidligt foran.
I resten af kampen formåede aarhusianerne dog ikke at gøre chancerne store nok til for alvor at true Lyngby.
Lyngby havde derimod massevis af chancer og skulle have scoret et par gange før pausen.
Men det var altså i anden halvleg, at tre forrygende minutter blev afgørende for kampens udfald.
Kampens allerførste mulighed blev omsat til mål efter ni minutter, da AGF brød igennem i højresiden, inden bolden endte hos islandske Jon Thorsteinsson, der bankede bolden i nettaget.
Målet åbnede for en forrygende fodboldkampMålet betød dog ingenlunde, at AGF fik fat i spillet, som derimod bølgede frem og tilbage.
Faktisk havde Lyngby flest chancer før pausen.
Angriberen Emil Nielsen kom frem til to meget store muligheder foran AGF-målet.
AGF kom bedst ud efter pausen og satte sig på spillet, men skabte intet - og pludselig gik det helt galt for aarhusianerne.
Efter 68 minutter landede bolden efter et hjørnespark i panden på Lyngbys Jesper Christjansen, der dirigerede bolden over stregen til 1-1.
Tre minutter senere sendte AGF's Jesper Juelsgård bolden lige ud i fødderne på Lyngbys Lasse Fosgaard, der med et præcist indlæg satte Frederik Gytkjær op - og den skarpe angriber scorede let til 2-1 på hovedstød.
AGF satte et hårdt pres ind i slutfasen, og der var da også optræk til scoringer, men Lyngby holdt stand og sørgede for, at AGF endnu er uden sejr i den nye sæson.
/ritzau/FacebookTwitterKopier linkEmner:AGF|Lyngby|Aarhus|Fodbold|Lyngby Boldklub




https://www.dr.dk/nyheder/regionale/trekanten/tasia-glaeder-sig-til-komme-i-gang-ny-uddannelse-i-jylland-faar-flere

TrekantområdetTasia glæder sig til at komme i gang: Ny uddannelse i Jylland får flere til at blive fængselsbetjentI dag åbner en ny skole for fængselsbetjente i et nedlagt kvindefængsel ved Hedensted.
Tasia er en af de nye elever på Kriminalforsorgens nye uddannelsescenter i Møgelkær ved Hedensted.
Af Jan Laursen, Sara Skovhave Rasmussen og Annette Jespersen05.
aug.
2019 kl.
18.
14Bemærk: artiklen er mere end 30 dage gammelLæs opFangerne er flyttet ud af cellerne, og nu rykker de kommende fængselsbetjente ind.
Det gamle kvindefængsel i Møgelkær ved Hedensted åbner i dag som skole for elever, der gerne vil være fængselsbetjente.
Indtil nu har det kun været muligt at blive fængselsbetjent i Birkerød, men Kriminalforsorgens nye uddannelsescenter i Vestdanmark har fået flere til at vælge uddannelsen.
En af dem er 21-årige Tasia fra Horsens, og hun har kun et kvarters kørsel ud til Møgelkær.
- Jeg er glad for, at jeg kan få lov til at blive boende.
For mig er det rigtig, rigtig dejligt, at jeg kan komme hurtig til min uddannelse, siger hun.
Rekordmange har søgt om at blive optagetAnne Bunimowicz er uddannelseschef i Kriminalforsorgen.
Hun fortæller, at rekordmange har søgt uddannelsen.
- Her i foråret fik vi det højeste antal ansøgere per kvartal i mange år, så der er ingen tvivl om, at uddannelsesmulighederne i Jylland har haft en positiv effekt på det at blive fængselsbetjent, siger Anne Bunimowicz.
Der ingen tvivl om, at uddannelsesmulighederne i Jylland har haft en positiv effekt på det at blive fængselsbetjent.
Anne Bunimowicz, uddannelsesleder i Kriminalforsorgen.
Skolen er indrettet i det nedlagte kvindefængsel, Møgelkær ved Hedensted, og de lange gange med de gamle celler og køkken er bevaret.
Desuden er der indrettet 35 værelser i nogle af de gamle celler til elever, som har brug for at overnatte på skolen - komplet med skrivebord, håndvask, seng og fjernsyn.
Dog er der ikke tremmer for vinduerne.
Og det er fedt at være de første elever, siger Tasia.
- Vi får helt nye lærere og får ligesom lov til at indvie det her sted, siger hun.
Eleverne kan øve sig i autentiske omgivelserNetop indretningen i et tidligere fængsel giver eleverne et meget virkelighedsnært indtryk af at være fængselsbetjent, siger Anne Bunimowicz.
- De kan prøve noget så simpelt som at låse en dør op og låse en dør i, og hvordan det føles første gang, du skal lukke et andet menneske inde, siger hun.
De kan få en fornemmelse af, hvordan det er at gå rundt på gangene og i det hele taget, hvordan man bevæger sig rundt i et fængsel.
- Vi kan træne alle de praktiske nære ting, siger Anne Bunimowicz.
De lange gange med celler er bevaret i det gamle fængsel.
 Den nye uddannelse til fængselsbetjent er indrettet i det gamle kvindefængsel ved Hedensted.
 44 elever starter på uddannelsen.
Her er deres fælles opholdsrum.
 35 af de gamle celler er indrettet som værelser til elever, som vil overnatte på skolen.
 Sådan så cellerne ud, mens der stadig var indsatte i fængslet.
1 / 5De lange gange med celler er bevaret i det gamle fængsel.
1 / 5Den nye uddannelse til fængselsbetjent er indrettet i det gamle kvindefængsel ved Hedensted.
2 / 544 elever starter på uddannelsen.
Her er deres fælles opholdsrum.
3 / 535 af de gamle celler er indrettet som værelser til elever, som vil overnatte på skolen.
4 / 5Sådan så cellerne ud, mens der stadig var indsatte i fængslet.
5 / 5Fængselsforbundet hilser nye elever velkommenFormanden for Fængselsforbundet, Bo Yde Sørensen, er glad for der nu starter 44 nye elever.
- Men det afhjælper ikke det problem, vi har her og nu, siger han.
FAKTA: Sådan bliver du fængselsbetjentDu skal være lovlydig og være fyldt 21 år.
Uddannelsen foregår i Birkerød og Møgelkær.
Udannelsen varer tre år og veksler mellem skolearbejde og praktik i fængsel eller arresthus.
Uddannelsen er gratis med SU på skolen og løn i praktikken.
Læs mere herKilde: KriminalforsorgenIfølge Bo Yde Sørensen stopper mellem 140 og 180 ansatte hvert år.
Han mener, at der mangler op mod 700 ansatte i fænglerne.
- Men de 44 elever, som starter, er mere end velkomne, siger han.
Mange forlader faget, fordi det er psykisk hårdt, eller fordi de bare har fundet andet arbejde.
Men Tasia er ikke i tvivl om sit valg.
Hun tror, hun kan gøre en forskel i jobbet som fængselsbetjent.
- En ting er at hjælpe den indsatte med at finde den rette vej gennem live uden kriminalitet.
En anden ting er, at jo mere kriminalitet, vi forebygger, jo større tjeneste gør vi samfundet, siger hun.
Den tidligere regering og DF fandt pengeneDet er den tidligere regering og Dansk Folkeparti, som har besluttet, at der skal være uddannelsespladser i Jylland.
Der er afsat 49,1 millioner kroner i 2019 og 21,2 millioner kroner årligt fra 2020-2022 til etablering og drift.
Kriminalforsorgen beskæftiger cirka 2.
200 fængselsbetjente fordelt i hele Danmark, der indtil nu er blevet uddannet i Birkerød.
Af hensyn til Tasias sikkerhed oprtræder hun kun med efternavn.
Hendes fulde navn er redaktionen bekendt.
FacebookTwitterKopier linkEmner:Fængsler|Uddannelse|Kriminalforsorgen|Jylland|Fængselsforbundet




https://www.dr.dk/nyheder/udland/kinesiske-firmaer-stopper-kob-af-landbrugsprodukter-fra-usa

UdlandKinesiske firmaer stopper køb af landbrugsprodukter fra USAIfølge kinesiske statsmedier har firmaer i Kina suspenderet indkøb af amerikanske landbrugsprodukter.
Boykotten  er seneste udvikling i en bitter handelsstrid mellem USA og Kina.
05.
aug.
2019 kl.
19.
11Bemærk: artiklen er mere end 30 dage gammelLæs opKinesiske firmaer har indstillet indkøb af amerikanske landbrugsprodukter.
Det oplyser Kinas handelsministerium natten til tirsdag lokal tid.
Desuden lyder det, at Kina ikke vil udelukke at lægge told på amerikanske landbrugsprodukter, der er indkøbt efter 3.
august.
Bloomberg skrev allerede tidligere mandag - baseret på unavngivne kilder - at kinesiske firmaer var stoppet med at købe landbrugsprodukter fra USA.
Kinas udmelding er seneste udvikling i en bitter handelsstrid mellem USA og Kina.
En strid, der fik yderligere næring i sidste uge.
Her varslede USA's præsident, Donald Trump, en ny told på kinesiske varer for 300 milliarder dollar fra den 1.
september.
Det skete, blandt andet fordi Trump mente, at Kina ikke havde levet op til sit løfte om at øge import af landbrugsprodukter fra USA.
Læs også:Kina: Vi ønsker ikke en handelskrig - men vi er ikke bange for enBekymring hos Danske rederierImportstoppet kan være medvirkende til, at de tre ledende aktieindekser mandag er begyndt at bløde.
Værst står det ifølge Børsen til med Nasdaq-indekset, der kort efter klokken 20 var dykket med 3,7 procent.
I Danmark giver handelsstriden blandt andet anledning til bekymring hos Danske Rederier.
Det siger Jacob K.
Clasen, der er direktør for erhvervspolitik og analyse i branche- og arbejdsgiverorganisationen.
- Kina har en kæmpe import af netop landbrugsvarer fra USA, så når den kinesiske stat nu har bedt de statslige landbrugsfirmaer om at stoppe den handel, er det dårligt nyt for skibsfarten og danske rederier.
- Selv om det ikke er afgørende for vores medlemmer, om de skal sejle sojabønner fra USA til Kina, eller om de i stedet skal hente bønnerne i Brasilien, så går handelskrigen ud over væksten, og derfor kan der på sigt blive færre varer at sejle med, siger direktøren.
USA og Kina har været på kollisionskurs i forhold til handel, siden Donald Trump tiltrådte som præsident i 2017.
Allerede under sin valgkamp beskyldte han Kina for at snyde USA samt at manipulere sin valuta for at stille sig selv bedre i samhandlen.
USA har allerede lagt en told på 25 procent på udvalgte varer fra Kina til en værdi på 250 milliarder dollar.
Den nye told vil være på 10 procent på varer til en værdi på 300 milliarder dollar.
/ritzau/ReutersFacebookTwitterKopier linkEmner:Donald Trump (politiker)|Kina|USA|Erhverv|Landbrug




https://www.dr.dk/nyheder/udland/varslet-strejke-i-heathrow-lufthavnen-aflyst-igen

UdlandVarslet strejke i Heathrow-lufthavnen aflyst igenStadig risiko for strejke senere på måneden.
I weekenden blev flere end 170 afgange - på tværs af forskellige luftfartsselskaber - præventivt aflyst på grund af den varslede strejke.
05.
aug.
2019 kl.
18.
24Bemærk: artiklen er mere end 30 dage gammelLæs opEn række flyselskaber og passagerer kan mandag aften ånde lettet op.
Den varslede strejke tirsdag i Storbritanniens travleste lufthavn, Heathrow, er droppet.
Det oplyser fagforeningen Unite og repræsentanter fra lufthavnen ifølge Reuters og AP.
I weekenden blev flere end 170 afgange - på tværs af forskellige luftfartsselskaber - præventivt aflyst på grund af den varslede strejke i lufthavnen i London mandag og tirsdag.
På grund af nye møder mellem de stridende parter - de ansatte og lufthavnens ledelse - blev først mandagens strejke aflyst.
Mandag aften er også tirsdagens strejke blevet afblæst.
Den aflyste strejke skyldes ikke, at parterne har givet håndslag på en endelig aftale.
Dog har lufthavnsledelsen lagt et løntilbud på bordet, som fagforeningen er gået med til at vise sine medlemmer.
Hvilket beløb der nu er tale om, er endnu ikke meldt ud.
Tidligere har de lufthavnsansatte afvist et tilbud fra Heathrows ledelse om en lønstigning på 7,3 procent over to et halvt år.
Læs også:Varslet strejke i Heathrow-lufthavnen droppes mandagVil sikre lige vilkårDet er sikkerhedsvagter, brandmænd, flymekanikere og chauffører, der har ønsket at nedlægge arbejdet.
Repræsentanter for Unite har oplyst, at fagforeningen arbejder for at sikre lige vilkår for medarbejdere, der udfører det samme arbejde i lufthavnen.
Desuden har fagforeningen fokus på et "uacceptabelt" løngab, der ifølge dem er mellem de ansatte i lufthavnen og Heathrows administrerende direktør, John Holland-Kaye.
- Det tager Holland-Kaye omkring to dage at tjene det samme, som nogle af de lavestlønnede tjener på et år, har fagforeningen tidligere udtalt.
Bliver det et nej tak til det tilbud, som lufthavnen har lagt på bordet, strejker de ansatte senere på måneden.
De har varslet strejke 23.
og 24.
august.
/ritzau/FacebookTwitterKopier linkEmner:Lufthavne|Strejker og lockouts|Heathrow Airport|Storbritannien|Holland




https://www.dr.dk/nyheder/regionale/midtvest/soeer-sumpe-og-enge-paa-stoerrelse-med-800-fodboldbaner-landmaend-gaar

Midt- og VestjyllandSøer, sumpe og enge på størrelse med 800 fodboldbaner: Landmænd går frivilligt ind i nyt vandmiljøprojektDet største naturgenopretningsprojekt ved Limfjorden til dato går i gang i dag.
Meiner Nørgaard (DF), der er formand for Teknik- og Miljøudvalget i Morsø Kommune fik lov at tage første spadestik.
Af Helge Røjle og Asta Pil Heltborg05.
aug.
2019 kl.
17.
33Bemærk: artiklen er mere end 30 dage gammelLæs opI dag blev det første spadestik taget til det hidtil største vandmiljøprojekt ved Limfjorden.
Fjorden er et af de farvande i landet, hvor der er størst behov for, at forureningen fra landbruget begrænses.
Derfor har 43 lodsejere lagt jord til det kommende vådområde Jølby Nor på Mors på over 400 hektar.
Det svarer til op mod 800 fodboldbaner.
Hele 11 pumpestationer bliver nedlagt, og der opstår i stedet flere lavvandede søer med sumpe og enge omkring.
Det er noget, som batter.
Både for Limfjorden, men også på landsplan i forhold til de nationale målsætninger.
Jacob Bruun, projektlederDet kan tilbageholde kvælstof og fosfor, der ellers ville forurene Limfjorden.
Formålet er at få en bedre fjord i balance, forklarer projektleder Jacob Bruun fra Morsø Kommune.
- Det er rigtig, rigtig stort.
Projektet vil bidrage betydeligt til at reducere udledningen af både kvælstof og fosfor til Limfjorden, siger han og uddyber:- Det er noget, som batter.
Både for Limfjorden, men også på landsplan i forhold til de nationale målsætninger.
Vandmiljøprojektet vil spare Limfjorden for omkring 50 tons kvælstof og 250 kilo fosfor årligt og har udløb til blandt andet Dragstrup Vig, som lige nu er ramt af kraftigt iltsvind på grund af forureningen fra landbruget.
Men landmændene støtter fuldt ud op om projektet, som de har valgt at gå ind i frivilligt, selvom det betyder, at deres pumpestationer bliver nedlagt.
For landmændene med lavbundsjord i området kunne det ikke længere betale sig at pumpe jorden tør til dyrkning.
Det forklarer landmand Per Nielsen, der er formand for det nu nedlagte afvandingslaug i området.
- Jorden sætter sig, og så bliver afvandingen både dårligere og dyrere.
Landmændene har haft en pumpeafgift på cirka 1500 kroner per hektar de seneste fem-seks år.
I forhold til renteniveauet, er det en for stor omkostning at lægge på en hektar jord, mener han.
Lodsejerformand Per Nielsen ser store muligheder i projektet.
Stigende interesse for alternativ jordanvendelseLandmændene i området har gennem en jordfordeling fået erstattet den lave jord i det kommende vådområde med højereliggende marker.
Det kan ifølge den lokale lodsejerformand Per Nielsen benyttes af andre landmænd i lignende områder.
- Det kan absolut anbefales, at man går positivt ind i sådan et forløb, for det er en mulighed for at få erstatningsjord, som er mere dyrkningssikker.
I organisationen Landbrug og Fødevarer siger formand Martin Merrild, at det nye vådområde på Mors er et godt eksempel på den store interesse blandt landmænd for at udtage lavbundsjorder - hvis bare det sker gennem frivillige aftaler.
- Alt i alt er det et eksempel på den store interesse, der er blandt landmænd for at være med i at tage jord ud af drift og anvende noget af vores landbrugsjord på en anden måde, siger han.
Et mønstereksempel på et grønnere DanmarkMogens Jensen (S), der er minister for fødevarer, fiskeri og ligestilling, mener også, det er et skridt i den rigtige retning, at så mange landmænd bakker op om projektet.
- Jeg er glad for, der er 43 landmænd, som frivilligt er gået ind i det her og sikrer, at vi nu får jord, som bliver til natur, siger han.
- Der et mønstereksempel på det, vi gerne vil have, der skal ske, når Danmark skal leve op til de grønne målsætninger, og jeg håber, det vil brede sig til mange steder i hele landet.
Ministeren tror, landmændene skaber grund for, at flere vil følge trop i fremtiden, så vi kan opfylde de nationale målsætninger.
- Det er meget realistisk.
Når vi hører reaktionerne fra landbruget i forhold til den grønne dagsorden, så jeg tror på, at vi af frivillighedens vej kan nå rigtig langt, siger Mogens Jensen.
Den samlede pris for projektet inklusiv jordfordeling er 55 millioner kroner, som er finansieret af EU's landdistriktsmidler.
FacebookTwitterKopier linkEmner:Martin Merrild (erhvervsleder)|Mogens Jensen (politiker)|Socialdemokraterne|Jylland|Landbrug




https://www.dr.dk/nyheder/politik/thulesen-dahl-blander-sig-i-rokade-venstre-vrager-stojberg

PolitikThulesen Dahl blander sig i rokade: Venstre vrager StøjbergDansk Folkepartis formand er bekymret for udlændingepolitikken.
Lars Løkke Rasmussen præsenterer Jakob Ellemann-Jensen som politisk ordfører, Kristian Jensen som gruppeformand og Sophie Løhde som ny næstformand.
05.
aug.
2019 kl.
18.
31Bemærk: artiklen er mere end 30 dage gammelLæs opNormalt afholder Dansk Folkepartis formand, Kristian Thulesen Dahl, sig fra at kommentere andre partiers indre anliggender.
Han udtrykker dog alligevel bekymring over, at Inger Støjberg (V) ikke blev valgt til ledelsen i Venstre, da partiet mandag konstituerede sig efter valget 5.
juni.
- Hvad skete lige der?
Venstre vrager Inger Støjberg til ledelsen.
De bestemmer selvfølgelig helt selv deres konstituering, men hvis det er udtryk for et politisk kursskifte i udlændingepolitikken, vækker det selvsagt bekymring, skriver DF-formanden på Twitter.
Kristian Jensen (V) blev valgt som gruppeformand, og Jakob Ellemann-Jensen (V) blev valgt til politisk ordfører.
Men der blev ikke plads til Inger Støjberg, som ellers fik et flot valg og mange flere stemmer end Kristian Jensen i samme valgkreds.
Af alle Venstre-medlemmer fik hun næstflest stemmer efter formanden, Lars Løkke Rasmussen (V).
Læs også:Kristian Jensen og Jakob Ellemann-Jensen får topposterne i Venstres folketingsgruppeSøren Gade er skuffetInger Støjberg er kendt som en hård nyser i udlændingepolitikken og har et godt forhold til Dansk Folkeparti, mens Kristian Jensen i højere grad beskrives som humanist og globalist med et knap så godt forhold til DF.
Også i Venstres egne rækker er der forundring at spore over fravalget af Inger Støjberg i toppen af folketingsgruppen.
Tidligere forsvarsminister og gruppeformand Søren Gade (V), der nu repræsenterer partiet i Europaparlamentet, fortæller til TV Midtvest, at han er skuffet over, at Inger Støjberg ikke er blevet en del af den nye gruppeledelse.
- Den fløj og Ingers holdninger har stor rod hos befolkningen.
Der er mange, der er bekymret for indvandring.
- Jeg er bekymret for, hvem der nu skal repræsentere de synspunkter, der har været skyld i, at så mange mennesker er vendt tilbage til Venstre ved sidste folketingsvalg, siger Søren Gade til TV Midtvest.
Gruppe foretrak LøhdeIfølge flere medier var der en afstemning mandag om posten som gruppenæstformand, hvor Støjberg nød opbakning fra Løkke.
Men folketingsgruppen foretrak Sophie Løhde (V), der blev gruppenæstformand og dermed indgår i ledelsen.
Støjberg har tidligere været nævnt som en mulig fremtidig formand for Venstre, den dag Lars Løkke Rasmussen går af, men mandag gik de tungeste poster til en række andre.
Sidst på ugen uddeler Venstre ordførerskaber i forbindelse med partiets sommergruppemøde.
Her håber folketingsmedlemmerne at kunne indtage en tung post.
/ritzau/FacebookTwitterKopier linkEmner:Inger Støjberg (politiker)|Jakob Ellemann-Jensen (politiker)|Venstre|Dansk Folkeparti|Udlændingepolitik




https://www.dr.dk/sporten/golf/thorbjoern-olesen-tiltalt-vold-og-seksuelt-overgreb

GolfThorbjørn Olesen tiltalt for vold og seksuelt overgrebThorbjørn Olesen skal 21.
august møde op i retten i London, fordi han er tiltalt for vold og seksuelt overgreb.
Den 29-årige golfspiller blev anholdt mandag 29.
juli i London-lufthavnen Heathrow, da han ankom med et British Airways-fly fra USA.
05.
aug.
2019 kl.
17.
31 | opdateret 05.
aug.
2019 kl.
18.
59Bemærk: artiklen er mere end 30 dage gammelLæs opDen danske golfspiller Thorbjørn Olesen er tiltalt for at have begået seksuelt overgreb og vold på et fly fra USA til England, og han skal møde op i retten i London 21.
august.
Det oplyser Metropolitan Police Service, politiet i London, i en mail til Jyllands-Posten.
- Thorbjørn Olesen er desuden tiltalt for at have været fuld om bord på flyet, hvilket er ulovligt, da det kan være til fare for sikkerheden, skriver Jyllands-Posten.
Det er ikke lykkedes Ritzau at komme i direkte kontakt med Olesen selv, men danskerens advokat, Paul Morris fra BCL Solicitors LLP, har kortfattet sendt en skriftlig kommentar om sagen.
- Thorbjørn har samarbejdet fuldt ud med politiet i forbindelse med deres efterforskning.
- Men han kan desværre ikke udtale sig om sagen, før den er behandlet i det engelske retssystem, lyder det fra Paul Morris i en mail til Ritzau.
Anholdt i lufthavnenDen 29-årige golfspiller blev anholdt mandag 29.
juli i London-lufthavnen Heathrow, da han ankom med et British Airways-fly fra USA.
Politiet ventede ved gaten, da flyet ankom, og Olesen blev straks anholdt og derefter kørt direkte til afhøring, skriver Jyllands-Posten.
Han blev senere løsladt, men nu er der per brev rejst tiltale imod danskeren, der er bosiddende i London.
Han skal møde op ved Uxbridge Magistrates' Court i London om 16 dage.
Olesen havde inden flyturen deltaget i WGC Invitational i Memphis, hvor han efter en dårlig sidste runde faldt ud af top-10 og sluttede som nummer 27.
Den turnering blev arrangeret af PGA Touren, som i sidste uge kom med en udtalelse om sagen.
- Det er nogle meget alvorlige og dybt foruroligende anklager.
Selv om han ikke er medlem af PGA Touren, så er en sag af denne størrelse noget, vi tager meget alvorligt.
- Vi er i tæt kontakt med vores samarbejdspartner European Tour, og vi vil ikke komme med yderligere udtalelser, før vi får flere oplysninger fra myndighederne.
/ritzau/FacebookTwitterKopier linkEmner:London|USA|Vold|Heathrow Airport|Thorbjørn Olesen (golfspiller)




https://www.dr.dk/mitliv/tvaers/stine-line-og-ciliane-troede-deres-sabbataar-ville-blive-fedt-vi-endte-i-en-livskrise

TværsStine, Line og Ciliane troede, deres sabbatår ville blive fedt: Vi endte i en livskriseDa skoleskemaet blev afløst af sabbat, vidste Stine, Line og Ciliane ikke, hvad meningen var med deres liv.
© drFortalt til Silas Bay Nielsen05.
aug.
2019 kl.
19.
00Læs opStine, Line og Ciliane blev studenter i 2016.
Her tre år senere er de stadig på sabbat uden præcis at vide, hvad de skal i fremtiden.
Her fortæller de om, hvilke udfordringer de har ved sabbatlivet, og hvad du skal tænke over, hvis du står over for et – eller flere – sabbatår.
Stine på 22: Lad os kalde det noget andet end sabbatårStine er en af de tre, der er med i DR3-serien 'Limbo - når sabbatår er fucked'.
Da jeg var færdig med gymnasiet, følte jeg, at mit liv rigtig skulle til at begynde.
Jeg glædede mig til at se, hvad jeg kunne gøre med mit liv, og jeg forventede, at alt ville blive megafedt.
Jeg skulle ikke længere bruge tid på gymnasiet og kunne i stedet gøre alle de fede ting.
Men da det kom til stykket, gik det bare ikke sådan.
Se 'Limbo - Når sabbatår er fucked''Limbo - når sabbatår er fucked' kan lige nu streames på DR3.
Jeg opdagede, at der var langt større pres på én under et sabbatår end i gymnasiet.
Jeg skulle pludselig til at definere mig selv, og jeg skulle finde ud af, hvem jeg var, og hvad jeg skulle studere efter sabbatåret.
Et sabbatår er et kæmpe-privilegium, men jeg oplevede det som et stort pres og en frygt for, at jeg aldrig ville finde et eneste svar på nogen af spørgsmålene.
Det var som om, at jeg ramte en mur og fik min første eksistentielle krise.
Jeg kunne pludselig ikke finde mening i noget som helst.
Hvorfor giver det mening at stå op om morgenen?
Hvad er det, jeg skal bidrage med, og hvad er det, der giver mening for mig?
Pludselig var der ingen, der fortalte en, hvad det var, man skulle gøre.
Alle talte om, at sabbatåret skulle bruges på at gøre en studieparat, og man skulle tjene penge og tage ud at rejse.
Men jeg kunne ikke spejle mig i brochurerne fra universiteterne eller reklamerne fra rejsebureauerne.
For mig er sabbatår meget mere end et år, der skal gøre en studieparat.
Da jeg fik sabbatår, forventede jeg, at det var en pause fra det rigtige liv, hvor alt skulle være pissefedt med frihed og rejser.
Da mit sabbatår ikke levede op til illusionen, troede jeg, at der var noget galt med mig, og at jeg ikke kunne finde ud af at have et liv uden at gå i skole.
Det er virkelig vigtigt, at vi stopper med at tale om sabbatår som noget, vi skal have noget bestemt ud af.
Vi skal faktisk helst stoppe med at kalde det sabbatår.
Line på 23: Sabbatåret fik mig til at føle mig aleneLine var på Instagram og sammenlignede sig med sine venner, der også have sabbat.
Nu har hun fundet ud af, at hun skal gøre, som hun selv vil.
Det var først et stykke inde i min sabbat, at jeg accepterede, at jeg ikke nødvendigvis skulle lave en hurtig beslutning om, hvilken uddannelse jeg skulle ind på.
Jeg begyndte at arbejde i en sandwichbar for at spare op til en rejse.
Dengang havde jeg den traditionelle forestilling om, hvad et sabbatår skulle være.
Efter et halvt år fandt jeg ud af, at det ikke var det, jeg ville.
Det passede bare ikke mig at tjene en masse penge og tage på en lang rejse for at finde ud af, hvad jeg skulle studere bagefter.
Det fik mig til at føle mig alene.
Det var som om, der ikke længere var noget formål med mit sabbatår, og det jeg gjorde.
I stedet endte det med, at jeg smurte sandwich og tog i byen med mine venner i weekenden.
I min generation er vi hele tiden i konkurrence med hinanden, og vi forsøger hele tiden at vise, at vi har det helt perfekte liv.
Vi sammenligner os ikke længere bare med kusinen eller naboen, men med hele verden på de sociale medier.
Når man sidder og sammenligner sig selv med andre på sabbat på Instagram, så føler man sig hurtigt utilstrækkelig.
De sidste tre år har været en lang læreproces for mig.
Jeg har fundet ud af, at jeg skulle kaste den traditionelle ide om et sabbatår ud i toilettet.
Jeg begyndte mit sabbatår med følelsen af at skulle leve op til en masse krav om, hvad jeg skulle.
I stedet har jeg fundet ud af, at jeg skal gøre, hvad, jeg synes, er spændende lige nu og ikke tænke så meget på mit fremtidige studievalg.
Jeg prøvede at leve op til de forventninger, der var om, hvad man skulle i sit sabbatår.
Men det fungerede ikke for mig.
Så mit råd til andre er at slippe forventningerne og gøre det, man selv synes kunne være fedt at gøre.
Og hvis man mærker et tomrum, som jeg gjorde, så tal med andre, som også holder sabbat.
For jeg tror, at flere kan genkende følelsen.
Ciliane på 22: Find ud af, hvad der engagerer digCilianes forældre ville gerne have hun fik en uddannelse.
Derfor søgte hun ind på Journalisthøjskolen.
Men hun havde ikke lyst alligevel og tog derfor endnu et sabbatår.
Jeg vidste ikke rigtig, hvad jeg ville studere, da jeg var færdig med gymnasiet.
Så det blev automatisk til et sabbatår for mig.
Jeg vidste ikke rigtig, hvad jeg havde forventet af det, for der er ikke rigtig nogen, der forbereder en på, hvad det vil sige at være fritstillet på den måde, som man er det i et sabbatår.
Jeg havde nogle ideér om at tage ud at rejse, og at jeg ville være eventyrlysten.
Men da det kom til stykket, så skete det bare ikke.
Det fik mig til at føle, at jeg havde misforstået, hvad et sabbatår handlede om.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Mine forældre var meget støttende, men de var også bekymrede for, om jeg ville få en uddannelse.
Det gjorde mig mere usikker, fordi jeg fik sværere ved at mærke, hvad jeg egentlig ville.
Jeg endte med at søge ind på journalistuddannelsen, fordi jeg blev ængstelig og tænkte, at det ville gå galt, hvis jeg ikke valgte en uddannelse.
For jeg ville så gerne leve op til mine forældres forventning om, at jeg havde styr på det hele.
Da jeg fik at vide, at jeg var kommet ind, skulle det have været fucking fantastisk.
Men jeg endte med at sidde med bæfjæs, fordi det bare ikke var det, jeg havde lyst til - og det var bare ikke fedt.
Jeg valgte derfor igen at holde sabbatår, og det var virkelig en kæmpe-lettelse.
For mig var der en stor meningsløshed i at være på sabbat, fordi man pludselig har sværere ved at få de succesoplevelser, som man fik i gymnasiet.
Man får ikke længere en god karakter, som kan bygge ens selvtillid op, og det kan man mærke på ens selvværd.
Det gjorde mig handlingslammet.
For mig hjalp det at finde noget, der engagerer mig.
Da Line Stine og jeg begyndte at filme hinanden om vores sabbatkrise, gav det mening for os.
Så mit råd er at spørge sig selv, hvad der engagerer en i stedet for bare at tjene nogle penge og tage ud at rejse.
Efter premieren på DR3-programmet ’Limbo – når sabbatår er fucked’ er Stine, Ciliane og Line gået i gang med at forberede en podcast om ungdomskultur, præstations- og perfekthedskultur.
Planen er, at første afsnit skal komme til januar.
FacebookTwitterKopier linkEmner:DR3|Gymnasiale uddannelser|Uddannelse|Instagram|Radikale Venstre




https://www.dr.dk/nyheder/penge/optrapning-af-handelskrig-sender-danske-aktier-i-rodt

PengeOptrapning af handelskrig sender danske aktier i rødtKina og USA har optrappet handelskrig, og det giver kursfald på børserne i Danmark og resten af verden.
Det ledende danske aktieindeks, C25, falder mandag med omkring 2,5 procent som følge af en eskaleret handelskonflikt mellem USA og Kina.
(Arkivfoto).
)05.
aug.
2019 kl.
19.
23Bemærk: artiklen er mere end 30 dage gammelLæs opDet danske aktieindeks C25 slutter mandagen af med et fald på 2,6 procent.
Alle aktier i indekset er endt i rødt.
Det sker på bagkant af den seneste udvikling i handelskrigen, hvor Kina ifølge finansmediet Bloomberg News vil boykotte amerikanske landbrugsvarer.
Boykottet er et modsvar på, at USA i sidste uge gjorde klar til at sætte ti procent told på kinesiske varer til en værdi af 300 milliarder dollar fra 1.
september.
Børserne i Asien og Europa har mandag også været præget af kursfald for aktierne.
- Det er en optrapning af konflikten mellem USA og Kina, som rammer aktierne.
Det vidner om, at der kan være rigtig langt til en handelsaftale mellem de to lande, sagde Jacob Pedersen, der er aktieanalysechef i Sydbank, mandag formiddag.
- En optrappet handelskonflikt er negativt for verdensøkonomien, og derfor falder aktierne.
Toldmure bremser handlen, hvilket gør produkterne dyre og betyder i det hele taget dårligere betingelser for virksomhederne, sagde han.
Handelskrigen mellem USA og Kina har stået på i hele Donald Trumps tid som præsident.
Læs også:Kinesiske firmaer stopper køb af landbrugsprodukter fra USAKonflikt giver usikkerhedJacob Pedersen påpegede, at striden får virksomheder til at holde igen med at investere, hvilket fører til lavere vækst.
- Konflikten giver usikkerhed for virksomheder, der holder igen med investeringer, fordi de ikke ved, hvad de kan sælge deres produkter for i morgen, sagde Jacob Pedersen.
Blandt de store danske virksomheder er det transportkoncernen Mærsk og ingeniørkoncernen FLSmidth, der er hårdt ramt.
Særligt Maersk Drilling, der er Mærsks borerigselskab, har lidt mandag.
Selskabet endte dagen med et fald på 5,9 procent til 412,20 kroner og endte allernederst i C25-indekset.
- Mærsk er verdensstørste containerrederi og er et af de selskaber, der er mest afhængig af, at der er fart på hjulene, og at vi handler med hinanden.
- Højere toldmure og usikkerhed om, hvem man kan handle med og hvordan, er derfor gift for Mærsk, sagde Jacob Pedersen mandag formiddag.
/ritzau/FacebookTwitterKopier linkEmner:Donald Trump (politiker)|Kina|USA|Erhverv|A.
P.
Møller-Mærsk




https://www.dr.dk/nyheder/viden/klima/klimatjeneste-juli-var-varmeste-maned-nogensinde-malt

KlimaKlimatjeneste: Juli var varmeste måned nogensinde måltJuli bød på varmerekorder flere steder i det vestlige Europa.
Globalt var det varmeste måned nogensinde målt.
Den franske hovedstad, Paris, var blandt de europæiske byer, der blev ramt af en voldsom hedbølge sidst i juli.
(Arkivfoto).
05.
aug.
2019 kl.
16.
17Bemærk: artiklen er mere end 30 dage gammelLæs opDen forgangne måned, der blandt andet bød på intens hedebølge i Vesteuropa, er globalt set den varmeste, der nogensinde er registreret.
Det oplyser EU-klimatjenesten Copernicus Climate Change Service.
Juli var lige nøjagtig varmere end den hidtidige rekordmåned, juli 2016.
På verdensplan var temperaturen i juli 0,56 grader over gennemsnitstemperaturen i juli fra 1981 til 2010.
Den var 0,04 grader varmere end juli 2016, som hidtil var varmeste måned nogensinde målt.
- Juli er traditionelt årets varmeste måned på kloden.
- Ifølge vores data var det også den varmeste måned, der nogensinde er registreret globalt set - med en meget lille margin, siger Jean-Noel fra Copernicus Climate Change Service.
- Med den fortsatte udledning af drivhusgasser og dens effekt på globale temperaturer vil rekorder fortsætte med at blive slået, tilføjer han.
Læs også:Global varmerekord: Varmeste juni nogensinde måltVarme måneder i 2019En hedebølge i det vestlige Europa førte sidst i juli til varmerekorder i flere lande - heriblandt Belgien, Frankrig og Tyskland.
I Frankrig blev der målt 46 grader i byen Verargues, hvilket slog den hidtidige rekord på 44,1 grader.
Alle måneder i 2019 indtil videre er i top-4 over de varmeste af de respektive måneder.
Juni var den varmeste juni nogensinde målt.
Copernicus Climate Change Service oplyser, at den meget lille margin, som juli 2019 overgår juli 2016 med, betyder, at andre store klimatjenester muligvis kan have registreret den globale temperatur i juli 2019 som have været på niveau med eller lidt under temperaturen i juli 2016.
/ritzau/AFPFacebookTwitterKopier linkEmner:Vejret|Frankrig|EU|Belgien|Tyskland




https://www.dr.dk/nyheder/udland/trump-vil-have-doedsstraf-massedrab-og-hadforbrydelser

UdlandTrump vil have dødsstraf for massedrab og hadforbrydelserPsykisk sygdom og had fører til angreb - ikke våbnene, siger præsident Trump efter weekendens masseskyderier.
Der skal gøres mere for at forhindre masseskyderier, siger præsident Trump.
Af Sean Coogan05.
aug.
2019 kl.
16.
26 | opdateret 05.
aug.
2019 kl.
17.
52Bemærk: artiklen er mere end 30 dage gammelLæs opPersoner, der begår massedrab og hadforbrydelser, skal kunne straffes med dødsstraf.
Straffen skal være hård, bestemt og skal komme hurtigt "uden års unødvendig venten".
Det siger præsident Trump på et pressemøde, hvor han forholder sig til weekendens to masseskyderier, som kostede 29 ofre livet i de amerikanske byer Dayton og El Paso.
Præsidenten fordømmer angrebene og kalder dem "angreb på nationen og en forbrydelse mod al menneskehed" og betegner dem som indenlandsk terrorisme.
På det korte pressemøde fordømte han "de onde angreb" og tog stærk afstand fra racismen og den hvide nationalisme, der kom til udtryk ved angrebet i El Paso.
Læs også:Myndighederne i Texas efterforsker masseskyderi som terrorMed sin fordømmelse af racisme, højreekstremisme og hvid nationalisme tager præsidenten afstand til emner, som han tidligere er blevet kritiseret for ikke at lægge nok afstand til.
En del af bekæmpelsen af masseskyderier kræver også, at man tager kampen op over for dele af internettet, sociale medier, underholdningsindustrien og computerspil, der blandt andet glorificerer vold, mener præsident Trump.
Læs også:Efter terror i El Paso: Stifter vil have lukket kritiseret internetforumDet kræver også et større fokus på psykisk syge, lyder det fra Donald Trump, som ikke brugte meget tid på at tale om den amerikanske våbenlovgivning.
I stedet lød budskabet fra præsidenten:- Psykisk sygdom og had trykker på aftrækkeren.
Ikke pistolen.
Lovforslag er strandetMyndighederne i USA skal også blive bedre til at identificere farer, inden de udvikler sig til masseskyderier, lyder det fra præsidenten, der vil have såkaldte 'red flag'-love, hvor myndighederne får mulighed for at tage våben fra personer, der identificeres som værende farlige.
Der kom ikke konkrete udspil fra præsidenten vedrørende tiltag i forhold til stramninger i forbindelse med eksempelvis baggrundstjek ved køb af skydevåben.
Repræsentanternes Hus, hvor Demokraterne har flertal, har tidligere godkendt to forslag om øget baggrundstjek, men forslagene er strandet i Senatet, som er kontrolleret af Republikanerne.
Efter weekendens angreb har flere af Demokraternes håbefulde præsidentkandidater været på banen for at pege fingre ad ikke blot præsidenten, men også hans fæller i Det Republikanske Parti.
Læs også:USA-ekspert om politisk konsekvens af masseskyderi: 'Jeg skal se det, før jeg tror det'Vigtige tiltag for at bremse volden fra skydevåben bliver bremset af "politikere uden rygrad og personer, der render våbenlobbyisternes ærinde", lyder beskyldningen blandt andet fra Cory Booker, der er senator i New Jersey og en af Demokraternes præsidentkandidater.
Og mens præsidenten i weekenden udtalte, at administrationen 'har gjort mange ting' i forhold til at forhindre skyderier, er flere lovforslag gået i stå i Kongressen.
Nyhedsbureauet AP peger på, at præsidenten sidste år opfordrede til bedre baggrundstjek og underskrev et lovforslag, der skulle sikre, at de føderale myndigheder blev bedre til at dele deres data, men ikke har fulgt ønsker fra Demokrater om strammere våbenlovgivning.
Demokrater langer udTidligere i dag skrev præsidenten på Twitter, at han ønsker stærkere baggrundstjek for våbenejere.
- Republikanere og Demokrater må søge sammen og sikre stærke baggrundstjek, måske ved at parre det med det desperate behov for en indvandringsreform, lød det fra præsidenten, der dermed lagde op til at knytte våbenlovgivning sammen med sin udlændingepolitik.
Det er en strategi, der næppe vil dæmpe kritikken fra Demokrater, som blandt andet har knyttet angrebet i El Paso sammen med præsidentens retorik om latinamerikanere.
Blandt andet Jerry Nadler, som er et af de mest fremtrædende kongresmedlemmer fra Demokraterne, har kritiseret præsidentens udmelding i hårde vendinger i eftermiddag.
- Hvad er forbindelsen mellem baggrundstjek for skydevåben og indvandringslovgivning?
, lyder det retorisk fra Jerry Nadler ifølge CNBC.
- Det er er modbydeligt.
Det minder mig om 1930’ernes Tyskland, siger han.
Også Beto O'Rourke, der kommer fra El Paso, hvor 20 mennesker blev skuddræbt i lørdags, har udtalt sig meget kritisk om præsidenten i de seneste dage.
Skyderiet efterforskes som en terrorsag, og den formodede gerningsmand – en 21-årig, hvid amerikaner – menes at have udført angrebet som en hadforbrydelse målrettet latinamerikanere i USA.
O’Rourke peger på, at præsident Trump ved flere af sine vælgermøder blandt andet har brugt ord som 'kriminelle', 'invasion', og 'voldtægtsforbrydere' til at beskrive den latinamerikanske befolkning.
Donald Trump bliver af flere kandidater fra Demokraterne beskyldt for inddirekte at have opildnet til had mod migranter.
Han siger, at had ikke hører hjemme i USA:FacebookTwitterKopier linkEmner:Beto O'Rourke (politiker)|Donald Trump (politiker)|USA|Kriminalitet|Repræsentanternes Hus




https://www.dr.dk/sporten/fodbold/young-boys-kan-blive-fcks-sidste-bump-paa-vejen-mod-cl-gruppespillet

FodboldYoung Boys kan blive FCK's sidste bump på vejen mod CL-gruppespilletFC København møder Young Boys fra Schweiz, hvis det lykkes at slå Røde Stjerne i CL-kvalifikationen.
FCM og Brøndby fik blandet lodtrækning.
Jens Stage (6), FC København under kampen i Champions League Kvalen mellem FC København og The New Saints FC i Parken onsdag den 31.
juli 2019.
.
 05.
aug.
2019 kl.
14.
45Bemærk: artiklen er mere end 30 dage gammelLæs opYoung Boys fra Schweiz kan blive den sidste stopklods for FC København på vejen mod Champions Leagues gruppespil.
Det blev afgjort mandag i en lodtrækning foretaget af Det Europæiske Fodboldforbund (Uefa).
For at spille sig frem til fjerde og sidste kvalifikationsrunde i Europas største klubturnering skal Ståle Solbakkens danske mesterhold dog først forbi serbiske Røde Stjerne.
Tirsdag aften venter det første opgør mod Røde Stjerne i Beograd, inden serberne i næste uge besøger Parken i København.
FC Københavns Victor Nelsson kan måske se frem til en tur til Schweiz.
Lykkedes det at hente en samlet sejr over Røde Stjerne, så kan Solbakken og FCK se frem til et dobbeltopgør mod Young Boys, der har vundet den schweiziske liga de seneste to sæsoner.
Modsat FCK og Røde Stjerne er Young Boys direkte kvalificeret til playoffrunden om en plads i gruppespillet.
Det schweiziske mesterhold var i sidste sæson en del af det lukrative gruppespil, men Young Boys sluttede sidst med fire point i en gruppe, der også talte Juventus, Manchester United og Valencia.
Ved lodtrækningen blev det også slået fast, at hvis FC København taber til serbiske Røde Stjerne i tredje runde af Champions League-kvalifikationen, skal københavnerne møde enten Riga FC eller HJK Helsinki i Europa Leagues playoffrunde.
Blandet lodtrækning for BIF og FCMOgså til den efterfølgende Europa League-lodtrækning var der danske hold i bowlen.
Lykkes det for FC Midtjylland at slå den skotske storklub Rangers FC i tredje kvalifikationsrunde, kommer midtjyderne på endnu en svær opgave i playoffrunden.
Her er modstanderen enten polske Legia Warszawa eller græske Atromitos FC fra Athen.
FC Midtjylland klager dog næppe over lodtrækningen.
Holdet var useedet ved lodtrækningen og kunne have fået hårdere modstandere i form af for eksempel PSV Eindhoven eller Wolverhampton.
For Brøndbys vedkommende kunne lodtrækningen formentlig ikke have været værre.
Alexander Scholz og FC Midtjylland fik en god lodtrækning.
Hvis det lykkes for Brøndby at besejre portugisiske Braga i tredje kvalifikationsrunde, får vestegnsklubben formentlig ligeså hård modstand i playoffrunden, selv om Brøndby i så fald overtager Bragas seedning.
I playoffrunden venter vinderen af opgøret mellem schweiziske FC Thun og Michael Laudrups russiske eksklub, Spartak Moskva.
Brøndby kunne have håbet på at løbe ind i vinderen af opgøret mellem aserbajdsjanske Neftci og israelske Bnei Yehuda Tel-Aviv.
Kampene i Europa Leagues playoffrunde spilles 22.
og 29.
august.
Det anslås, at have en værdi på cirka 50 millioner kroner for et dansk hold at kvalificere sig til Europa League-gruppespillet.
/ritzau/FacebookTwitterKopier linkEmner:Michael Laudrup (fodboldtræner)|Ståle Solbakken (fodboldtræner)|Brøndby|Fodbold|Schweiz




https://www.dr.dk/nyheder/regionale/midtvest/30-specialister-rykker-til-hvide-sande-skal-vedligeholde-gigantmoeller-i

Midt- og Vestjylland30 specialister rykker til Hvide Sande: Skal vedligeholde gigantmøller i ny havmølleparkDanmarks største havvindmøllepark Horns Rev 3 åbner senere på måneden.
De 187 meter høje vindmøller på Horns Rev 3 skal serviceres med jævne mellemrum.
Af Uffe Bregendahl, Helge Røjle og Asta Pil Heltborg05.
aug.
2019 kl.
14.
15Bemærk: artiklen er mere end 30 dage gammelLæs opInden længe bliver Danmarks største havvindmøllepark officielt åbnet - og Hvide Sande bliver den store vinder, når det gælder nye arbejdspladser.
Vattenfall, som driver Horns Rev 3, har nemlig besluttet at placere sit servicecenter med mellem 25 og 30 permanente arbejdspladser i vestjyske Hvide Sande.
Medarbejderne på servicecenteret skal stå for det daglige tilsyn af parkens 49 havvindmøller.
Steen Davidsen, der er havnechef i Hvide Sande, er naturligvis meget tilfreds med placeringen.
- Det er et meget stort og betydningsfuldt gennembrud for os.
Jeg tror, de har valgt os ud fra den placering, service og det setup, vi har.
Den primære årsag er byens placering i forhold til havvindmølleparken ude i Nordsøen, forklarer Michael Simmesgaard, der er Vattensfalls landechef for Danmark.
Sejlturen til parken er nemlig kortere fra Hvide Sande end fra Esbjerg, hvor teknikerne indtil nu har haft base.
- Det er den rent økonomisk væsentligste årsag.
Det er dyrt at sejle ud, så det er godt givet ud, hvis man sparer et kvarter, siger han.
Der er mellem 25 og 40 kilometer fra Hvide Sande og ud til Horns Rev 3.
Specialister rykker indDet kommende servicecenter er efter planen fuldt udbygget om fire år og vil primært blive bemandet med specialister.
En af dem er Leo Pasgaard Cramont, der er vindmølletekniker på Horns Rev 3.
Parkens 49 gigantmøller er løbende sat i drift, og et specialteam arbejder allerede nu med vedligehold og reperationer - selvom det stadig er nyt.
Fakta om havvindmølleparken Horns Rev 3Horns Rev 3 bliver Danmarks hidtil største havmøllepark.
Den opføres af energiselskabet Vattenfall i et 88 kvadratkilometer stort område ud for Esbjerg.
Parken ligger 29-44 km fra land.
Horns Rev 3 vil kunne dække 425.
000 husstandes årlige elforbrug og øger den danske el-produktion fra vindmøller med 12 procent.
De 49 møller i parken er nogle af verdens største.
De er produceret af dansk-japanske MHI Vestas.
Hver af de 187 meter høje møller har en effekt på 8,3 MW.
Selve parken koster 7,5 milliarder kroner.
Tilslutningen til energinettet koster yderligere 1,5 milliarder kroner.
Horns Rev 3 er med til at sænke prisen på strøm fra havmøller.
Den udvikling fortsætter, når Horns Rev 3 i 2021 bliver overhalet på størrelse og lav pris af den næste havmøllepark ved Kriegers Flak i Østersøen.
Kilder: Vattenfall, Energinet.
dk, Vindmølleindustrien- Nye biler skal også serviceres.
Der kan være noget, man har misset, og hvis ikke man holder det ved lige, så går det helt sikkert i stykker, fortæller han.
Fremover kommer Leo Pasgaard Cramont og de andre teknikere stadig til at starte dagen i Esbjerg, hvis der er dårligt vejr.
I så fald skal de nemlig afsted med helikopter.
- Vi bliver hejst ned fra helikopteren i vores seletøj.
Det er en meget effektiv måde at komme herud på, når vejret er for dårligt til at sejle i, siger han.
Men i godt vejr hedder basen altså fremover Hvide Sande - hvilket ikke betyder det store for Leo Pasgaard Cramont, eftersom det sjove er at være ude på møllerne.
- Vi har ikke gjort os de store tanker om det som teknikere.
Det er herude vi gerne vil være, så hvor vi har base henne, betyder ikke det helt store for os.
Bare vi kommer herud og arbejder.
Vattenfall er i gang med at planlægge, hvilke faciliteter der skal bygges i Hvide Sande.
Og der er plads til udvidelse, for selskabet håber, at der fra byen senere skal laves service på endnu flere vindmølleparker langs vestkysten.
Den offielle åbning af Horns Rev 3 finder sted den 22.
august.
 Mange specialister arbejder på at vedligeholde de store møller.
  Teknikerne skal højt op, når havvindmøllerne skal besigtiges.
 1 / 51 / 5Mange specialister arbejder på at vedligeholde de store møller.
2 / 53 / 5Teknikerne skal højt op, når havvindmøllerne skal besigtiges.
4 / 55 / 5FacebookTwitterKopier linkEmner:Vattenfall|Hvide Sande|Horns Rev Havmøllepark|Vindkraft|Vindmølleindustri




https://www.dr.dk/sporten/fodbold/superliga/minut-minut-lyngby-rejser-sig-og-slaar-agf






https://www.dr.dk/nyheder/udland/efter-terror-i-el-paso-stifter-vil-have-lukket-kritiseret-internetforum

UdlandEfter terror i El Paso: Stifter vil have lukket kritiseret internetforumLørdagens masseskyderi i El Paso i Texas kædes sammen med det udskældte internetforum 8chan.
På 8chan samles forskellige fællesskaber herunder 'Qanon', som er folk, der mener, at der findes en international konspiration mod præsident Trump.
Af Catharina Maria Skov Lassen05.
aug.
2019 kl.
15.
56 | opdateret 06.
aug.
2019 kl.
10.
50Bemærk: artiklen er mere end 30 dage gammelLæs opSkaberen af internetforummet 8chan, Fredrick Brennan, opfordrer den nuværende administrator, Jim Watkins, til at lukke internetsiden ned.
Det sker efter meldinger om, at den formodede gerningsmand fra lørdagens skyderi lagde sit manifest op på siden minutter før, at han begyndte at skyde ved et indkøbscenter i El Paso, Texas.
20 mennesker mistede livet.
Hvad er 8chan?
- 8chan er en hjemmeside grundlagt af Fredrick Brennan i 2013.
- Skaberen mente, at 4chan, som er et andet internetforum, var blevet for restriktivt, og derfor skulle der skabes et fællesskab, hvor ordet ikke lod sig begrænse.
- I 2014 blev siden populær, efter at en gruppe medlemmer blev smidt ud af 4chan efter den såkaldte 'Gamergate'-kontrovers, hvor en række kvindelige medlemmer blev chikaneret og truet af andre brugere.
De ekskluderede medlemmer blev derefter en del af 8chan.
- I 2015 afgav Brennan retten til fællesskabet til Jim Watkins, som er en amerikansk veteran.
- På siden deles der jokes og memes blandt andet om de mennesker, som døde ved terrorangrebet i Christchurch i New Zealand.
- I den seneste tid har Brennan forsøgt at overtale Watkins til at lukke sitet nedLæs også:Myndighederne i Texas efterforsker masseskyderi som terrorBrennan har udtalt til New York Times, at 'siden gør ikke verden noget godt.
Ingen får noget godt ud af 8chan'.
Skyderiet i El Paso er det tredje skyderi i år, som sættes i forbindelse med 8chan.
Både drabsmanden fra moskéangrebet i Christchurch i New Zealand og et angreb på en amerikansk synagoge var på 8chan.
Læs også:28-årig bag massakre i New Zealand anklages for terrorFællesskabet bliver beskyldt for at idolisere skytterne og medvirke til, at medlemmerne bliver radikaliserede.
Dette sker ved opslag i fællesskabet, som virker designet til at gå viralt på grund af ekstremistiske holdninger.
Lukning af sikkerhedsnetEfter lørdagens skyderier har flere kritikere gået til Cloudfare, som står for sikkerheden på 8chan.
Her har de forlangt, at siden lukkes ned.
Ansvarshavende chef hos Cloudfare, Matthew Prince, har besluttet sig for at lukke for 8chans sikkerhed, siger han til New York Times:- Vi har set et mønster, hvor dette lovløse fællesskab har demonstreret dets evne til at skabe skade, siger han.
Den manglende sikkerhed gør hjemmesiden sårbar overfor hackerangreb, hvilket har lukket hjemmesiden i dag.
Det ser dog ikke ud til, at lukningen er permanent.
På en 8chan-administrators twitterprofil er genåbningen af siden annonceret.
Watkins har valgt ikke at udtale sig efter opfordringen til lukning af hjemmesiden, men i aftes dukkede et banner op på siden, hvor der stod: 'Velkommen til 8chan.
De mørkeste afkroge af internettet'.
Rettelse: I en tidligere udgave af denne artikel fremgik det, at 'Gamergate' var et spil.
Dette er ikke korrekt.
'Gamergate' beskriver derimod et forløb, hvor kvinder i spilbranchen blev udsat for voldtægts- og dødstrusler, efter de kritiserede, hvordan spilindustrien fremstiller kvinder.
Dr.
dk beklager fejlen.
FacebookTwitterKopier linkEmner:Texas|Kriminalitet|New York Times|Twitter|New Zealand




https://www.dr.dk/sporten/fodbold/superliga/forstaa-virakken-bag-horsens-famoese-maalspark-ikke-underligt-folk-er

SuperligaForstå virakken bag Horsens' famøse målspark: 'Ikke underligt, at folk er rundforvirrede'Jan Carlsen, medlem af DBU's lovgruppe, forklarer, hvordan Horsens kunne bruge en ny fodboldregel til deres fordel.
Horsens-spillerne havde en forrygende dag på Brøndby Stadion i går eftermiddag.
Af Michael Sten Jensen05.
aug.
2019 kl.
15.
10Bemærk: artiklen er mere end 30 dage gammelLæs opDer er ikke noget som en god, gammeldags pibekoncert.
Og i går eftermiddag flød det i den grad over med det skingre udtryk for mishag, da Horsens gæstede Brøndby Stadion i Superligaen.
Det er lidt som at snakke om en 100 års-hændelse.
Det er ikke noget, som lige sker hver dag.
Jan Carlsen, DBU's lovgruppeMere end en håndfuld gange lobbede Horsens' målmand, Michael Lansing, nemlig bolden op til en forsvarsspiller en meter væk, som headede kuglen tilbage i favnen på målmanden.
En snedig omgang med den nye regel, som giver spillere lov til at krydse grænsen til feltet ved målspark.
En knap så flatterende omgang for hjemmeholdets fans, der gerne så Horsens-spillerne sætte spillet i gang med et traditionelt udspark.
Du kan se flere af situationerne fra kampen herunder.
Nye regler sendt ud i ugens løbEfter kampen på Brøndby Stadion var dommeren ikke i tvivl.
Horsens' måde at tage målspark på var helt efter bogen.
I Herning, hvor der kort efter blev spillet superligakamp mellem FC Midtjylland og AaB, var beskeden fra kampens dommer, Morten Krogh, dog i den helt anden grøft.
Skulle samme episode finde sted her, ville der blive dømt omspark.
Årsagen til forvirringen skal findes blandt de informationer, som DBU har haft travlt med at sende ud, efter der blev implementeret andre regler fra IFAB (International Football Association Board), som forvalter fodboldloven på internationalt plan, kort før denne sæson.
Onsdag skrev DBU nemlig ud, efter at have konsulteret IFAB, at den slags målspark vil være at betragte som tilladt.
Men fredag, mens der blev varmet op til superligakampen mellem Silkeborg og Hobro, begyndte IFAB så at trække en smule i land igen.
Det siger Jan Carlsen, medlem af DBU's lovgruppe.
- Det er lidt som at snakke om en 100-års-hændelse.
Det er ikke noget, som lige sker hver dag.
- Fredag kommer der en forløber for et cirkulære, som det hedder i lovsproget.
IFAB har fundet ud af, at der er så stor uenighed blandt deres egne eksperter, at reglen skal ses igennem igen, før de kommer med et nyt cirkulære i morgen.
Michael Lansing (22) og Sivert Heltne Nilsen (6) fra Horsens tager målspark.
- Indtil da bedes man betragte denne måde at spille fodbold på, som hverken forbudt eller tilladt.
Det vil sige, at der skal et dommerkast til, hvis det finder sted.
Det cirkulære lander i indbakken hos os så sent fredag aften, at der ikke er mulighed for at informere klubberne om noget som helst, før superligarunden begynder.
- Det er lidt pest eller kolera, for vi kan ikke nå at informere klubberne, men vi mener heller ikke, at vi kan have en superligarunde kørende med to forskellige regelsæt, så vi vælger at gøre intet, siger Jan Carlsen.
Kan være ændret til næste spillerundeAllerede i morgen kan IFAB altså trække tæppet væk under reglen, og så vil det nok ikke være en dum idé for Horsens-træner Bo Henriksen at holde et vågent øje med indbakken.
- Der har været så meget signalforvirring fra Schweiz, at det ikke er underligt, at folk er rundforvirrede, siger Jan Carlsen.
- Det kan være, de vælger at sige, at målsparkene skal tages om, indtil de får diskuteret det yderligere.
Det er noget rigtigt skrammel, men nu valgte vi det, vi synes gav de færreste ulemper, og den seneste udmelding fra os er stadig, at det er tilladt.
Så må vi skrive ud i morgen, hvis de ændrer det.
- Så er det jo skæbnens ugunst, at Bo Henriksen, som er en meget intelligent mand med sans for at finde hullet i osten, fik gjort fodboldloven interessant, lyder det med et grin fra Jan Carlsen.
FacebookTwitterKopier linkEmner:DBU|Fodbold|Horsens|FC Midtjylland|Brøndby




https://www.dr.dk/nyheder/politik/kristian-jensen-og-jakob-ellemann-jensen-faar-topposterne-i-venstres

PolitikKristian Jensen og Jakob Ellemann-Jensen får topposterne i Venstres folketingsgruppeFordelingen af posterne blev på forhånd set som en styrkeprøve mellem de to Venstre-medlemmer.
Lars Løkke Rasmussen (th) præsenterer Jakob Ellemann-Jensen(tv) som politisk ordfører og næstformand Kristian Jensen som gruppeformand, i baggrunden Sophie Løhde på Christiansborg.
Af Thomas Klose Jensen05.
aug.
2019 kl.
16.
09 | opdateret 05.
aug.
2019 kl.
16.
33Bemærk: artiklen er mere end 30 dage gammelLæs opEfter en sommerferie med uklarhed omkring magtforholdene i Venstre, har partiets folketingsgruppe nu fordelt topposterne i ledelsen.
Partiets næstformand Kristian Jensen er ny gruppeformand og afløser dermed Karen Ellemann.
Ifølge Venstres formand Lars Løkke Rasmussen var der ikke andre kandidater til posten som gruppeformand end Kristian Jensen.
- Det er vigtigt, at Kristian Jensen bliver vores gruppeformand.
Det har han været før, og det har han gjort godt.
Derfor er jeg glad for, at Kristian vil gøre det igen, forklarede formanden efter gruppemødet.
Jakob Ellemann-Jensen får titlen som politisk ordfører.
Han overtager denne gang posten fra Britt Bager.
Heller ikke Jakob Ellemann-Jensen havde kandidater opstillet mod sig ifølge partiformanden.
Både Kristian Jensen og Jakob Ellemann-Jensen har tidligere siddet i de roller, som de nu har fået tildelt.
'Jeg har fået gruppens opbakning'Fordelingen af topposterne har været imødeset med spænding, fordi den ville kunne aflæses som et signal om styrkeforholdet i partiet mellem Kristian Jensens støtter og hans modstandere, der helst ser en anden formand for Venstre.
Her har flere peget på Jakob Ellemann-Jensen som den mest oplagte udfordrer.
Ifølge Kristian Jensen har der dog været for meget snak om fordelingen af posterne.
- I lægger alt for meget i valget til posterne.
Der er mange, der kunne løfte opgaven som gruppeformand, men jeg har fået gruppens opbakning til posten.
Jeg blev valgt uden modkandidat, lød det fra den nye gruppeformand.
Løkke: 'Der er ikke nogen, der udfordrer mit lederskab'Tidligere i dag forklarede DR's politiske korrespondent Christine Cordsen dog, at det mest interessante var at følge fordelingen af de to poster.
- Og næsten uanset, hvordan de to tunge poster bliver besat, er det svært at forestille sig, at Venstre kan undgå en periode med lurende magtkampe om partiets fremtidige ledelse, forklarede hun.
Lige nu hedder Venstres formand dog fortsat Lars Løkke Rasmussen, og han gjorde det i sidste uge klart via en livevideo på Facebook, at han for nuværende agter at blive på posten og kæmpe for at genvinde statsministerposten.
- Jeg er formand for Venstre, og det bliver jeg ved med at være.
Der er ikke nogen, der udfordrer mit lederskab eller har valgt at stille op imod mig, siger Lars Løkke Rasmussen.
Løhde får næstformandspostMed i gruppeledelsen er også indtrådt tidligere minister for offentlig innovation, Sophie Løhde.
Hun bliver ny gruppenæstformand.
Partiets nu tidligere gruppeformand Karen Ellemann indtræder derudover som nyt medlem af Folketingets Præsidium, hvor Kristian Pihl Lorentzen ikke ønskede at blive siddende.
Resten af ordførerskaberne bliver fordelt på partiets sommergruppemøde, der begynder på torsdag og slutter lørdag.
FacebookTwitterKopier linkEmner:Britt Bager (politiker)|Christine Cordsen (journalist)|Jakob Ellemann-Jensen (politiker)|Venstre|Facebook




https://www.dr.dk/nyheder/indland/video-oeresvin-underholder-sejlere-ved-soenderborg

IndlandVIDEO Øresvin underholder to sejlere ved SønderborgEt øresvin kastede med vandmænd og 'legede' helt tæt på to sejleres bådAf Heidi Skibsted05.
aug.
2019 kl.
15.
40Bemærk: artiklen er mere end 30 dage gammelLæs opDe to kammerater Joachim og Dennis skulle tidlig søndag morgen ud og wakeboarde ud for Sønderborg.
Her fik de sig en noget uventet oplevelse.
Et øresvin kom pludseligt svømmende direkte mod deres båd, da de var på vej ud af Sønderborg Havn.
- Vi så først en finne og tænkte, at det måtte være et marvin.
Men da den kom tættere på, kunne vi godt se, at det var en delfin, siger Dennis Kristensen.
- Det var virkelig en surrealistisk oplevelse.
Ses kun få gange årligtIfølge marinbiolog ved Øresundsakvariet under Københavns Universitet, Michael Hansen, er det også noget usædvanligt at se øresvin i de danske farvande.
- Vi får årligt rapporter om ørevin i Danmark, men de er slet ikke lige så almindelig at spotte som marsvin.
Dem ser vi nærmest dagligt, siger han.
Øresvin holder sig mest til de varmere farvande.
Af samme grund er det mest almindeligt at se dem i sommerhalvåret.
LegesygFor Joachim Thordsen og Dennis Kristensen var det en vild oplevelse at se øresvinet så tæt på.
- Den blev ved med at svømme rundt om båden i et kvarters tid, som om den skulle vise sig frem.
Den kastede med vandmænd, sådan lidt 'det her kan jeg, hvad kan I', siger Dennis Kristensen.
- Når den er her, er det ikke usædvanligt, at den kommer tæt på.
Øresvin er mere legesyge end marsvin, siger marinbiolog Michael Hansen.
Øresvin kan blive op til tre meter lange og omkring 50 år gamle.
FacebookTwitterKopier linkEmner:Københavns Universitet|Sønderborg|Sønderborg Havn|Øresundsakvariet|Helsingør




https://www.dr.dk/nyheder/penge/du-er-daekket-hvis-du-dummer-dig-paa-el-loebehjul-men

PengeDu er dækket, hvis du dummer dig på el-løbehjul, men .
.
.
Det er en konkret vurdering, om du kan gøres ansvarlig for ulykker på el-løbehjul, lyder det fra branchen.
To personer på et el-løbehjul er en af de ting, der ikke er tilladt.
Af Alexander Hecklen05.
aug.
2019 kl.
17.
00Bemærk: artiklen er mere end 30 dage gammelLæs opHvis du i en sen og våd nattetime samler et af de mange el-løbehjul op, som står rundt om i flere danske byer, så er der risiko for, at du selv hænger på regningen, hvis det går galt.
Det kan være alt fra et par hundrede kroner til et millionbeløb, hvis nogen bliver invalideAnja Lintrup, rådgiver, ForsikringsoplysningenSådan lyder vurderingen fra Anja Lintrup, der er rådgiver hos Forsikringsoplysningen, en rådgivningsafdeling under brancheorganisationen Forsikring og Pension.
- Der er generelt nogle områder, hvor ansvarsforsikringen ikke dækker.
Det er selvfølgelig, hvis man laver skaden med vilje.
Det kan også være, hvis man er fuld og laver en skade, siger hun.
Det dækker ansvarsforsikringenBåde i Aarhus, Odense, Vejle, Aalborg og i København kan man fra de mange udenlandske udlejningsfirmaer leje et elektrisk løbehjul til at komme rundt i byerne med.
Det er dog ikke ufarligt, viser en opgørelse fra Akutberedskabet i Region Hovedstaden.
Over 100 personer er i år kommet til skade, og desuden er omkring 20 personer i undersøgelsen enten blevet ramt eller er snublet over et el-løbehjul på gaden.
Selskaberne er på grund af færdselsloven forpligtet til at tegne en såkaldt ansvarsforsikring, så de personer, man risikerer at skade med et el-løbehjul, får en erstatning, hvis de skulle komme til skade eller blive invalide.
Tip os•Har du selv oplevet eller kender du nogen, der er kommet alvorligt til skade på grund af el-løbehjul?
Skriv til ahec@dr.
dkMen forsikringsselskaberne, der har tegnet forsikring med udlejningsfirmaerne, kan i særlige tilfælde kræve pengene tilbage fra føreren af løbehjulet, hvis man har kørt uansvarligt eller har drukket så meget, at den tilladte promille er overskredet, lyder det fra Forsikringsoplysningen.
- Reelt er der en risiko for, at man kan blive mødt med et krav fra forsikringsselskabet, siger Anja Lintrup.
- Generelt dækker forsikringen, hvis man er skyld i, at andre kommer til skade.
Men der kan være situationer, hvor man kan ende med regningen selv.
Og det kan være alt fra et par hundrede kroner til et millionbeløb, hvis nogen bliver invalide, siger hun.
Her er det el-løbehjul på Nørreport Station i København, der er væltet.
Topdanmark: Det skal være meget groftEt af de forsikringsselskaber, som udbyder ansvarforsikringer til løbehjulsfirmaerne herhjemme, er Topdanmark.
Ifølge fagspecialist Theis Dannerup fra forsikringsselskabet, så skal der dog mere end blot en overskridelse af promillegrænsen til, før Topdanmark vil gøre førere ansvarlige for de uheld, de er skyld i.
- Hvis vi snakker om, hvor uagtsomt selve skadevolderen må have handlet i skadesøjeblikket, så skal der rigtig meget til, før man afviser dækning, siger han.
Der skal være tale om 'grov hensynsløshed', før Topdanmark vil forsøge at kradse pengene ind fra en fører af et el-løbehjul, fortæller han.
- Vi skal helt derud, hvor du er alkoholpåvirket og kører hurtigt over for rødt i en byzone.
Dér er man ude i en grad af uagtsomhed, som du kan betegne som 'grov hensynsløs', siger Theis Dannerup.
Omvendt er det dog svært at sætte en egentlig grænse.
Det vil komme an på ulykkens omstændigheder og en vurdering fra sag til sag, lyder det fra forsikringsselskabet.
- Det er en konkret vurdering hver eneste gang.
Men hvis du - i gåseøjne - 'kun' er alkoholpåvirket, men kører langsomt, så er der meget, der peger i retning af, at du ikke udviser 'grov hensynsløshed', siger Theis Dannerup.
Væltede el-løbehjul ligger i en bunke på Christianshavn i København.
Din egen forsikring sættes ud af kraftUdlejningsselskabet er dog kun forpligtet til at have den lovpligtige ansvarsforsikring, og den dækker ikke skader på dig selv i tilfælde af ulykke på de hurtigtgående tohjulede køretøjer, fortæller Anja Lintrup fra Forsikringsoplysningen.
- Man skal være opmærksom på, at udlejeren kun dækker de skader, man laver på andre.
Og altså ikke, hvis man selv kommer til skade.
- Her skal man i stedet have en ulykkesforsikring, som dækker, hvis man slår tænderne ud eller får alvorlige skader på arme og ben, siger hun.
Har man tegnet en ulykkesforsikring, så er den dog ifølge forsikringsrådgiveren helt ubrugelig, hvis man kommer til skade med alkohol i blodet.
- Dér er det ret klart.
Forsikringen dækker ikke, hvis man kommer til skade, fordi man er fuld, siger Anja Lintrup.
Her kan du komme i problemer med forsikringsdækningen•Hvis du med vilje kører ind i andre•Hvis du kører groft uansvarligt og/eller er påvirket af alkohol•Hvis du er under de tilladte 15 år, kan du selv eller dine forældre blive gjort ansvarlige for skaden•Kilde: ForsikringsoplysningenFacebookTwitterKopier linkEmner:Forsikringsselskaber|Forsikringsoplysningen|Topdanmark|Fritidsaktiviteter|København




https://www.dr.dk/nyheder/indland/loebehjul-flyder-paa-fortovene-faar-aeldre-til-snuble-og-komme-slemt-til-skade

IndlandLøbehjul flyder på fortovene: Får ældre til at snuble og komme slemt til skade'Det er ikke sådan, at de bare snubler og rejser sig op igen', fortæller forsker.
Det er typisk ældre damer, der rammes eller snubler over et el-løbehjul på gaden.
Foto: Christian Hartmann / Reuters / Ritzau Scanpix – farvejustering: Morten Fogde Christensen DR Nyheder.
Af Alexander Hecklen05.
aug.
2019 kl.
14.
43Bemærk: artiklen er mere end 30 dage gammelLæs opDe er små, lynhurtige og nemme at overse i trafikken.
Men også når de står parkeret midt på fortovet eller ligger smidt på gaden, er el-løbehjulet årsag til alvorlige ulykker.
Det er over halvdelen, der bliver kørt med ambulance til hospitalet, når de er faldet over et løbehjulStig Nikolaj Blomberg, ph.
d.
-studerende, Region HovedstadenDet viser en opgørelse, som ph.
d.
-studerende Stig Nikolaj Blomberg fra Akutberedskabet i Region Hovedstaden står bag.
Over 100 personer er i år kommet til skade i københavnsområdet ved at køre på el-løbehjulene, som flere udenlandske udlejningsfirmaer stiller op i bybilledet, skriver Berlingske.
Desuden er omkring 20 personer i undersøgelsen enten blevet ramt eller er snublet over et el-løbehjul på gaden.
'Går især ud over ældre'Og det er en særlig gruppe mennesker, som det går ud over, fortæller Stig Nikolaj Blomberg.
- Det er typisk ældre damer.
Vi ser, at tre ud af fire af dem, der kommer til skade ved at falde over et løbehjul eller bliver ramt, er over 65 år, og det er altovervejende kvinder, siger han.
Tip os•Har du selv oplevet eller kender du nogen, der er kommet alvorligt til skade på grund af el-løbehjul?
Skriv til ahec@dr.
dkIfølge forskeren er en sandsynlig forklaring, at de små løbehjul kan være svære at få øje på, når de står parkeret midt på fortovene, 'ligger ned eller stikker halvt ud på cykelstien', siger Stig Nikolaj Blomberg.
- Hvis man er en ældre medborger, så er man måske ikke så skarpt seende, og man forventer ikke, at der ligger et løbehjul.
Det er jo en ny tilstand i byen, at vi har løbehjul, der er parkeret, og nogle gange parkeret meget uhensigtsmæssigt, siger han.
Her er det el-løbehjul på Nørreport Station i København, der er væltet.
'Bliver kørt i ambulance'Ulykkerne i undersøgelsen er indsamlet fra januar i år og frem.
De enkelte sager er gransket af læger, som har set på, hvilke konkrete skader faldene har medført.
Og det er ofte alvorligt, når ældre kommer til skade, lyder det fra Stig Nikolaj Blomberg.
- Vi ser, at det er over halvdelen, der bliver kørt med ambulance til hospitalet, når de er faldet over et løbehjul.
Så det er ikke sådan, at de bare snubler og rejser sig op igen, men at de rent faktisk har brug for behandling.
- Det er typisk folk, der falder og slår hovedet.
Generelt er det alvorligt, når ældre falder.
For unge og mennesker under 50 gør det ikke så meget at falde.
Vi brækker en knogle og heler igen.
Derimod er det med ældre en kritisk tilstand, siger han.
Væltede el-løbehjul ligger i en bunke på Christianshavn i København.
Hvad er løsningen?
- Som forsker kan jeg ikke udpege løsninger.
Men jeg kan identificere problemet med, at løbehjulene er parkeret uhensigtsmæssigt, så folk falder.
Og det ville jo være indlysende at sørge for, at de parkeres i specielle parkeringsområder, så man ikke har løbehjul, der står og flyder, siger Stig Nikolaj Blomberg.
Men sker der ikke også ulykker med cykler eller andre transportmidler?
Hvad er forskellen?
- Der er ikke nogen forskel, kan man sige - ud over, at løbehjul er et nyt transportmiddel, som vi ikke har set i trafikken før.
Så dels skal vi vænne os til det nye transportmiddel, og så skal vi også se, om vi kan forebygge nogle af de skader, der sker.
For eksempel ved at regulere, hvor man kan parkere løbehjulene.
Man kan også overveje, om man skal regulere hastigheden, så der ikke er så mange, der bliver påkørt af et løbehjul, siger ph.
d.
-studerende Stig Nikolaj Blomberg.
FacebookTwitterKopier linkEmner:Fritidsaktiviteter|Region Hovedstaden|Ulykker|Berlingske Media|København




https://www.dr.dk/nyheder/indland/df-udlaendinge-skal-ikke-kunne-koebe-danske-sommerhuse

IndlandDF: Udlændinge skal ikke kunne købe danske sommerhuseHvert år stiger antallet af udlændinge, der køber sommerhus i Danmark.
DF kræver handling.
Antallet af udlændinge, der køber sommerhus i Danmark, er rekordhøjt.
Dansk Folkeparti vil sætte bremsen i.
Af Amanda Heiberg Boberg og Josephine Nue05.
aug.
2019 kl.
13.
45Bemærk: artiklen er mere end 30 dage gammelLæs opDanske sommerhuse har siden 1959 været forbeholdt danske købere.
Men ingen regel uden undtagelse.
Det kan nemlig godt lade sig gøre for udlændinge at søge dispensation og købe et sommerhus i Danmark.
De senere år er interessen fra udenlandske købere vokset med rekordfart, og Peter Skaarup, retsordfører fra Dansk Folkeparti, vil nu stoppe de udenlandske køb.
- Den danske sommerhusregel er ved at blive undergravet af de mange dispensationer.
Vi risikerer, at udlændinge, der har rigtig mange penge, overtager store dele af vores sommerhusområder, som kommer til at ligge øde hen, fordi udlændingene måske kun er der en gang om året.
Vi risikerer, at udlændinge, der har rigtig mange penge, overtager store dele af vores sommerhusområderPeter Skaarup, retsordfører, Dansk FolkepartiTilbage i 2007 blev der givet 54 tilladelser til udlændinges køb af sommerhuse i Danmark, mens der sidste år blev givet hele 374 dispensationer fra sommerhusreglen.
I hele perioden er der samlet set givet 2.
238 tilladelser til såkaldt 'erhvervelse af sekundærbolig'.
Den udvikling fik allerede sidste år et flertal bestående af Socialdemokratiet, Dansk Folkeparti, Enhedslisten og Socialistisk Folkeparti til at pålægge den daværende regering hurtigst muligt at sikre et væsentligt fald i antallet af dispensationer til udlændinge.
Men det arbejde nåede Venstre-regeringen ikke i mål med.
Europaordfører Jan E.
Jørgensen trækker på skuldrene:- Det er i hvert fald ikke sket.
Så det må vi se, om en ny regering kan nå i mål med, siger han.
Kvoter kan være løsningenSom reglerne er nu, kan Civilstyrelsen give dispensation til udenlandske sommerhuskøbere på baggrund af en individuel vurdering.
Enten skal ansøgerne have været på mange ferier i Danmark, de skal have familiemæssig tilknytning til landet eller have særlig tilknytning til et konkret hus.
Men selvom kriterierne for vurderingen har været de samme, er antallet af dispensationer altså vokset markant de seneste ti år.
Peter Skaarup står klar med en løsning.
- Man kan begrænse antallet af udenlandske købere ved at lægge et loft over, hvor mange dispensationer der kan gives hvert år.
Loftet skal ligge på meget få – om overhovedet nogen.
Partiet mener grundlæggende ikke, at det skal være muligt for udlændinge at købe danske sommerhuse.
Men den løsning vil Socialdemokratiet ikke umiddelbart tilslutte sig.
De var ellers selv med til at lægge pres på den tidligere regering for at få antallet af udenlandske sommerhuskøbere ned.
Retsordfører Jeppe Bruus anerkender dog, at de mange dispensationer udgør et problem.
- Det er vigtigt for os at værne om den regel, der betyder, at udlændinge som udgangspunkt ikke kan købe sommerhus i Danmark.
Det er klart, at stigningen i antallet af dispensationer bekymrer og den følger vi meget nøje, siger han.
Men et konkret bud på, hvordan antallet af dispensationer skal nedbringes har Jeppe Bruus ikke.
- Det går vi i gang med at kigge på nu, siger han.
FacebookTwitterKopier linkEmner:Jeppe Bruus (politiker)|Dansk Folkeparti|Socialdemokraterne|Bolig|Fritidsaktiviteter




https://www.dr.dk/sporten/cykling/dansk-tempotalent-skifter-til-world-tour-holdet-uae

CyklingDansk tempotalent skifter til World Tour-holdet UAECykelrytteren Mikkel Bjerg har underskrevet en treårig kontrakt med World Tour-holdet UAE.
Mikkel Bjerg har underskrevet en treårig kontrakt med UAE.
05.
aug.
2019 kl.
15.
53 | opdateret 05.
aug.
2019 kl.
15.
57Bemærk: artiklen er mere end 30 dage gammelLæs opDet danske stortalent Mikkel Bjerg skal fra næste år cykle på højeste niveau.
Ved årsskiftet bytter han Hagens Berman Axeon-holdet ud med World Tour-holdet UAE Emirates, hvor han har underskrevet en treårig kontrakt.
Det oplyser holdet på sin hjemmeside.
Den dobbelte U23-verdensmester i enkeltstart har valgt UAE, fordi holdet har vist den største interesse i at udvikle unge ryttere, siger han til holdets hjemmeside.
- På mit nuværende hold arbejder unge ryttere sammen og motiverer hinanden, og jeg er interesseret i at gøre det samme hos UAE i næste sæson.
- Jeg vil gerne fortsætte min udvikling i både landevejsløb og i enkeltstart.
Jeg sigter efter nogle gode resultater, men det er endnu vigtigere for mig, at jeg lærer fra mine erfarne holdkammerater, så jeg bliver vant til at cykle på et højere niveau, siger danskeren.
Team manager Joxean Matxin er begejstret for tilgangen af danskeren.
- Mikkel er et af de varmeste talenter i verden, når det kommer til tidskørsel.
- Han er ikke kun god i tidskørsel, han kan også blive en meget alsidig cykelrytter, der er god på flad vej, brosten og korte stigninger, siger Joxean Matxin blandt andet.
Et stort målI februar fortalte danskeren til TV2 Sport, at det var et stort mål for ham at få en plads på et Tour-hold i 2021, når det prestigefyldte etapeløb begynder i København med Bjergs favoritdisciplin, enkeltstart.
På sit nye hold får han flere prominente holdkammerater.
Han skal blandt andre køre sammen med den tidligere Vuelta-vinder Fabio Aru og sprinterne Fernando Gaviria og Alexander Kristoff.
Den unge dansker blev kåret til Årets Fund i 2017.
Det er Danmarks ældste idrætspris, der uddeles i et samarbejde mellem Danmarks Idrætsforbund (DIF), Team Danmark og Politiken.
/ritzau/FacebookTwitterKopier linkEmner:Alexander Kristoff (cykelrytter)|Fabio Aru (cykelrytter)|Cykelsport|Danmarks Idrætsforbund|Spanien




https://www.dr.dk/nyheder/udland/usa-ekspert-om-politisk-konsekvens-af-masseskyderi-jeg-skal-se-det-foer-jeg-tror-det

UdlandUSA-ekspert om politisk konsekvens af masseskyderi: 'Jeg skal se det, før jeg tror det'To lovforslag om udvidet baggrundstjek før våbenkøb er i øjeblikket strandet i Senatet i USA.
Weekendens masseskyderier i USA har genantændt debatten om våbenlovgivningen.
Af Louise Brodthagen Jensen05.
aug.
2019 kl.
14.
44Bemærk: artiklen er mere end 30 dage gammelLæs opDet er næsten som en plade, der er gået i hak.
For præcis som den ridsede plade spiller det samme igen og igen, er en række af efterhånden genkendelige argumenter både for og imod stramninger af våbenlovgivningen i USA blevet fremført efter weekendens to masseskyderier.
De to angreb fandt sted med få timers mellemrum i byerne El Paso i Texas og Dayton i Ohio og mindst 29 personer er blevet dræbt og adskillige er kritisk sårede, efter de to gerningsmænd benyttede sig af deres adgang til skydevåben.
Læs også:Dansker i Dayton efter masseskyderi: 'Det er meget surrealistisk at stå i'Dermed skriver El Paso og Dayton sig ind i den kedelige statistik over byer, der har været ramt af masseskyderier og er årsag til, at stramninger af våbenlovgivningen igen bliver debatteret i USA.
Men langt fra alle nærer forhåbninger om, at der kan ske noget som helst politisk, for hvis ikke nedskydningen af uskyldige børn, som det skete på Sandy Hook-skolen i 2012, eller når antallet af dræbte når op på 59 som ved skyderiet i 2017 i Las Vegas, hvad kan så føre til ændring af lovgivningen?
En af Demokraternes mange præsidentkandidater, Cory Booker, kræver strengere våbenlovgivning.
Flere af Demokraternes håbefulde præsidentkandidater har været hurtigt på banen for at skyde ansvaret over på ikke blot præsidenten, men også deres republikanske kolleger.
Vigtige tiltag for at bremse volden bliver bremset af "politikere uden rygrad og personer, der render våbenlobbyisternes ærinde", lød angrebet blandt andet fra senator fra New Jersey, Cory Booker.
Og mens præsidenten lørdag udtalte, at administrationen 'har gjort mange ting' i forhold til at forhindre skyderier, er flere lovforslag gået i stå i Kongressen, fortæller lektor ved Amerikanske Studier på Syddansk Universitet, Niels Bjerre Poulsen.
- Der er i øjeblikket to forslag om øget baggrundstjek, der er vedtaget med et flertal i Repræsentanternes Hus, men som Senatets republikanske leder, Mitch McConnell blokerer for i Senatet.
Der kan komme et pres for, at den blokade skal fjernes, men om de bliver vedtaget, skal jeg nok se, før jeg tror på det, siger han.
Donald Trump bliver af flere kandidater fra Demokraterne beskyldt for inddirekte at have opildnet til had mod migranter:Øget ventetid på baggrundstjekEt af forslagene handler om ventetiden på resultatet af et baggrundstjek, der foretages af forbundspolitiet, før man må sælge våben.
I dag er ventetiden tre dage, men lovforslaget vil øge det til ti.
Forslaget blev vedtaget i februar i år, men er ligesom det andet strandet i Senatet og er blevet affejet med argumenter om, at 'gerningsmænd alligevel ikke vil lade sig udsætte for et baggrundstjek'.
Blandt andre lovforslag kan nævnes et, der tillader familiemedlemmer og myndigheder at begrænse en persons adgang til våben, hvis personen kan udgøre en potentiel trussel for andre.
Det er et forslag, der støttes af begge politiske fløje, og som vurderes eksempelvis at have kunnet forhindre gerningsmanden bag det dødbringende Parkland-skyderi, idet gerningsmanden var meldt til forbundspolitiet adskillige gange.
Efter skoleskyderiet på Marjory Stoneman Douglas High School i Florida i USA, har lærere blandt andet fået lov at bære våben i klasseværelserne.
Og det er små ændringer, der kan gøre forskellen for det problem, som mange amerikanere formentlig er enige om er særskilt amerikansk, siger Niels Bjerre Poulsen.
- Man kan forbyde de halvautomatiske våben.
Det gjorde man eksempelvis i ti år fra Clinton-regeringen til Bush, siger han og henviser til, at i samme periode faldt antallet af dræbte i masseskyderier med 43 procent, mens antallet af skyderier faldt med 37 procent.
- Og man kan udføre bedre baggrundstjek og forbyde de store magasiner, som nogle af gerningsmændene har benyttet sig af, fortsætter Niels Bjerre Poulsen.
Den store sten på vejen er den pengestærke våbenorganisation National Rifle Association (NRA), som flere gange tidligere er lykkes med at ændre politikernes - og præsidentens - kurs.
Flere grupper for strammere våbenlovgivningSamtidig vokser i den modsatte grøft grupper, der taler for øget våbenkontrol, såsom græsrodsbevægelsen "Moms Demand Action", som hører til Everytown For Gun Safety, der blev stiftet i 2006 og er finansieret af den tidligere New York-borgmester Michael Bloomberg.
Under midtvejsvalget i 2018 bidrog de grupper faktisk med et større beløb end NRA, der har været plaget af interne magtkampe og har måttet se sin indtjening tage et dyk grundet færre bidrag fra medlemmer samt involvering i flere retssager.
Græsrodsbevægelsen "Moms Demand Action" ses her ved en demonstration i delstaten Virginia i juli.
Og organisationens sædvanlige argument - ofte gentaget af politikere - at der skal en 'god person med et våben til at stoppe en ond person med et våben' kommer til kort efter weekendens skyderi i Texas, mener Niels Bjerre Poulsen.
- Skyderiet i El Paso er et godt eksempel på, hvor hult det er.
Texas er en såkaldt 'open carry'-stat, som betyder, at man har ret til at bære våben synligt overalt, i butikker eller i kirker for eksempel.
Det er faktisk forbudt at forsøge at forhindre folk i at gå ind i et butikcenter med et halvautomatisk våben, siger han.
Han understreger, at til trods for at der var flere bevæbnede personer i supermarkedet, hvor skyderiet fandt sted, forhindrede ingen den 21-årige gerningsmand i at dræbe tyve personer.
Og så længe Senatet endnu ikke har vist stor vilje for at stemme en strammere lovgivning igennem, tvivler lektoren da også på, at der i denne omgang vil ske de store politiske skred.
- Realistisk set kræver det et kæmpe-offentligt pres på senatslederen, eller at Demokraterne overtager flertallet i Senatet, siger han og påpeger, at selv om flere af de demokratiske kandidater nok har våbenlovgivningen på dagsordenen, er det længere nede på listen, fordi erfaringerne med at få vedtaget stramninger er ringe.
Den seneste uges masseskyderier i USA•Lørdag morgen åbnede en 21-årig mand ild i supermarkedet Walmart i den texanske grænseby El Paso.
Manden dræbte tyve personer, mens flere blev alvorligt såret.
Størstedelen var personer med latinamerikansk baggrund, og politiet efterforsker det som en hadforbrydelse.
•Få timere senere skød og dræbte en 24-årig mand iført skudsikker vest og maske ni personer i det centrale Dayton i delstaten Ohio.
På under et minut fik politiet dog skudt og dræbt gerningsmanden, hvis ofre blandt andre talte hans egen søster.
•I forrige weekend brød en bare 19-årig mand ind ved en madfestival og nåede at skyde tre personer, inden han døde af et skudsår, han påførte sig selv.
Blandt de dræbte var en seksårig og en trettenårig.
•Masseskyderi bliver af det amerikanske justitsministerium defineret som 'mindst tre dræbte i en enkeltstående hændelse'.
FacebookTwitterKopier linkEmner:Donald Trump (politiker)|Michael Bloomberg (erhvervsleder)|USA|Kriminalitet|Walmart




https://www.dr.dk/nyheder/regionale/sjaelland/fra-tolv-til-tre-laegetjek-78-aarige-bjarne-bliver-nu-tjekket-samme-dag

SjællandFra tolv til tre lægetjek: 78-årige Bjarne bliver nu tjekket samme dag under samme tagHolbæk Sygehus sparer kroniske patienter for op mod 16 kontrol- og behandlingsdage om åretBjarne Jørgensen gik før til lægetjek hver måned.
Nu går han kun til tjek en gang i kvartalet.
 DR)Af Johanna Maj Varming og Louise Wimmer Elmhoff05.
aug.
2019 kl.
15.
30Bemærk: artiklen er mere end 30 dage gammelLæs opI gennemsnit lider alle danskere over 75 år af fem forskellige kroniske lidelser.
Det viser en stor undersøgelse fra Aalborg Universitet, der udkom i sidste uge.
Og det kan betyde mange besøg hos forskellige læger, når hver enkelt sygdom skal tjekkes, kontrolleres og gives svar på.
Læs også:Personer over 75 år har i snit fem forskellige kroniske sygdomme: 'Der skal gøres noget'Men Holbæk Sygehus har måske fundet en løsning, der kan hjælpe de multisyge, med at mindske antallet af gange, de skal til lægen.
For tre år siden oprettede de Medicinsk Fælles Laboratorium, hvor personalet arbejder efter sloganet "samme dag under samme tag", og det viser sig at spare kroniske patienter for op mod 16 kontrol- og behandlingsdage om året.
Her kan multisyge patienter komme til tjek for alle deres sygdomme på én samlet lægetid i stedet for at blive sendt rundt mellem forskellige læger og sygehuse, som det er tilfældet flere andre steder i landet.
Lettere liv med færre lægebesøgVi var faktisk selv lidt overraskede over, at nogle af vores patienter kom her tyve gange årligt.
Henrik Ancher Sørensen, overlæge Holbæk SygehusBjarne Jørgensen fra Kalundborg er en af dem, der nu skal bruge langt færre formiddage hos lægen, efter Holbæk Sygehus oprettede Medicinsk Fælles Ambulatorium.
Hans liv er blevet lettere, fordi han nu kan gå til tjek for både diabetes, højt blodtryk og urinsyregigt samme dag, fortæller han.
- Det er bedre, end hvis jeg skal herhen hver måned.
Nu kan jeg nøjes med at komme her tre til fire gange om året, siger han.
Læs også:To ud af tre danskere har en kronisk lidelse: David skal hele tiden tænke over, hvad han gørOrdningen hjælper også Bjarne Jørgensens hustru Kate Jørgensen.
Hun styrer hans medicinering, og for hende er det mere trygt, at de nu har et enkelt sted, hvor de kan få hjælp.
- Det er en dejlig tryghed.
Vi ved, at vi ikke skal 117 forskellige steder hen.
Vi er her, og der er hjælp at hente, siger hun.
God løsning for både patienter og personaleHolbæk Sygehus oprettede Medicinsk Fælles Ambulatorium i 2016, fordi de opdagede, hvordan multisyge ofte bliver sendt rundt i systemet, fortæller overlæge Henrik Ancher Sørensen.
- Vi var faktisk selv lidt overraskede over, at nogle af vores patienter kom her tyve gange årligt.
Så da vi begyndte at tælle på det, tænkte vi, at det må vi kunne gøre bedre, siger han.
Den nye ordning betyder, at lægesekretærerne skal bruge mere tid på planlægning, men overordnet er arbejdet det samme som før, fortæller Henrik Ancher Sørensen:- Vi laver stort set det samme, mens patienterne får samlet det hele.
De får en samlet behandlingsplan, og de får svar på alle undersøgelser, inden de går hjem, siger han.
FacebookTwitterKopier linkEmner:Holbæk Sygehus|Hospitaler|Patienter|Holbæk|Aalborg Universitet




https://www.dr.dk/nyheder/politik/trump-ballon-kan-komme-til-koebenhavn-haaber-han-ser-den-fra-sit-hotelvaerelse

Trumps aflyste besøgSe temaPolitikTrump-ballon kan komme til København: ’Håber han ser den fra sit hotelværelse’Når USA's præsident snart kommer til landet, får vi måske også besøg af hans ballon-tvilling.
Ballonen ved navn 'Baby Trump' er flere gange blevet brugt ved demonstrationer mod præsidenten i London.
Af Nynne Hein Møller05.
aug.
2019 kl.
13.
55Bemærk: artiklen er mere end 30 dage gammelLæs opMorten Skovgaard er mildest talt ikke begejstret for USA’s præsident.
Så da det i sidste uge blev officielt bekræftet, at Donald Trump til september skal besøge Danmark, gik han i tænkeboks.
Han vil nemlig vise sin utilfredshed med præsidenten, og dermed kom en gigantisk ballon ind i billedet.
Trumps besøg i Danmark- USA's præsident besøger Danmark den 2.
og 3.
september.
- Trump er inviteret af dronning Margrethe.
- Han skal blandt andet mødes med statsminister Mette Frederiksen (S).
- Det vil være fjerde gang, at en siddende amerikansk præsident besøger Danmark.
Ballonen ’Baby Trump’ blev første gang brugt, da Trump besøgte London sidste år, hvilket resulterede i massiv mediedækning.
Og Morten Skovgaards håb er, at ballonen vil kunne gøre det samme i København.
- Den ser jo fantastisk ud på tv-billeder.
Og så er mit allerstørste håb, at han kommer til at kunne se den fra sit hotelværelse, når han står op om morgenen.
Læs også:Kæmpe, vred babyballon skal byde Donald Trump velkommen til LondonI weekenden gav ballonens ejere Morten Skovgaard grønt lys i forhold til at få 'Trump Baby' til København.
Som satire fra CirkusrevyenFor at det skal kunne lade sig gøre, er der dog en række praktiske hensyn, som skal på plads.
Da Donald Trump besøgte London sidste år var ballonen i luften.
Derfor er Morten Skovgaard og hans samarbejdspartner i gang med at søge tilladelse hos blandt andet politiet og Københavns Kommune.
Han ønsker dog ikke, at ballonens tilstedeværelse medfører optræk til ballade.
- Vi følger de anvisninger, vi får, for vi er ikke ballademagere.
Der er tale om et fredeligt udtryk baseret på satire fra civilsamfundet mod en magthaver, siger han.
Baby Trump-ballonen er også blevet brugt i USA - her ses den til fejringen af landets uafhængighedsdag i Washington i sidste måned.
Morten Skovgaard sammenligner selv ballonen med den slags satire, man ser i Cirkusrevyen eller i Ekstra Bladets satiretegninger - men anerkender, at konteksten er en helt anden.
Han tilføjer i øvrigt, at flere virksomhedsledere allerede har meldt sig på banen i forhold til at finansiere projektet.
’Opfører sig som et barn’Ballonen, som både er brugt ved demonstrationer i London og flere steder i USA, viser Donald Trump som en baby med ble på – og med en mobiltelefon i hånden.
Et billede, som Morten Skovgaard mener, passer godt på den amerikanske præsident:- Han opfører sig jo som et lille barn.
Med hans narcissisme, hans komplette fravær af rationale og de samtaler han har med folk, er det oplagt at karakterisere ham som et barn.
Trump-ballonen er iført ble og har en mobiltelefon i hånden for at illustrere præsidentens ivrige brug af Twitter.
Morten Skovgaard har aldrig selv arrangeret et stort event eller en demonstration.
Derfor skal han senere i dag mødes med en af de organisationsgrupper, som planlægger en demonstration mod Trump under hans danmarksbesøg.
Hvordan det lander, og præcist hvilket arrangement Trump-ballonen bliver en del af, ved han derfor endnu ikke.
Morten Skovgaard- Arbejder med teknologi og medier.
- Skribent for mediet POV International.
- Står bag Facebook-begivenheden ’Bring Trump Baby to Denmark’.
Men at den vil have stor effekt, er Morten Skovgaard sikker på:- Med ballonen kan vi som civilsamfund råbe op og samle os bag et symbol.
Og så vil en reaktion på hans Twitterprofil jo være sjov.
FacebookTwitterKopier linkEmner:Donald Trump (politiker)|København|Ekstra Bladet|Cirkusrevyen|Demonstrationer




https://www.dr.dk/nyheder/regionale/nordjylland/hylden-med-pias-medicin-var-pludselig-tom-jeg-frygter-helt-vildt-det

NordjyllandHylden med Pias medicin var pludselig tom: ’Jeg frygter helt vildt, at det sker igen’Apotekerne har svært ved at fremskaffe bestemt medicin.
Pia Nielsen lider af tarmsygdommen colitis ulcerosa og har brug for medicin hver dag.
Af Klaus Videbæk og Katja Schlaikier05.
aug.
2019 kl.
12.
52Bemærk: artiklen er mere end 30 dage gammelLæs opNår dagen begynder for Pia Nielsen fra Hjallerup, så er der både meget at lave og meget at glæde sig til.
Hun tager på arbejde, leger med sin søn, kysser sin mand og sørger for, at der kommer aftensmad på bordet.
Hvis hun altså får sin medicin.
Hvis ikke, så har hun svært ved overhovedet at komme ud af sengen om morgenen, og dagligdagen kommer aldrig rigtig i gang.
Pia Nielsen lider af sygdommen colitis ulcerosa – en kronisk betændelsestilstand i tyktarmen, der både giver stort ubehag og voldsomme smerter i maven.
Derfor er det et alvorligt problem for hende, når apoteket pludselig løber tør for medicin mod sygdommen, som det forleden var tilfældet i Hjallerup.
- Jeg gik fuldstændig i panik, fortæller Pia Nielsen.
Er ikke den enesteFørst efter at være kørt forgæves til apoteker i både Brønderslev og Aalborg, lykkedes det hende over telefonen at finde et apotek, der havde medicinen hjemme.
Desværre er hun ikke den eneste, der har stået i den situation.
Hos apoteker i hele landet har man i øjeblikket problemer med at skaffe medicin til alle, der har behov for det.
Når det ikke bare er hovedpinepiller eller køresygetabletter, men noget der gør, at jeg kan stå op om morgenen og passe mit liv og min hverdag, så er det så skræmmende, når der ikke er mere.
Pia Nielsen, HjallerupDerfor foreslår Apotekerforeningen, at der laves en større undersøgelse, som kan klarlægge, hvorfor det tilsyneladende er svært at finde medicin nok.
- Vi synes, at Lægemiddelstyrelsen skulle sætte sig for bordenden og sammen med interessenterne finde ud af, hvad der er op og ned i den problemstilling her.
Vi kan ikke tillade, at det er så umuligt for nogle borgere, siger direktør Anders Kretzschmar.
Noget andet end hovedpinepillerDa Pia Nielsen endelig fandt den medicin, hun havde brug for, købte hun ikke bare én pakke – faktisk købte hun alle de fire pakker, som apoteket havde på hylden.
Hun er ikke egoistisk, siger hun, men hun har svært ved at forholde sig til, hvad der vil ske, hvis hun en dag ikke har medicin nok og må klare sig uden i en længere periode.
Smerterne kan blive uudholdelige, og hun kan løbe på toilettet 12 til 15 gange i døgnet, mens kroppen bliver helt udmattet.
- Når det ikke bare er hovedpinepiller eller køresygetabletter, men noget der gør, at jeg kan stå op om morgenen og passe mit liv og min hverdag, så er det så skræmmende, når der ikke er mere, fortæller hun.
- Jeg frygter helt vildt at stå i en situation, hvor jeg igen ikke kan få min medicin.
Det er forskellen på, om jeg fungerer og kan passe mit liv eller ej.
Savner en enkel løsningDerfor glæder det hende, at Apotekerforeningen nu tager initiativ til at få gjort noget grundlæggende ved problemet, så ingen må gå forgæves.
Hos Lægemiddelstyrelsen er man dog ikke sikre på, at en stor undersøgelse er det rigtige sted at starte.
- Vi behøver sådan set ikke bruge kræfter på en tilbundsgående undersøgelse for at forstå årsagerne, for dem har vi allerede et godt overblik over, fortæller direktør Thomas Senderovitz.
Læs også:To ud af tre borgere har en kronisk lidelseBlandt årsagerne nævnes produktionsproblemer på en konkret fabrik, og at EU siden februar har stillet krav om, at alle pakninger skal være påtrykt en 2D-stregkode som sikring mod forfalskninger, hvilket kan have forsinket produktionen.
Men det er ikke noget, man kan fixe med et snuptag, siger Thomas Senderovitz:- Det kræver et samarbejde på tværs af EU.
Det kræver et samarbejde med myndighederne, og det er en proces, der tager noget tid, for der er ikke en enkel løsning.
Udfordret flere stederPia Nielsen har medicin til de næste tre måneder.
Der findes alternativer til det, hun får nu, på markedet, men der er store bivirkninger ved at tage det, som hun meget gerne vil undgå.
- Det er en nødløsning, siger hun.
Også apotekernes lager af blodtryksmedicin, hæmoridecreme og øjendråber har været udfordret.
FacebookTwitterKopier linkEmner:Anders Kretzschmar (organisationsleder)|Medicin|Apoteker|Danmarks Apotekerforening|Hjallerup




https://www.dr.dk/nyheder/udland/blokerede-veje-aflyste-fly-og-uroligheder-i-hongkong-konflikten-traekker-i-langdrag

Protester i HongkongSe temaUdlandBlokerede veje, aflyste fly og uroligheder i Hongkong: 'Konflikten trækker i langdrag'Hongkongs regeringsleder, Carrie Lam, advarer om, at 'samfundet er i en meget farlig situation'.
Af Sandra Meersohn Meinecke og Heidi Skibsted (video)05.
aug.
2019 kl.
13.
08Bemærk: artiklen er mere end 30 dage gammelLæs opLange køer, trafikkaos og håndgemæng mellem pendlere og aktivister har ramt Hongkong i morgentimerne, hvor flere end 150 internationale flyafgange er aflyst fra Hongkongs lufthavn, og undergrundstogene kører uregelmæssigt.
Det er demonstranter, der i protest har lammet millionbyens undergrundsstationer.
I de travle morgentimer holdt de bevidst togdørerne åbne for at forhindre togene i at forlade stationerne, og flere ansatte i lufthavnen boykotter arbejdet.
Aktivisterne har desuden varslet nye demonstrationer mod lokalregeringen og opfordret til storstrejker.
Nu handler demonstrationerne om byens og regionens fremtid under kinesisk overhøjhed.
Og det er sprængfarligt, for så er man inde og udfordre kinesiske kerne-interesser.
Flemming Ytzen, journalist og ekspert i asiatiske forhold.
Hongkong har i omkring to måneder lagt gader til store protester mod styret, men situationen nærmer sig snart et sted, hvor Kina for alvor skrider ind, mener Flemming Ytzen, journalist på Politiken og ekspert i asiatiske forhold.
- Kina signalerer endnu tydeligere end før, at situationen er uacceptabel.
Vi nærmer os et punkt, hvor de kan finde på at blande sig, siger han.
Blander sig med køller og kontrolSelv om Flemming Ytzen forventer, at Kina vil blande sig, forventer han ikke en direkte militærintervention.
- De central-kinesiske myndigheder har andre måder at gøre det på.
Det har vi allerede set indikationer på med bandelignende grupperinger bevæbnet med køller, som går løs på demonstranterne, siger han.
Det skete blandt andet i sidste måned, hvor en gruppe maskerede mænd bevæbnet med køller stormede en togstation og angreb demonstranter på vej hjem fra protester mod Kina og Hongkongs regeringsleder Carrie Lam.
- Der spekuleres selvfølgelig i, at de er beordret og måske betalt af centralregeringen til at forstyrre demonstrationsbevægelsen, siger Flemming Ytzen.
I de travle morgentimer holdt aktivister bevidst togdøre åbne for at forhindre togene i at forlade stationerne.
 Hongkongs regeringsleder, Carrie Lam, ankommer til en pressekonference mandag morgen.
Her sagde hun blandt andet, at samfundet er i en meget farlig situation.
 Flere demonstranter ankommer til en central togstation i Hongkong for at deltage i protesterne.
 Der opstod flere steder sammenstød mellem pendlere og aktivister.
 Undergrundstogene kører uregelmæssigt eller slet ikke.
 Aktivister havde udset sig millionbyens undergrundsstationer som et af deres mål, det skabte kaos flere steder.
 Mere end 150 internationale flyafgange ud af Hongkongs lufthavn er aflyst.
Flere passagerer står i lange køer og venter.
1 / 7I de travle morgentimer holdt aktivister bevidst togdøre åbne for at forhindre togene i at forlade stationerne.
1 / 7Hongkongs regeringsleder, Carrie Lam, ankommer til en pressekonference mandag morgen.
Her sagde hun blandt andet, at samfundet er i en meget farlig situation.
2 / 7Flere demonstranter ankommer til en central togstation i Hongkong for at deltage i protesterne.
3 / 7Der opstod flere steder sammenstød mellem pendlere og aktivister.
4 / 7Undergrundstogene kører uregelmæssigt eller slet ikke.
5 / 7Aktivister havde udset sig millionbyens undergrundsstationer som et af deres mål, det skabte kaos flere steder.
6 / 7Mere end 150 internationale flyafgange ud af Hongkongs lufthavn er aflyst.
Flere passagerer står i lange køer og venter.
7 / 7Men ifølge Camilla Tenna Nørup Sørensen, lektor ved Forsvarsakademiet, er der ikke nødvendigvis noget, der tyder på, at de maskerede grupper er styret fra Kina.
Derimod mener hun, at der er tale om forretningsfolk og politikere fra Hongkong, som mener, at demonstranterne står i vejen for deres interesser.
- Dermed ikke sagt, at Kina ikke påvirker situationen, siger hun.
Men den kinesiske indblanding vil, ifølge Camilla Tenna Nørup Sørensen, i højere grad ske via kontrol med medierne.
- De vil nok lukke ned for apps.
Og forsøge at påvise, at demonstranterne er styret udefra og ikke fra Hongkong for på den måde påvirke bevægelse, siger hun.
Forskellige kampe blandt demonstranterneI begyndelsen var demonstrationerne rettet mod et lovforslag om mulig udlevering af borgere til retsforfølgelse i Kina.
Men selv om Hongkongs regeringsleder, Carrie Lam, har erklæret lovforslaget for skrottet, er demonstranterne utilfredse med, at det ikke officielt er trukket tilbage.
Hvad handler Hongkong-demonstrationerne om?
Hongkongs regering har foreslået tiføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter at en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
- Nu handler demonstrationerne om byens og regionens fremtid under kinesisk overhøjhed.
Og det er sprængfarligt, for så er man inde og udfordre kinesiske kerne-interesser, siger Flemming Ytzen.
Også Camilla Tenna Nørup Sørensen peger på, at demonstranterne ikke er drevet af det samme, og at det derfor kan være svært at imødekomme dem.
Nogle protesterer mod manglende lydighed og stigende økonomisk og social ulighed, forklarer hun.
- Andre har mere politiske visioner om, at Hongkong skal sikre sin uafhængighed, og frygter, at den særstatus Hongkong har haft, bliver undermineret, siger Camilla Tenna Nørup Sørensen.
Læs også:Aktivister forsøger at lamme trafikken i HongkongKina til Carrie Lam: 'Du bliver på din post'På et pressemøde i dag har Hongkongs regeringsleder Carrie Lam udtalt, at aktivisternes 'forstyrrelser i alvorlig grad har undermineret lov og orden i Hongkong og skubbet vores by ud til kanten af en meget farlig situation'.
Hun henviser til, at man i weekenden har hørt demonstranter bruge slogans, hvor ordet revolution indgår, samtidig med at Hongkong og Kinas flag er blevet kastet i havnen.
- Vi behøver ikke være i tvivl om, at regeringschefen har konsulteret centralregeringen i Beijing, hvor man har fortalt hende: du bliver på din post, siger Flemming Ytzen og tilføjer, at hun befinder sig i en klemme mellem centralregeringen i Beijing og aktivisterne, som kræver, hun træder tilbage.
- Dermed ligner det en konflikt, som trækker i langdrag.
Det er Camilla Tenna Nørup Sørensen til dels enig i, men tilføjer, at Carrie Lam i sin udtalelse forsøger at advarer mod, at en eskalering af protesterne kan føre til, at Hongkong overskrider den streg i sandet, som Beijing har sat.
- Hvis Carrie Lam bliver fjernet, vil de formentlig sætte en ny på posten, som i højere grad er styret fra Beijing.
Hongkong har ingen interesse i, at deres politiske system bliver sat ud på sidelinjen.
På et pressemøde i sidste uge understregede den kinesiske regering blandt andet, at den under ingen omstændigheder vil acceptere, at urolighederne kom til at skade Kinas sikkerhed eller udfordrer deres autoritet.
Ifølge Hongkongs politi er 420 personer arresteret siden 9.
juni.
FacebookTwitterKopier linkEmner:Hong Kong|Kina|Demonstrationer|Forsvarsakademiet|Kriminalitet




https://www.dr.dk/sporten/fodbold/kvindeligaen/broendbys-danmarksmestre-risikerer-miste-tre-point-paa-skrivebordet

KvindeligaenBrøndbys danmarksmestre risikerer at miste tre point på skrivebordetKamilla Karlsen var i weekenden på banen for Brøndby, selv om hun havde karantæne.
Kamilla Karlsen får rødt kort i pokalfinalen den 18.
maj.
(Foto: Claus bech © fotograf@clausbech.
dk)Af Michael Sten Jensen05.
aug.
2019 kl.
12.
27Bemærk: artiklen er mere end 30 dage gammelLæs opUps.
Mere præcist kan det ikke siges.
Da de forsvarende danske mestre fra Brøndby lørdag åbnede sæsonen mod oprykkerne fra FC Nordsjælland, var der umiddelbart ingen ko på isen.
Oprykkerne fra FC Nordsjælland fik en hård medfart på banen, hvor Brøndby kørte en komfortabel 6-1 sejr hjem.
Et lille 'velkommen til ligaen', som nu ser ud til at få et efterspil.
På banen for Brøndby var nemlig Kamilla Karlsen, og det burde hun ikke have været.
Tilbage i maj, i pokalfinalen mod Fortuna Hjørring, fik hun nemlig marchordre efter sit andet gule kort.
Kamilla Karlsen, til venstre, var på banen for Brøndby lørdag eftermiddag, selv om hun havde karantæne.
Pokalfinalen blev spillet 18.
maj, efter sæsonens afslutning.
I DBU's bestemmelser står følgende:'Hvis spilleren efter tildeling af rødt kort (enten to gule kort i samme kamp eller direkte rødt) har ikke-afsonede karantænedage på det tidspunkt hvor holdet forlader eller vinder pokalturneringen, uanset om karantænen idømmes i forbindelse med seneste eller tidligere pokalkampe, afsones karantænen umiddelbart efter i den ordinære turnering på klubbens 1.
hold.
'Af samme årsag har FC Nordsjælland i dag valgt at tage kontakt til DBU, siger Christian Taylor, direktør for kvindefodbold i FC Nordsjælland.
- Vi har sendt en skrivelse til DBU, hvor vi beder dem om at kigge nærmere på sagen.
Hvis de siger, at vi har ret, men at vi skal nedlægge protest, så er det nok den vej, vi går, lyder det fra Christian Taylor.
FC Nordsjælland blev ret hurtigt bekendt med sagen lørdag, fordi de blev opmærksom på, at Fortuna Hjørrings Laila Himle var i karantæne mod VSK Aarhus.
Hun fik nemlig også rødt kort i pokalfinalen i maj.
Nedlægger FC Nordsjælland protest på baggrund af sagen, vil Brøndby med stor sandsynlighed tabe kampen 0-3.
FacebookTwitterKopier linkEmner:FC Nordsjælland|Brøndby|DBU|Fodbold|Aarhus




https://www.dr.dk/nyheder/penge/rekordlaan-med-negativ-rente-er-feinschmeckere

BidragssatserSe temaPengeRekordlån med negativ rente er for feinschmeckereJyske Bank åbner for fastforrentet boliglån med negativ rente.
Det er dog kun relevant for de færreste.
De nye lån med negativ rente er ikke rettet mod husejere.
05.
aug.
2019 kl.
13.
17Bemærk: artiklen er mere end 30 dage gammelLæs opFor første gang nogensinde er det muligt at optage et boliglån med minusrente i hele lånets levetid.
Det er Jyske Bank, der er klar med et fastforrentet lån med ti års løbetid, hvor renten er minus 0,5 procent.
Det fremgår af en meddelelse fra banken.
Læs også:Forbrugerråd om rekordbillige lån: 'Tænk jer nu om'Gennem 2019 har renterne på danske realkreditobligationer, som ligger bag boliglånene, været faldende, og det har åbnet for det nye lån fra Jyske Bank.
- Det er endnu et kapitel i realkredittens historie.
For få måneder siden ville vi have sagt, at det her ikke ville være muligt, men vi er blevet overrasket gang på gang, og det åbner altså en ny mulighed for boligejerne, siger Mikkel Høegh, der er boligøkonom i Jyske Bank.
Det nye tiårige lån er dog ikke relevant for langt hovedparten af de danske boligejere, som typisk vil vælge et lån med en løbetid på 30 år, fordi den månedlige ydelse her er markant lavere.
- Langt de fleste vil synes, at det er for dyrt at have et tiårigt lån, fordi den månedlige ydelse bliver for høj, siger Mikkel Høegh.
Han peger på, at det nye lån kan være relevant for boligejere, der har haft huset eller lejligheden gennem en årrække og har brug for ekstra lån til et nyt tag eller køkken eller vil samle anden gæld.
- Det er ikke et lån, der henvender sig til folk, der skal ud og købe ny bolig, men mere folk, som vil forbedre boligen.
Det tiårige lån er lidt for feinschmeckere, siger Mikkel Høegh.
Han fortæller, at omfanget af 30-årige lån hos Jyske Bank er cirka ti gange så stort som lån med en løbetid på ti år.
Ingen betaling for at låneI forvejen er det muligt at få minusrenter på flekslån med kortere løbetid, hvor lånet skal omlægges undervejs.
Negative renter betyder ikke, at man får penge for at låne penge.
Der er stadig andre udgifter såsom bidragssatser, der skal betales til banken.
De seneste måneders rentefald har også betydet, at renterne på 30-årige boliglån har sat rekord.
Både Jyske Bank, Totalkredit, Nordea og Realkredit Danmark har varslet, at de vil åbne fastforrentede lån med en rente på 0,5 procent.
- Det er lån, som vil være for folk, der skal ud og købe ny bolig, siger Mikkel Høegh.
/ritzau/FacebookTwitterKopier linkEmner:Jyske Bank|Økonomi|Boligøkonomi|Bolig|Realkredit Danmark




https://www.dr.dk/nyheder/politik/korrespondent-foer-fordeling-af-topposter-i-venstre-risikerer-en-periode-med

PolitikKorrespondent før fordeling af topposter i Venstre: Risikerer en periode med fløjkrigSærlig fordelingen af to poster bliver interessant, vurderer korrespondent.
Venstre risikerer at gå en fremtid med fløjkrige om formandsposten i møde, vurderer DR's politiske korrespondent Christine Cordsen.
Af Thomas Klose Jensen05.
aug.
2019 kl.
11.
43Bemærk: artiklen er mere end 30 dage gammelLæs opSommerferien er slut og hverdagen kalder atter for Venstres folketingsmedlemmer.
I dag mødes de for blandt andet at fordele topposterne i folketingsgruppen.
Gruppemødet bliver derfor også en indikation på, hvilken retning partiet nu skal bevæge sig i, efter at have overladt nøglerne til Statsministeriet til Socialdemokratiet efter valget i juni.
Det vurderer DR's politiske korrespondent Christine Cordsen.
Hvor står Venstre som parti lige nu?
Efter folketingsvalget står det uklart, om Venstres næstformand Kristian Jensen står til at overtage formandsposten fra Lars Løkke Rasmussen.
- Venstre har haft en sommer med total uklarhed om magtforholdene i partiet.
Partiet gik på sommerferie uden at afklare, hvem der skal have de ledende poster i folketingsgruppen.
Samtidig var det indtil for få dage siden uvist, om Lars Løkke Rasmussen ville gå som formand i forbindelse med sommergruppemødet i denne uge.
Og uklart hvad der ville ske, hvis Løkke valgte at gå.
Efter valget er det blevet langt mere usikkert, om næstformand Kristian Jensen står til at blive den næste formand.
- Nu står det klart, at Løkke går efter at blive.
I hvert fald indtil videre.
Det betyder, at kampen om arvefølgen i partiet næppe bryder ud i åben magtkamp, men det vil nok heller ikke stoppe spekulationerne.
Venstre risikerer at komme ud i en lang periode med ulmende fløjkrig mellem Kristian Jensen og hans støtter og dem, der helst ser en anden formand.
Det varmeste navn som mulig udfordrer er Jakob Ellemann-Jensen.
Hvordan står Lars Løkke Rasmussen som formand?
Venstres formand Lars Løkke Rasmussen har klart tilkendegivet på Facebook, at han ikke er på vej væk fra formandsposten i Venstre.
- Før valget var forventningen i Venstre, at Lars Løkke Rasmussen ret hurtigt ville trække sig som formand, hvis han mistede regeringsmagten.
Og at han ville blive presset ud, hvis han forsøgte at blive hængende.
Men efter to valgsejre står Løkke og Venstre i en ny situation, og da Lars Løkke Rasmussen gik live på Facebook fredag, var det med et klart signal til Venstre om, at han har tænkt sig at fortsætte som formand.
Læs også:Lars Løkke: 'Jeg og Venstre har en ambition om at tage nøglerne til Statsministeriet igen'- Det betyder ikke nødvendigvis, at Lars Løkke Rasmussen er Venstres statsministerkandidat ved næste valg, men det er dårligt nyt for Kristian Jensen.
Jo længere tid der går, jo større er risikoen for, at f.
eks.
en Jakob Ellemann-Jensen bliver klar til at udfordre ham.
- Og efter Venstres valgsejre ved europaparlamentsvalget og folketingsvalget vil det være svært at udfordre Løkke som partiformand.
Hvad skal man holde øje med i dag?
Kristian Jensens (V) modstandere forsøger angiveligt at køre Jakob Ellemann Jensen i stilling til ny Venstre-formand.
- Det virkelig spændende i dag er, hvem der får posterne som gruppeformand og politisk ordfører.
Det vil kunne aflæses som et signal om styrkeforholdet i partiet mellem Kristian Jensens støtter og hans modstandere.
- Og næsten uanset, hvordan de to tunge poster bliver besat, er det svært at forestille sig, at Venstre kan undgå en periode med lurende magtkampe om partiets fremtidige ledelse.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Venstre|Valg og folkeafstemninger|Folketinget




https://www.dr.dk/nyheder/viden/teknologi/exo-skelet-giver-fynske-fabriksarbejdere-superkraefter-mine-arme-loefter-sig

TeknologiExo-skelet giver fynske fabriksarbejdere superkræfter: 'Mine arme løfter sig selv'Skeletterne skal hjælpe de mange, der har smerter på grund af arbejdet.
Af Frederik Svaneborg og Foto: Christian Mailand05.
aug.
2019 kl.
06.
34Bemærk: artiklen er mere end 30 dage gammelLæs opHar du et dårligt knæ fra en fodboldskade?
Eller måske en skulder, der gør nas efter et cykelstyrt?
Så forestil dig, hvad 50 år i arbejde på et værksted eller et fabriksgulv kan gøre ved din krop.
Tusindvis af løft.
Drejen og banken.
Frem og tilbage.
Mange bliver hver dag påvirket af den slags i deres arbejde.
Faktisk har halvdelen af alle arbejdende danskere over 50 år smerter hver uge eller hver dag.
Derfor testes exo-skeletter nu af på nogle arbejdspladser.
- Jeg forventer jo, at når jeg træder tilbage en dag, så er jeg stadig fit for fight, fortæller Kim Høi Mortensen fra virksomheden CC Jensen på Fyn.
Han har prøvet et exoskelet for at se, om det kan hjælpe ham i arbejdet.
Se, hvordan exoskelettet virker i videoen herover.
FacebookTwitterKopier linkEmner:Fyn




https://www.dr.dk/sporten/fodbold/tyskland/schalke-04-boss-faar-haard-kritik-efter-afrika-udtalelser

TysklandSchalke 04-boss får hård kritik efter Afrika-udtalelserSchalke-formand Clemens Toennies har fået politikere og fans op i det røde felt efter en tale i sidste uge.
Clemens Toennies undskyldte søndag sine udtalelser, der har fået flere tyskere til at reagere mod ham og beskyldte ham for racisme.
Arkivfoto.
05.
aug.
2019 kl.
11.
57Bemærk: artiklen er mere end 30 dage gammelLæs opFormanden for fodboldklubben Schalke 04, Clemens Toennies, er kommet i massivt stormvejr i Tyskland.
Toennies beskyldes fra flere sider for at have udtalt sig racistisk, og på sociale medier kræver Schalke-fans hans afgang.
I sidste uge udtalte formanden under en konference i Paderborn, at 'flere kraftværker ville få afrikanerne til at stoppe med at fælde træer og lave børn efter mørkets frembrud'.
Tysklands justitsminister, Christine Lambrecht, vil have Det Tyske Fodboldforbund (DFB) på banen i sagen.
- Racisme skal modsiges højt og tydeligt ved enhver lejlighed.
Intet sted fungerer integrationen så hurtigt og succesfuldt som i sport, og det må vi ikke sætte over styr, siger justitsministeren til Funke Mediengruppe.
Præsidenten for DFB, Reinhard Rauball, siger til dpa, at Schalke-formandens udtalelser er 'fuldstændig uforenelig med værdierne i fodboldforbundet'.
Søndag valgte Clemens Toennies at undskylde, men det har ikke lukket munden på alle.
Christine Lambrecht, til venstre, sammen med Angela Merkel.
Dagmar Freitag, der er formand for et sportsudvalg i det tyske parlament, mener ikke, at undskyldningen står mål med den skade, der er sket.
- Det faktum, at det er blevet sagt af nogen, der befinder sig i en fremtrædende stilling inden for sport, gør det hele værre, siger Freitag til avisen Welt am Sonntag.
Sylvia Schenck, der er advokat for Transparency International, vil se handling fra Clemens Toennies.
- Man kommer ikke bare til at sige sådan noget i en tale.
Der gemmer sig en problematisk attitude i det.
- Det er nødvendigt med en aktiv form for anger, der klart signalerer til afrikanerne, at han har ændret sin mening, siger hun.
Schalke 04 indleder den forestående sæson 17.
august, når holdet møder Borussia Mönchengladbach.
/ritzau/AFPFacebookTwitterKopier linkEmner:Tyskland|FC Schalke 04|Fodbold|Borussia Mönchengladbach|Afrika




https://www.dr.dk/nyheder/indland/flere-udlaendinge-koeber-sommerhus-i-danmark

IndlandFlere udlændinge køber sommerhus i DanmarkUdlændinge får dispensation fra reglen om, at man skal være dansk statsborger for at købe sommerhusHvis man har en særlig tilknytning, så kan man som udlænding godt købe sommerhus i Danmark.
Det benytter flere sig af.
Af Jens Andersen og Amanda Heiberg Boberg05.
aug.
2019 kl.
06.
30Bemærk: artiklen er mere end 30 dage gammelLæs opFAKTA: Sådan får udlændinge adgang til det danske sommerhusmarkedCivilstyrelsen udsteder tilladelser til udlændinge, der ønsker at erhverve sig en såkaldt sekundærbolig i Danmark.
Det sker blandt andet efter kriterierne herunder.
Ansøgningsskemaet kan hentes her.
Tidligere ophold i Danmark:Det vigtigste punkt i vurderingen.
Har man været på 25 eller flere ferier i Danmark i de sidste 25 år, så vil man som hovedregel få tilladelse til køb af sommerhus.
Familiemæssig tilknytning:Har man familie i Danmark og hyppig kontakt med dem, så trækker det op i vurderingen.
Sproglig eller kulturel tilknytningKendskab til dansk historie, kulturliv og samfund trækker op i vurderingen.
Taler man dansk, så trækker det også op.
Tilknytning til konkret ejendomHar man eksempelvis afholdt ferie i det samme hus flere gange, så kan det trække op i vurderingen.
Kilde: CivilstyrelsenDet går ufatteligt godt med boligsalget i det danske sommerland, hvor der i årets første måneder er solgt næsten 5.
000 sommerhuse.
Dermed holder sommerhussalget farten fra de seneste par år, hvor nye og mere lempelige låneregler ved køb af sommerhus og en lav rente har skabt et boom i salg af sommerhuse til danskerne.
Det er dog ikke kun danskere, der køber sig adgang til det helt særlige sommerhusliv i disse år.
For selvom Danmark siden 1959 med et lovindgreb har holdt udlændinge ude af sommerhusmarkedet, så er der som bekendt ingen regel uden undtagelse.
Kan man som udlænding påvise en særlig tilknytning til Danmark, så kan man få dispensation fra sommerhusreglen og alligevel få lov til at købe et sommerhus her i landet.
Den dispensation er der flere og flere udlændinge, der opnår.
I 2007 blev der givet blot 54 tilladelser til udlændinges køb af sommerhuse i Danmark, mens der sidste år blev givet hele 374 dispensationer fra sommerhusreglen.
Og så kommer der jo også en amerikaner og en kineser som af en eller anden årsag godt kunne tænke sig en fritidsbolig i DanmarkKarina Søndergaard, advokatfuldmægtigDet kan mærkes hos advokatfuldmægtig i HjulmandKaptain, Karina Søndergaard, som har specialiseret sig i at søge dispensationer for udlændinge, der vil købe sommerhus.
- De senere år har vi fået flere henvendelser fra interesserede købere.
Nordmændene er den største gruppe, men vi har faktisk også set en del henvendelser fra svenskere og tyskere, og så kommer der jo også en amerikaner og en kineser som af en eller anden årsag godt kunne tænke sig en fritidsbolig i Danmark, fortæller hun.
Det er især nordmænd og tyskere, der søger og opnår dispensation fra den danske sommerhusregel, viser tallene fra 2007-2017.
Over halvdelen af tilladelserne til at købe sommerhus i Danmark er gået til statsborgere fra de to nationer.
DR Nyheder har også fået tallet for dispensationer for 2018, men Civilstyrelsen, der håndterer ansøgningerne, har ikke mulighed for at oplyse nationaliteten på de enkelte ansøgere for 2018, da det vil kræve en manuel gennemgang af samtlige sager.
Til gengæld viser tallene, at tendensen fortsat er klar.
Flere og flere udlændinge finder vej ind på det danske sommerhusmarked.
Karina Søndergaard anslår, at cirka tre ud af fire af hendes kunder får deres ansøgning igennem.
Men hun mener ikke, at stigningen i udenlandske købere skyldes, at det er blevet nemmere at få dispensation.
- Jeg kan selvfølgelig ikke udelukke, at stigningen skyldes en mere lempelig praksis hos de myndigheder, der giver den her tilladelse, men i bund og grund så tror jeg mere, at det er et udtryk for, at der er en større efterspørgsel, siger hun.
Fra 2007 til 2018 er der i alt givet 2.
238 tilladelser til såkaldt 'erhvervelse af sekundærbolig'.
Indeholdt i det tal er også tilladelser givet til udlandsdanskere.
Her er der givet i alt 115 tiladelser i perioden 2007-2017.
Tallet for 2018 er ikke opgjort.
FacebookTwitterKopier linkEmner:Bolig|Fritidsaktiviteter|Ejendomshandel|Civilstyrelsen|HjulmandKaptain




https://www.dr.dk/nyheder/indland/folk-pa-ellobehjul-styrter-pa-stribe-i-hovedstadsomradet

IndlandFolk på elløbehjul styrter på stribe i hovedstadsområdetKøbenhavns bygge- og teknikborgmester vil have hastighed på elløbehjul ned og udstyre dem med en alkolås.
Ganske mange er kommet galt afsted efter en tur på elløbehjul i hovedstaden.
05.
aug.
2019 kl.
06.
24 | opdateret 05.
aug.
2019 kl.
06.
26Bemærk: artiklen er mere end 30 dage gammelLæs opOver 100 mennesker er indtil videre i år kommet slemt til skade i københavnsområdet i ulykker, som de har været impliceret i, mens de kørte på elløbehjul.
Det skriver Berlingske.
Typisk har de fået skader i ansigtet efter at være styrtet med hovedet forrest.
Der har også været flere episoder, hvor folk er kommet til skade uden selv at have været ude at køre, men er faldet over elløbehjul, der har været smidt på fortovet – eller er blevet påkørt af ét.
Det fremgår af en opgørelse fra Region Hovedstaden over antallet af "løbehjulsrelaterede skader", som akutberedskabet har sendt ambulancer ud til eller henvist til akutmodtagelserne.
- Der har meldt sig en helt ny patientgruppe på banen med ret alvorlige skader, siger forsker Stig Nikolaj Blomberg fra Akutberedskabet i Region Hovedstaden til avisen.
Bekymrende talSpiritus har også vist sig at være en faktor i flere uheld med elløbehjul.
Over en tredjedel af dem, der kom til skade, var således alkoholpåvirkede.
De mange ulykker bør ifølge Stig Nikolaj Blomberg kalde på en eller anden form for regulering af brugen af elløbehjulene.
Fungerende bygge- og teknikborgmester i København, Karina Vestergård Madsen fra Enhedslisten, kalder ulykkestallene fra Region Hovedstaden "stærkt bekymrende".
Hun vil presse på for, at der skrides ind mod elløbehjulene for eksempel med krav om, at de påmonteres alkolås, og at der indføres en hastighedsgrænse på seks kilometer i timen i dele af København.
- Jeg håber, at den nye transportminister kigger seriøst på de nye ulykkesstatistikker og går i dialog med kommunen og politiet om at få lavet de nødvendige restriktioner, siger Karina Vestergård Madsen til Berlingske.
/ritzau/FacebookTwitterKopier linkEmner:København|Region Hovedstaden|Forbrug|Vejtrafik|Berlingske Media




https://www.dr.dk/nyheder/udland/indiens-modi-fjerner-kashmirs-saerlige-status-frygt-uro

UdlandIndiens Modi fjerner Kashmirs særlige status - frygt for uroMedie skriver, at Indiens hær er i højt beredskab i omstridte Kashmir.
Protester forbydes, og skoler lukker.
Indere fejrer beslutningen om at droppe Kashmirs særstatus.
05.
aug.
2019 kl.
10.
56Bemærk: artiklen er mere end 30 dage gammelLæs opIndiens regering skrotter den paragraf i forfatningen, som giver Kashmir en særlig status i form af autonomi.
Formålet med at fratage Kashmir den særlige status er at integrere det urolige område med muslimsk flertal i det øvrige Indien, hedder det.
Både Indien og Pakistan gør krav på hele regionen Kashmir.
Dagens skridt kan indvarsle nye spændinger mellem de to lande.
Det er indenrigsminister Amit Shah, som har fortalt parlamentet, at paragraf 370, der giver Kashmir den særlige status, vil udgå.
Paragraffen har hidtil forhindret indere - og her i særlig grad hinduer - i at bosætte sig i delstaten Jammu og Kashmir.
Det vil kunne ske nu.
Det har Indiens premierminister, Narendra Modi, og hans hindunationalistiske parti længe slået på.
Politiske ledere i Indien har advaret mod at fjerne Kashmirs autonomi, fordi de frygter, at det vil kunne føre til uroligheder.
Øget beredskabNyhedsbureauet AP skriver, at den indiske hær siden midnat har øget sit beredskab i Jammu og Kashmir.
Der er opført barrikader af metal og trukket pigtråd hen over veje i hovedbyen Srinagar for at stoppe den frie trafik mellem bydelene.
Samtidig forbyder myndighederne offentlige møder og demonstrationer, og alle skoler har fået besked på at holde lukket.
De rettigheder, som den indiske del af Kashmir har, blev givet, før Indien i 1947 blev oprettet som et uafhængigt land.
/ritzau/FacebookTwitterKopier linkEmner:Indien|Narendra Modi (politiker)|Pakistan




https://www.dr.dk/nyheder/regionale/hovedstadsomraadet/sjovere-eje-end-leje-elektriske-loebehjul-gaar-som-varmt-broed

KøbenhavnSjovere at eje end at leje: Elektriske løbehjul går som varmt brødEfterspørgslen på elektriske løbehjul har taget fart, lyder det fra flere forhandlere.
Sebastian Raun har betalt 3000 kroner for sit løbehjul, som han blandt andet bruger til at tilbagelægge 15 kilometer til og fra arbejde.
Af Ida Nathan05.
aug.
2019 kl.
08.
47Bemærk: artiklen er mere end 30 dage gammelLæs opDet er blevet populært at hoppe på et elektrisk udlejningsløbehjul i København og landets andre store byer.
Men i stedet for at betale 1,5 kroner i minuttet for et lejet køretøj, begynder folk nu at købe deres eget løbehjul.
Læs også:Københavns Politi har fået nok af fulderikker på el-løbehjul: Folk tror, det er legetøjDet vi solgte sidste år, sælger vi på en uge nu.
Jonathan Lorentzen, salgschef, ElgigantenBåde Dansk Supermarked, Elgiganten, T.
Hansen og cykelforretningen CykeleXperten oplever, at der er godt gang i salget af elektriske løbehjul.
Hos Elgiganten har man haft elektriske løbehjul i sortimentet i to år, men i år er salget eksploderet i forhold til sidste år, lyder det fra salgschef Jonathan Lorentzen.
- Det, vi solgte sidste år, sælger vi på en uge nu.
Det er både studerende, der køber dem for at bruge dem som transportmiddel, og voksne der bruger dem til at pendle til og fra arbejde, siger han.
Regler for kørsel på elektriske løbehjulMan skal være fyldt 15 år for at køre på elløbehjul, medmindre man er sammen med en myndig person eller kører på en legepladsLøbehjulet må maksimalt kunne køre 20 kilometer i timenLygterne skal altid være tændtMan må – ligesom når man kører bil – ikke have en promille på mere end 0,5Løbehjul skal overholde færdselslovens regler om agtsomhed over for andre trafikanter og tilpasse hastigheden derefterKilde: Transport-, Bygnings- og BoligministerietHos T.
Hansen har man haft elektriske løbehjul i sortimentet i tre måneder, og efterspørgslen har været større end forudset.
- Vi oplever, at interessen for dem stiger, og sidst vi fik en portion hjem, måtte vi hurtigt melde udsolgt i vores 83 butikker, siger teknisk chef Rasmus Bergholt.
Han oplyser, at der er blevet solgt et treciret antal.
I Vanløse har cykelforretningen CykeleXperten haft løbehjul i butikken i halvanden måned, og mange kunder kommer, efter de har prøvet en tur på et udlejningsløbehjul.
- Vi sælger et par stykker om ugen, og de sælger lidt sig selv i kraft af, at folk har prøvet dem, når de kommer til os, siger forretningskoordinator Mads Gram.
Klimavenlig og komfortabelEn, der har anskaffet sig sit eget elektriske løbehjul, er 24-årige Sebastian Raun.
Han bruger det som supplement til bilen og cyklen, blandt andet når han skal de 15 kilometer fra hjemmet i Ringsted til sin arbejdsplads i Sorø.
På dage hvor jeg ellers ville tage bilen, er det mere tillokkende at hoppe på løbehjulet og vide, at jeg er lidt grønnere.
Sebastian Raun, indehaver af eget elløbehjul- Det er skidesmart, at jeg kan køre med det over det hele og tage det gratis med i toget.
Det er mere behageligt at tage løbehjulet end cyklen, og på dage, hvor jeg ellers ville tage bilen, er det mere tillokkende at hoppe på løbehjulet og vide, at jeg er lidt grønnere, siger han.
Prisen for et eldrevet løbehjul begynder ved 3.
000 kroner.
Det er pengene værd, mener Sebastian Raun.
- Du får ikke en almindelig cykel eller en elcykel for de penge.
Og en cykel kræver også noget mere vedligeholdelse end en elmotor, der faktisk ikke kræver noget.
Så det er billigere i anskaffelse, og hvis man ser bort fra strømmen, er et løbehjul også billigere i drift.
Cyklistforbund frygter for sikkerhedReglerne, der tillader elektriske løbehjul på cykelstierne, er en forsøgsordning, der trådte i kraft tidligere i år.
Siden da har løbehjulene fået kritik for at skabe farlige situationer for cyklister og fodgængere, og politiet har ved flere razziaer fanget en del løbehjulsbrugere, der kører berusede og kører flere personer på samme løbehjul.
Og hos Dansk Cyklistforbund vækker meldingen om flere private løbehjul på cykelstierne ikke umiddelbart begejstring.
- Vi er bekymrede for uheld, og så frygter vi, at folk der føler sig utrygge på cykelstierne, stopper med at cykle.
Det vil være en en rigtig uheldig udvikling at bevæge sig hen i mod, siger kommunikations- og kampagnechef Jane Kofod.
Det er uvist, hvilke regler, der kommer til at gælde, når forsøgsordningen udløber til januar.
Først skal de foreløbige erfaringer evalueres.
Sebastian Raun håber, at politikerne ikke lader sig skræmme og fortsat vil tillade løbehjulene på vejene.
- Generelt er der rigtig mange, der kører dårligt i trafikken, både cyklister og løbehjul.
Jeg synes, man burde overveje en løsning, hvor folk skal tage et obligatorisk videokursus, der opridser færdselsreglerne, inden man må køre på et elektrisk løbehjul, siger Sebastian Raun.
Forsøgsordningen tillader kun løbehjul med en topfart på 20 kilometer i timen på offentlig vej.
FacebookTwitterKopier linkEmner:Elgiganten|Fritidsaktiviteter|T.
Hansen Gruppen|Detailhandel|København




https://www.dr.dk/nyheder/udland/aktivister-forsoeger-lamme-trafikken-i-hongkong

UdlandAktivister forsøger at lamme trafikken i HongkongOver 150 flyafgange er aflyst i Hongkong, hvor også undergrundstog er ramt af forsinkelser.
Aktivister gør klar til at spærre en vej i Hongkong.
05.
aug.
2019 kl.
05.
58Bemærk: artiklen er mere end 30 dage gammelLæs opMyldretidstrafikken i Hongkong er ramt af store forstyrrelser, hvor aktivister har varslet nye demonstrationer mod lokalregeringen og opfordret til storstrejker.
Det skriver nyhedsbureauerne Reuters og AFP.
Samtidig advarer Hongkongs regeringsleder, Carrie Lam, om, at de seneste ugers store demonstrationer har bragt byen tæt på en 'meget farlig situation'.
- Den slags forstyrrelser har i alvorlig grad undermineret lov og orden i Hongkong og skubbet vores by ud til kanten af en meget farlig situation, siger Lam ifølge The Guardian.
Det er første gang i tre uger, at hun taler til offentligheden.
Over 150 internationale flyafgange er i dag aflyst fra Hongkongs lufthavn, og undergrundstogene kører uregelmæssigt.
Måneder med protesterProdemokratiske aktivister havde udset sig millionbyens undergrundsstationer som et af deres mål.
I de travle morgentimer holdt aktivister bevidst togdøre åbne for at forhindre togene i at forlade stationerne.
Det har skabt lange køer af passagerer, og der har ifølge AFP været sporadiske håndgemæng mellem vrede pendlere og aktivister.
Hongkong har i omkring to måneder lagt gader til store protester mod styret.
Demonstrationerne var indledningsvist rettet mod et lovforslag om mulig udlevering af borgere til retsforfølgelse i Kina.
Hongkongs regeringsleder, Carrie Lam, har erklæret lovforslaget for suspenderet.
Men demonstranterne er utilfredse med, at hun ikke formelt har trukket det tilbage.
Mange kræver derfor, at Lam træder tilbage.
/ritzau/FacebookTwitterKopier linkEmner:Hong Kong|Demonstrationer|Trafik|Kina|The Guardian




https://www.dr.dk/nyheder/vejret/ugen-byder-paa-ustabilt-sommervejr

VejretUgen byder på ustabilt sommervejrByger og overskyet vejr vil præge landet i denne uge, hvor der dog fortsat vil være lune sommertemperaturer.
Lidt sol, lidt skyer og lidt byger - denne uge byder på lidt af det hele rent vejrmæssigt.
(Arkivfoto: Henning Bagger/Ritzau Scanpix)Af Nynne Hein Møller05.
aug.
2019 kl.
08.
35Bemærk: artiklen er mere end 30 dage gammelLæs opDet er slut med de mere ekstreme vejrfænomener som hedebølge og skybrud, som har præget landet de seneste par uger.
For i denne uge ser det ud til at blive mere 'almindeligt' dansk sommervejr.
Og ugens første dag bliver en blandet landhandel, afhængig af hvor i landet man bor.
Sådan lyder meldingen fra DMI’s vagthavende meteorolog, Martin Lindberg:- Det ser ikke så godt ud for den vestlige del af landet.
Her bliver det skyet med spredt regn sidst på eftermiddagen.
Øst for Storebælt vil det være let skyet, men med nogen sol.
Det er også østpå – nærmere bestemt på Sjælland og Lolland, at temperaturerne i dag bliver højest.
Temperaturerne kommer landet over til at ligge på 19 til 24 grader i dag.
Vinden er svag til jævn mellem syd og vest, mens der i aften og i nat kommer regn til stort set hele landet.
Dog ikke i store mængder.
Ustadig ugeDe kommende par dages vejr er heller ikke selvskrevet til strandture.
- I morgen kommer der nogen sol, men også byger.
Vi får 18 til 23 grader.
Onsdag, torsdag og fredag er der også ustabilt vejr i sigte med temperaturer omkring 20 grader, siger Martin Lindberg.
Han tilføjer, at der er risiko for kraftige byger onsdag og muligvis torsdag.
Fredag byder på sol og lokale byger med temperaturer på 17-22 grader.
- Det bliver altså ustadigt med regnbyger, men relativt lunt, lyder opsamlingen fra Martin Lindberg.
FacebookTwitterKopier linkEmner:Vejret|Sjælland|Danmarks Meteorologiske Institut|Fyn|Lolland




https://www.dr.dk/nyheder/udland/mange-dode-og-adskillige-saret-i-eksplosion-i-kairo

UdlandMange døde og adskillige såret i eksplosion i KairoEksplosion skyldes angiveligt et voldsomt sammenstød mellem flere biler, oplyser egyptisk ministerium.
En voldsom eksplosion i Egyptens hovedstad, Kairo, har kostet mange menneskeliv.
05.
aug.
2019 kl.
02.
38 | opdateret 05.
aug.
2019 kl.
05.
47Bemærk: artiklen er mere end 30 dage gammelLæs op17 mennesker er døde, og 32 er såret i en eksplosion tæt på Egyptens nationale institut for kræftbehandling i Kairo.
Det oplyser det egyptiske indenrigsministerium.
Ifølge ministeriet skyldes eksplosionen et sammenstød mellem en bil, som kørte mod kørselsretningen, og tre andre biler.
Det har angiveligt ført til en større eksplosion.
Den offentlige anklager i Egypten vil undersøge hændelsen nærmere, fortæller kilder til Reuters.
Der er ingen officiel meddelelse om, at eksplosionen skyldes et angreb.
/ritzau/FacebookTwitterKopier linkEmner:Egypten|Kairo




https://www.dr.dk/nyheder/regionale/bornholm/faergepassagerer-i-alle-aldre-opfordres-til-koebe-tobak-ministeren-maa

BornholmFærgepassagerer i alle aldre opfordres til at købe tobak: ’Ministeren må på banen’På mange danske færger uddeles tobakkuponer - også til børn.
Sådan ser en tobakskupon ud hos Bornholmslinjen.
Scandlines anvender lignende kuponer på deres ruter til Tyskland ligesom rederiet Forsea, der sejler mellem Helsingør og Helsingborg.
Af Frederik Sundby-Lebech05.
aug.
2019 kl.
06.
30Bemærk: artiklen er mere end 30 dage gammelLæs opPå havnen i Rønne har Michael Finne Nielsen sat kursen mod en hyggetur til Sverige med kæresten og hendes to børn.
Da han indløser sin færgebillet i Bornholmslinjens terminal, spytter check in-standeren automatisk en lap papir ud.
"I shoppen ombord kan du, ved at fremvise denne billet, købe 1 pakke toldfrie cigaretter for hver person over 18 år, står der på den.
"Det er da fuldstændig idiotiskSanna Kok-Hansen, passager på BornholmslinjenHverken Michael Finne Nielsen eller kæresten Sanna Kok-Hansen forstår, hvorfor de og børnene skal opfordres til at købe tobak på rejsen.
- Jeg synes, at det er ret outdated.
Og det er noget svineri at give folk sådan noget.
Der er børn jo, der kigger med, siger Michael mens kæresten stemmer i:- Det er da fuldstændig idiotisk, lyder det.
Politisk flertalDet rejsende par er ikke de eneste, der undrer sig over ordningen med automatiske tobakskuponer, som udleveres til alle passagerer børn inkluderet.
Et flertal af Folketingets sundhedsordførere, som DR Bornholm har kontaktet i en rundspørge, mener nemlig, at rederiet med ordningen opfordrer til rygning.
Man vifter børn om næsen med en tobakskuponKirsten Normann Andersen, sundhedsordfører (SF)- Vi kæmper på alle mulige fronter for at sørge for, at børn ikke begynder at ryge.
Børn må ikke købe cigaretter, og derfor giver det heller ikke mening, at man vifter dem om næsen med en tobakskupon, lyder det fra SF’s sundhedsordfører Kirsten Normann Andersen.
Tobakskuponer anvendes desuden af rederiet Forsea på ruten Helsingør-Helsingborg og på Scandlines ruter til Tyskland.
Læs også:Flere unge fyrer op, men politikere siger nej til dyrere cigaretterOg netop på en tur til Tyskland oplevede Dansk Folkepartis sundhedsordfører Liselott Blixt, at hendes tre måneder gamle barnebarn fik udleveret en tobakskupon af rederiet, hvilket hun undrede sig over.
Hun mener lige som ordførerne fra Venstre, Radikale Venstre, Dansk Folkeparti, SF, Enhedslisten og Alternativet, at kuponerne bør afskaffes, og derfor vil de tage sagen op med sundhedsminister, Magnus Heunicke (S).
- Ministeren må på banen og give klare svar på, hvordan regeringen vil sikre, at børn og unge ikke opfordres til at købe tobak, lyder det blandt andre fra Venstres sundhedsordfører, Jane Heitmann.
Reklame for tobakTobakskuponerne møder desuden kritik fra Kræftens Bekæmpelse, der mener, at rederierne med ordningen reklamerer for tobak.
Og det er særligt problematisk i en tid, hvor flere unge vælger cigaretterne til, lyder det fra Niels Them, der er projektchef for tobaksforebyggelse i Kræftens Bekæmpelse.
Hver dag begynder 40 børn og unge at ryge i DanmarkNiels Them, projektchef for tobaksforebyggelse, Kræftens Bekæmpelse- Vi er særligt optagede af, at børn og unge ikke begynder at ryge.
Hver dag begynder 40 børn og unge at ryge i Danmark.
Og alt hvad vi kan gøre for at forebygge det, mener vi, at man skal gøre, siger han.
Rederiernes kuponsystem møder også kritik fra lektor i punktafgifter ved Syddansk Universitet, Jette Thygesen.
- Jeg synes, at det er en ualmindelig dårlig ordning.
Især at man udleverer kuponer til alle, for børn kan jo alligevel ikke bruge dem til andet end at forære dem væk eller sælge dem.
Og desuden opfordrer man til at købe tobak på den måde, lyder det.
Norsk løsningPå færgeruter mellem Danmark og Norge er det toldfri tobakssalg indrettet anderledes.
Her dokumenterer rederierne salget på baggrund af passagerernes billetter, så de ikke får en tobakskupon i hånden på noget tidspunkt.
Den løsning mener både Kræftens Bekæmpelse og flere af sundhedsordførerne, at man bør lade sig inspirere af.
Løsningen fungerer godt for brugerneMikkel Hybel, marketingschef, Bornholmslinjen- Det lyder som en rigtig fornuftig løsning, der ville være mere moralsk rimelig end tilfældet er i dag, siger Kirsten Normann Andersen (SF).
Læs også:Kræftens Bekæmpelse: Idrætsklubber skal holde unge fra cigaretterneRederierne påpeger, at holder sig til de gældende regler på området.
- Vi retter os efter de til enhver tid gældende påbud, lyder det fra Scandlines’ kommunikationschef, Anette Ustrup Svendsen.
Og hos Bornholmslinjen lyder meldingen:- For os er det vigtigste, at reglerne på området bliver overholdt, og at løsningen fungerer godt for brugerne.
Gæsterne er tilfredse med den, og derfor benytter vi den indtil videre, skriver marketingschef, Mikkel Hybel i en mail til DR Bornholm.
Hos Forsea, der sejler mellem Helsingør og Helsingborg, erkender administrerende direktør, Johan Röstin, at tobakskuponerne hører en anden tid til.
- Der er en årelang tradition for at bruge tobakskuponer på vores rute.
Og nu hvor sagen bliver taget op, kan jeg egentlig godt se, at det er en problematisk ordning, siger han.
FacebookTwitterKopier linkEmner:Bornholmslinjen|Rygning|Sundhedspolitik|Bornholm|Helsingborg




https://www.dr.dk/nyheder/udland/det-hvide-hus-afviser-kritik-af-trump-det-er-ikke-fair-bebrejde-praesidenten

UdlandDet Hvide Hus afviser kritik af Trump: 'Det er ikke fair at bebrejde præsidenten'Weekendens to masseskyderier i USA har kostet mindst 29 personer livet og har medført kritik af Donald Trump.
Den amerikanske præsident forventes at udtale sig om weekendens masseskyderier i eftermiddag dansk tid.
Af Louise Brodthagen Jensen05.
aug.
2019 kl.
09.
25Bemærk: artiklen er mere end 30 dage gammelLæs opDet er ikke mange ord, der er kommet fra den amerikanske præsident efter weekendens to dødelige skyderier i henholdsvis Texas og Ohio, hvor i alt 29 mennesker er blevet dræbt og adskillige stadig er alvorligt sårede.
Skyderierne har fået kritikere af Donald Trump til at tage bladet fra munden og bebrejde præsidentens retorik, især i forhold til det dødelige skyderi i grænsebyen El Paso i Texas.
Kritikerne har specifikt fremhævet måden, præsidenten tidligere har beskrevet migranter på, fortæller DR Nyheders journalist i Washington D.
C, Lasse Engelbrecht Jensen.
- Den mest radikale kritik kommer fra en af Demokraternes præsidentkandidater, Beto O'Rourke, som selv kommer fra netop El Paso, hvor mange ser en sammenhæng mellem Trumps retorik og de her handlinger.
- Det gør O'Rourke også, og så siger han, at Trump er medskyldig, når det ender med, at en mand dræber så mange i en by og i et supermarked, hvor flertallet har latinamerikansk baggrund og tilføjer så, at Trump er en såkaldt hvid nationalist, siger Lasse Engelbrecht Jensen.
Han nævner, at præsidenten ved flere af sine vælgermøder blandt andet har brugt ord som 'kriminelle', 'invasion', og 'voldtægtsforbrydere' til at beskrive den latinamerikanske befolkning.
Myndighederne i Texas efterforsker skyderiet i El Paso som lokal terrorisme eller en hadforbrydelse.
Blandt andet fordi gerningsmanden mistænktes for specifikt at udpege latinamerikanere som ofre og formodes at have skrevet et manifest, der udtrykker racisme og et ønske om at stoppe 'invasionen fra Mellem- og Sydamerika'.
De to skyderier, der fandt sted i weekenden i delstaterne Texas og Ohio har kostet mindst 29 personer livet.
Læs også:Demokrater bebrejder våbenlobby og republikanere for skyderi'Had hører ikke hjemme i USA'I sin eneste og korte kommentar til skyderierne, sagde præsidenten i går, at "had ikke hører hjemme i USA" og understregede, at situationen også handler om 'mentalt helbred', men undlod at forholde sig til kritikken af sit sprogbrug.
Og den kortfattede udtalelse kan være fordi, at man i Det Hvide Hus er klar over, at situationen kan blive en udfordring for præsidenten, lyder vurderingen fra Lasse Engelbrecht Jensen.
- Hele sagen om El Paso - i modsætning til skyderiet i Ohio, hvor vi endnu ikke ved så meget om, hvad der er sket - er et angreb på personer med latinamerikanske baggrund, siger han og fortsætter:- El Paso har været symbolet på hele debatten om etniske minoriteter og latinamerikanere, og hvis Trump bliver associeret med et angreb, og det er en præmis, mange allerede har købt, så kan det udgøre et problem for ham og Republikanerne, og det kan være derfor, der er så stille, siger han.
Den fungerende stabschef i Det Hvide Hus, Mick Mulvaney, har afvist kritikken af præsidenten.
Trumps fungerende stabschef, Mick Mulvaney, afviste i løbet af weekenden kritikken af præsidenten og understregede, at det ikke er rimeligt at forbinde 'hvid nationalisme' med præsidentens retorik.
- Hvorfor forsøger vi ikke at finde en løsning på det her i stedet?
Det er et seriøst problem, men det er meget syge mennesker, og det ved præsidenten.
Jeg synes ikke, det er fair at forsøge at bebrejde præsidenten det her, sagde han blandt andet til NBC og understregede:- Den her type situationer skal stoppes.
Vi skal løse problemet i stedet for at finde ud af, hvem vi kan bebrejde, lød det fra Mulvaney.
Politisk kritikHan påpegede samtidig, at flere af dem, der har stået for den hårdeste kritik i weekenden, er flere af de kandidater, der håber på at blive Demokraternes præsidentkandidat og han kritiserede dem for at forsøge at fremsætte kritik for politisk vinding.
Men også ifølge borgerrettighedscenteret Southern Poverty Law Center kan Det Hvide Hus ikke løbe fra sit ansvar.
- Det er i bedste fald uvidende og i værste fald uansvarligt at lade som om, at denne administration, og den hadefulde retorik den spreder, ikke spiller en rolle for den type af voldelige angreb, vi har set i El Paso, skriver gruppen.
FacebookTwitterKopier linkEmner:Beto O'Rourke (politiker)|Donald Trump (politiker)|Texas|USA|Kriminalitet




https://www.dr.dk/nyheder/udland/anklager-kraever-livstid-til-mand-bag-bomber-til-trump-kritikere

UdlandAnklager kræver livstid til mand bag bomber til Trump-kritikereAnklageren mener, at det skal koste Cesar Sayoc resten af livet bag tremmer, at han har sendt 16 pakkebomber.
Cesar Altieri Sayoc har erklæret sig skyldig i at have fremstillet og sendt flere brevbomber.
05.
aug.
2019 kl.
06.
01Bemærk: artiklen er mere end 30 dage gammelLæs opDagen bliver skæbnesvanger for Cesar Sayoc.
Her får den 57-årige mand fra den amerikanske delstat Florida udmålt sin straf ved en domstol i New York.
Sidste år skabte Sayoc skræk og rædsel i USA i to uger, da han sendte 16 pakker med rørbomber fyldt med glasskår og fyrværkeripulver til 13 kritikere af præsident Donald Trump, herunder flere prominente demokrater og tv-stationen CNN.
Hans forsvarsadvokater har opfordret til en mild straf og fortalt, at Cesar Sayoc boede i sin bil og tjente til dagen og vejen som dj på en stripklub og pizzabud i West Palm Beach, Florida, da han blev 'stadig mere besat, paranoid og vred'.
Læs også:Mand erklærer sig skyldig i at sende rørbomber til Trump-kritikereIfølge advokaterne var han overbevist om, at Donald Trumps fjender ville gøre skade på ham og andre tilhængere af den amerikanske præsident.
Omvendt mener anklagemyndigheden, at en livstidsdom er 'nødvendig og passende', eftersom Sayoc forårsagede 'udbredt frygt og panik' med sine pakkebomber op til midtvejsvalget i 2018.
Mange kendte målPakkerne blev sendt i oktober forud for det amerikanske midtvejsvalg i november.
De blev alle opsnappet af myndighederne, inden de nåede frem til deres planlagte modtagere.
Ingen af pakkerne eksploderede.
Blandt Sayocs mål var tidligere præsident Barack Obama, tidligere vicepræsident Joe Biden, tidligere udenrigsminister og præsidentkandidat Hillary Clinton, senatorerne Cory Booker og Kamala Harris, skuespiller Robert De Niro og det amerikanske medie CNN's kontorer i New York og Atlanta.
Cesar Sayoc erklærede sig ved en føderal domstol på Manhatten i New York i marts skyldig i at have sendt de 16 pakker med rørbomber.
Dengang sagde han, at han ikke ønskede at dræbe eller skade nogen, og at pakkerne ikke ville være eksploderet.
Den sidste påstand bakkes op af det amerikanske forbundspoliti, FBI, der har konkluderet, at brevbomberne ikke ville have virket.
Dommer Jed S.
Rakoff vil gå efter en straf på mindst ti års fængsel til den 57-årige Cesar Sayoc.
Han har tidligere været anholdt flere gange.
Blandt andet for vold i hjemmet, tyveri og for at fremsætte trusler om at sende eksplosiver til et elselskab i forbindelse med en strid om en regning.
/ritzau/APFacebookTwitterKopier linkEmner:Barack Obama (politiker)|Donald Trump (politiker)|USA|CNN|Kriminalitet




https://www.dr.dk/nyheder/indland/heinz-og-karin-fik-lov-til-koebe-sommerhus-i-danmark

IndlandHeinz og Karin fik lov til at købe sommerhus i DanmarkDet tyske ægtepar havde drømt om et sommerhus i Nordjylland i 25 år.
Flere og flere udlændinge får lov at købe sommerhus i Danmark.
Heinz og Karin Sterner er to af dem.
Af Amanda Heiberg Boberg og Josephine Nue05.
aug.
2019 kl.
10.
00Bemærk: artiklen er mere end 30 dage gammelLæs opRekordmange udlændinge får dispensation til at købe et sommerhus i Danmark.
FAKTA: Sådan får udlændinge adgang til det danske sommerhusmarkedCivilstyrelsen udsteder tilladelser til udlændinge, der ønsker at erhverve sig en såkaldt sekundærbolig i Danmark.
Det sker blandt andet efter kriterierne herunder.
Ansøgningsskemaet kan hentes her.
Tidligere ophold i Danmark:Det vigtigste punkt i vurderingen.
Har man været på 25 eller flere ferier i Danmark i de sidste 25 år, så vil man som hovedregel få tilladelse til køb af sommerhus.
Familiemæssig tilknytning:Har man familie i Danmark og hyppig kontakt med dem, så trækker det op i vurderingen.
Sproglig eller kulturel tilknytningKendskab til dansk historie, kulturliv og samfund trækker op i vurderingen.
Taler man dansk, så trækker det også op.
Tilknytning til konkret ejendomHar man eksempelvis afholdt ferie i det samme hus flere gange, så kan det trække op i vurderingen.
Kilde: CivilstyrelsenFaktisk fik hele 71 procent af dem der søgte i 2018 dispensation og lov til at købe et sommerhus.
For på trods af, at det siden 1959 ikke har været muligt for udlændinge at købe sommerhus i Danmark, så bliver flere sommerhuse solgt til folk fra især Norge og Tyskland.
Heinz og Karin Sterner er blandt de 374 udlændinge, der sidste år fik dispensation til at købe sommerhus i Danmark.
- Da jeg mødte min kone, sagde jeg til hende, at hvis hun ville gifte sig med mig, skulle hun være klar til at tage til Agger en gang om året.
Og det har vi så gjort.
Min kone har forelsket sig i Agger, og vi er her hvert år, når vi har ferie, fortæller sommerhusejer Heinz Sterner.
Men helt nemt var det ikke for det tyske par at få lov at købe deres sommerhus i Nordjylland.
De skulle bevise, at de har haft deres faste gang i Agger ved Thy i et kvart århundrede.
- Det var meget svært, fordi vi skulle bevise, at vi har været på ferie i Agger regelmæssigt i 25 år.
Det kunne vi kun, fordi jeg havde noteret alle udgifter i min notesbog.
Vi er lykkelige for, at vi kunne opfylde den her drøm, fortæller en berørt Karin Sterner.
Selvom antallet af udenlandske sommerhusejere stiger, er det ifølge ejendomsmægler Michael Bjarking fra EDC i Hurup ikke nemt at få dispensation fra den danske sommerhusregel.
- Det kræver noget helt specielt.
Det kan være familiemæssige relationer, eller som i det her tilfælde, hvor de kan bevise, at de har været her mange år i træk.
Det er ikke en selvhenter.
De udenlandske købere får lov til at kæmpe for det, siger han.
Vi skulle bevise, at vi har været på ferie i Agger regelmæssigt i 25 år.
Det kunne vi kun, fordi jeg havde noteret alle udgifter i min notesbog.
Vi er lykkelige for, at vi kunne opfylde den her drøm.
Karin Sterner, tysk sommerhusejerPå trods af det store besvær er Heinz og Karin Sterner selv positivt indstillet overfor den danske sommerhusregel.
- Agger er en lille ferieby.
Og i sådan en skal der være liv.
Men hvis alle sommerhusene bliver købt af udlændinge, som kun er her få uger om året, så bliver det svært for en lille by.
Så derfor er det godt, at det er svært at købe sommerhus som udlænding i Danmark, siger Heinz Sterner.
Blandede følelser i nabolagetBlandt de danske sommerhusejere i området er der blandede følelser omkring den store stigning i antallet af udenlandske købere.
Elisabeth Rønne, pensionist og sommerhusgæst: Det er både godt og ondt med flere udenlandske sommerhusejere.
Når ungdommen flytter fra Thy, så bliver husene jo tomme, og hvad skal man så gøre?
Skal det hele bare stå ubeboet hen?
Men omvendt påvirkes lokalområdet.
Forretninger, hoteller og restauranter kan gå hen og uddø.
Det kan få frygtelige konsekvenser på langt sigt, hvis alt står stille i vinterperioden.
Kjeld Breinholt Larsen, pensionist og sommerhusejer: Jeg synes det er ganske glimrende med de mange dispensationer.
Danskerne køber jo raskt væk sommerhuse i andre europæiske lande.
Så den er egentlig lidt overflødig, den sommerhusregel.
Vi bevæger os jo rundt omkring i verden, og det bør være frit for enhver at købe bolig, hvor man vil.
Lis Olsen, pensionist og sommerhusejer: Jeg er ikke bange for, at tyskerne kommer og køber det hele.
I sommerhusområderne reklamerer man jo meget for netop at få turister, og så må man også tage med, at nogle af dem gerne vil købe.
FacebookTwitterKopier linkEmner:Bolig|Fritidsaktiviteter|Jylland|EDC|Hurup




