https://www.dr.dk/nyheder/udland/tidspres-regnskyl-og-murbrokker-droner-hjaelper-redningsarbejdet-i-indonesien

UdlandTidspres, regnskyl og murbrokker: Droner hjælper redningsarbejdet i IndonesienMilitær og lokale kæmper fortsat med at finde overlevende efter tsunamien, der har kostet mindst 429 livet.
Droner bliver brugt til hurtigere at afsøge områder på øerne i Indonesien, der lørdag blev ramt af en dødelig tsunami.
Af Louise Brodthagen Jensen25.
dec.
2018 kl.
22.
07Bemærk: artiklen er mere end 30 dage gammelLæs opRundt om på det sydlige Sumatra og på den vestlige del af den indonesiske ø Java leder militærpatruljer, redningsberedskab og lokale stadig efter overlevende.
Mindst 429 mennesker har mistet livet, over 1.
400 personer er blevet såret, og over 150 er stadig meldt savnet, efter en tsunami skyllede ind over de indonesiske øer lørdag aften lokal tid.
Droner sparer vigtig tidDe tunge regnskyl samt den lave synlighed vanskeliggør redningsarbejdet.
Derfor har eftersøgningshold fra både militæret og frivillige sendt droner ud for at vurdere omfanget af skaderne langs de ufremkommelige kystområder.
Dronerne er en kæmpe hjælp og kan spare afgørende tid i eftersøgningen af de mange savnede, fortæller Røde Kors' katastrofekoordinator for Asien, Peder Damm.
- Dronerne kan give et godt overblik, for man kan få et billede af nogle områder, hvor man skulle have vadet igennem murbrokker, og hvad der ellers måtte være skyllet op, siger han.
- Det kan være ret svært at komme derud, og der kan dronerne spare eftersøgningsholdene for en masse ture ned ad sideveje og længere ind i områder end ude ved kysten.
De kan lettere afsøge det område, de har ansvar for, forklarer han.
Der er flere andre områder, vi ikke tidligere troede, var blevet ramt.
Men nu, hvor vi kommer ud i de mere øde områder, finder vi faktisk mange ofre her.
Yusuf Latif, talsmand for det nationale redningsberedskabRedningsarbejdere i området har taget særlige kameraer i brug for undersøge de ødelagte områder langs den 100 kilometer lange kystline ved Javas vestkyst, og de officielle myndigheder siger, at søgeområdet kan blive udvidet længere ned sydpå.
- Der er flere andre områder, vi ikke tidligere troede, var blevet ramt.
Men nu, hvor vi kommer ud i de mere øde områder, finder vi faktisk mange ofre her, siger Yusuf Latif, talsmand for det nationale redningsberedskab til nyhedsbureauet Reuters.
Tsunamien menes at være en følge af aktivitet fra den nærliggende vulkan Anak Krakatau, og ifølge flere øjenvidne-beretninger var der ikke nogen varsel, før de voldsomme bølger rejste sig og væltede mange meter ind over land.
Ifølge BBC har de indonesiske myndigheder nu tænkt sig at indføre varslingssystem, der i modsætning til det nuværende også kan registrere jordskred under vandet, som kan forårsage en tsunami.
Dødstallet kan stadig vokseIfølge Røde Kors' Peder Damm, der løbende er i kontakt med Røde Kors i Indonesien, er meldingen, at eftersøgningsholdene nu er igennem de fleste af de områder på det vestlige Java, som man formoder, er blevet ramt.
Hvad er der sket?
En kraftig tsunami ramte lørdag aften lokal tid Sundastrædet mellem øerne Java og Sumatra i Indonesien.
Aktivitet fra Anak Krakatau-vulkanen er ifølge de lokale myndigheder årsagen til tsunamien.
Anak Krakatau har udsendt aske og lava i flere måneder, inden en stor del af den faldt sammen og forårsagede en slags jordskred under vandet.
Han forventer dog stadig, at dødstallet vil vokse.
- I stil med tidligere katastrofer er den største udfordring lige nu at komme til de områder, der er påvirket, få alle bygninger afsøgt og få løftet og fjernet ruinerne.
Men man skal passe på med ikke at afskrive muligheden for stadig at finde overlevende, så eftersøgningen fortsætter, siger han.
Han påpeger, at det dog de næste mange timer vil foregå med stærkt nedsat tempo på grund af manglende lys.
- Strømmen er jo ikke etableret endnu, og så er der ikke meget, de kan gøre, udover at benytte sig af håndlygter og de lysmaster, som kører med generatorer.
Vulkanø skaber frygt for ny tsunamiPå øerne frygter befolkningen for flere skælv forårsaget af Anak Krakatau-vulkanen, der stadig er i udbrud.
Mere end 16.
000 personer er blevet evakueret, og de mange tusinde hjemløse opholder sig i midlertidige telte, hos familier, der har plads, eller i de dertil oprettede lejre i eksempelvis moskeer eller skoler.
Store askeskyer stiger op fra vulkanen Anak Krakatau i det sydlige Indonesien.
 Luftfoto af Anak Krakatau, som menes at have sat gang i den tsunami, der lørdag skyllede ind over store områder af Sumatra og Java.
1 / 2Store askeskyer stiger op fra vulkanen Anak Krakatau i det sydlige Indonesien.
1 / 2Luftfoto af Anak Krakatau, som menes at have sat gang i den tsunami, der lørdag skyllede ind over store områder af Sumatra og Java.
2 / 2En stor del af nødhjælpsarbejdet er udover at bistå redningsarbejdet og hjælpe de sårede også at hjælpe de mange tusinder, der nu skal have husly et sted, de har udsigt til at skulle opholde sig i i dage - og måske ugevis.
For der kan gå lang tid, før genopbygningsarbejdet kan sættes i gang, fortæller Peder Damm.
- Det frygtelige ved en tsunami er, at den rykker alt sammen med sig og tilbage ud i havet.
Så dem, der er tilbage, har ingenting, siger han.
Læs også:Indonesiske myndigheder kort før tsunami: "Tag det roligt"Lange udsigter til genopbygningPeder Damm forklarer, at inden det overhovedet når dertil, er der nogle strategiske overvejelser for de lokale myndigheder, eksempelvis om og hvor det måske er værd at oprette en såkaldt "no build-zone" for at forebygge, at noget lignende sker.
Ligesom der skal udarbejdes planer for, hvordan man bedst beskytter og hjælper befolkningen og bliver klar til at udvikle og genopbygge de landområder, hvor de mange tusinder mennesker skal bo.
Palu på øen Sulawesi blev i september ramt af et jordskælv og en tsunami, og her er oprydningsarbejdet stadig i gang.
 Myndighederne anslår, at over 2.
200 mistede livet efter tsunamien, der særligt ramte Palu i det centrale Sulawesi.
 Women look at the earthquake and liquefaction affected Balaroa neighbourhood in Palu, Central Sulawesi, Indonesia, October 11, 2018.
REUTERS/Darren Whiteside 1 / 3Palu på øen Sulawesi blev i september ramt af et jordskælv og en tsunami, og her er oprydningsarbejdet stadig i gang.
1 / 3Myndighederne anslår, at over 2.
200 mistede livet efter tsunamien, der særligt ramte Palu i det centrale Sulawesi.
2 / 3Women look at the earthquake and liquefaction affected Balaroa neighbourhood in Palu, Central Sulawesi, Indonesia, October 11, 2018.
REUTERS/Darren Whiteside 3 / 3Efter øen Sulawesi i september blev ramt af et jordskælv og en efterfølgende tsunami, der kostede mere end 2.
000 mennesker livet, er myndighederne stadig i færd med at afgøre, hvordan man kan genopbygge de ramte områder.
- De her overgangsfaser kan have lange udsigter, og selvom myndighederne efterhånden er godt klædt på, kan det tage mange måneder, lyder det fra Røde Kors' katastrofekoordinator, Peder Damm.
FacebookTwitterKopier linkEmner:Indonesien|Røde Kors|Redningsvirksomhed|Oversvømmelser|Sulawesi




https://www.dr.dk/sporten/oevrig/stor-russisk-skiskytte-stopper-efter-ny-dopingmistanke-jeg-kan-ikke-finde

Øvrig sportStor russisk skiskytte stopper efter ny dopingmistanke: 'Jeg kan ikke finde motivationen'To uger efter at skiskytten Anton Shipulin blev nævnt i forbindelse med dopingsag, stopper han karrieren.
Anton Shipulin vælger at stoppe karrieren efter weekendens konkurrence.
25.
dec.
2018 kl.
19.
12Bemærk: artiklen er mere end 30 dage gammelLæs opDen russiske skiskytte Anton Shipulin hører til blandt sportens største navne.
For fire år siden var Shipulin med til at sikre Rusland stafetguld ved vinter-OL i Sotji, men nu kvitter den 31-årige russer sporten, efter at han for nylig kom under mistanke for brug af doping.
Anton Shipulin fortæller, at han på fredag i Tyskland deltager i sin sidste konkurrence i karrieren.
Læs også:Norsk skiskytte får anden World Cup-sejr i træk: Vinder tæt løb på målstregen- Det bliver den sidste.
Der er ingen grund til at fortsætte og torturere mig selv, mine fans og elskede.
- Jeg kan ikke længere finde den motivation, jeg har brug for, siger Shipulin på en pressekonference i Moskva.
Han deltog ikke i vinter-OL i Sydkorea tidligere på året, da de russiske atleter var udelukket.
Udelukkelsen skyldtes Ruslands store problemer med systematisk dopingsnyd, som kom frem efter vinterlegene i Sotji i 2014.
Læs også:Russiske skiskytter mistænkes for doping13.
december blev Anton Shipulin så nævnt, da de østrigske myndigheder offentliggjorde, at de var i gang med at undersøge muligt dopingsnyd på Ruslands hold i skiskydning i forbindelse med VM i 2017.
VM blev sidste år afholdt i den østrigske by Hochfilzen.
Offentliggørelsen fik straks Shipulin til tasterne.
- Jeg er vred og rasende over den heksejagt, der foregår, skrev han på Instagram.
Læs også:Norsk skiskytte fortsætter supersæsonPå tirsdagens pressemøde i Moskva forklarede russeren desuden, at han ikke er fysisk på toppen.
- Ud over de andre ting, så er der også mit helbred.
Tre gange inden for den seneste måned har jeg haft virale infektioner.
- Jeg forsøger ikke at løbe fra problemerne.
Jeg har altid været ren, siger han.
/ritzau/AFPFacebookTwitterKopier link




https://www.dr.dk/nyheder/indland/12-digitale-medier-boern-er-paa-og-hvordan-de-kan-komme-galt-af-sted

Indland12 digitale medier børn er på - og hvordan de kan komme galt af stedVed du, hvilke digitale universer dine børn befinder sig i på deres telefoner?
De fleste danske børn og især unge har i dag et onlineliv, som fylder meget i deres hverdag.
Men for nogen går det galt.
Af Lisbeth Quass og Thea Deleuran Müller25.
dec.
2018 kl.
20.
08Bemærk: artiklen er mere end 30 dage gammelLæs opVoksne danskeres digitale socialliv er fortsat tæt knyttet til Facebook og et par andre platforme.
Børn og især unge derimod har en langt mere varieret brug af sociale medier.
De fleste af de oplevelser, de har på internettet, er harmløse.
Men hvor bevæger de sig typisk hen, når de i øjeblikket dykker ned i deres telefoner?
Og hvilke risici skal forældre alligevel være opmærksomme på, når de slipper dem fri på de sociale platforme?
De spørgsmål har digital rådgiver Astrid Haug, børnefaglig konsulent Sanne Lind fra Børns Vilkår og forfatter og foredragsholder Lykke Møller Kristensen, som er ekspert i børn og unges adfærd online, hjulpet DR Nyheder med at besvare.
Læs også:Gode råd til forældre om børn på sociale medier: Følg med og bliv ikke sur1FacebookFacebook Ligesom mange andre sociale medier har Facebook en nedre aldersgrænse på 13 år.
Men rigtig mange danske børn under 13 år har en profil på Facebook og bruger også den tilhørende chat- og videoopkaldstjeneste, Messenger.
En af faldgruberne ved Facebook er, at børn kan møde indhold, de er alt for små til, eller som på ingen måde er verificeret.
De kan også blive kontaktet af voksne, de ikke kender, som udgiver sig for at være børn.
2Ome.
tv(© DR Nyheder)Med få klik kan brugerne af Ome.
tv helt anonymt klikke sig igennem direkte videoforbindelser til mennesker rundt omkring i verden.
Flere skoler i Danmark har advaret mod den populære app og tilhørende hjemmeside, hvor børn helt ned til 12 år uforvarende kan blive stillet direkte igennem til voksne, der er nøgne, onanerer eller i ekstreme tilfælde begår overgreb på børn.
3InstagramInstagram Instagram fungerer som digitalt fotoalbum, hvor man kan like og dermed anerkende hinandens billeder.
På Instagram handler det meget om at blive set.
Gerne i et perfekt lys, på rejser til eksotiske steder og med det helt rigtige tøj.
Derfor er Instagram ifølge forskellige undersøgelser et af de sociale medier, der slider mest på de unge brugeres selvværd og velbefindende.
4YoutubeYoutube Youtube er generation Z's flimmerkasse, som mange børn og unge i dag er vokset op med.
Her kan brugerne se og kommentere på et gigantisk tag-selv-bord af videoer, som deles af andre brugere verden over.
De kan også følge youtubere, som laver deres egne videodagbøger.
Mange af videoerne på Youtube er lærerige og underholdende.
Men der er også voldeligt og seksuelt indhold, som er uegnet for børn.
Dele af Youtube virker derudover som nærmest voksenfri zoner, hvor børnene kan møde alt fra højreorienteret propaganda til sundhedsskadelige vandkure.
Det er muligt at slå et børnefilter til, men det giver højst en grovsortering.
5SnapchatSnapchat En app som især hitter blandt børn og unge.
På Snapchat kan brugerne sende videoer, billeder og beskeder til hinanden, som kun vises i et vist tidsrum.
Derudover er der det, som kaldes snapstreaks.
Det er, når man i mere end tre dage har sendt snaps til hinanden med højst 24 timers mellemrum.
Nogle børn og unge er så opsatte på at holde deres streaks i live, at de deler kodeord med andre, som kan passe deres streak, når de ikke selv har tid.
Andre bliver decideret afhængige.
På Snapchat er der også en funktion, som hedder snapkortet, hvor folk fra hele verden kan indsende snaps anonymt, hvorefter man kan klikke rundt på kortet og se dem.
Nogle børn har været tilkoblet kortet uden at vide det, selvom de selv aktivt skal slå kortet til, og selvom Snapchat har en række sikkerhedstiltag, der skal forhindre den slags.
6Yubo - der tidligere hed YellowYubo Yubo er et socialt medie tilknyttet Snapchat, hvor brugerne kan finde nye bekendtskaber ved at 'swipe' den ene eller den anden vej og vælge, om man vil finde drenge eller piger.
Yubo kan derfor bruges lidt som dating-appen Tinder, der bruges af voksne.
Børnetelefonen er flere gange blevet kontaktet af børn og unge, som har haft problemer med Yubo.
Blandt andet er en 14-årig pige blevet forsøgt afpresset til at sende nøgenbilleder af sig selv.
7TikTok - der tidligere hed Musical.
lyTikTok Et populært socialt medie blandt børn.
Her kan brugerne mime og danse, mens de filmer en video af sig selv i op til 15 sekunder.
Derefter kan andre kommentere og like videoen.
Selv om aldersgrænsen på mediet er 13 år, er langt de fleste brugere yngre, og man bliver heller ikke spurgt til sin alder, når man opretter en profil.
TikTok kan virke meget uskyldigt, så det har hidtil været lidt en forælderfri zone.
Red Barnet har lavet en guide til det sociale medie, som du kan finde her.
8MoviestarplanetMoviestarplanet En virtuel verden, som især er populær blandt piger i alderen otte til 12 år.
Hver bruger har deres egen figur, som de kan købe makeup, tøj, gadgets, møbler og digitale kæledyr til – vel at mærke for rigtige penge – og de kan lave små film.
Gennem avataren kan de også kommunikere med både venner og fremmede, de møder i det digitale univers.
Nogle forældre har advaret om, at der også er voksne, som har fået øjnene op for platformen, og at de har misbrugt den til at forulempe børn.
Det forsøger platformen at komme til livs.
9MomioMomio En blanding af socialt medie og spil, hvor børn kan chatte, dele deres tanker og billeder, se videoer og style den virtuelle figur, der er tilknyttet deres profil.
Alle brugerne er anonyme.
Ligesom på MovieStarPlanet har der været eksempler på, at voksne med slette intentioner gemmer sig bag nogle af de figurer, der bevæger sig rundt i Momio.
Momio er begyndt at bruge kunstig intelligens for at finde og fjerne uønskede brugere.
10MinecraftMinecraft Minecraft er et hyperpopulært onlinespil blandt børn over hele verden, som går ud på at bygge sin egen verden med virtuelle byggeklodser.
Men der har også været eksempler på, at voksne spillere forsøger at knytte tætte kontakter til mindreårige spillere og bearbejder og manipulerer med dem – såkaldt grooming – med henblik på at muliggøre overgreb enten online eller ved møder i den virkelige verden.
Det er også sket i andre populære onlinespil som eksempelvis World of Warcraft og Counter Strike.
Der er også svindlere, som har fundet måder at bedrage andre spillere for penge.
11Ask.
fmAsk.
fm (© DR Nyheder)Ask.
fm er en social netværkstjeneste, der handler om at stille spørgsmål og give svar.
Man opretter en profil og kan derefter forbinde den til andre sociale medier for at finde venner.
Brugerne kan stille spørgsmål anonymt, og der har været eksempler på, at appen er blevet brugt til grov mobning.
Læs også:7 GODE RÅD Ved dit barn, hvordan det skal opføre sig på sociale medier?
12FortniteFortnite (© DR Nyheder)I det gratis onlinespil Fortnite spiller man mod andre spillere fra hele verden.
Der er en lang række muligheder for tilkøb i form af våben, værktøj og andet.
Derfor kan det blive en kostbar affære.
Derudover er der en chatfunktion uden moderation, hvor brugerne kan blive kontaktet af fremmede.
Er der sociale platforme, vi har glemt, som også er værd at informere om?
Så send gerne en mail til liqu@dr.
dkFacebookTwitterKopier linkEmner:Facebook|Snapchat|Instagram|Sundhed og velvære|Computerspil




https://www.dr.dk/nyheder/udland/journalist-doede-efter-have-sat-ild-til-sig-selv-nu-fyrer-politiet-taaregas-mod

UdlandJournalist døde efter at have sat ild til sig selv: Nu fyrer politiet tåregas mod demonstranterEn ung journalist satte ild til sig selv i frustration over manglende reformer efter det arabiske forår.
Politiet fyrer tåregas mod demonstranter, der har sat ild til barrikader i gaderne i Kasserine.
Af Anna Sol Jørgensen25.
dec.
2018 kl.
18.
37Bemærk: artiklen er mere end 30 dage gammelLæs opFlere personer er blevet anholdt, og seks politibetjente er kommet til skade i den tunesiske by Kasserine, hvor politiet har affyret tåregas mod demonstranter.
Det oplyser en talsmand for Tunesiens indenrigsministerium til nyhedsbureauet AP.
Demonstranterne er gået på gaden for at bakke op om en ung journalist, der i går døde efter at have sat ild til sig selv i Kasserine.
Journalisten, Abderrak Zorgui, havde lagt en video på sociale medier inden hans fysiske protest, der endte med at koste ham livet.
Det arabiske forårDet arabiske forår sprang ud i Tunesien i december 2010, efter at den arbejdsløse akademiker Mohamed Bouazizi satte ild til sig selv i protest mod arbejdsløshed.
Hans protest udviklede sig til store demonstrationer i flere byer i Tunesien, og den 14.
januar 2011 trak landets daværende præsident, Zine el Abidine Bel Ali sig som leder af landet.
Oprøret i Tunesien spredte sig i de følgende måneder til flere arabiske lande - blandet andet til Egypten og Syrien.
I videoen gør han det klart, at han er utilfreds med den udbredte arbejdsløshed, der plager Tunesien, og at der ikke er sket store ændringer i landet efter det arabiske forår i slutningen af 2010.
- Vi skal tale om arbejdsløshedDengang gik store grupper af demonstranter på gaden og krævede, at arbejdsløsheden i landet blev bragt ned, og at økonomien skulle forbedres.
Men det mente Abderrak Zorgui ikke, at landets magthavere er lykkedes med.
- I dag og i morgen skal vi tale om arbejdsløshed.
Folk i Kasserine har ikke noget at leve af.
De har ikke noget at fylde i maverne.
Folket vil protestere og fylde gaderne.
Myndighederne vil kalde os terrorister.
De vil bede os om at holde kæft, lyder det i videoen fra Abderrak Zorgui.
Den unge journalist blev bragt på hospitalet, kort efter at han satte ild til sig selv, og døde kort tid efter.
Allerede i går aftes udløste hans protest demonstrationer i gaderne i Kasserine, og de er fortsat i dag, hvor politi bevæbnet med tåregas er blevet sat ind mod demonstranterne.
Ifølge AP er den fattige by Kasserine, hvor arbejdsløshed og fattigdom er udbredt, blevet et symbol på Tunesiens økonomiske problemer og spændinger i samfundet.
FacebookTwitterKopier linkEmner:Arbejdsløshed|Tunesien|Demonstrationer|Politi|Brande




https://www.dr.dk/sporten/cykling/postnord-danmark-rundt/danske-tour-stjerner-i-postnord-danmark-rundt-jeg-fornemmer

PostNord Danmark RundtDanske Tour-stjerner i PostNord Danmark Rundt?
'Jeg fornemmer, de gerne vil'I 2019 foregår Danmark Rundt tre uger efter Tour de France, hvilket kan få topryttere til at prioritere løbet.
(ARKIV) Jesper Worre håber på, at en rytter som Michael Valgren kan komme hjem til PostNord Danmark Rundt næste år, hvis det passer ind i hans kalender.
25.
dec.
2018 kl.
17.
55Bemærk: artiklen er mere end 30 dage gammelLæs opDe største danske cykelstjerner kan måske lokkes til start i PostNord Danmark Rundt i 2019.
Sådan lyder håbet fra løbsdirektør Jesper Worre, efter at han i sidste uge præsenterede ruten til den 29.
udgave af det danske etapeløb.
I år fravalgte de største danske ryttere Danmark Rundt - sandsynligvis fordi cykelløbet lå i umiddelbar forlængelse af Tour de France.
Læs også:VIDEO Kærlighed på cyklen hjælper Danmarks bedste baneryttereI 2019 er det danske løb placeret fra 21.
til 25.
august godt tre uger efter Tour-afslutningen.
Til gengæld kolliderer Danmark Rundt med et andet stort etapeløb, nemlig Vuelta a España, men det bekymrer ikke Worre.
- Jeg håber, at vi kan få de danske Tour-stjerner til at stille op.
- Jeg fornemmer også, at de danske ryttere gerne vil, men det skal bare passe ind i deres program, siger Jesper Worre.
Læs også:Dansk cykelhold har store ambitioner: Går efter sejren i Danmark RundtPlaceringen i kalenderen betyder meget for et forholdsvis lille dansk etapeløb midt mellem de store løb på cykelsportens øverste niveau, World Touren.
- De bedste danskere har fået en stor rolle på deres hold.
Det er næsten for uoverskueligt for dem at slutte Touren om søndagen og få dem til at stille op om onsdagen på hjemmebane, hvor publikum også forventer noget af dem, siger løbsdirektøren.
Worre håber på, at de nye datoer kan lokke stjerner som Michael Valgren, Jakob Fuglsang, Søren Kragh Andersen, Mads Pedersen, Christopher Juul-Jensen og Magnus Cort til start i Silkeborg 21.
august.
Læs også:Henrik Liniger: ’En lille, ny detalje ændrer Danmark Rundt’- De er simpelthen blevet gode, og der er så mange, så man skal lige tælle på fingrene for at få dem alle med.
Men kunne vi få de der fem-seks stykker med, ville det være fedt, siger Worre.
Han har dog ikke fået lovning på noget fra de danske profiler eller deres arbejdsgivere.
- Så langt er vi ikke nået, siger han.
Worre fortæller, at de største danske cykelryttere tidligere var nogenlunde faste startere i Danmark Rundt.
- I 1980'erne var Rolf Sørensen, Bjarne Riis, Jesper Skibby, Brian Holm, Kim Andersen og jeg selv med.
De store kom hjem og havde det sjovt med at prøve at slå hinanden, siger Jesper Worre.
Læs også:Fuglen fik for meget fisk: For meget Omega 3 ødelagde Astana-kaptajnens Tour de FranceVuelta a España begynder 24.
august - altså dagen før Post Danmark afsluttes på Frederiksberg Allé i København.
Løbsdirektøren frygter dog ikke konkurrencen fra det spanske etapeløb.
- De ryttere, der kører Touren, skal ikke køre Spanien Rundt, og derfor er der gode muligheder for, at de kan køre her, siger Worre.
PostNord Danmark Rundt er blevet kørt siden 1985 - dog med en pause fra 1989 til 1994.
/ritzau/FacebookTwitterKopier link




https://www.dr.dk/nyheder/indland/ventetider-til-psykolog-slaar-rekord

IndlandVentetider til psykolog slår rekordDu må vente op mod tre måneder, hvis du lider af angst eller depression.
Siden Dansk Psykolog Forening begyndte at undersøge ventetiden tilbage i 2013, er ventiden gået fra cirka 7 uger til elleve en halv uge.
Af sandra Meinecke25.
dec.
2018 kl.
18.
33Bemærk: artiklen er mere end 30 dage gammelLæs opHvis du lider af angst eller depression, kan du få tilskud fra det offentlige til en tid hos en psykolog.
Men du skal være tålmodig, for du kommer i gennemsnit til at vente 11,5 uger.
Det er den højeste ventetid i fem år, viser en undersøgelse fra Dansk Psykolog Forening, som har spurgt omkring halvdelen af de medlemmer, der er tilknyttet den offentlige sygeforsikring.
Psykolog Forening: Det har vidtrækkende konsekvenserSiden 2013 er ventetiden i samtlige såkaldte henvisningskategorier steget.
Klienter, der i november 2018 er henvist til en psykolog på grund af seksuelle overgreb, trafikuheld eller selvmordsforsøg, kommer i gennemsnit til at vente i 9,6 uger på landsplan.
- Ventetiden har konsekvenser, der rækker langt ud over den enkelte.
Set fra et samfundsperspektiv er det også en utrolig dårlig forretning, siger Dansk Psykolog Forenings formand, Eva Secher Mathiasen.
Hun forklarer, at de lange ventetider både kan forværre tilstanden hos den enkelte og gøre selve behandlingen meget dyrere.
- Mens man venter, er der også risiko for, at man får det så dårligt, at man ryger udenfor arbejdsmarkedet, siger hun.
Dansk Psykolog Forenings formand, Eva Secher Mathiasen, er ærgerlig over udviklingen og efterlyser flere penge til den offentlige ordning.
- Ventetiden vokser, fordi der ikke er afsat penge nok i ordningen til, at alle dem, der går til egen læge og får en henvisning, kan komme i behandling, siger Eva Secher Mathiasen.
Formand for Psykiatrifonden Anne Lindhardt opfordrer, folk der venter på hjælp til at benytte sig af telefonisk rådgivning, indtil de får en tid hos en psykolog.
Hun kalder ventetiden på 11,5 uger for "en kedelig udvikling".
Demotiverende at venteHos Psykiatrifonden bakker formand Anne Lindhardt op om, at en af årsagerne er økonomien, og hun kalder de mange ugers ventetid for en ”kedelig og skidt udvikling”- Vi har et generelt problem i Danmark med, at der ikke er en ventetidsgaranti under sygesikringen, siger hun og tilføjer, at løsningen er ”at sende flere penge”.
Anne Lindhardt mener, at ventetiden skal ned på fire til seks uger.
-Det kan godt være demotiverende, at der skal gå så lang tid.
Man føler sig lidt slået hjem i ludo, siger hun.
Undersøgelsen fra Dansk Psykolog Forening viser også, at der er regionale forskelle på ventetiden.
I Region Nordjylland og Region Midtjylland er ventetiden højere end landsgennemsnittet.
Politikere: Løsningen er flere ydernumreMay-Britt Kattrup, medlem af Folketinget for Liberal Alliance, er utilfreds med de lange ventetider.
Hvad er et ydernummerYdernumre er det nummer, som en privatpraktiserende sundhedsperson skal have, hvis han eller hun yder behandlinger for den offentlige sygesikring.
- Det er bestemt ikke godt nok.
Det er meget vigtigt at få hurtig hjælp, når man har psykiske problemer, siger hun og tilføjer, at det også er derfor, at området har været "prioriteret højt" de seneste år.
- Nu er det regionernes opgave at sørge for, at det kommer ud og skaber kortere eller ingen ventetider, siger hun.
Dog vil hun ikke udelukke, at der er brug for flere penge, men først og fremmeste mener hun, at løsningen skal findes et andet sted:- Det vil være en rigtig god ide, hvis regionerne udleverede flere ydernumre, siger May-Britt Kattrup.
Det er Flemming Møller Mortensen fra Socialdemokratiet enig i.
- Det (ventetiderne red.
) er uacceptabelt.
Dem, som er henvist til behandling, risikerer at blive mere syge, mens de venter.
Der er brug for mere økonomi og flere ydernumre til psykologerne.
Læs også:Ventetider på over 10 uger: Køen er rekordstor til psykologFacebookTwitterKopier linkEmner:May-Britt Buch-Kattrup (politiker)|Dansk Psykolog Forening|Sundhed og velvære|Jylland|Liberal Alliance




https://www.dr.dk/sporten/cykling/alpe-dhuez-kan-besejres-i-din-dagligstue-e-cykling-er-ikke-bare-en-doegnflue

CyklingAlpe d’Huez kan besejres i din dagligstue: 'E-cykling er ikke bare en døgnflue'Den virtuelle verden kommer mere og mere ind på markedet, og det ser man nu også i cykling.
Af Frederik Palle og indslag: Helena Melin25.
dec.
2018 kl.
18.
36 | opdateret 27.
dec.
2018 kl.
10.
45Bemærk: artiklen er mere end 30 dage gammelLæs opMedmindre du er en af de få, som nyder at mærke frosten på næsetippen, så er det slut med undskyldningen om, at det dårlige vejr er årsagen til, at du ikke hopper op på cyklen.
E-cykling stormer nemlig fremad for både professionelle cykelryttere og sofa-cyklisten.
Du kan hjemme på din hometrainer konkurrere mod andre fra hele verden, og spørger man formanden for Danmarks Cykle Union, så er det ikke bare en dille.
- Det er ikke døgnflue, som bare går over.
Det er et reelt træningsalternativ, og samtidig er det meget ægte, forklarer Henrik Jess Jensen.
Læs også:Danske Tour-stjerner i PostNord Danmark Rundt?
'Jeg fornemmer, de gerne vil'Via Zwift, som er en af flere softwares bag, kan man nemlig køre i alle slags terræner.
Alt fra brosten til de stejle stigningsprocenter op ad legendariske bjerge.
- Du får den her oplevelse af, at det er lettere at træde, når du sidder på hjul af nogen.
Og man mærker også de rigtige stigningsprocenter.
Så det er ret meget som ude på landevejen, forklarer Henrik Jess Jensen.
Claus Nielsen er en af dem, som er hoppet med på vognen med e-cykling.
Han kører for holdet Fusion ECT, og når børnene er lagt i seng, så hopper han på cyklen i skuret og kører cykelløb.
Læs også:VIDEO Kærlighed på cyklen hjælper Danmarks bedste baneryttere- Det er kun toppen af isbjerget.
Jeg tror i den grad, at det her kommer til at revolutionere cykelsporten med de her platforme, forklarer han.
Meget mere fysikCounter-strike, Fifa og andre ting har indtaget verden med en bunke af popularitet.
Fælles for de ting er dog, at kravet til den fysiske form ikke behøver at være vanvittig.
Det er den i høj grad til e-cykling, fordi hvis du ikke har noget i benene, så har du ikke en chance.
- Halvdelen af alle World Tour-ryttere er allerede på Zwift, så du kan faktisk møde en hel del forskellige typer inde i den virtuelle verden.
Der er nemlig også at hav af motionister, der også bruger appen.
Det er faktisk for alle, forklarer Henrik Jess Jensen.
Læs også:Henrik Liniger: ’En lille, ny detalje ændrer Danmark Rundt’DCU bakker meget op omkring e-cykling, da de ser masser af muligheder i det, og tanken om danske mesterskaber i e-cykling i 2020 er ikke urealistiske, ligesom der kan være verdensmesterskaber allerede næste år.
- Det her giver en fleksibilitet, hvor der virkelig er mulighed for at træne på den ægte måde i en periode, hvor det bliver hurtigt mørkt, og vejret langt fra er optimalt, siger Henrik Jess Jensen.
- Landevejssportens barriere er, at man skal ud i trafikken.
Det er langt mere sikkert at samle nogen i den virtuelle verden og introducere dem til cykelsporten den vej.
Så det giver os en række nye facetter, forklarer han.
Læs også:Fuglen fik for meget fisk: For meget Omega 3 ødelagde Astana-kaptajnens Tour de FranceDet er ikke bare en mulighed for at komme i god form, men det er også en mulighed for at møde nye mennesker.
- Vi får mulighed for at tilbyde vores nuværende medlemmer et helt nyt fællesskab.
Vi vil komme med en række muligheder, hvor man eksempelvis kan prøve at træne sammen med en landstræner eller måske nogle koryfæer.
På den måde kan sporten foldes endnu mere ud, forklarer Henrik Jess Jensen.
FacebookTwitterKopier linkEmner:Cykelsport|Danmarks Cykle Union|Vejret




https://www.dr.dk/nyheder/vejret/lune-dage-uden-megen-regn

VejretLune dage uden megen regnDagen er allerede blevet et minut længere.
Sådan så vejret ud Juledag ved Hirtshals fyr.
Længere mod syd i Jylland var der ikke så megen blå himmel.
Af Mikael Jarnvig25.
dec.
2018 kl.
15.
43Bemærk: artiklen er mere end 30 dage gammelLæs opDet tegner til at blive en lun afslutning på året 2018.
Der er ikke mere sne i prognoserne og kun et enkelt regulært regnvejr.
Vestenvind og høje temperaturerResten af året vil vinden komme fra vestlige retninger, og det betyder ganske høje temperaturer - nogle dage helt op til 8 grader.
Det bliver dog lidt køligere på årets to sidste dage.
Som prognoserne ser ud her juledag, kan der komme nattefrost natten før nytårsaftens dag.
Det skulle også være den eneste nat.
Mest tørt vejrDet meste af tiden holder vejret tørt, og nogle af dagene kommer der også lidt sol.
Der kommer dog også et regulært regnvejr forbi.
I øjeblikket ser det ud til at komme ind vestfra lørdag eftermiddag eller aften, og det skulle være ude af landet igen søndag formiddag.
Derefter klarer det pænt op, og søndag bliver med en del sol, men også lidt blæsende.
NytårsvejretSelve nytårsaften er der udsigt til frisk vestenvind, skyet vejr og temperaturer omkring 5 plusgrader.
FacebookTwitterKopier linkEmner:Vejret




https://www.dr.dk/sporten/haandbold/herrelandsholdet/mikkel-hansen-laseropereret-kort-foer-ol-triumf-kunne-ikke-loebe

HerrelandsholdetMikkel Hansen laseropereret kort før OL-triumf: Kunne ikke løbe uden mavesmerterEn måneds tid før håndboldherrernes OL-guld i 2016 blev stjernen Mikkel Hansen laseropereret i maven.
Danmarks Mikkel Hansen ved herrehåndboldlandsholdets træning i Ceres Arena i Aarhus, tirsdag 23.
oktober 2018.
.
 25.
dec.
2018 kl.
14.
54Bemærk: artiklen er mere end 30 dage gammelLæs opHåndboldstjernen Mikkel Hansen var i problemer frem mod herrelandsholdets OL-guld i Rio i 2016.
For at fjerne smerterne i en betændt akillessene havde han i et halvt år taget smertestillende piller og derfor ikke lagt mærke til, at han havde fået en skade i venstre side af maven blot en måned før OL.
Læs også:GOG topper ligaen efter syvende sejr i trækPludselig ramte smerterne ham med et hårdt slag en morgen kort før legene.
- Jeg kunne ikke løbe uden at få et jag i maven.
Det var ret ubehageligt.
- Jeg nåede også at tænke mit, for OL ventede lige om hjørnet, og jeg ville gerne være i topform, men det var jeg ikke helt, siger Mikkel Hansen til Jyllands-Posten.
Læs også:GOG-profil misser VM efter korsbåndsskade: 'Kæmpe tab for landsholdet'Landsholdsspilleren blev laserbehandlet for skaden, og så droppede han straks de smertestillende piller og tog en pause fra træningsbanen.
I dag ved Mikkel Hansen fortsat ikke, hvad der var galt med maven i dagene frem mod OL, men de smertestillende piller, har han droppet for altid.
Læs også:Ekspert om slem skade til Kirkeløkke: ’Kæmpe streg i regningen for landstræneren’- Jeg skal ikke ud i den slags igen, siger han.
Danmark vandt OL-guldet i Rio med en finalesejr over Frankrig på 28-26.
I januar er Danmark medvært for VM i samarbejde med Tyskland.
Danmark og Mikkel Hansen indleder turneringen 10.
januar i Royal Arena i København mod Chile.
/ritzau/FacebookTwitterKopier link




https://www.dr.dk/nyheder/indland/carstens-datter-blev-tilbudt-penge-fraekke-billeder-paa-snapchat-det-er-helt

IndlandCarstens datter blev tilbudt penge for frække billeder på Snapchat: 'Det er helt utilgiveligt'Carsten Krogsgaard overvejede at forbyde sin nu 14-årige datter at være på sociale medier.
Carsten Krogsgaards datter har også fået tilsendt billeder med seksuelt indhold.
Af Lisbeth Quass og Lasse Lindegaard Pedersen25.
dec.
2018 kl.
16.
06Bemærk: artiklen er mere end 30 dage gammelLæs op- Vil se noget frækt.
Den kortfattede besked til Carsten Krogsgaards yngste datter tikkede ind på Snapchat en aften lidt efter spisetid sidste sommer.
Beskedens afsender havde netop tilbudt penge til pigen, som dengang var 13 år gammel.
- Vil du snakke med min far?
, svarede hun – og viste beskederne til sin far.
Han blev rasende.
Ikke på sin datter, som var skræmt over henvendelsen, men på den efter alt at dømme voksne mand, som havde kontaktet hende.
Carsten Krogsgaards datter ønsker ikke selv at blive interviewet om hendes oplevelse på Snapchat.
Men han synes, det er vigtigt at få fortalt andre forældre, hvad deres børn kan komme ud for online.
Det er nemlig ikke den eneste gang, hans datter er blevet kontaktet på sociale medier af mænd.
Læs også:Rigspolitiet får flere anmeldelser om digitale sexkrænkelser mod børn: "Det er noget forbandet svineri"Mobning på mobilenIfølge tal fra DR's medieforskning anvender 85 procent af børn og unge i alderen ni til 14 år sociale medier dagligt.
For mange er de sociale medier og deres telefoner en helt integreret af hverdagen, der gør det muligt for dem at følge med i vennernes liv, kommunikere og knytte venskaber.
Men der er også børn og unge, der ikke bare udveksler likes og sjove chatbeskeder på deres telefoner, men som møder grov mobning eller seksuelle tilnærmelser fra voksne.
Carsten Krogsgaards datter har oplevet begge dele.
Mobningen kom først – i form af opkald fra andre børn, der ringede fra hemmeligt nummer og sagde, at hun var grim, at hun var fed, og at hun skulle dø.
I starten blev hun ringet op et par gange om dagen, senere sneg de daglige opkald sig op på over 30.
© ScanpixBørns debut på sociale medierBørn i Danmark får typisk deres første smartphone, når de er omkring ni år gamle.
Derefter kommer de ofte hurtigt på sociale medier.
Generelt er pigerne et år eller to tidligere på sociale medier end drengene.
Kilde: DR MedieforskningEfter en længere, opslidende periode blev mobningen stoppet.
Men da hun fik lov til at komme på Facebook, Messenger og Snapchat, bød telefonen på flere grimme overraskelser i form af de uønskede beskeder og billeder med seksuelt indhold fra mænd.
Det har ikke været muligt for DR Nyheder at efterprøve identiteten på de brugere, Carsten Krogsgaards datter har fået beskeder fra.
Men ifølge ham ser de ud til at være mere end 40 år gamle.
- Hun er også blevet kontaktet om at blive hentet på skolen.
Og det er jo mænd, som ved, at hun er 14 år og går i skole, fortæller Carsten Krogsgaard, der bor i Rødovre og er salgschef i en stor virksomhed.
- Det er helt utilgiveligt.
Overvejede forbud mod sociale medierCarsten Krogsgaard nåede dertil, hvor han tænkte, at hans datter så slet ikke måtte bruge sociale medier.
Men det lagde han på hylden igen.
Han tror, at et forbud kun ville gøre det endnu mere tillokkende for datteren at være på sociale medier.
- Det ville også være helt forkert, at hun skulle straffes, fordi nogen ikke kan finde ud af at opføre sig ordentligt.
De har haft lange samtaler om, hvad hun skal gøre, hvis hun får lignende henvendelser igen.
At hun skal blokere afsenderen og altid komme og sige det til sine forældre med det samme.
Carsten Krogsgaard stoler på, at hun vil holde den aftale.
- Jeg kan kun anbefale, at man taler åbent med sine børn om, hvad der sker på deres telefoner.
Om det så er mobning eller noget andet.
For det er ikke noget, de skal skamme sig over.
Det er jo ikke dem, der gør noget galt.
Børn på sociale medier•Man skal være 13 år for at bruge sociale medier som Snapchat, Instagram og Facebook.
En del børn i Danmark får dog profiler tidligere.
•I en spørgeskemaundersøgelse blandt børn i alderen syv til 12 år oplyser 58 procent, at de bruger YouTube mindst dagligt.
•36 procent af børn i samme aldersgruppe bruger andre sociale medier mindst dagligt.
•Heraf er Snapchat mest populært – det bruger 33 procent af børnene mindst dagligt, mens 21 procent bruger Instagram.
•Kilde: Tallene er fra 2017 og baseret på en spørgeskemaundersøgelse lavet af Epinion for DR Medieforskning blandt 729 børn i alderen syv til 12 år.
Snapchat: Det er privat kommunikationDR Nyheder har spurgt Snapchat, hvad der bliver gjort for at beskytte mindreårige brugere mod tilnærmelser fra voksne på platformen.
Snapchat har ikke ønsket at stille op til interview, men oplyser i et skriftligt svar, at der ikke bliver holdt øje med indhold, som bliver udvekslet i beskedfunktionen, da det bliver betragtet som privat kommunikation.
Når en bruger bliver anmeldt til Snapchat for at kontakte mindreårige på upassende vis, bliver deres profiler dog lukket ned med det samme.
Derudover er det for eksempel helt bevist gjort svært at søge personer frem på appen, hvis man ikke kender deres brugernavn i forvejen.
For at undgå uønskede henvendelser anbefaler Snapchat derfor, at mindreårige ikke deler deres brugernavn offentligt eller tilføjer brugere som venner, hvis de ikke kender dem i virkeligheden.
Råd til voksne om børns onlineliv:•Hjælp dit barn med at gennemgå sine apps.
Giver de for eksempel adgang til barnets placering eller kamera?
•Søg informationer om de tjenester, dit barn bruger, og om formålet med tjenesterne.
Er der for eksempel en chatfunktion?
•Spørg dig selv: Tør dit barn sige det til dig, hvis de er blevet udsat for krænkelser på nettet eller kontaktet af fremmede?
•Hjælp dit barn med at lave stærke, unikke kodeord.
Og fortæl dem, at de ikke skal genanvende koder på tværs af tjenester eller dele dem med andre.
•Vær opmærksom på, om barnet tilføjer 'venner', de ikke kender.
Få en snak med barnet om, hvad de vil opnå, og hvem de ’venner’ så er ?
De er ikke altid dem, de giver sig ud for at være.
•Tal med dit barn om de billeder, de gerne vil dele – og hvad de skal være forsigtige med eller undgå, hvis de deler billeder.
•Tal løbende med dit barn om deres onlineliv.
Og stil de samme spørgsmål, som du ville gøre, hvis barnet ikke var online: Hvem er du venner med?
Hvad laver I, når I er sammen?
•Lær dine børn, at de skal behandle andre pænt – også online.
•Kilder: Rigspolitiet, Børns Vilkår, Red Barnet, Sex og SamfundFacebookTwitterKopier linkEmner:Snapchat|Facebook|Instagram|Sundhed og velvære|Rødovre




https://www.dr.dk/nyheder/kultur/film/anders-matthesen-er-tilbage-med-grov-film-vi-er-blevet-mere-sarte

Film og serierAnders Matthesen er tilbage med grov film: Vi er blevet mere sarteDen populære komiker mener, at vi spænder ben for os selv, hvis vi farer op, hver gang en joke virker stødende.
Anders Matthesen er aktuel med den nye animationsfilm 'Ternet Ninja', og ifølge ham selv er den både for børn og voksne.
Af Christian Mejdahl Buhl25.
dec.
2018 kl.
17.
00Bemærk: artiklen er mere end 30 dage gammelLæs op- Av for satan i nonnefissen!
Der er ikke sparet på de grovkornede gloser i animationsfilmen 'Ternet Ninja', der netop har fået premiere i biografer landet over.
Komikeren Anders Matthesen er ophavsmand til filmen, som han både har skrevet og instrueret, ligesom han også lægger stemme til næsten alle filmens karakterer – der i øvrigt er hentet fra bogen af samme navn, som komikeren også har skrevet.
Nærmest samme bedrift begik han i 2004, da 'Terkel i knibe' tog biografgængerne med storm.
Dengang gik 375.
000 danskere ind for at se Terkel og den uhyggelige chikane, han blev udsat for på Kastanjevangen Skole.
Og selvom 'Ternet Ninja' ikke er en opfølger til den tidligere publikumssucces, så foregår filmen alligevel i samme univers som 'Terkel i knibe'.
Læs også:Surprise, møgunger: Thomas Bo Larsen skal spille Stewart StardustFilmen siger, at man skal tro på sig selv og tage sig sammen og ikke lade stå til, bare fordi andre gør det.
Men alle spørger mig, om det er okay at sige; 'Av for satan i nonnefissen'.
Anders MatthesenSåledes går filmens hovedperson, Aske, også på Kastanjevangen Skole, hvor musiklæreren Arne Nougatgren stadig underviser.
Og flere af karaktererne fra 'Terkel i knibe' optræder også i små biroller i løbet af filmen.
Men selvom der snart er gået 15 år mellem de to film, så er komikken ikke blevet blødere, bare fordi manden bag er blevet ældre.
Filmen byder på børnemord, narkotika og blodhævn, og spørger man Anders Matthesen selv, er det helt i orden.
- Når de for eksempel mobber hinanden, er det noget, der sker i filmen.
Det er jo ikke mig, der gør grin med nogen.
Det er jo ting, der også sker ude i livet.
Og det prøver vi at vise.
Der skal være et sprog og en facon karaktererne imellem, siger han.
Aske går i 7.
klasse, og mødet med det levende stykke legetøj, den ternede ninja, får ham rodet ud i en hæsblæsende affære fyldt med tis i bukserne, narkosælgere og drabelige vagthunde.
(© Nordisk Film)Komikeren mener da også, at børn og deres forældre sagtens kan tåle, hvis film lapper over og henvender sig til begge målgrupper.
- Da vi lavede 'Terkel', var det helt bevidst, at jeg ville lave noget, der også var til voksne.
Jeg syntes, det manglede, og jeg bryder mig ikke så meget om den der opdeling, siger han og fortsætter:- Når jeg ser andre animationsting i 'Disney Sjov', så går figurerne gennem et afsnit og bliver en lille smule uvenner, og så deler de skyldens tærte mellem sig til sidst og siger; 'Jeg kunne have gjort det bedre', 'Ja, det kunne jeg nok også'.
Sådan snakker folk jo ikke i virkeligheden.
For Anders Matthesen var det vigtigt, at karakterernes sprog mindede om det, man finder ude i den virkelige skolegård.
Derfor bliver der også brugt et væsentligt hårdere sprog, end der gør i andre animationsfilm.
Sarte tiderDen populære komiker har i løbet af sin karriere gjort grin med alverdens emner, og intet har været for helligt til at blive taget under kærlig behandling.
Men som årene er gået, kan Anders Matthesen i dag se sig omkring i en verden, der er præget af et stort fokus på, hvad man må sige og gøre - og særligt hvad man ikke må.
Og han mener, at vi er blevet mere berøringsangste.
- Tiderne er mere sarte, og for at være sikre på ikke at larme på det forkerte tidspunkt, så har vi fjernet en joke eller to fra filmen, som nogle på settet ikke har set grunden til, siger han.
Vi kan som samfund gøre det meget bedre, hvis vi ikke hele tiden stopper op og bekriger hinanden over ord.
I hvert fald ifølge Anders MAtthesen, der mener, det er vigtigere at kigge på intentionen bag, det der bliver sagt.
Ifølge Anders Matthesen stopper vi os selv fra at komme videre som samfund, fordi vi i hans optik er lidt for gode til at diskutere formen i stedet for indholdet.
- Vi er nået så pisselangt og kan nå endnu længere.
Men vi stopper hele tiden det gode flow ved at sige; 'Åååh, du kom til at sige negerdukke, det siger man ikke mere!
'.
Og det er fint nok stille og roligt at sige; 'Det der skal du ikke sige, og det der må du gerne sige', men det bliver hele tiden en krig, siger han og fortsætter:Læs også:'Anden' jokede med kronprinsen: Bare han ikke krummede tæer- Jeg synes, det er en lidt overfladisk måde at se det på.
Man skal hellere kigge bag noderne og høre musikken.
Er det en ond film, der smider mennesker på bål, eller er det en god film, der vil noget godt?
En meget moralsk filmAnders Matthesen mener ikke, at humoren i filmen overskygger det budskab, der folder sig ud, som filmen skrider frem.
Komikeren synes snarere, at reaktionerne er med til at understrege den følsomhed i samfundet, som han oplever.
- 'Ternet Ninja' er jo i virkeligheden en meget moralsk film.
Men det viser også, hvor sarte tiderne er.
Man tager afsæt i en film, som er så moralsk, at den næsten er irriterende.
Den siger, at man skal tro på sig selv og tage sig sammen og ikke lade stå til, bare fordi andre gør det.
Men alle spørger mig, om det er okay at sige; 'Av for satan i nonnefissen'.
Det er sådan tiderne er lige nu, lyder det.
Anders Matthesen har haft et travlt 2018, hvor han ikke kun er aktuel med sin nye film.
I oktober kunne han fejre sit 25-års jubilæum som komiker med en række kæmpeshows i Royal Arena i København og Boxen i Herning.
Og til næste år drager han atter på landevejen for at besøge kultursteder i hele landet med sit show 'Anden bringer ud'.
Derfor maner han også til besindighed, så man ikke hidser sig unødigt op, når der i 'Ternet Ninja' bliver gjort grin med kvinder, overvægtige eller etniske minoriteter.
Hovedpersonen Askes papbror, Sune, skal eksempelvis høre rigtig meget for, at han er overvægtig.
- De kalder Sune en masse ting.
Men det er fordi, han ikke er særligt sød.
Og så bruger de jo de kasteskyts, der ligger lige for.
Det har ikke noget at gøre med, at jeg har et horn i siden på tykke, griner komikeren, der også påpeger, at den anden hovedperson, den ternede ninja, ligeledes er en kompleks karakter, man ikke bare skal afskrive som tarvelig.
Sune (til venstre) er Askes papbror og gør alt, hvad han kan, for at gøre livet surt for Aske.
(© Nordisk Film)- Den ternede ninja er jo også barsk, og han repræsenterer nogle barske værdier og gamle dyder.
Men han har også en udvikling, han skal gennemgå.
Så når han taler om piger på en bestemt måde, så er det jo for at vise, at han er en lille, brutal én.
Det er ikke mig personligt, der mener det, understreger Anders Matthesen.
'Ternet Ninja' kan ses i biografen nu.
Se her, hvordan det gik til, da Anders Matthesen for nylig interviewede sig selv i DR Byen.
FacebookTwitterKopier linkEmner:Anders Matthesen (komiker)|Humor|DR Byen|Oplevelsesbranchen|Ørestad




https://www.dr.dk/nyheder/udland/trump-holder-fast-i-nedlukning-vi-aabner-ikke-foer-der-er-penge-til-muren-til-mexico

UdlandTrump holder fast i nedlukning: Vi åbner ikke, før der er penge til muren til MexicoStore dele af USA's offentlige sektor er lukket ned på grund af et kollaps i finanslovsforhandlinger.
Donald Trump har afholdt videosamtaler i løbet af dagen, mens ni ministerier er lukket ned.
Af Anna Sol Jørgensen25.
dec.
2018 kl.
17.
48Bemærk: artiklen er mere end 30 dage gammelLæs opStore dele af den offentlige sektor vil være lukket ned, indtil Demokraterne er villige til at gå med til en finanslovsaftale, der finansierer grænsemuren mellem USA og Mexico.
Sådan lyder meldingen her til eftermiddag fra den amerikanske præsident, Donald Trump, under en videokonference med udsendte amerikanske soldater.
- Jeg kan ikke sige, hvornår den offentlige sektor vil genåbne.
Men jeg kan fortælle, at den ikke kommer til at genåbne, før vi har en mur eller et hegn, eller hvad de vil kalde det.
Jeg vil kalde det, hvad end de vil have, så længe det er den samme ting.
Det er at sætte en stopper for folk, der vælter ind i landet, og for stoffer.
Donald Trump har krævet fem milliarder dollars, svarende til knap 33 milliarder kroner, til at få muren finansieret.
Repræsentanternes Hus vedtog i torsdags en finansiering af muren, men da forslaget skulle igennem Senatet, fik det ikke de 60 stemmer, som det ville kræve at vedtage det.
Og det resulterede altså i, at dele af den offentlige sektor lukkede ned i lørdags.
- Hvis I ikke vil have muren, så åbner vi bare ikke, lyder det her til aften fra Donald Trump.
- Jeg venter bare på DemokraterneLukningen af den offentlige sektor er den tredje af sin slags i år, og den betyder, at hundredtusindvis af offentligt ansatte ikke kan få udbetalt løn, og at tusindvis statsansatte må gå på arbejde uden løn.
- Jeg sidder helt alene (stakkels mig) i Det Hvide Hus og venter på, at Demokraterne kommer tilbage og laver en aftale om den højst nødvendige grænsesikkerhed, skrev præsidenten i går aftes på Twitter.
Læs også:Hvad sker der, når den amerikanske statskasse smækker i?
Forhandlingerne om finansloven brød sammen sent fredag aften, og Donald Trump mener, at det er demokraternes skyld, da de ikke vil sætte de fem milliarder dollars af til muren.
- Jeg er i Det Hvide Hus og har lige udstedt en 185 kilometer lang kontrakt for endnu en lang sektion af grænsemuren i Texas.
Vi bygger og renoverer allerede mange kilometer af muren.
Nogle er færdige.
Demokraterne må stoppe nedlukningen og afslutte finansieringen.
Milliarder af kroner og liv vil blive reddet, fortsatte han.
FacebookTwitterKopier linkEmner:Donald Trump (politiker)|USA|Økonomi|Mexico|Repræsentanternes Hus




https://www.dr.dk/nyheder/viden/kroppen/forsker-gensplejset-plante-kan-fjerne-kemikalier-fra-luften-i-din-stue

KroppenForsker: Gensplejset plante kan fjerne kemikalier fra luften i din stueDer ophobes farlige stoffer i luften, når vi laver mad eller går i bad.
Nu har amerikanske forskere måske fundet en ’grøn’ løsning.
En genmodificeret stueplante er blevet udviklet til at rense indeklimaet for meget små, usunde partikler.
Foto: Mark Stone/University of Washington Af Line Julsgaard og Emilie Aagaard25.
dec.
2018 kl.
14.
00Bemærk: artiklen er mere end 30 dage gammelLæs opEt varmt bad, en kop kaffe og en smøg.
Sådan ser en god morgen ud for nogle danskere.
Men mange af vores daglige gøremål har en negativ indvirkning på vores indeklima, og derfor har forskere udviklet en ny genmodificeret stueplante til at rense luften i hjemmet.
GenmodificeretEn genmodificeret plante, også kaldet GMO (genmodificeret organisme) er en plante, der har fået ændret sine gener ved på kunstig vis for eksempel at have fået tilført et gen, der kan ændre på dens egenskaber.
Kilde: FødevarestyrelsenI tobaksrøgen er der for eksempel usunde partikler som benzen, der også bruges i både maling, plastik og til fremstilling af pesticider.
Og det kan være svært at slippe af med benzen i hjemmet, netop fordi partiklerne i luften er så små, at de sjældent frasorteres af filtre i for eksempel et ventilationssystem.
Derfor kan forskellige skadelige partikler blive ophobet i luften i vores hjem.
Bliver det slemt nok, kan det give irriterede øjne eller hovedpine.
Stueplanten spiser skadelige stofferEt hold af amerikanske forskere fortæller nu, at de har genmodificeret en stueplante, der er i stand til at reducere de sundhedsskadelige stoffer effektivt, skriver Washington University.
Stueplanten optager stofferne fra luften og bruger dem til at gro.
- Man har aldrig rigtig talt om de her farlige stoffer i hjemmet, men jeg tror, det er fordi, at vi ikke har kunne gøre noget ved dem før nu, siger forsker på projektet Stuart Strand.
Undersøgelser viser, at planten primært optager stofferne benzen og kloroform, der ophober sig når vi bader eller koger vand.
I testen kunne forskerne konstatere, at niveauet af benzen var reduceret med 75 procent efter otte dage.
- Planten vil fjerne partikler i det rum, den er placeret i.
Hvis den skal virke i flere rum, er det vigtigt at der er luftgennemstrømning til andre lokaler, siger Stuart Strand.
Majbrit Dela Cruz, der er forskningskoordinator og ph.
d.
i hortonomi hos Plante- og Miljøvidenskab på Københavns Universitet er positiv, men også en anelse forbeholdene overfor det amerikanske studie:- Der findes mange andre stoffer, man kunne have lavet det samme studie med og mit gæt er, er at det ville have vist et lignende resultat.
Men vi mangler studier, hvor vi er ude i hjemmet og ikke kun i laboratorier, siger hun.
Rens luften i dit hjem uden gensplejsningDen genmodificerede stueplante er endnu ikke på hylderne i supermarkedet - og der går nok en rum tid, før den kommer det.
Heldigvis behøver du ikke at anskaffe en genmodificeret stueplante for at få et sundt indeklima.
Anbefalingerne for et godt indeklima indbefatter nemlig ikke kun partikler, men afhænger i høj grad også af husstøvmider, svamp, luftfugtighed og temperatur, skriver sundhed.
dk.
Husstøvmider holdes væk af regelmæssig rengøring, mens daglig udluftning holder luftfugtigheden og skimmelsvamp nede i dit hjem.
Almindelige planter kan desuden også hjælpe lidt til med at rense luften.
Især fredslilje og krysantemum står højt på listen over gode luftrensere, du kan anskaffe dig.
Majbrit Dela Cruz har også et par gode råd:- Forsøg at minimér brugen af kemikalier i hjemmet.
Undgå rengøringsmiddel med parfume.
Køb gerne genbrugsmøbler, for der er mest stofudsending fra nye møbler.
Find en maling uden alt for mange kemikalier og få nogle potteplanter ind.
Se her, hvilke stueplanter, der renser luften for forskellige stoffer.
FacebookTwitterKopier linkEmner:Sundhedsskadelige stoffer|Københavns Universitet|Videnskab|Sundhed og velvære




https://www.dr.dk/nyheder/udland/endnu-et-migrantbarn-doer-i-usas-varetaegt

Migrantkaravane Se temaUdlandEndnu et migrantbarn dør i USA's varetægtDet er anden gang på tre uger, at et barn ved grænsen dør efter at være blevet tilbageholdt af USA's grænsevagter.
Den 23.
december blev flere end 200 migranter sat af ved en busstation ved grænsekontrollen ved El Paso, der ligger på grænsen mellem USA og Mexico.
Af Anna Sol Jørgensen25.
dec.
2018 kl.
20.
55Bemærk: artiklen er mere end 30 dage gammelLæs opEn 8-årig dreng fra Guatemala døde i nat i amerikanske myndigheders varetægt efter at være blevet tilbageholdt af amerikanske grænsevagter.
Drengen døde på hospitalet Gerald Champion Regional Medical Center i Alamorgordo i New Mexico, der ligger halvanden times kørsel fra grænsen til Mexico.
Det oplyser USA's ministerium for grænsebeskyttelse i en pressemeddelelse.
En grænsevagt opdagede i går, at drengen udviste tegn på at være syg, og han blev bragt på hospitalet sammen med sin far.
Her blev det konstateret, at han led af en almindelig forkølelse.
Da han skulle udskrives, viste det sig, at han også havde feber, og han blev derfor beholdt til observation i 90 minutter.
Drengen blev samme eftermiddag udskrevet fra hospitalet med recept på penicillin og Ibuprofen, der virker smertestillende og let febernedsættende.
I løbet af aftenen fik den 8-årige kvalme og kastede op og blev taget tilbage til hospitalet.
Og her endte hans korte liv altså kort efter midnat.
Årsagen til drengens død kendes ifølge ministeriet ikke endnu.
7-årig pige døde for tre uger sidenDen 8-årige dreng er ikke det første barn, der dør efter at være blevet tilbageholdt af grænsevagterne, der er blevet sat ind ved grænsen mellem USA og Mexico.
Den 7.
december fik en 7-årig pige feberkramper og blev fløjet til hospitalet, hvor hun døde kort tid efter.
USA's myndigheder har de seneste mange måneder oplevet store strømme af migranter, der bevæger sig fra Centralamerika og Mexico for at krydse grænsen til USA ulovligt.
Den amerikanske præsident, Donald Trump, har indført en nultolerance-politik overfor illegale migranter.
Den betyder, at alle, der ulovligt krydser grænsen til USA, bliver fængslet og retsforfulgt.
Men børn kan ikke retsforfølges og bliver derfor heller ikke fængslet.
I stedet bliver de anbragt i centre i blandt andet nedlagte supermarkeder og lagerbygninger.
Ifølge pressemeddelelsen fra ministeriet for grænsekontrol får alle den medicinske screening og eventuelle behandling, de har brug for, mens de er i amerikanske myndigheders varetægt.
FacebookTwitterKopier linkEmner:Donald Trump (politiker)|USA|Mexico|Hospitaler|Sygdomme og lidelser




https://www.dr.dk/nyheder/udland/paven-opfordrer-til-loesninger-paa-konflikter

UdlandPaven opfordrer til løsninger på konflikterFra Peterspladsen i Rom bad pave Frans i sin velsignelse om fred i verdens brændpunkter.
Pave Frans på plads på Peterspladsen, hvor han kommer med sin pavelige velsignelse - Urbi et Orbi - to gange årligt, nemlig påskedag og første juledag.
25.
dec.
2018 kl.
13.
11Bemærk: artiklen er mere end 30 dage gammelLæs opPave Frans appellerer i sit julebudskab om fred i Syrien, Yemen og andre af verdens brændpunkter.
- Mit ønske om en glædelig jul er et ønske om broderskab, siger paven i sin traditionsrige velsignelse på Peterspladsen i Rom.
Broderskabet findes 'mellem personer fra ethvert land og enhver kultur', personer af forskellige religioner og forskellige politiske overbevisninger, fastslår paven.
- Hvad er den universelle betydning af julen?
Det er, at Gud er en god far, og vi er alle brødre og søstre.
Læs også:Pave Frans opfordrer til velgørenhed frem for julens grådighedPaven udtrykker håb om, at israelere og palæstinensere vil tage skridt til at puste nyt liv i fredsforhandlingerne i den langvarige strid mellem dem.
Det skal ske for at 'afslutte en konflikt, som i mere end 70 år har præget det land, der var valgt af Herren til at vise sit kærlige ansigt', siger pave Frans.
I sin julevelsignelse nævner paven også krigen i Syrien, hvor USA's præsident, Donald Trump, netop har besluttet at trække de amerikanske soldater ud.
- Må det internationale samfund arbejde beslutsomt på en løsning, så det syriske folk, især dem der var tvunget til at forlade deres eget land og søge tilflugt andre steder, kan vende tilbage og leve i fred i deres eget land.
/ritzau/FacebookTwitterKopier link




https://www.dr.dk/nyheder/udland/store-baller-er-big-business-i-usa

UdlandStore baller er big business i USAJagten på en større bagdel får kvinder fra hele verden til at valfarte til Miami.
Men operationen er farlig, i gennemsnit dør én ud af 3000.
Af Lillian Gjerulf Kretz25.
dec.
2018 kl.
13.
51Bemærk: artiklen er mere end 30 dage gammelLæs opDe lange røde negle smyger sig ned over taljen og den struttende bagdel.
Carolina Rivero ser sig beundrende i spejlet.
- Jeg er meget tilfreds med resultatet.
Jeg føler mig sexet og mere selvsikker, siger hun og tager en selfie til Instagram.
Det er tre måneder siden, at Carolina fik det, man kalder et brasiliansk balleløft.
En operation, der har været i kraftig stigning de senere år i USA.
På fem år er antallet af operationer mere end fordoblet.
Carolina Rivero har fået foretaget en såkaldt BBL-operation.
Fedt er flydende guldSærligt i Miami er fedt blevet til flydende guld i takt med, at skønhedsidealet for mange kvinder er ændret fra catwalktynd til ekstremt kurvet.
Brasilianske balleløft (BBL)I 2017 blev der udført over 23.
115 brasilianske balleløft i USA.
Tallet kan dog være højere, hvis læger ikke indberetter deres operationer.
Branchens vurdering er, at der i gennemsnit dør en ud af 3.
000 af komplikationer forbundet med operationen.
- Når vi lavede fedtsugninger førhen, så var fedt fjenden, og det handlede bare om at komme af med det så hurtigt som muligt, fortæller plastikkirurg Daniel Careaga og fortsætter:- Men nu bruger vi det til at fremhæve andre kropsdele som netop numsen, men også ansigt og hænder, hvor vi mister fylde, når vi ældes.
For Daniel Careaga og andre læger i Miami i delstaten Florida er baller blevet big business.
- Kvinder fra hele verden kommer til Miami.
Fra Tyskland, Italien, Spanien, England, ja jeg har nærmest snart haft hele EU på operationsbordet, siger han.
Han er ved at gøre sig klar til dagens første operation.
En asiatisk kvinde skal have sin bagdel opereret større.
Plastikkirurg Daniel Careaga i gang med en af de mange såkaldte "brazilian butt lift" (BBL)-operationer.
Hun ligger klar på operationbordet, og anæstesilægen er i gang med at bedøve hende.
De to slanger, der er forbundet til en stor glasbeholder, bliver steriliseret, så de er klar til at tage imod fedtet fra patienten.
Farligste skønhedsoperationDaniel Careaga har foretaget mere end 1.
000 brasilianske balleløft.
En operation, hvor lægen først suger fedt fra maven, inderlårene og ryggen, og derefter sprøjter det ind i ballerne.
Operationen bliver stadig mere populær, men den har også højeste antal dødsfald for kosmetiske operationer.
Vurderingen i branchen er, at der i gennemsnit dør én ud af 3000 fra efterfølgende komplikationer.
De sociale medier har ført til en stor grad af narcissisme.
Folk kommer ind med billeder af, hvem de gerne vil ligne.
De kommer med billeder af kendte menneskers numser.
Daniel Careaga, plastikkirurgI USA er 33 kvinder indenfor de seneste år fem år døde, og i Storbritannien har to mistet livet, efter de fik foretaget operationen i udlandet.
Sammenslutningen af plastikkirurger i USA er i gang med at undersøge, hvad der er gået galt i hvert tilfælde for at udarbejde mere sikre retningslinjer.
Men i Storbritannien har branchen selv opfordret kirurger til at vente med at udføre flere, indtil der er indsamlet flere data.
- Langt de fleste dødsfald skete hos læger, der ikke er uddannet plastikkirurg.
Her i USA er der meget løse regler for hvem, der må udfører det her indgreb.
Alle, der er uddannet læge, må i princippet gøre det, siger Daniel Careaga.
Fedt kan dræbeOperationen er i gang.
Doktor Careaga fører en lang metalinstrument ind i maven på kvinden, og en slubrelyd fører nu fedt, der ligner frugtkød fra en grapefrugt, over i glasbeholderen.
- Det her er virkelig godt fedt, det bliver nemt at arbejde med, siger lægen.
Om lidt bliver fedtet sprøjtet tilbage i kroppen, men denne gang i ballerne.
Alene fra 2016 til 2017 er der i USA sket en stigning på ti procent i den særlige type balleløft-operationer, hvor fedtet flyttes fra andre dele af kroppen.
Hvis fedtet bliver sprøjtet for hurtigt eller for dybt ind, kan det ende som en fedtprop i lungen eller hjertet, og det er det, som har ført til langt de fleste dødsfald.
Men man kan også få alvorlige infektioner, enkelte er blevet angrebet af kødædende bakterier eller oplevet at vævet omkring ballerne dør.
Kim Kardashians kurverLæger kæder den store interesse sammen med sociale medier som Instagram, hvor kvinder som sanger og skuespiller Jennifer Lopez, men særligt reality-stjernen Kim Kardashian er store berømtheder.
Begge er kendt for deres fyldige bagdele.
- De sociale medier har ført til en stor grad af narcissisme.
Folk kommer ind med billeder af, hvem de gerne vil ligne.
De kommer med billeder af kendte menneskers numser.
Men jeg udfører ikke noget ekstremt, og her taler jeg grundigt med patienterne også om de risici, der er forbundet med indgrebet, siger plastikkirurgen.
Kendis-billeder inspirererHjemme hos Carolina Rivero er den glitrende sølvkjole skiftet ud med tætsiddende fitnesstøj, inden hendes løbetur.
Hun viser mig sine billeder fra før og efter operationen.
Det er især former som Jennifer Lopez' mange amerikanske kvinder forsøger at opnå gennem skønhedsoperationer.
Og swiper hurtigt hen til sin Instagramprofil, hvor hun følger Jennifer Lopez.
- Skuespillerinder og kendte mennesker gør det.
Og de her billeder inspirerede mig.
Jennifer Lopez er bare så smuk og succesfuld.
Min familie var meget bekymret, da jeg skulle opereres på grund af alle dødsfaldene, siger hun.
- Men jeg stoler 100 procent på min læge og vidste, at hvis jeg skulle nå mine mål, så var det det, der skulle til, siger Carolina Rivero, som er mor til tre børn.
Mænd får det også gjort, og da jeg spørger lægen, om han selv vil lægge baller til sådan en omgang, griner han og svarer.
- Jeg er cubaner, så jeg er født med en fyldig bagdel.
Men hvis jeg var flad bagtil, så ville jeg gøre det.
FacebookTwitterKopier linkEmner:Jennifer Lopez (musiker)|Kim Kardashian (kendis)|USA|Instagram|Læger




https://www.dr.dk/sporten/golf/av-min-bagdel-bjoernen-holder-sit-loefte-efter-ryder-cup-sejr

GolfAv min bagdel!
Bjørnen holder sit løfte efter Ryder Cup-sejrTre måneder efter sejren over USA har Europas kaptajn, Thomas Bjørn, fået en tatovering over bagdelen.
25.
dec.
2018 kl.
12.
45Bemærk: artiklen er mere end 30 dage gammelLæs opDa Europas golfspillere i september leverede et stærkt comeback og slog USA i Ryder Cup, betød det samtidig, at Europas kaptajn, Thomas Bjørn, skulle have en tatovering.
For at motivere sine spillere havde danskeren nemlig lovet dem, at han ville få en tatovering, hvis de slog amerikanerne.
Læs også:Dansk guldtrio vinder fornem golfprisTre måneder efter triumfen på Le Golf National i Frankrig har 47-årige Bjørn været under nålen og fået blæk ind under huden.
Juleaftensdag lagde Europas Ryder Cup-hold en video ud på Twitter, hvor Thomas Bjørn bliver tatoveret lige over bagdelen.
Læs også:Danske golfspillere fortsætter svingende niveau ved sæsonfinalenTatoveringen viser Ryder Cup-trofæet og de europæiske sejrscifre på 17,5-10,5 med sort skrift.
Thomas Bjørn betegnede efter Europas golfsejr over USA beslutningen om at lade sig tatovere som den værste, han havde truffet.
Han sagde også, at tatoveringen skulle placeres et sted, hvor kun hans hustru kunne se den.
Læs også:Gåsehudsfremkaldende Ryder Cup-debut for OlesenRyder Cup-dysten mellem Europa og USA bliver spillet hvert andet år og er en af golfsportens største begivenheder.
Turneringen blev spillet første gang i 1927.
USA har vundet Ryder Cup 26 gange, mens Europa har sikret sig sejren 14 gange.
/ritzau/FacebookTwitterKopier link




https://www.dr.dk/nyheder/regionale/syd/sygeplejersker-truet-og-stalket-af-patienter-37-har-faaet-nyt-navneskilt-uden

Syd- og SønderjyllandSygeplejersker truet og stalket af patienter: 37 har fået nyt navneskilt uden efternavnPersonalet på Sygehus Sønderjylland har fået lov at fjerne deres efternavn fra id-kort.
Flere sygeplejersker på Sygehus Sønderjylland har valgt at skjule deres efternavn af frygt for chikane, trusler og stalking.
Siden oktober har sygehusets ledelse tilbudt personalet nye navneskilte - kun med fornavne.
 Signe Heiredal © (c) DR)Af Louise Mandrup (interview) og Johanne Haagerup25.
dec.
2018 kl.
13.
34Bemærk: artiklen er mere end 30 dage gammelLæs opPatienter på Sygehus Sønderjylland må vænne sig til i stigende grad at være på fornavn med personalet.
Siden oktober har hospitalets medarbejdere - uanset afdeling og stilling - kunnet bede om et nyt navneskilt uden deres efternavn på.
Det har 37 ansatte benyttet sig af indtil videre, oplyser sygehuset.
Det er ansatte fra otte forskellige afdelinger og tæller både sygeplejersker, bioanalytikere, lægesekretærer og sosu'er.
"Når jeg arbejder, er jeg Grethe"Én af dem er sygeplejerske Grethe Johanning.
På hendes navneskilt står der nu blot Grethe.
- Mere behøver patienterne ikke at vide.
Når jeg er på arbejde, er jeg sygeplejersken Grethe, og når jeg ikke er på arbejde, er jeg Grethe Johanning.
De to roller vil jeg gerne holde adskilt, siger hun.
Når jeg er på arbejde, er jeg sygeplejersken Grethe, og når jeg ikke er på arbejde, er jeg Grethe Johanning.
Grethe Johanning, sygeplejerskeBaggrunden er, at personalet på særligt den fælles akutte modtagelse, børne- og ungeafdelingen, fødeafdelingen og de kirurgiske afdelinger har følt sig truet eller stalket af patienter eller pårørende.
Derfor begyndte personalet selv at sætte klistermærker over efternavnet.
Grethe Johanning har ikke selv oplevet at blive kontaktet af pårørende og patienter, men hun er alligevel glad for at få mulighed for at sikre sig selv lidt bedre mod henvendelser på de sociale medier.
- Når man har for- og efternavn, er det jo nemt at komme i kontakt med én.
Det her er en præventiv handling for at bevare privatlivets fred, siger hun.
Et tak kan også være krænkendeDet er primært sygeplejersker, der har valgt at få deres efternavn fjernet fra navneskiltet, og det overrasker ikke Stephanie Sønnichsen, der er tillidsrepræsentant for sygeplejerskerne på Fælles Akut Modtagelsen.
Flere sygeplejersker oplever nemlig en lidt for stor interesse fra patienter og pårørende.
- De er blevet kontaktet på de sociale medier.
Patienter og pårørende er trådt ind over deres privatliv, og det har de simpelthen ikke lyst til, siger Stephanie Sønnichsen.
Selvom mange henvendelser er i en god mening, kan det være grænseoverskridende, hvis en patient, der gerne vil sige tak for god behandling, 'tagger' sygeplejersken i et opslag på Facebook, siger Stephanie Sønnichsen.
- Alt andet lige betyder det, at man krænker sygeplejerskens privatliv.
Også selvom det ikke har været med ond hensigt.
Sygeplejersker føler sig hørtDerfor er Stephanie Sønnichsen glad for, at ledelsen har taget medarbejdernes bekymringer alvorligt.
For ud over, at sygeplejerskerne med beslutningen føler sig både set og hørt, sender de nye navneskilte også et vigtigt signal, mener hun.
- Det sætter fokus på diskussionen om, at selvom man er offentlig ansat og yder et stykke arbejde, går det over grænsen, når man kontakter dem privat.
Sygehus Sønderjylland er det første sygehus, som har gjort det helt frit - uanset afdeling eller stilling - om de ansatte vil have efternavnet synligt eller ej.
På Skejby Sygehus i Aarhus og Sydvestjysk Sygehus i Esbjerg kan nogle personalegrupper få dispensation til at få deres navneskilt fjernet, hvis de eksempelvis har et specielt efternavn.
FacebookTwitterKopier linkEmner:Sundhedspersonale|Hospitaler|Sygehus Sønderjylland|Aarhus|Sydvestjysk Sygehus i Esbjerg




https://www.dr.dk/sporten/fodbold/landsholdet/hareide-ser-tilbage-paa-landsholdskonflikt-kunne-have-endt-med-opsigelse

LandsholdetHareide ser tilbage på landsholdskonflikt: Kunne have endt med opsigelseÅge Hareide roser de danske spillere for hurtigt at have parkeret landsholdskonflikten i september.
Åge Hareide har ført Danmark til masser af succes, men konflikten kunne have endt med, at han havde sagt sit job op.
25.
dec.
2018 kl.
11.
18Bemærk: artiklen er mere end 30 dage gammelLæs opFodboldlandstræner Åge Hareide og hans foretrukne spillere måtte se testkampen mod Slovakiet 5.
september foran fjernsynet - hvis de da overhovedet gad se kampen, hvor Danmark stillede med et amatørhold.
Dengang lå Dansk Boldspil-Union (DBU) og Spillerforeningen i konflikt om en ny landsholdsaftale.
Efterfølgende indgik parterne først en midlertidig aftale for at sikre et stærkt hold til kampen mod Wales og siden en ny aftale af seks års varighed.
Læs også:Frank Arnesen bliver teknisk direktør i belgisk storklubSelv om konflikten gav anledning til negative historier om fodboldlandsholdet, har den også været med til at styrke holdet.
Det siger Åge Hareide, da han kigger tilbage på de hektiske dage i begyndelsen af september.
- Alt tyder på, at alle parter er kommet styrket ud af konflikten, og jeg har en fornemmelse af, at alt omkring konflikten er parkeret.
Det har spillerne været gode til, siger Åge Hareide.
Han lægger dog ikke skjul på, at det var en ærgerlig periode at være landstræner i.
- Konflikten var meget forstyrrende.
Det er ødelæggende for et hold at have sådan en konflikt.
Hvis det var gået helt galt, og vi ikke kunne spille med de bedste mod Wales, var vi røget ud af Nations League og havde ikke fået lov til at spille landskampe.
Læs også:Nicklas Bendtner skal afsone fængselsdom med fodlænke- Vi fik også en god opbakning fra tilskuerne i Aarhus mod Wales, og det var jeg rigtig glad for.
Spillerne kunne have ødelagt deres omdømme, men det skete ikke.
Alt kunne være gået rigtig galt, men det løste sig, og reelt mistede vi kun et par træninger på det, siger Åge Hareide.
Da nordmanden sad hjemme i Sydhavnen og ventede på, at konflikten ville løse sig, overvejede han at kvitte jobbet.
Og han havde gjort alvor ud af overvejelserne, hvis ikke konflikten havde løst sig inden kampen mod Wales.
Læs også:TIDSLINJE Bretton-Meyer blev aldrig en del af noget større- Hvis konflikten var fortsat, og landsholdets deltagelse i Nations League var sat på spil, så havde jeg nok ikke været her mere.
Så havde jeg ikke haft noget landshold at træne, siger Åge Hareide.
Det var aldrig aktuelt for ham at stå i spidsen for det landshold af amatørspillere, som Danmark sendte til Slovakiet.
- DBU kunne godt forstå, at det ville være idiotisk, hvis jeg trænede et hold, jeg ikke selv havde udtaget.
Læs også:Andreas Kraul: 'Bretton-Meyers afgang er ikke uventet'- Jeg havde mine spillere, det var de spillere, der valgte at strejke.
Jeg var ikke en part af det hold, som tog til Slovakiet.
- Jeg er ansat af DBU, og hvis de havde pålagt mig at træne dem, som var i Slovakiet, så måtte jeg have vurderet, om jeg skulle kvitte mit job, eller jeg skulle tage med, siger Åge Hareide.
Landsholdskonflikten blev endegyldigt løst 29.
september.
Her indgik DBU og Spillerforeningen en ny seksårig landsholdsaftale.
/ritzau/FacebookTwitterKopier link




https://www.dr.dk/nyheder/penge/voldsomme-hug-til-aktier-i-japan-efter-nedtur-i-usa-det-er-et-meget-alvorligt-fald

PengeVoldsomme hug til aktier i Japan efter nedtur i USA: 'Det er et meget alvorligt fald'Det danske marked vil følge med, når børsen åbner torsdag, vurderer analytiker.
Det toneangivende Nikkei-indeks sluttede tirsdag på børsen i Tokyo med et minus på mere end fem procent.
Af Signe Mai Vilsbøll25.
dec.
2018 kl.
11.
12Bemærk: artiklen er mere end 30 dage gammelLæs opDe amerikanske aktiemarkeder gik i går på juleferie med store kursfald, og i dag har nervøsiteten fået fat i det store japanske aktiemarked.
Det toneangivende Nikkei-indeks sluttede tirsdag på børsen i Tokyo med et minus på mere end fem procent.
- De asiatiske markeder spejler det, der er sket i USA, og det er nogle kraftfulde tendenser.
Fem procent på de japanske aktier er ikke bare et stort fald, det er et meget alvorligt fald, som man sjældent ser, siger Jacob Pedersen, der er analysechef hos Sydbank.
Han forklarer, at indekser normalt falder med 2-3 procent på en dårlig dag.
- Det kan godt være, at der er blevet holdt en bekymringsfri juleaften nogen steder, men sådan har det ikke været på aktiemarkedet.
Det her er uden tvivl udtryk for meget stor nervøsitet, lyder det fra analysechefen.
Nervøse investorerFremtidige vækstudsigter og en lurende handelskrig mellem USA og Kina er nogle af de primære årsager til, at finansmarkederne i disse dage er præget af store udsving.
Og nervøsiteten er ikke blevet mindre af, at USA's finansminister, Steven Mnuchin, i går meddelte, at han havde ringet rundt til topcheferne for de seks største amerikanske banker for at få bekræftet, at bankerne har "god likviditet".
Det forklarer Jacob Pedersen:- Det er næsten, som om at det har forstærket investorernes frygt.
Man kan på mange måder sige, at vi er der, hvor aktiemarkedet frygter alle små indgreb og tolker negativt på alt, der rører sig i samfundet, siger han og tilføjer, at Trump også har betydning.
Præsident Donald Trump langede i går ud efter centralbanken, som ifølge præsidenten er det eneste problem, som økonomien har.
Banken har ifølge præsidenten ikke fornemmelse har markedet.
- Når Donald Trump gang på gang udtrykker utilfredshed med bankens rentepolitik, som han mener er skadelig for USA's økonomi, så får det betydning på aktiemarkedet.
Rekordhøje faldJuleaftensdag på Wall Street bød på rekordhøje værditab.
Målt på depotudviklingen på aktiemarkedet var det den værste juleaften nogensinde.
Dow Jones-indekset faldt med næsten 3 procent, mens det bredere S & P 500 lukkede i minus 2,7 procent, og på den måde fulgte kurserne sidste uges bølgedal, som var den værste uge for markedet i 10 år.
Her faldt det toneangivende Dow Jones-indeks med cirka syv procent.
Jacob Pedersens vurdering er, at det danske aktiemarked følger med, når børsen igen åbner på torsdag, og han mener, at tumulten vil fortsætte.
- Vi kan nok godt forvente, at de danske indekser peger nedad ved lukketid på torsdag, og jeg tror ikke, at man skal sætte næsen op efter kæmpe afkast i 2019, lyder det fra aktieanalytikeren.
FacebookTwitterKopier linkEmner:Donald Trump (politiker)|USA|Samfundsøkonomi|Økonomi|Sydbank




https://www.dr.dk/sporten/oevrig/esport-er-brudt-igennem-i-danmark-2019-bliver-endnu-vildere

Øvrig sportEsport er brudt igennem i Danmark: 2019 bliver endnu vildereEsport er i 2018 for alvor kommet ud i stuerne til danskerne, men vi har kun set toppen af isbjerget, siger eksperter.
Det danske Counter-Strike-hold, Astralis, har haft et forrygende 2018 med hele 10 titler.
De har i månedsvis toppet verdensranglisten.
Af Michael Sten Jensen i Lyon25.
dec.
2018 kl.
09.
00Bemærk: artiklen er mere end 30 dage gammelLæs opHvis man i 2018 er kommet på fornavn med ’Dev1ce’, ’Agge’ og ’n0tail’, så er det måske ikke så mærkeligt endda.
De er alle tre danske stjernenavne i en verden af esport, som for alvor har fået sit folkelige gennembrud i det næsten afsluttede kalenderår.
Det danske Counter-Strike hold Astralis, med Nicolai ’Dev1ce’ Reedtz på holdet, er gået fra triumf til triumf, mens FIFA-stjernen fra den danske organisation North, August ’Agge’ Rosenmeier, er kommet ud i stuerne via eSuperligaen, der sendes på Canal 9.
Nicolai 'dev1ce' Reedtz er en af verdens bedste Counter-Strike-spillere.
Han er en del af det enormt succesfulde danske hold Astralis.
Og nå ja, så har Johan ’n0tail’ Sundstein i spillet Dota 2 vundet svimlende 75 millioner kroner sammen med holdkammeraterne fra ’OG’.
Lidt har som bekendt også ret.
Læs også:Astralis efter årets 10.
titel: 'Et vanvittigt år'Større acceptPå hovedkontoret hos North, der er delvist ejet af FC København, kan man da også mærke, at opmærksomheden har fået et ryk opad i 2018.
Det fortæller direktør Christian Sørensen.
North har to spillere med i eSuperligaen udover Counter-Strike holdet under samme navn.
- Vi mærker, at de almindelige medier er begyndt at interessere sig for transfers, store turneringer og spillernes personligheder.
Samtidig oplever vi stadig en større accept af esport som kultur og mere interesse for os og vores brand.
- Vi har i 2018 oplevet en voldsom popularitet af eSuperligaen, hvor vi deltager med to FIFA-spillere fra verdenseliten.
eSuperligaen har fået en voldsom god modtagelse med overraskende gode seertal.
Konkurrencedygtig med håndbold og fodboldI slutningen af 2017 så vi for første gang store, internationale events lægge vejen forbi Danmark, når det kommer til esport.
Læs også:eSuperligaen kan byde på Raúl i en Vejle-trøje og garanti for godt vejrBLAST Pro Series indtog i november 2017 et fyldt Royal Arena i København med en turnering i Counter-Strike.
Eventet, der trak 12.
000 tilskuere, blev gentaget i 2018 og ser nu ud til at være en fast del af årets esport-kalender.
På samme måde har turneringsserien ESL i både december 2017 og 2018 afholdt sæsonfinaler i Odense foran 5.
000 tilskuere, mens eSuperligaen for første gang kort inden jul fyldte Forum op.
Slutspillet i eSuperligaen fandt sted i Forum i København.
For fulde huse.
Rasmus Storm fra Idrættens Analyseinstitut er da heller ikke i tvivl om, at esport kan konkurrere med dét, vi forbinder med traditionelle tilskuersportsgrene.
- Der er sket en form for folkeligt gennembrud for esport - i hvert fald et foreløbigt et af slagsen.
Det er tydeligt med den stigende opmærksomhed og publikum.
- Det tyder på, at esport kan konkurrere med de traditionelle, kommercielle sportsgrene.
Der opstår professionelle hold, som køber og sælger spillere, og formidlingen af esport ligner også mere og mere, hvad vi normalt ser ved andre tilskuersportsgrene.
Esport er som underholdning og tilskuersport det samme som håndbold og fodbold, som allerede har gennemgået en markant kommercialisering, så det er spændende at se, hvad der sker.
Læs også:Astralis kan skrive historie i Odense: Har muligheden for at tjene godt otte millioner- De kommende år vil være præget af forskellige måde at teste koncepter på, som vi ser med eSuperligaen, indtil der er en forretningsmodel, som kan vise sig at bære, siger Rasmus Storm.
Svært at spå om toppenTil spørgsmålet om hvorvidt esport er noget, der er kommet for at blive, indikerer undersøgelser fra USA, at det nok er tilfældet, fortæller Rasmus Storm.
- Amerikanske studier tyder på, at unge, som vokser op med at se esport, i fremtiden vil se mere esport end traditionel sport.
Kan man fremskrive den tendens, så kommer det til at flytte markedsandele, for esport konkurrerer på samme vilkår som alt andet, når det kommer til oplevelsesøkonomi.
Spørgsmålet er, hvor omfattende det bliver, at unge mennesker nu vokser op med at se esport som en naturlig ting, men jeg er sikker på, at det kommer til at kunne mærkes, siger Rasmus Storm.
August 'Agge' Rosenmeier har flere gange været verdensmester i computerspillet Fifa.
I dag er han på kontrakt hos North, der er delvist ejet af Superliga-klubben FC København.
Det samme lyder fra Christian Sørensen hos North.
Læs også:Norths nye FIFA-stjerne er en kommerciel gulddreng- Alt tyder på, at esport kun bliver større i 2019, siger Christian Sørensen.
- Esport er i vækst, og vil fortsat være det.
Der er ingen, som kan spå om, hvornår toppen nås - hvis det overhovedet sker.
Men det er afgørende, at medieprodukterne er gode og forbedres hele tiden, så seertallene bliver ved med at stige.
Så længe, der er fans, der vil følge med, så vil esport-markedet vokse, siger Christian Sørensen.
FacebookTwitterKopier linkEmner:eSport|FC København|København|Fodbold|Astralis Esport




https://www.dr.dk/nyheder/indland/antallet-af-indbrud-i-dagene-op-til-jul-er-taet-paa-halveret

IndlandAntallet af indbrud i dagene op til jul er tæt på halveretSiden 2015 er antallet af anmeldelser om indbrud op til jul faldet med 45 procent.
De kommende dage vil nogle opleve at komme hjem til en bolig, der har haft besøg af indbrudstyve.
25.
dec.
2018 kl.
09.
53Bemærk: artiklen er mere end 30 dage gammelLæs opAntallet af anmeldte indbrud i dagene omkring jul falder for tredje år i træk, viser tal fra Rigspolitiet.
Fra 20.
december til 25.
december klokken 06.
00 har politiet på landsplan modtaget 434 anmeldelser om indbrud.
På få år er der tæt på at være tale om en halvering i antallet af indbrudsanmeldelser.
I Rigspolitiets nationale situations- og operationscenter (Nisoc) vurderer vagtchef Erik Skriver, at der kan være en række forklaringer på det.
Ud over oplysning om forebyggelse har politiet også været operativt på banen.
- Politikredsene har op til jul kørt en række indsatser, hvor man har været ude i områder og være meget synlige og overvåge, fortæller han.
- Og man har været ude at tage samtaler med personer, som vi tidligere har kendt for berigelseskriminalitet, op til juledagene og sige: "Goddag, hvordan går det?
Vi ved godt, I er her, og vi holder øje med jer hen over julen", fortæller Erik Skriver.
Da der formentlig vil løbe flere anmeldelser ind i løbet af juledag, i takt med at folk vender hjem til deres bolig, vil antallet af anmeldelser nok stige.
Men sammenligner man tallene fra 20.
december til 24.
december, er der et fald.
Ifølge Rigspolitiets tal er der i den periode anmeldt 388 indbrud mod 458 sidste år.
Og går man tilbage til 2015, var antallet af anmeldelser helt oppe på 703.
Det svarer til et fald på 45 procent.
Politiets opgørelse er baseret på anmeldelsestidspunktet - ikke på gerningstidspunktet.
For at danne et mere præcist helhedsbillede arbejder politiet derfor med en såkaldt juleperiode, som løber fra 25.
december til 3.
januar.
Først efter nytår vil det altså være muligt at sammenligne disse såkaldte juleperioder over de seneste år.
Sådan kan du sikre dig mod indbrudJulen er højsæson for indbrud.
Men vi kan gøre meget for at mindske risikoen for os selv og for naboen.
Hvert år kommer mange familier hjem til et gennemrodet hus, når de har været på julebesøg.
Men man kan selv gøre en del for at mindske risikoen for indbrud for sig selv og sin nabo.
Her er politiets råd:* Hils på andre i nabolaget og ønsk dem en glædelig jul – også dem du ikke kender.
Det bedste værn mod indbrud er mennesker.
Tyven vil hverken ses eller genkendes, og et simpelt "hej" kan være nok.
* Sørg for god belysning i og omkring boligen, så tyven har svært ved at komme ind uden at blive set.
Køb for eksempel nogle tænd/sluk-ure.
De koster ikke alverden, men de kan gøre en verden til forskel.
* Få huset til at se beboet ud, når du ikke er hjemme.
Lad ungernes legetøj rode på gulvet og giv ægtefællen lov til at lade den beskidte opvask stå på køkkenbordet lidt endnu.
* Hold et vågent øje med naboens hus og parkér din bil i deres indkørsel, hvis ikke de er hjemme.
Du kan også smide affald i deres skraldespand og tømme deres postkasse, hvis de er udenbys.
Og er du i særlig godt julehumør, kan du skovle sne foran naboens hus.
* Lad være med at annoncere på sociale medier, at du er på juleferie eller væk fra hjemmet.
* Lås dit skur og ryd op i haven, så der ikke ligger redskaber fremme.
Nogle indbrudstyve medbringer ikke værktøj, men finder det på gerningsstedet.
* Tilmeld dig Nabohjælp på nabohjælp.
dk.
Nabohjælp forebygger op til hvert fjerde indbrud, og det tager kun fem minutter at tilmelde sig.
Godt 280.
000 husstande har ved udgangen af 2018 tilmeldt sig.
Kilder: Rigspolitiet og Det Kriminalpræventive Råd.
/ritzau/FacebookTwitterKopier linkEmner:Jul|Rigspolitiet|Tyverier|Politi|Kriminalitet




https://www.dr.dk/nyheder/kultur/der-er-lego-og-carlsberg-og-saa-er-der-helena-christensen-danmarkshistoriens-stoerste

KulturDer er Lego og Carlsberg.
Og så er der Helena Christensen: Danmarkshistoriens største topmodel fylder 50Helena Christensen var med til at skabe begrebet supermodel og har haft stor betydning for dansk mode og kultur, siger modeekspert.
© ScanpixAf Silas Bay Nielsen25.
dec.
2018 kl.
11.
56Læs opHendes karriere startede i 1986, hvor hun med skulderlangt, bobbet hår vandt Miss Danmark og fik en præmiecheck på 30.
000 kroner med Hellerup Bank som sponsor.
Siden blev Helena Christensen udpeget af New York Times som en af de syv mest storslåede supermodeller i verden sammen med Linda Evangelista, Christy Turlington, Cindy Crawford, Naomi Campbell, Elle Macpherson og Claudia Schiffer.
Og hun blev nærmest dyrket som en helgen for sin skønhed i Chris Isaaks ikoniske sang 'Wicked Game' fra 1990, som flere gange er blevet kåret som en af de mest sexede musikvideoer.
Desuden har hun været kæreste med INXS-forsangeren Michael Hurtchence og skuespilleren Norman Deedus, som du måske kender fra tv-serien 'The Walking Dead'.
I dag fylder den danske model og fotograf 50 år.
Og ifølge DR-vært og modeekspert Chris Pedersen er hun et af de helt store skandinaviske brands på linje med Carlsberg og Lego.
Se billederne og få historien om danskeren, der er Danmarks største modelikon – fortalt af Chris Pedersen.
Miss Danmark i 1986Helena Christensen (tv.
) deltager her til den Miss Universe, der blev holdt i Panama i 1986.
Helena Christensen, der har en dansk far og en peruviansk mor, ses med andre deltagere i konkurrencen.
(© Scanpix)- I 1986 vandt hun Miss Danmark.
Det er her, hendes karriere begyndte, og faktisk var hun en lidt anderledes type, der vandt.
Her i Danmark dyrkede vi meget det blonde pigeideal, men Helena Christensen var den her eksotiske skønhed, der dukkede op.
Blev supermodelHelena Christensen, da hun var på catwalken i Paris for Gianni Versace.
- I midt-90'erne blev hun for alvor international, da hun kom på forsiderne på blandt andet Vogue.
En af fotograferne, der tog billeder af hende, var Peter Lindbergh, der på det tidspunkt var en af de største fotografer.
- Det var modeskaber Gianni Versace, der var med til at skabe supermodel-begrebet, men det var først, efter Peter Lindbergh tog billeder af hende, at hun blev en del af supermodel-slænget.
- Supermodellerne blev for første gang i modelhistorien en del af popkulturen, hvor de datede superstjerner.
For eksempel var Cindy Crawford sammen med skuespilleren Richard Gere.
Pludselig kunne de her supermodeller ofte tjene lige så mange penge som deres mand eller kærester gjorde – og det var noget helt nyt på det tidspunkt.
Var sammen med kendt forsanger og skuespillerMichael Hutchence og Helena Christensen i Monaco.
(© REUTERS/Scanpix)- Helena Christensen var i et forhold med Michael Hutchence, der var forsanger i INXS.
Dermed blev de et stjernepar, ligesom Cindy Crawford var det med Richard Gere.
Skuespilleren Norman Reedus og Helena Christensen på Rigshospitalet, efter hun havde født i 1999.
(© Scanpix)Var med i sexet musikvideo(© Globe Photos)- Musikvideoen til Chris Isaaks nummer 'Wicked Game' er flere gange blevet kåret som en af de mest sexede musikvideoer i verden, og det skyldes Helena Christensen.
Hele videoen er én stor hyldest til hende og hendes ansigt.
Videoen var med til at gøre hende til et ikon, og på det tidspunkt kunne man ikke nå højere.
Se musikvideoen her.
Victoria Secret-modelHelena Christensen under et Victoria's Secret-show i New York.
(© Getty Images)- Helena Christensen var model for Victoria's Secret i midten af 90'erne.
Victoria's Secret var noget af det største, man på det tidspunkt kunne opnå, fordi det henvender sig til det lidt bredere publikum.
På den måde blev hun en superstjerne, som appellerede til endnu flere.
Med i 20 års-fejring for stor modeskaberCarla Bruni, Claudia Schiffer, Donatella Versace, Naomi Campbell, Cindy Crawford og selvfølgelig Helena Christensen.
(© Scanpix)- Helena Christensens modelkarriere røg lidt i anden række, og i stedet blev hun fotograf.
Men så dukkede hun op på forsiderne igen, og sidste år - i forbindelse med 20-året for Gianni Versaces død - blev hun inviteret til et show af Donatella Versace.
Her kom alle de store supermodeller ind på scenen sammen med Donatella Versace, efter showet var færdigt.
Uofficiel ambassadør for dansk design og kulturHelena Christensen sammen med modeskaberne Karen Munthe og Naja Simonsen i 2003.
(© Scanpix)- Helena Christensen har haft ekstrem stor betydning for dansk mode og kultur.
Hun blev et symbol på den danske boheme-stil, der er kendetegnet ved at være lag-på-lag og lige så godt kunne være genbrug, men har et dyrt mærke i nakken.
- I starten af 00'erne var hun med til at gøre dansk mode international, og hun var med til Munthe plus Simonsens første show i Paris.
Og så har hun åbnet en butik i New York, hvor der bliver solgt dansk design.
Helenas gave er … at hun kan holde sin kæft- Kate Moss har udtalt: 'Never complain, never explain' - og det er også en af årsagerne til Helena Christensens succes.
Helena Christensen kan finde ud af at holde kæft.
- Der er noget mystik over en virkelig smuk model, og den mystik kan forsvinde, hvis de åbner munden for meget.
- Helena hader at lave liveinterviews på tv, og det er ikke mere end to år siden, hun kom på Instagram.
Det har betydet, at hun har beholdt noget af mystikken, som mange andre ikke er lykkedes med.
FacebookTwitterKopier linkEmner:Cindy Crawford (fotomodel)|Kate Moss (fotomodel)|Versace|Mode- og designbranchen|Hellerup




https://www.dr.dk/nyheder/indland/rigspolitiet-faar-flere-anmeldelser-om-digitale-sexkraenkelser-mod-boern-det-er

IndlandRigspolitiet får flere anmeldelser om digitale sexkrænkelser mod børn: "Det er noget forbandet svineri"Hverken sociale medier eller politiet kan helt standse krænkerne, siger politikommissær.
Rigspolitiets Nationalt Cyber Crime Center efterforsker sager om blandt andet digitale sexkrænkelser.
(© Dr)Af Lisbeth Quass og Lasse Lindegaard Pedersen25.
dec.
2018 kl.
09.
39Bemærk: artiklen er mere end 30 dage gammelLæs opSociale medier for børn skal ikke kun holde øje med, om deres brugere behandler hinanden pænt.
De må også konstant tage stilling til, hvordan de kan beskytte brugerne mod voksne med ondsindede intentioner.
DR Nyheder har talt med to danske medier for børn, der samarbejder tæt med politiet for at forhindre voksne i at misbruge deres platforme til at begå digitale sexkrænkelser.
Når Momio og Moviestarplanet støder på mulige digitale børnelokkere, sender de sagerne videre til Rigspolitiets center for cyberkriminalitet i Glostrup.
Her står politikommissær Flemming Kjærside i spidsen for et hold efterforskere, som tager sig af seksualforbrydelser på internettet.
Og selvom han ikke kan sætte procenter på, er han ikke i tvivl om, at der er en støt stigning i antallet af sager.
- Internettet er blevet en legeplads uden lige for gerningsmænd til alle mulige slags forbrydelser.
Også for voksne, som vil i kontakt med børn og lokke dem til at gøre nogle ting, de ikke ville gøre i virkeligheden, fortæller han.
Hvad er Momio og Moviestarplanet?
•Moviestarplanet er en blanding af socialt netværk og spil, som er udviklet i Danmark.
•Målgruppen er børn og unge fra otte til 15 år.
•Der er 360 millioner registrerede brugere i 15 lande.
Herhjemme er der hver måned 140.
000 aktive brugere.
•Momio er et andet dansk, socialt medie, der har børn mellem syv og 13 år som målgruppe.
•I første del af 2018 var der i gennemsnit 60.
000 danske børn på platformen hver måned.
Voksende sagsbunkerFlemming Kjærsides afdeling fik sidste år cirka 70 anmeldelser om voksne, der havde forsøgt at manipulere børn med henblik på at krænke dem seksuelt.
Det er det, der hedder grooming.
En anmeldelse kan godt ende med at omhandle en række sager, da efterforskningen typisk afdækker, at gerningsmanden har kontakt til flere børn.
Dertil kommer de sager, der i stedet er blevet anmeldt til en lokal politikreds og et ukendt antal, der slet ikke er kommet til politiets kendskab.
I år ventes sagsbunken at blive lige så stor eller større.
Samtidig oplever afdelingen en eksplosiv vækst i anmeldelser af andre digitale sexkrænkelser, hvor voksne for eksempel deler nøgenbilleder af andre voksne.
- Der vil vi også gerne sætte ressourcer ind, men dem skal vi jo så tage et andet sted fra, så vi forsøger at dele sol og vind lige.
Børnene er dem, der ligger os nærmest, og jeg vil helst arbejde med at sikre, at vores børn kan vokse op på en sikker måde, siger Flemming Kjærside.
Der er også voksne derude, som ikke har ondt i sinde, men som bare godt kan lide at tale med børn.
Det er ikke ulovligt, men jeg synes nu stadig, at voksne skal holde sig fra de fora, der er for børn.
Flemming Kjærside, politikommissær- Voksne skal holde sig væk fra børnProcessen bag grooming er ofte den samme.
Grundlæggende går det ud på, at en voksen eller mere erfaren person tager magten over et offer for at udnytte offeret seksuelt.
Måske starter det hele med en besked på et socialt medie for børn, hvor den voksne udgiver sig for at være en jævnaldrende, der søger et venskab.
Men børneplatformenes sikkerhedstiltag som kunstig intelligens, filtrering af chatbeskeder og konstant moderation stemmer dårligt overens med gerningsmændenes intentioner.
- Derfor er de her platforme som regel kun starten på et forhold.
For gerningsmanden vil gerne have barnet 1:1, så han vil helst væk fra en platform som Momio eller Moviestarplanet og over på Messenger eller noget andet, hvor der ikke er nogen, som kigger med, siger Flemming Kjærside.
Undervejs skifter forholdet karakter, og gerningsmanden forsøger at snyde, udnytte, forføre, manipulere eller true offeret til for eksempel at tage tøjet af foran et webkamera, til at sende nøgenbilleder eller til at mødes i virkeligheden.
- Det er alvorligt.
Børn skal have lov til at være børn.
Og voksne skal holde sig væk fra børn.
Og så er historien sådan set ikke længere.
Det er noget forbandet svineri, når voksne begynder at gøre den slags over for børn, siger Flemming Kjærside.
Nationalt Cyber Crime Center undersøger harddiske, mobiltelefoner og andet beslaglagt elektronik.
- Vi halter også bagefterPolitikommissæren vurderer, at de sociale børnemedier gør "et ærligt forsøg" på at forhindre de digitale sexkrænkelser.
- Men i og med at vi har med voksne at gøre, som netop forstår at manipulere, har de også mulighed for at omgå nogle af de sikkerhedsregler, som bliver sat op.
Så det kan nok desværre ikke lade sig gøre hundrede procent at filtrere og fjerne voksne fra sociale fora for børn, siger Flemming Kjærside.
Han gør sig heller ingen forestillinger om, at politiet kan standse de digitale sexkrænkere fuldstændigt.
- Vi gør, hvad vi kan.
Men vi halter også bagefter.
Teknologien udvikler sig hele tiden, og så må vi prøve at være lige så hurtige, siger han.
Læs også:12 digitale medier børn er på - og hvordan de kan komme galt af stedRåd til voksne om børns onlineliv:•Hjælp dit barn med at gennemgå sine apps.
Giver de for eksempel adgang til barnets placering eller kamera?
•Søg informationer om de tjenester, dit barn bruger, og om formålet med tjenesterne.
Er der for eksempel en chatfunktion?
•Spørg dig selv: Tør dit barn sige det til dig, hvis de er blevet udsat for krænkelser på nettet eller kontaktet af fremmede?
•Hjælp dit barn med at lave stærke, unikke kodeord.
Og fortæl dem, at de ikke skal genanvende koder på tværs af tjenester eller dele dem med andre.
•Vær opmærksom på, om barnet tilføjer 'venner', de ikke kender.
Få en snak med barnet om, hvad de vil opnå, og hvem de ’venner’ så er ?
De er ikke altid dem, de giver sig ud for at være.
•Tal med dit barn om de billeder, de gerne vil dele – og hvad de skal være forsigtige med eller undgå, hvis de deler billeder.
•Tal løbende med dit barn om deres onlineliv.
Og stil de samme spørgsmål, som du ville gøre, hvis barnet ikke var online: Hvem er du venner med?
Hvad laver I, når I er sammen?
•Lær dine børn, at de skal behandle andre pænt – også online.
•Kilder: Rigspolitiet, Børns Vilkår, Red Barnet, Sex og SamfundFacebookTwitterKopier linkEmner:Sædelighedsforbrydelser|Rigspolitiet|Kriminalitet|Børns Vilkår|Glostrup




https://www.dr.dk/nyheder/indland/nu-kommer-pebersprayen-vaabenhandler-giver-5-gode-raad

PeberspraySe temaIndlandNu kommer pebersprayen: Våbenhandler giver 5 gode rådFra nytår er det lovligt at have peberspray i hjemmet for folk over 18 år.
Det bliver lovligt for borgere over 18 år at have peberspray i hjemmet fra 1.
januar.
Af Emma Toft25.
dec.
2018 kl.
08.
52Bemærk: artiklen er mere end 30 dage gammelLæs opEt flertal på Christiansborg har besluttet at gøre det lovligt for danskere at have en peberspray i hjemmet til selvforsvar.
Det bliver lovligt 1.
januar.
Læs også:Peberspray bliver lovligt i eget hjemHvis du tænker på at anskaffe dig det lille våben, giver våbenhandler Kristian Petersen fra Våbensmeden her fem gode råd:1Kend din pebersprayNår du skal ud og købe en peberspray er det væsentligt, hvilken type peberspray du køber, og hvordan den virker.
Der findes udgaver, som sender en tåge ud ligesom en deodorant eller en hårlak.
De er effektive på kort afstand og spreder strålen meget.
Derfor er de nemme at ramme en person med.
Til gengæld er det negative ved dem, at man nemt selv bliver ramt af dem, hvis vinden skifter eller blæser imod én.
Hvis man sprayer den i et lukket rum, kan man også nemt selv blive ramt.
Der findes også en anden type med noget gelé eller skum.
Den rækker typisk lidt længere - helt op til ti meter - og rammer mere koncentreret, fordi det ikke er en tåge.
2Kør direkte hjem efter købetNår du køber peberspray, må du ikke bagefter tage på værtshus, handle ind i Bilka eller hente unger i institutionen.
Du skal køre direkte hjem med pebersprayen, når du har været hos våbenhandleren.
Du skal også sørge for at have en kvittering med, så du kan dokumentere, at du lige har været ude at købe pebersprayen, hvis du bliver stoppet på vejen.
Hvorfor må man ikke gøre svinkeærinder?
Det kun er tilladt at have peberspray i eget hjem.
Det er ikke noget, du må rende rundt med i tasken.
Det kan du få en særskilt tilladelse til under ganske særlige forhold, men det er ikke tilladt generelt i Danmark.
Reglerne•Det straffes med bøde på 3.
000 kroner at have en peberspray på sig i det offentlige rum.
•Folk, der er tidligere straffet for vold, røveri eller overtrædelse af våbenloven, risikerer 14 dages fængsel, hvis de har peberspray på sig på steder, hvor der kan opstå vold - for eksempel i nattelivet.
•Desuden er det ulovligt at tage peberspray med ind over grænsen fra udlandet.
•Kun udsatte folk med en særlig godkendelse fra politiet kan få lov at gå med peberspray i det offentlige rum, hvis de for eksempel forfølges af en stalker.
3Overvej, hvor du opbevarer denDu skal gøre dig nogle tanker om, hvor det er smart at opbevare pebersprayen, så den ikke falder i de forkerte hænder.
Den skal være tilgængelig, hvis du skal bruge den, men hvis du har små børn, skal du sørge for at opbevare den et sted, de ikke kan komme til.
Det kan være et højt sted, det kan være i et pengeskab med kode, og det kan i nogle tilfælde være i en aflåst skuffe ved din seng.
4Tjek udløbsdatoenDu skal være opmærksom på, at en peberspray har en udløbsdato som alt andet, for der er drivgasser i, som mister effekt eller siver ud med tiden.
Den typiske peberspray har en levetid på tre til fem år, så det skal man tjekke.
5Søg vejledningDin rådgiver, altså ham du køber den af, skal fortælle dig, hvordan du bruger en peberspray.
Er det en peberspray, som rækker langt, eller er det en peberspray, som kun virker på meget kort afstand?
Det skal du sørge for at sætte dig ind i, når du køber peberspray.
Hvis ikke rådgivningen er nok, så vil der blive udbudt kurser i Danmark, hvor du kan lære at bruge peberspray.
For den rådgivning er lidt mere omfattende, end hvad man kan ryste ud af ærmet på 30 sekunder.
Krav til våbenhandleren•Man kan kun købe peberspray hos våbenhandlere, der er godkendt til at sælge det.
•Inden du kan købe peberspray hos en våbenhandler, skal sælgeren sikre sig, at du er over 18 år.
Derfor skal du vise id.
•Våbenhandleren er også forpligtet til at give "relevant vejledning" om anvendelse og mulige skadevirkninger af peberspray.
Hvad det indebærer er uklart.
FacebookTwitterKopier linkEmner:Detailhandel|Vold|Bilka|Kriminalitet|Vejret




https://www.dr.dk/nyheder/regionale/nordjylland/kunstmuseum-vil-finde-penge-til-gigantisk-rutsjebane

NordjyllandKunstmuseum vil finde penge til gigantisk rutsjebaneKunsten i Aalborg vil forbinde museet med Aalborgtårnet via rutsjebaneCarsten Höller har lavet flere spektakulære rustjebaner - som her ved Hayward Gallery i London.
(Foto fra publicdelivery.
org)Af Martin Møller Geertsen og Søren K Nielsen25.
dec.
2018 kl.
07.
59Bemærk: artiklen er mere end 30 dage gammelLæs opEn kæmpe rutsjebane fra Aalborgtårnet, ned ad skråningen gennem skoven til Kunstens skulpturpark.
Det er planen for et nyt kunstprojekt på det aalborggensiske kunstmuseum.
Den tyske kunstner Carsten Höller står bag projektet, som ifølge museumsdirektør, Gitte Ørskou, bliver spektakulært.
- Det bliver noget, der vil appellere til rigtig mange mennesker - også dem, der normalt ikke kommer på museum.
Indhenter tilladelserPå Kunsten skal der nu indhentes tilladelser, før arbejdet med at finansiere projektet kan gå igang, fortæller Gitte Ørskou.
- Vi skal selvfølgelig have kontakt til alle relevante myndigheder, eksempelvis Naturstyrelsen, fordi rutsjebanen skal føres igennem fredskov - men også vores egne lokale forvaltninger.
Før rutsjebanen kommer op at stå, skal Kunsten skaffe et millionbeløb til projektet.
Aalborgtårnet med udsigt over Limfjorden og Aalborg by.
Kommunen er positivKunsten har allerede ansøgt kommunen om støtte til første fase af projektet.
Ifølge rådmand for kulturforvaltningen, Mads Duedahl (V), ser kommunen positivt på projektet, men skal bruge mere information, før pengene kan findes.
- Det er et ganske unikt projekt, som jeg ikke har set mage til, siger han.
Den tyske kunstner har tidligere lavet lignende kunstværker med store, blanke og snoede rutsjebaner i blandt andet London.
FacebookTwitterKopier linkEmner:Gitte Ørskou (erhvervsleder)|Mads Duedahl (politiker)|Venstre|Museer|Aalborg




https://www.dr.dk/nyheder/udland/pave-frans-opfordrer-til-velgoerenhed-frem-julens-graadighed

UdlandPave Frans opfordrer til velgørenhed frem for julens grådighedI sin midnatsmesse opfordrer paven verdens 1,2 milliarder katolikker til at være næstekærlige.
Det var sjette gang pave Frans prædikede ved julemidnatsmesse i Peterskirken i Rom.
Karen Nielsen25.
dec.
2018 kl.
01.
29Bemærk: artiklen er mere end 30 dage gammelLæs opVerdens 1,2 milliarder katolikker skal fokusere på velgørende formål og næstekærlighed i stedet for grådighed, fråseri og julens materialisme.
Det siger pave Frans i sin prædiken under den traditionsrige midnatsmesse i Peterskirken i Vatikanet natten til tirsdag dansk tid.
Det skriver nyhedsbureauet AP.
Mange mennesker bruger store dele af deres liv på at hige efter materiel lykke, mener paven.
Og det går imod den bibelske fortælling om, at Gud viser sig for folk, der er fattige på materielle goder, men stærke i troen, siger pave Frans.
- Stående foran krybben forstår vi, at livets nektar ikke er materiel rigdom, men kærlighed.
Ikke grådighed, men velgørenhed.
Ikke praleri, men enkelhed, lyder budskabet fra paven.
- En umættelig grådighed kendetegner menneskets historie, selv i dag, hvor alt for mange går sultne i seng.
Katolikker fra alle verdenshjørner deltager i den årlige højtidelighed.
Peterskirken alene er fyldt med cirka 10.
000 mennesker.
Derudover følger mange andre gudstjenesten fra pladsen udenfor.
I sidste års prædiken sammenlignede paven flygtninge og migranter med Maria og Josef, der ikke kunne finde et sted at bo i Betlehem.
Her var budskabet, at troen kræver, at udlændinge hilses velkommen.
Paven fortalte den bibelske historie, om hvordan Maria og Josef måtte rejse fra Nazareth til Betlehem for at lade sig registrere ved en folkeoptælling, som kejser Augustus havde befalet.
- Vi ser sporene efter millioner af mennesker, som ikke selv vælger at rejse, men som er fordrevet fra deres eget land, og som tvinges til at efterlade dem, de holder af, lød det fra paven.
Den 82-årige pave er født af italienske migranter i Argentina.
/ritzau/FacebookTwitterKopier link




https://www.dr.dk/nyheder/indland/politiforbund-efterlyser-uddannelse-til-koebere-af-peberspray

PeberspraySe temaIndlandPolitiforbund efterlyser uddannelse til købere af pebersprayFra 1.
januar kan borgere købe peberspray til selvforsvar i hjemmet.
Det er uklart, hvad købere af peberspray skal vide, inden de tager det lille våben med hjem, og det møder kritik fra Politiforbundets formand, Claus Oxfeldt (mf), og Våbenhandlerforeningens formand, Nils Juul Larsen (th).
Af Emma Toft25.
dec.
2018 kl.
08.
45Bemærk: artiklen er mere end 30 dage gammelLæs opOm en uge bliver det lovligt at køre ned til den lokale våbenbutik, lægge en peberspray i kurven og tage den med hjem på hylden til forsvar mod hjemmerøvere og andre med onde hensigter.
Men inden kunden kan vende næsen hjemad med det lille våben i bæreposen, skal våbenhandleren tjekke id og sikre sig, at kunden er over 18 år.
Det slår loven fast.
Desuden skal våbenhandleren oplyse, at pebersprayen kun må være i hjemmet, og sælgeren skal også give "relevant vejledning" om anvendelse og mulige skadevirkninger af peberspray.
Rigspolitiet har lagt en beskrivelse af de nye regler på deres hjemmeside.
Men det er langt fra nok med noget vejledning til folk, der køber peberspray.
Det siger Claus Oxfeldt, formand for Politiforbundet, der er politibetjentenes fagforening.
- Politiet skal være uddannet til at bruge peberspray, og derfor er det lidt tankevækkende, at man nu bare vil udlevere det til borgere, uden at de bliver uddannet, lyder kritikken.
Svært at bruge pebersprayI ti år har politiet været udstyret med peberspray, og i dag er håndtering af peberspray en fast del af politiets uddannelse, hvor de gennem tre timer modtager teoretisk og praktisk undervisning i brugen af peberspray.
Og det er der behov for, mener Claus Oxfeldt, for det er ikke ligetil at bruge peberspray.
- Peberspray er et farligt våben.
Det er en voldsom oplevelse at få sprøjtet peberspray i øjnene, og der er en risiko for, at man bliver ramt af en voldsom allergisk reaktion, siger han.
Politiet undervises blandt andet i, hvornår den er uhensigtsmæssig at bruge.
- I et privat hjem vil du typisk møde en gerningsmand i en lille entré, og hvis du sprøjter peberspray i en lille entré, så bliver du altså selv ramt, siger han.
Det er også svært at ramme en gerningsmand, der bevæger sig, uden den fornødne træning.
- Vi kan risikere at komme i en situation, hvor en forurettet lige pludselig bliver overfaldet af gerningsmanden, fordi man ikke er i stand til at bruge peberspray rigtigt, lyder det fra Claus Oxfeldt.
Læs også:Peberspray bliver lovligt i eget hjemEfterspørger vejledning i brugenDet er landets omkring 270 våbenhandlere, der kommer til at stå for salget af peberspray og dermed også for at give kunderne den "relevante vejledning", som det er formuleret i loven.
Men loven siger ikke noget om, hvad relevant vejledning indebærer - om det er udlevering af en pjece, et link til en youtube-video eller et tre timers kursus.
Det møder kritik fra våbenhandlerne.
- Det er paradoksalt, at man ikke fra lovgivernes side har sikret fuldstændig krystalklare regler på det her område, før produktet bliver frigivet til salg, siger Nils Juul Larsen, formand for Danmarks Våbenforhandlere.
- Vi skal være i stand til at kunne rådgive vores medlemmer og slutforbrugere af produktet, og det kan vi ikke uden en ordentlig vejledning, siger han.
Han mener, at loven er hastet igennem, og at politikerne har glemt at tale med våbenhandlerne om, hvordan de bedst står for salget af det nye selvforsvarsvåben.
Rigspolitiet oplyser til DR Nyheder, at der ikke fra politiets side kommer en vejledning til våbenhandlere og kunder om, hvordan peberspray bruges mest hensigtsmæssigt.
- Det bliver forhandlerne af peberspray og ikke politiet, der får ansvaret for at vejlede borgerne i forbindelse med salg af peberspray, skriver Rigspolitiet.
Der er kun en beskrivelse af de generelle regler på politiets hjemmeside.
•Hvis du bliver ramt af peberspray•Du kan få svært ved at se, fordi peberspray giver øjensmerter.
•Du kan opleve irritation og en brændende fornemmelse i huden, ligesom næsen kan begynde at løbe, du kan få mere spyt i munden og kvalme.
•Der er risiko for at hyperventilere.
•Peberspray kan udløse en allergisk reaktion.
•Der kan også være psykologiske konsekvenser af at blive ramt.
Du kan frygte at blive blind for altid, og du kan få en følelse af magtesløshed.
•Kilde: Politiforbundets høringssvar til lovforslagetFacebookTwitterKopier linkEmner:Claus Oxfeldt (fagforeningsleder)|Rigspolitiet|Politi|Politiforbundet|Detailhandel




https://www.dr.dk/nyheder/indland/voksne-ingen-adgang-boernemedie-bruger-kunstig-intelligens-til-spotte-ubudne-gaester

IndlandVoksne ingen adgang: Børnemedie bruger kunstig intelligens til at spotte ubudne gæsterDanske platforme lader børn køre med støttehjul, før de rykker ind på andre sociale medier.
Moviestarplanet og Momio har børn som målgruppe og arbejder hårdt på skærme dem mod dårlige oplevelser online.
(© DR Nyheder)Af Lisbeth Quass og Thea Deleuran Müller25.
dec.
2018 kl.
07.
11Bemærk: artiklen er mere end 30 dage gammelLæs opTo sociale børnemedier filtrerer, analyserer og overvåger på livet løs for at beskytte digitale debutanter mod alt fra grov mobning til seksuelle tilnærmelser fra voksne.
Målet er at skabe trygge onlineverdener, hvor de unge brugere populært sagt kan køre med støttehjul, før de rykker ind på de voksnes platforme som Facebook, Instagram og Snapchat.
Det er en udfordrende opgave, hvor børnene selv forsøger at omgå børnemediernes sikkerhedstiltag, fortæller sikkerhedschefen for den danske platform Moviestarplanet, Vernon Jones.
- Børn er utroligt gode til at omgå vores filtre, så vi vurderer næsten på daglig basis, om sikkerheden er god nok, og vi er altid i gang med at opdatere filtrene, siger han.
Her ses Moviestarplanets system, hvor potentielt forbudte beskeder ender.
Forsøg på at mødes i virkeligheden eller på sociale platforme med videochat er blandt det, der blokeres.
(© DR Nyheder)En fantasiverden for børnMoviestarplanet er en blanding af socialt netværk og spil, hvor brugerne skaber deres egen figur, som kan optræde i animerede film.
De kan også chatte og dele billeder med andre.
Målgruppen er børn og unge i alderen otte til 15 år, og der er 360 millioner registrerede brugere i 15 lande.
Herhjemme er der hver måned 140.
000 aktive brugere.
På Moviestarplanet bliver alle billeder tjekket af en moderator, før de bliver offentliggjort, og al tekst bliver filtreret for ord, der ikke er tilladt på platformen.
Det kan være skældsord associeret med mobning.
Det kan også være sætninger, der tyder på, at brugeren er en ældre teenager eller voksen, som forsøger at bearbejde og manipulere med barnet for at muliggøre et overgreb.
Eksempler på sidstnævnte sender Moviestarplanet videre til politiet.
Forsøg på at dele sit Snapchat-navn eller på at arrangere møder på andre digitale platforme, hvor der kan kommunikeres via video, ryger også i filtreret.
- Vores erfaring er, at børn kan blive forsøgt lokket til steder, hvor voksne mennesker kan filme dem, siger Vernon Jones.
Udbredte sociale medier blandt børn i Danmark:•I en spørgeskemaundersøgelse blandt børn i alderen syv til 12 år oplyser 58 procent, at de bruger YouTube mindst dagligt.
•36 procent bruger andre sociale medier end Youtube mindst dagligt.
•Blandt de øvrige platforme er Snapchat mest populært – det bruger 33 procent af børnene mindst dagligt.
•Derefter kommer Instagram, som bruges af 21 procent mindst dagligt.
•Kilde: Tallene er fra 2017 og baseret på en spørgeskemaundersøgelse lavet af Epinion for DR Medieforskning blandt 729 børn i alderen syv til 12 år.
Bruger kunstig intelligensEt andet dansk, socialt netværk, Momio, har børn mellem syv og 13 år som målgruppe.
I første del af 2018 var der i gennemsnit 60.
000 danske børn på platformen hver måned.
For at skærme de unge brugere er Momio det seneste år begyndt at bruge kunstig intelligens i form af computersoftware, som screener og analyserer alle billeder og tekst for uønsket indhold, før det bliver offentliggjort.
Det er med til at afsløre, når der sniger sig voksne ind på Momio.
- Sagen er den, at vi kan se, hvordan brugerne kommunikerer.
Og børn kommunikerer på en helt anden måde end voksne, siger direktør Mikael Jensen.
Platformen har også udviklet et politirapporteringsværktøj.
- Hvis vi ser noget på platformen, som vi mener ikke blot er upassende, men som også potentielt set kræver, at politiet kommer ind over, så kan vi sende en automatisk genereret rapport direkte til politiet, siger Mikael Jensen.
"Del aldrig personlig info" er en af de beskeder, børnene får, når de logger ind på Moviestarplanet.
(© DR Nyheder)Forældre på banenBegge de danske platforme har påtaget sig en opdragende effekt for at være med til at lære børnene, hvordan de skal begå sig online, hvad de må dele og hvad de skal passe på med.
- Men det er klart, at vores platform ikke kan stå alene.
Forældre, skoler og andre, der har med børnene at gøre, har også et ansvar for at sikre, at børnene får de kompetencer, de skal have, for at kunne agere på sociale medier, siger Mikael Jensen fra Momio.
Læs også:12 digitale medier børn er på - og hvordan de kan komme galt af stedHos Børns Vilkår er børnefaglig konsulent Sanne Lind enig i, at forældrene skal på banen.
Derudover anbefaler hun, at forældre holder lidt igen med at lukke deres børn ind på platforme, der egentlig er for voksne.
- I dag er verden blevet en lille landsby, hvor alting kan nås altid af alle, så børn er heller ikke særligt gamle, når de åbner for hele verden.
Vi skal være opmærksomme på, at børn helt ned i indskolingen kan opleve ting på nettet, som forskrækker dem, overskrider deres grænser eller kun er for voksne, siger hun.
Råd til voksne om børns onlineliv:•Hjælp dit barn med at gennemgå sine apps.
Giver de for eksempel adgang til barnets placering eller kamera?
•Søg informationer om de tjenester, dit barn bruger, og om formålet med tjenesterne.
Er der for eksempel en chatfunktion?
•Spørg dig selv: Tør dit barn sige det til dig, hvis de er blevet udsat for krænkelser på nettet eller kontaktet af fremmede?
•Hjælp dit barn med at lave stærke, unikke kodeord.
Og fortæl dem, at de ikke skal genanvende koder på tværs af tjenester eller dele dem med andre.
•Vær opmærksom på, om barnet tilføjer 'venner', som de ikke kender.
Få en snak med barnet om, hvad de vil opnå, og hvem de ’venner’ så er ?
De er ikke altid dem, de giver sig ud for at være.
•Tal med dit barn om de billeder, de gerne vil dele – og hvad de skal være forsigtige med, når de deler billeder.
•Tal løbende med dit barn om deres onlineliv.
Og stil de samme spørgsmål, som du ville gøre, hvis barnet ikke var online: Hvem er du venner med?
Hvad laver I, når I er sammen?
•Lær dine børn, at de skal behandle andre pænt – også online.
•Kilder: Rigspolitiet, Børns Vilkår, Red Barnet, Sex og Samfund.
FacebookTwitterKopier linkEmner:Snapchat|Børns Vilkår|Instagram|Sundhed og velvære|Politi




https://www.dr.dk/nyheder/kultur/film/anders-matthesen-storimponerer-med-ny-film-et-perfekt-mestervaerk

TroldspejletSe temaFilm og serierAnders Matthesen storimponerer med ny film: Et perfekt mesterværk!
'Ternet Ninja' viser, at Anders Matthesen er en fremragende fortæller og en frygtløs humorist.
Og Stewart Stardust har aldrig været bedre.
Anders Matthesen spiller den legendariske karakter Stewart Stardust godt live.
Men den animerede udgave er simpelthen endnu mere morsom, mener Jakob Stegelmann.
Af Jakob Stegelmann25.
dec.
2018 kl.
09.
00Bemærk: artiklen er mere end 30 dage gammelLæs opAnders 'Anden' Matthesen har gjort det igen.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
14 år efter 'Terkel i Knibe' skriver han igen dansk tegnefilmhistorie med grov satire, rå karikaturer og en smuk morale.
Hans nye film 'Ternet Ninja' er blevet effektivt markedsført hen over efteråret, og de første glimt kunne faktisk godt give bange anelser.
Er Anders Matthesen faldet af på den?
Har han lavet en standard-børnefilm om en dreng, der lærer sine styrker at kende og være sig selv bekendt?
En af den slags velmenende historier, voksne begynder at gabe af under forteksterne.
En lille ninjadukke, der støtter en usikker dreng?
Men nej, Anders Matthesen svigter os ikke.
For med 'Ternet Ninja' leverer han en animationsfilm, der fortæller sin dybest set opbyggelige historie på en tiltrængt provokerende, satirisk og infamt morsom måde.
Til grænsenDet ligger til animerede tegninger at kunne overskride grænser, andre må holde sig indenfor.
Mange vil mene, at netop denne egenskab er en af animationsfilmens fornemste og vigtigste kvaliteter.
Her er nogle anbefalinger:Snurre Snup & Daffy (1940'erne)To grovkornede og provokerende herrer - i Warner Bros/Looney Tunes-tegnefilmene gik til angreb på det opblæste og aldrig lod sig dupere af deres modstandere.
Tex Avery (1940'erne)Tegnefilmmanden med de brunstige ulve og den udfordrende natklubpige.
Seksuelle normer blev udfordret på trods af streng censur.
Beavis & Butthead (1990'erne)To stupide sofakartofler så musikvideoer og holdt sig ikke tilbage med sexistiske og perverse kommentarer.
South Park (1990'erne og i dag)Børnene i en lille by taler og gør, når de er værst - og morsomst.
Rick & Morty (i dag)Typisk serie fra voksentegnefilmkanalen Adult Swim - en dreng og hans geniale, men fordrukne morfar, rejser på tværs af tid, rum og andre dimensioner - med bizar humor og mængder af bandeord.
Han gør det, som han - og animationsmediet - er bedst til.
Kombinationen af komikeren Anden og animation er både genial og klassisk.
For en af hans største kvaliteter er jo at skabe fiktive figurer, der præcist rammer typer, man kender fra virkeligheden, og er der noget, tegnefilm har brug for, er den den slags personer.
Tag bare den legendariske figur Onkel Stewart: Anden kan godt spille ham i levende live - men den animerede udgave er altså endnu morsommere.
Når Stewart for eksempel kommer til familiefest, klasker en sort kvinde bagi og lystent siger 'mørkt kød', er det så politisk ukorrekt, som det kan være.
Men det er samtidig afvæbnende morsomt og en helt utrolig vigtig kommentar til debatten om ytringsfrihed, krænkelser og angsten for at fornærme med ord.
Læs også:Anders Matthesen er tilbage med grov film: Tiderne er mere sarte i dag'Ternet Ninja' er selvfølgelig en slags opfølger til 'Terkel i Knibe', som er en af de bedste danske animationsfilm nogensinde.
Den ser dog væsentlige smukkere ud, for teknologien har udviklet sig eksplosivt siden 2004.
Heldigvis snyder det smukke udseende, for historien er ligeså brutal og rå som den om Terkel.
Historiens ternede ninja er nemlig ikke en hjælpsom Jesper Fårekylling, men en dukke, der er besat af hævn.
En hævn, man forstår.
Så han udnytter drengen Askes problemer med kammerater og familie til at komme nærmere sit mål - og virker derfor ikke så umiddelbart sympatisk.
Det gør ham ægte.
Animationen er gennemgående smuk og udtryksfuld.
Anders Matthesen har haft god hjælp af de dygtige folk på A.
Film og medinstruktøren Thorbjørn Christoffersen.
Deres ekspertise sørger for, at Andens figurer lever, og at fortællingen skrider frem, som den skal.
Men 'Ternet Ninja' er på alle måde Anders Matthesens film.
Et lille mesterværk i perfekt balance: Satiren, den grovkornede humor og det reelt vedkommende og gribende.
'Ternet Ninja' kan ses i biografer landet over nu.
En af Andens største kvaliteter er jo at skabe fiktive figurer, der præcist rammer typer, man kender fra virkeligheden, og er der noget, tegnefilm har brug for, er den den slags personer, mener Jakob Stegelmann FacebookTwitterKopier linkEmner:Anders Matthesen (komiker)|Humor




https://www.dr.dk/nyheder/kultur/film/kevin-spacey-i-bizar-video-forsvarer-sig-foer-retssag-om-overgreb-paa-teenager

Film og serierKevin Spacey i bizar video: Forsvarer sig før retssag om overgreb på teenagerDen amerikanske skuespiller sigtes for at have forgrebet sig på teenager.
Kevin Spacey udsender mærkværdig 'forsvarsvideo'.
Kevin Spacey er trådt tilbage ind i rollen som Frank Underwood i en opsigtsvækkende video.
Af Jens Andersen25.
dec.
2018 kl.
08.
48 | opdateret 25.
dec.
2018 kl.
10.
42Bemærk: artiklen er mere end 30 dage gammelLæs opUden at tage stilling til spørgsmålet om skyld, kan det vist roligt konstateres, at den amerikanske skuespiller Kevin Spacey går ret så utraditionelt til værks, efter han nu er blevet sigtet for at have forgrebet sig på en 18-årig dreng.
Mandag lagde den 59-årige prisbelønnede skuespiller en forsvarsvideo ud på sin Twitter-profil, men det er dybest set ikke Kevin Spacey, der optræder på videoen, men derimod Kevin Spaceys karakter fra Netflix-hitserien ’House of Cards’, Frank Underwood.
- Jeg kan love dig dette: Hvis jeg ikke betalte prisen for de ting, vi begge to ved, jeg har gjort, så har jeg bestemt ikke tænkt mig at betale prisen for ting, jeg ikke har gjort, siger Kevin ’Frank Underwood’ Spacey blandt andet direkte henvendt til kameraet og seeren, som også var signaturtricket i ’House of Cards’.
Se videoen her.
I ’House of Cards’ fulgte man den mildest talt ambitiøse politiker Frank Underwoods vej til præsidentembedet, hvor karakteren begik et hav af politiske snigmord, men også reelt tog livet af sine modstandere i pressen og på den politiske scene på sin vej mod Det Hvide Hus.
Seeren var med hele vejen som Frank Underwoods ’fortrolige’, hvilket Kevin Spacey spiller på i sin Twitter-video, der i øvrigt har titlen ’Let me be Frank’, der både kan betyde ’Lad mig være Frank’ og ’Lad mig være ligefrem/ærlig’.
Det er uklart, om videoen er en direkte kommentar til sagen om overgreb.
Læs også:Netflix bryder med Kevin Spacey efter anklage om overgrebSkal møde i rettenDen besynderlige video kommer samtidigt med nyheden om, at Kevin Spacey den 7.
januar skal møde i retten i Massachusetts, hvor han er sigtet for at have forgrebet sig på en 18-årig dreng på en bar i 2016.
Kevin Spacey risikerer op til fem års fængsel, hvis han bliver dømt.
Det er blot én af mange anklager mod Kevin Spacey om seksuelle overgreb.
Star Trek-skuespilleren Anthony Rapp har tidligere berettet, at Kevin Spacey skulle have forgrebet sig på ham, da Anthony Rapp blot var 14 år gammel.
Ved udgangen af 2017 var der mindst 15 anklager af lignende karakter mod Kevin Spacey.
Den oscarvindende skuespiller blev siden fyret fra ’House of Cards’, men karakteren Frank Underwood lever altså nu på bizar vis videre i Kevin Spaceys egen verden.
FacebookTwitterKopier linkEmner:Kevin Spacey (skuespiller)|Twitter|Teater|Netflix|USA




https://www.dr.dk/nyheder/udland/guvernoer-og-senator-omkommer-i-helikopterulykke-i-mexico

UdlandGuvernør og senator omkommer i helikopterulykke i MexicoFem personer mistede mandag livet, da de forulykkede i en helikopter nær millionbyen Puebla i Mexico.
Mexicansk politi har afspærret området, hvor helikopteren med Martha Erika Alonso og Rafael Moreno styrtede ned juleaften.
25.
dec.
2018 kl.
06.
17Bemærk: artiklen er mere end 30 dage gammelLæs opDen mexicanske guvernør Martha Erika Alonso og hendes mand, senator Rafael Moreno, blev mandag dræbt i en helikopterulykke.
Det skriver nyhedsbureauet AP.
45-årige Martha Erika Alonso blev i juni valgt som den første kvindelige guvernør i Puebla.
Byen er med over to millioner indbyggere en af Mexicos største byer.
Læs også:Mexicos indenrigsminister overlever helikopterstyrtDen tragiske ulykke fandt sted blot ti dage efter, at Alonso var blevet indsat.
To piloter og en tredje passager omkom også i ulykken.
Avisen Reforma skriver, at helikopteren forulykkede blot 30 kilometer fra Puebla, hvor den var lettet fra.
En helikopter afsøger området, hvor en anden helikopter styrtede ned med to fremtrædende mexicanske politikere.
Mexicos præsident, Andrés Manuel López Obrador, bekræfter den tragiske nyhed.
På Twitter skriver han, at han kondolerer ofrenes familier.
Præsidenten meddeler samtidig, at en efterforskning er blevet iværksat for at finde frem til "sandheden" om årsagen til ulykken.
Martha Erika Alonso var medlem af midterkoalitionen Partido Acción Nacional (PAN), skriver britiske BBC.
Hendes mand, Rafael Moreno, var guvernør i Puebla fra 2011 til 2017.
Parlamentet i Puebla skal nu udpege en midlertidig guvernør, som skal sidde på posten indtil næste valg.
Gik også galt i februarI februar omkom 13 personer, da en militærhelikopter styrtede ned i den mexicanske delstat Oaxaca efter et jordskælv i området.
Yderligere 15 personer blev såret.
Om bord på helikopteren var landets indenrigsminister, Alfonso Navarrete Prida.
Hverken han eller de øvrige personer om bord på helikopteren kom noget alvorligt til ved ulykken, som opstod, da helikopteren lagde an til landing.
De dræbte og sårede var blandt dem, der befandt sig i nærheden af landingsstedet og stod klar til at tage imod ministeren.
Piloten mistede ifølge nyhedsbureauet Reuters kontrollen over helikopteren, der kolliderede med to varebiler, som stod parkeret på jorden.
/ritzau/FacebookTwitterKopier linkEmner:Mexico|Ulykker|Andrés Manuel López Obrador (politiker)|BBC|Twitter




https://www.dr.dk/nyheder/viden/kroppen/gluten-kokosolie-og-alkohol-tre-store-sundhedsnyheder-i-2018-som-ikke-holdt

KroppenGluten, kokosolie og alkohol: Tre store sundhedsnyheder i 2018 – som ikke holdtKokosolie er 'ren gift', stod der på dr.
dk.
Men det var en overdrivelse som både forskere og journalister bærer en del af ansvaret for, vurderer ekspert.
- Ny sundhedsforskning skal altid ses i perspektivet af tidligere forskning på samme område.
Hvis det har vist noget andet end den nye forskning, er konklusionen nok ikke helt endegyldig, siger ekspert.
Af Emilie Aagaard25.
dec.
2018 kl.
07.
00Bemærk: artiklen er mere end 30 dage gammelLæs opDet er let at få det indtryk, at der hele tiden sker revolutionerende forskning indenfor sundhedsområdet, når man følger nyhedsstrømmen.
Medierne skriver jævnligt, at ny forskning beviser, at en bestemt livsstil eller fødevare for eksempel giver anledning til alverdens dårligdomme.
Ny sundhedsforskning skal altid ses i perspektivet af tidligere forskning på samme område.
Hvis det har vist noget andet end den nye forskning, er konklusionen nok ikke helt endegyldigJesper Wiborg SchneiderMen helt så håndfaste ’beviser’ er sjældent at finde i selve forskningen.
- Hvis man tager en undersøgelse indenfor fx kemi, kan man som regel udtale sig mere sikkert.
Men indenfor sundhedsforskning er tingene ofte mere komplekse.
Og teorier og metoder er svagere.
Derfor er der mere usikkerhed om de enkelte resultater, siger Jesper Wiborg Schneider, der forsker i forskning på Aarhus Universitet.
Sammen med DR Viden har han set på tre vilde sundhedsnyheder fra 2018, som dog ikke er helt så vilde, hvis du nærlæser forskningen bag.
1: Otte genstande tager næppe livet af digKan man dø af at drikke bare én genstand om dagen?
I april kunne man på dr.
dk læse, at drikker du over syv genstande om ugen kan du forvente at dø tidligere end hvis du holder dig under de syv.
Der var tale om en undersøgelse af over 600.
000 mennesker.
Alligevel kan man ikke være så sikker på resultatet, fortæller Jesper Wiborg Schneider.
Læs også:Stort internationalt studie: Over syv genstande om ugen kan forkorte dit liv- Det var en stor undersøgelse, men et observationsstudie.
Og i den slags undersøgelser kan der være mange andre ting, der adskiller de forskellige grupper, man har med.
Selv om forskerne forsøger at tage højde for det, så giver det en usikkerhed.
Han peger også på, at forskerne bag undersøgelsen har taget en række valg, der påvirker resultatet.
De har for eksempel ikke medtaget data fra mennesker, der slet ikke drikker alkohol.
Læs også:Sidste omgang: Er det usundt at drikke alkohol hver dag?
2: Kokosolie er ikke ren giftEr kokosolie virkelig ren gift?
Da Harvard-professoren Karin Michels i august holdt et oplæg om kokosolie, havde hun næppe forudset at komme på forsiden af medier verden over.
Men hendes sammenligning af kokosolie med gift kunne medierne ikke stå for.
På dr.
dk fortalte vi også om Karin Michels' advarsel.
Læs også:Ekspert: Kokosolie er 'ren gift'Hun kalder i artiklen kokosolie for "én af de værste ting, man kan spise" og fortæller, at det er præcis ligeså godt for ens helbred som "ren gift".
Men selv om kokosolie er fyldt med mættet fedt, er udtalelsen noget mere voldsom, end hvad man egentlig kan konkludere ud fra forskning på området.
For kokosolie – og for meget mættet fedt generelt - er næppe sundt.
Men i de mængder, som man typisk bruger fedtstoffet, er det ikke ligesom ren gift.
Dagen efter blev ernæringsforsker Arne Astrup fra Københavns Universitet interviewet.
Læs også:Efter kokosolie-kritik: SÅ slemt er det ikke – men brug hellere andre olier- Der er et studie, der har sammenlignet kokosolie med olivenolie og smør, og der ser vi straks et meget mere nuanceret billede, sagde han blandt andet til dr.
dk som reaktion på den skræmmende overskrift.
Han opfordrede derefter kokosolie-brugerne til at tage det helt roligt.
3: Glutenfri mad gør dig ikke nødvendigvis sundereGluten er et protein, der især findes i hvede - og dermed i brød.
I november kom turen til gluten.
Mindre gluten giver vægttab og sunde tarme, kunne man læse på blandt andet dr.
dk.
For første gang på verdensplan havde man vist, at mindre gluten kunne have flere positive effekter.
Læs også:Forskere: Mindre gluten giver vægttab og sunde tarmeMen når man læste selve undersøgelsen, var forskernes konklusion faktisk en anden.
De positive effekter, man ganske rigtigt havde fundet i undersøgelsen, skyldtes faktisk ikke mindre gluten.
Læs også:Medierne misforstår: Du bliver ikke sundere af at undgå gluten- Det, forskningen tyder meget på, er, at effekterne, som man ser, hvis man skifter til en lavgluten kost, skyldes fraværet af de kostfibre, man finder i rug, hvede og byg, sagde Henrik Munch Roager til dr.
dk nogle dage senere.
Forskningen var simpelthen ikke blevet helt korrekt gengivet i medierne i første omgang.
Ikke kun mediernes skyldJesper Wiborg Schneider understreger, at det ikke kun er mediernes skyld, at forskningsresultater af og til bliver oversolgt i medierne.
I 2014 så en gruppe engelske forskere på, hvornår fejlen skete.
De opdagede, at det ofte var i pressemeddelelserne, at forskningen blev oversolgt.
Pressemeddelelser er en kort opsummering af ny forskning.
De skrives som regel af i universiteterne eller de akademiske tidsskrifters kommunikationsfolk i samarbejde med forskerne.
- Der er en interesse i at få forskningen ud i medierne.
Det er nok derfor, at konklusionerne nogle gange blive strammet i pressemeddelelsen, forklarer Jesper Wiborg Schneider.
Men medierne er ikke frikendt.
For en ting, de tre eksempler har til fælles, er, at medierne ikke sætter forskningen ind i perspektiv.
- Ny sundhedsforskning skal altid ses i perspektivet af tidligere forskning på samme område.
Hvis det har vist noget andet end den nye forskning, er konklusionen nok ikke helt endegyldig, siger Jesper Wiborg Schneider.
FacebookTwitterKopier linkEmner:Arne Astrup (læge)|Videnskab|Fødevarer|Harvard University|Københavns Universitet




https://www.dr.dk/nyheder/udland/doedstal-efter-tsunami-i-indonesien-er-nu-429

UdlandDødstal efter tsunami i Indonesien er nu 429Næsten 1.
500 meldes kvæstet efter tsunami i Indonesien.
Regn gør redningsarbejde svært.
25.
dec.
2018 kl.
08.
31Bemærk: artiklen er mere end 30 dage gammelLæs opDødstallet efter den tsunami, der har ramt det centrale Indonesien, er steget til 429, oplyser beredskabstjenesten ifølge nyhedsbureauet AP.
1.
459 personer kvæstet, og yderligere 128 personer savnes.
- Antallet af døde og omfanget af ødelæggelserne vil fortsætte med at stige, sagde talsmand for beredskabet Sutopo Purwo Nugroh ved den lejlighed.
Tsunamien ramte flere områder i Sundastrædet mellem Java og Sumatra, herunder strande i Pandeglang, Serang og Lampung, omkring klokken 21.
30 lokal tid lørdag.
Især populære strandområder i Pandeglang er hårdt medtaget efter tsunamien.
Læs også:Vulkan stadig i udbrud: Frygt for ny bølge af tsunamier i IndonesienRedningsfolk har juleaftensdag gravet med de bare næver og tungere graveudstyr for at nå ned i ruindyngerne.
Flere tusinde mennesker er blevet flyttet til højere områder for at være af vejen, hvis en ny tsunami skulle ramme.
Ifølge katastrofeberedskabet skyldtes tsunamien en kombination af undersøiske jordskred fra vulkansk aktivitet nær vulkanøen Krakatau og en tidevandsbølge.
Der er faldet store mængder regn i områderne.
Eksperter frygter, at regnen kan skabe flere tidevandsbølger som den natten til søndag.
Indonesiens præsident, Joko Widodo, har mandag besøgt flere af områderne, hvor der fortsat meldes om savnede.
- Mine tanker går til ofrene i Banten og Lumpung-provinserne, sagde han dagen før besøget.
/ritzau/FacebookTwitterKopier linkEmner:Indonesien|Joko Widodo (politiker)|Ulykker|Oversvømmelser|Naturkatastrofer




https://www.dr.dk/nyheder/regionale/hovedstadsomraadet/hver-fjerde-spiser-vegetarisk-mindst-en-gang-om-ugen

KøbenhavnHver fjerde spiser vegetarisk mindst en gang om ugenDet er især hensynet til sundhed, klima og dyrevelfærd, der får os til at skære ned på kødet, vurderer kostvaneforsker.
Flere af os skærer ned på svinekam, pålæg og hakket oksekød.
I stedet holder vi mindst en vegetarisk dag om ugen, viser undersøgelse.
Af Anne Sophie Flach25.
dec.
2018 kl.
07.
01Bemærk: artiklen er mere end 30 dage gammelLæs opSelvom langt de fleste af os formentlig satte tænderne i and, flæskesteg eller medister til julemiddagen i år, så er der flere af os, der har skruet ned for vores kødforbrug.
Hver fjerde dansker spiser nemlig vegetarisk mindst en dag om ugen.
Det er flere end for bare et år siden, hvor det kun var hver femte.
Det viser en undersøgelse fra Coop Analyse.
- Når vi spørger folk om, hvad de spiser, så kan vi se, at antallet af kødfrie dage er stigende, siger analysechef i Coop, Lars Aarup.
Fakta om undersøgelsenUndersøgelsen er lavet af Coop Analyse via You Govs brugerpanel.
1.
514 mennesker deltog i undersøgelsen.
Den maksimale statistiske usikkerhed er 2,5 procentpoint.
Og tallene er nogle af de mest interessante på området, fordi Coop Analyse har lavet undersøgelsen i flere år.
Det vurderer kostvaneforsker Sisse Fagt fra DTU Fødevareinstituttet.
- Det er ét af de bedste bud på en undersøgelse, der viser om det er noget, der flytter sig.
Og jeg tror på, at det er reelt, at der er flere nu i år i forhold til tidligere, der spiser vegetarisk minimum en dag om ugen, siger hun.
Læs også:Der er en vegetarisk bølge i gang - men vi kan stadig godt lide kyllingSisse Fagt peger på, at interessen for vegetarisk mad og kødfrie dage er steget markant de senere år.
- Det har ændret sig sindssygt meget.
Fra 2016, hvor folk næsten ikke vidste, hvad en veganer var, så kan alle, om man så må sige, nu stave til veganer.
Og i det hele tiden bliver det jo italesat meget.
Hun understreger dog, at der stadig mangler mere data om området.
- Fra, at der er en interesse for at spise kødfrit, og til om folk rent faktisk gør det, er stadig usikkert.
Vi mangler data, der kan bekræfte et faldende kødforbrug, siger hun.
Ifølge Lars Aarup fra Coop er tendensen med flere kødfrie dage især tydelig i København, hvor salget af køderstatnings- og vegetarprodukter er større end i resten af landet.
- Det er ikke så overraskende, for når man ser en ny madtrend, så er det ofte, at det starter i København, måske breder den sig så til Nordsjælland, kommer til Aarhus, og så breder den sig til hele landet, siger han.
Flere medlemmer og flere vegetarkasserHos Aarstiderne, der har flere kødfrie måltidskasser, kan man også godt mærke den stigende efterspørgsel på grønnere mad.
Det siger medstifter Søren Ejlersen.
- Det interessante ved det er, at det også er familier, som faktisk ikke er vegetarer, men som bare vælger at spise vegetarisk tre dage om ugen, siger han.
I Dansk Vegetarisk Forening, der har omkring 3.
200 medlemmer, mærker man også stigende interesse.
Her er medlemsskaren vokset støt, siger generalsekretær, Rune-Christoffer Dragsdahl.
- Vi kan simpelthen se, at vores medlemstal stiger meget hurtigt.
Vi har mere end fordoblet antallet af medlemmer på to år, siger han.
Når flere af os tilsyneladende for eksempel skifter spaghetti med kødsovs og frikadeller ud med et vegetarisk alternativ, så handler det især om sundhed, klima og dyrevelfærd, vurderer Sisse Fagt.
- Folk kobler kød og sundhed.
Så er der klimadelen, som tager mere og mere fart, og så er der kommet mere luft under dyrevelfærden og i italesættelsen af, hvordan vi producerer kød, siger hun.
FacebookTwitterKopier linkEmner:Fødevarer|Coop|København|DTU Fødevareinstituttet|Sjælland




https://www.dr.dk/nyheder/udland/43-har-mistet-livet-i-oproersangreb-paa-ministerier-i-kabul

Udland43 har mistet livet i oprørsangreb på ministerier i KabulAngreb på regeringsbygninger i Afghanistans hovedstad blev indledt med bilbombe, inden oprørerne stormede bygninger.
De afghanske sikkerhedsstyrker har i løbet af dagen forsøgt at få bugt med det omfattende angreb i hovedstaden.
24.
dec.
2018 kl.
22.
11Bemærk: artiklen er mere end 30 dage gammelLæs opDødstallet er opdateret 25.
december klokken 11:00.
Mindst 43 personer har mistet livet i et angreb juleaftensdag mod regeringsbygninger i Afghanistans hovedstad, Kabul.
Angrebet blev indledt med, at en bilbombe detonerede ved indgangen til et område med to ministerier.
Derefter trængte bevæbnede mænd ind i bygningerne og tog gidsler.
Ud over de uskyldige ofre er tre oprørere dræbt.
Det oplyser Nasrat Rahimi, der er talsmand for indenrigsministeriet, ifølge nyhedsbureauet dpa.
Det er lykkedes sikkerhedsstyrker at rydde to bygninger for oprørere.
310 personer er reddet ud af bygningerne og bragt i sikkerhed, oplyser talsmanden.
Ingen har umiddelbart taget skylden for angrebet.
Flere eksplosionerDer udspillede sig skudkampe, umiddelbart efter at bilbomben eksploderede mandag eftermiddag.
Her lød så endnu en eksplosion.
Et par timer senere steg sort røg op fra de to ministerier, og to militærhelikoptere hang over stedet.
Læs også:Taliban dræber 30 sikkerhedsfolk på én natJournalister, der befinder sig i nærheden, fortæller, at der i de forløbne timer har lydt adskillige eksplosioner.
Det igangværende angreb kommer dagen efter, at præsident Ashraf Ghani har udpeget to ministre.
De er kendt for at være kompromisløse over for oprørerne i Taliban og Pakistan.
/ritzau/AFPFacebookTwitterKopier linkEmner:Afghanistan|Terrorisme|Taliban|Økonomi- og indenrigsministeriet|Kabul




https://www.dr.dk/nyheder/penge/wall-street-bloeder-vaerste-juleaftensdag-nogensinde

PengeWall Street bløder: Værste juleaftensdag nogensindeAktiemarkederne i USA går på juleferie med flere store kursfald.
Præsident Trump langer ud efter centralbanken.
Juleaftensdag har været kort og skidt for de handlende på Wall Street i dag.
Af Sean Coogan24.
dec.
2018 kl.
23.
31Bemærk: artiklen er mere end 30 dage gammelLæs opDer har ikke ligefrem hersket julestemning på Wall Street i dag.
Dow Jones-indekset sluttede mandag med et minus på næsten tre procent.
Dagens kursfald er ifølge tv-stationen CNBC det største værditab, som Wall Street nogensinde har oplevet på en juleaftensdag.
Den dårlige dag følger sidste uges bølgedal, som var den værste uge for markedet i 10 år.
Her faldt det toneangivende Dow Jones-indeks med cirka syv procent, rapporterer Ritzau.
- Der er simpelthen ingen købere derude.
Ingen er villige til at gå ind og tage det standpunkt, at nu er bunden nået, siger porteføljechef Nate Thooft fra Manulife Asset Management til nyhedsbureauet AFP.
Ifølge BBC er det amerikanske finansmarked på vej mod sin værste december siden 1931, hvor den store depression herskede.
Minister har ringet til bankerDen amerikanske finansminister, Steven Mnuchin, har ellers gjort et utraditionelt forsøg på at berolige investorerne.
Efter telefonsamtaler med topcheferne for de seks største banker i USA kunne han erklære, at bankerne har penge nok på kistebunden.
Efterfølgende udtalte han, at USA går gennem en periode med "stærk økonomisk vækst" og med "solid aktivitet fra forbrugere og erhvervsliv", beretter Ritzau.
I dag kontaktede ministeren blandt andre folk fra centralbanken for at dæmpe bekymringerne om den amerikanske økonomi.
Men signalerne fra Mnuchin ser ud til at falde til jorden.
Præsidenten langer ud - og får igenIagttagere peger på, at en del af forklaringen kan findes i den amerikanske forbundsbanks nervøsitet med sin pengepolitik.
Centralbanken, The Federal Reserve, satte onsdag renten op og indikerede, at der kan komme to forhøjelser mere i den kommende år.
Den seneste tid har der også svirret rygter om, at præsident Trump vil fyre centralbankens chef, Jerome Powell.
Det er noget, Steven Mnuchin har afvist.
I et tweet langede præsident Trump i dag ud efter centralbanken, som ifølge præsidenten er det eneste problem, som økonomien har.
Efterfølgende har hans højtstående modparter i det demokratiske parti langet ud efter præsidenten.
- Det er juleaften, og præsident Trump kaster landet ud i kaos, lyder det i en fælles udtalelse fra demokraternes leder i Repræsentanternes Hus, Nancy Pelosi, og lederen af demokraterne i Senatet, Chuck Schumer, beretter The Guardian.
- Aktiemarkedet falder sammen, og præsidenten fører en personlig krig mod centralbanken – efter han lige har fyret forsvarsministeren.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Økonomi|Federal Reserve




https://www.dr.dk/nyheder/politik/ministerium-advarer-mod-eu-dom-om-familiesammenfoering

PolitikMinisterium advarer mod EU-dom om familiesammenføringEn kommende EU-dom kan tvinge Danmark til flere familiesammenføringer end hidtil antaget.
Socialdemokratiet indkalder nu udlændingeminister Inger Støjberg i samråd, skriver Politiken.
24.
dec.
2018 kl.
21.
39Bemærk: artiklen er mere end 30 dage gammelLæs opKonsekvensen af en kommende EU-dom mod Danmark kan blive langt værre end først antaget.
Det vurderer Udlændinge- og integrationsministeriet, skriver Politiken.
Om få måneder tager EU-Domstolen stilling til, om Danmark ulovligt har nægtet tyrkere familiesammenføring med henvisning til det såkaldte tilknytningskrav.
Det har tidligere været fremme, at Danmark kan blive tvunget til at genoptage flere tusinde sager om familiesammenføring af tyrkiske statsborgere, hvis EU-Domstolen underkender tilknytningskravet.
Men en endelig dom kan genåbne mange flere sager.
Afviste kan få genoptaget sagerUdlændingeministeriet konkluderer i et nyt svar til Folketinget, at den endelige dom kan få "betydning for familiesammenføringsafgørelser.
.
.
med andre end tyrkiske statsborgere".
Dermed kan dommen føre til, at alle andre tredjelandsborgere, der er blevet afvist med henvisning til tilknytningskravet, skal have genoptaget deres sager.
Fra 2004 til 2015 er der givet over 14.
000 afslag på ægtefællesammenføring, og ifølge advokat Thomas Ryhl fra Njord Law Firm, der fører den nuværende sag mod staten, kan mange af dem ende med at blive taget op igen:- Det vil reelt føre til, at personer fra Marokko, Pakistan, Serbien, Canada, USA osv.
vil kunne få genoptaget deres sag om familiesammenføring, siger han til Politiken.
Den kommende EU-dom kan være så entydig imod Danmark, at Justitsministeriet efterfølgende vurderer, at Danmark med sikkerhed vil tabe andre retssager ført af personer med andre nationaliteter.
FacebookTwitterKopier linkEmner:EU-Domstolen|EU|Befolkning|Parforhold|Canada




https://www.dr.dk/nyheder/indland/fagbevaegelsen-kraever-et-stop-ulighed

IndlandFagbevægelsen kræver et stop for ulighedLO kræver, at politiske tiltag, som øger uligheden, skal opvejes af andre, der mindsker den.
God idé, siger DF.
LO-formand, Lizette Risgaard, ønsker et ulighedsstop.
24.
dec.
2018 kl.
20.
40Bemærk: artiklen er mere end 30 dage gammelLæs opAkkurat som da daværende statsminister Anders Fogh Rasmussen (V) i 2001 ændrede spillereglerne i dansk politik med et skattestop, ønsker fagbevægelsen et ulighedsstop.
Det skriver Morgenavisen Jyllands-Posten.
Hvis en ny lov øger uligheden yderligere, skal politikerne forpligte sig til at vedtage en anden lovgivning, der reducerer uligheden tilsvarende.
Forskellen mellem rig og fattig er blevet for stor, og den stigende afstand mellem danskerne truer tilliden, sammenholdet og solidariteten i samfundet, lyder det fra LO-formand Lizette Risgaard:- Vi er nødt til at råbe vagt i gevær nu.
Den politik, der bliver ført, øger uligheden, og det truer sammenhængskraften og det, som har gjort Danmark stærkt.
Tal fra LO viser, at de rigeste 10 procent af befolkningen siden 2010 i gennemsnit har fået 65.
000 kr.
mere mellem hænderne om året, mens det tilsvarende beløb for de 40 procent fattigste er 3.
000 kr.
Dansk Folkeparti er med på ulighedsstopDansk Folkeparti er med på at kopiere Anders Fogh Rasmussens skattestop til et ulighedsstop.
- Idéen er god, og formålet er rigtigt.
Vi er meget opmærksomme på, at de rigeste 10 procent har fået mange flere penge mellem hænderne, siger Dansk Folkepartis gruppeformand Peter Skaarup.
Finansminister Kristian Jensen (V) mener, at det vil være dumt at indføre et ulighedsstop.
Han fremhæver, at regeringens kontanthjælpsloft på den ene side har øget uligheden målt med den økonomiske ginikoefficient, men at 31.
000 personer samtidig er flyttet fra kontanthjælp til beskæftigelse.
- Den rigtige måde at vurdere fattigdom på er ikke, om andre bliver rige.
Det største socialpolitiske fremskridt er, at mange flere børn nu kan se deres forældre gå på arbejde hver dag, siger han.
FacebookTwitterKopier linkEmner:Anders Fogh Rasmussen (politiker)|Kristian Jensen (politiker)|Venstre|LO|Fagforeninger




https://www.dr.dk/nyheder/udland/moed-flippy-verdens-foerste-burgerrobot

UdlandMød 'Flippy' - verdens første burgerrobotBurgerkæden 'Caliburger' har som de første ansat en robot til at vende deres bøffer.
Af Peter Keldorff og video: Rasmus Christiansen24.
dec.
2018 kl.
16.
05Bemærk: artiklen er mere end 30 dage gammelLæs opI en burgerrestaurant i Los Angeles er der flere bip-bip lyde, end der er snak mellem kollegaerne.
For robotten "Flippy" har nemlig overtaget jobbet med at vende burgerbøfferne.
Robotten ved præcis på sekundet, hvornår bøfferne skal vendes og hvornår de skal tages af.
- En af de største fordele ved Flippy er, at han ikke glemmer at gøre ting.
Som mennesker af til kan komme til, siger Tony Lomolino fra burgerkæden Caliburger.
Flippy kan vende op til 2.
000 burgerbøffer om dagen.
Det forventes, at mange millioner lavtløns-job i fremtiden bliver overtaget af robotter og kunstig intelligens.
Se verdens første burgerrobot "Flippy" i videoen over artiklen.
FacebookTwitterKopier linkEmner:Teknologi|CaliBurger|Fastfood-spisesteder|Los Angeles




https://www.dr.dk/nyheder/vejret/danmark-har-faaet-foerste-lokale-hvide-jul-siden-2012

VejretDanmark har fået første lokale hvide jul siden 2012Det blev ikke til en landsdækkende hvid jul i år, men lokalt er der sne udenfor.
Københavnerne vågnede op til masser af sne søndag d.
23.
december 2018.
Hvid jul blev det dog ikke til i hovedstaden.
24.
dec.
2018 kl.
16.
48 | opdateret 24.
dec.
2018 kl.
17.
36Bemærk: artiklen er mere end 30 dage gammelLæs opDer er hvid jul i udvalgte dele af det nordlige Jylland, det nordvestlige Sjælland og på Bornholm.
HVID JULVed en landsdækkende hvid jul er mere end 90 procent af Danmark dækket af sne om eftermiddagen juleaftensdag.
I langt de fleste tilfælde er julen grå og mild, og statistisk set er julen kun hvid cirka hvert 12.
år.
Ved en landsdækkende hvid jul forstås normalt, at mere end 90 procent af Danmark er dækket af sne den 24.
december om eftermiddagen.
Det skal ikke kun være et drys af sne eller blot med rim på jorden.
Snedybden skal være mere end 0,5 centimeter.
Julesneen eller noget af julesneen kan godt være faldet op til mange dage i forvejen.
Der har kun været ni landsdækkende hvide jule siden 1900.
Dermed går der statistisk set 12 år mellem hver hvid jul.
Den seneste hvide jul var i 2010, og julen var også hvid året før.
Før det var julen også hvid i 1995, 1981, 1969, 1956, 1938, 1923 og 1915.
Kilde: Danmarks Meteorologiske Institut (DMI)Men det er ikke blevet en landsdækkende hvid jul i år.
Sådan lyder meldingen fra Danmarks Meteorologiske Institut (DMI) kort efter klokken 16 juleaftensdag.
Faktisk er under 20 procent af landet dækket med sne.
Den største snedybde på fem centimeter er registreret i Nordsjælland.
Det er første gang siden 2012, at Danmark oplever lokal hvid jul.
Kræver mere sneDer har ikke været en landsdækkende hvid jul siden 2010.
Statistisk set er der også kun landsdækkende hvid jul hvert 12.
år.
Ved en landsdækkende hvid jul forstås normalt, at mere end 90 procent af Danmark er dækket af sne den 24.
december om eftermiddagen.
Men hvis man håber, at sneen bliver liggende, så bliver man formentlig skuffet.
- Med udsigt til over fem grader de kommende dage bliver snedækket desværre en kort fornøjelse, så nyd det, så længe det varer, skriver klimatolog Mikael Scharling i sin melding.
Frem mod morgenen juledag lyder meldingen, at der kan komme regn nogle steder.
I den nordlige og østlige del af landet kan der i starten komme let frost flere steder, ellers stiger temperaturen til mellem tre og seks grader.
/ritzau/FacebookTwitterKopier linkEmner:Vejret|Jul|Danmarks Meteorologiske Institut|Sjælland|Bornholm




https://www.dr.dk/nyheder/vejret/mildt-og-mest-toert-vejr-praeger-resten-af-aaret

VejretMildt og mest tørt vejr præger resten af åretVi har nok set den sidste sne i år.
Enkelte steder nåede man at få lidt sne op til jul, men nu siger de sidste snemænd tak for denne gang og bedre held næste år.
Billedet her er fra Virum nord for København i dag.
Af Mikael Jarnvig24.
dec.
2018 kl.
16.
14Bemærk: artiklen er mere end 30 dage gammelLæs opDen kolde luft har i flere dage ligget lige nordøst for Danmark, og derfor var det også kun de nordligste og østligste egne af landet, der fik lidt sne da en front masede sig vej gennem landet.
Nu skifter scenen og mildere luft har fortrængt den kolde luft.
TemperaturenJuleaften kan der lokalt endnu være let frost i Nordsjælland og på Bornholm, men ellers kommer temperaturen til at ligge mellem 2 og 8 plusgrader resten af året.
Næsten i hvert fald, - der kan måske komme frost igen natten til årets sidste dag.
VejretDer er faktisk kun et enkelt "rigtigt" regnvejr tilbage i år.
Det vil passere Danmark i tidsrummet mellem lørdag middag og søndag middag.
Resten af tiden vil det holde tørt med chance for lidt sol i ny og næ.
Måske kan der dog komme en smule regn på andre tidspunkter, men ikke egentlige frontpassager med udbredt regn.
VindenFor at holde temperaturen oppe på denne årstid, skal der nogen vind til.
Den kommer naturligvis fra vestlige retninger og bliver jævn til hård.
Mest vind kommer der selve Juledag, hvor kysterne får hård vind eller kuling.
FacebookTwitterKopier linkEmner:Vejret|Bornholm|Sjælland




https://www.dr.dk/nyheder/udland/strid-om-vaernepligt-ortodokse-udloeser-valg-i-israel

UdlandStrid om værnepligt for ortodokse udløser valg i IsraelDet israelske parlament er opløst og forbereder sig på valg i april.
Den israelske premierminister, Benjamin Netanyahu, skal forsøge at holde på magten ved det kommende valg i Israel.
24.
dec.
2018 kl.
15.
52Bemærk: artiklen er mere end 30 dage gammelLæs opPartierne i Israels regeringskoalition er så uenige om en ny lov om værnepligt, at de har besluttet at udskrive nyvalg.
Det oplyser en talsmand for premierminister Benjamin Netanyahu i dag.
Ifølge israelske medier bliver valgdatoen 9.
april.
Regeringen siger i en erklæring, som blev offentliggjort af Netanyahus parti Likud, at den har besluttet at udskrive valg i af hensyn til "budgetmæssig og national ansvarlighed".
Det var uenighed i regeringen omkring militær værnepligt, der førte til beslutningen om valg.
Krisen hænger sammen med spørgsmål om, hvorvidt ultraortodokse jøder skal fritages for militær værnepligt.
Har regeret med svævert flertalNetanyahu er i sin fjerde regeringsperiode som premierminister.
Han har regeret med et meget snævert flertal.
Regeringen sidder på 61 af de 120 pladser i parlamentet, Knesset.
Næste ordinære valg skulle have fundet sted senest i november 2019.
Koalitionen blev svækket i november, da daværende forsvarsminister Avigdor Lieberman trak sit parti ud af regeringen, fordi han var utilfreds med en våbenhvile, der blev forhandlet med palæstinensiske Hamas.
Netanyahu er også under stigende pres i forbindelse med en række efterforskninger af påstået korruption i hans egne personlige anliggender.
Politiet har anbefalet, at der rejses sag mod ham i tre forskellige sager.
Netanyahu skal dog ikke nødvendigvis træde tilbage, hvis der rejses sag mod ham.
Meningsmålinger antyder, at hans højreparti, Likud, vil forblive det største parti i parlamentet efter valget.
/ritzau/ReutersFacebookTwitterKopier link




https://www.dr.dk/nyheder/indland/eva-kristensen-er-fast-vikar-og-lykkelig-jeg-kan-vaelge-og-vrage-hvor-jeg-vil

IndlandEva Kristensen er fast vikar og lykkelig: 'Jeg kan vælge og vrage, hvor jeg vil arbejde'Der er rygende travlt hos Region Midtjyllands interne vikarbureau, der ofte må afvise kunder.
Ifølge tillidsrepræsentanten på Region Midtjyllands interne vikarbureau kan man langt fra dække efterspørgslen på afløsere.
Af Theis Lange Olsen, Nickolaj Sander, Astrid Sejersen og Mads Korsager Nielsen24.
dec.
2018 kl.
17.
11Bemærk: artiklen er mere end 30 dage gammelLæs opEfter 17 år i Region Midtjyllands interne vikarbureau kunne Eva Kristensen ikke drømme om at lave andet.
Hun mærker tydeligt den stigende efterspørgsel på vikarer som hende.
Nye tal fra de fem regioner viser, at udgifterne til både private og offentlige sygeplejevikarer siden 2015 er vokset med 31 procent.
- Vi kan ikke dække alle bestillinger, der kommer ind længere.
For kort tid siden var der så stor efterspørgsel, så jeg kunne vælge mellem 4-5 afdelinger.
Så travlt er der, siger Eva Kristensen.
Arbejdet indebærer, at hun på fem arbejdsdage risikerer at arbejde på fem forskellige afdelinger.
Fra sin bopæl kører hun i takt med efterspørgslen til regionens hospitaler i Silkeborg, Randers, Aarhus eller hjembyen Hammel nær Aarhus, hvor der ligger et specialhospital for hjerneskader.
- Hvis de ringer om morgenen klokken 6, hvor vores bureau åbner, og bestiller en dagvagt eller to, er det efterhånden sjældent, at vi kan dække det, siger Eva Kristensen, der også fungerer som tillidsrepræsentant for de cirka 100 faste og løst ansatte i vikarbureauet.
Sygeplejersker flygter fra afdelingerArbejdsdagene på regionens mange forskellige hospitalsafdelinger taler et tydeligt sprog.
Hun ved godt, hvorfor der i stigende grad er brug for vikarer som hende.
- Der er flugt fra afdelingerne.
De er pressede, konstaterer hun.
- Sygeplejersker flygter fra faget, fordi arbejdspresset er så stort.
Der er færre hænder og flere patienter, og det mærker man virkelig.
Mange dage gælder det nærmest om at ‘slukke ildebrande’, som vi siger.
- Der er så travlt at vi må prioritere imellem, om Fru Jensen eller Fru Hansen skal i bad i dag, for vi har ikke tid til at bade dem begge.
Det er de basale behov, man er nødt til at prioritere mellem at dække efterhånden.
Der er virkelig, virkelig travlt rundt omkring, siger Eva Kristensen.
Vil aldrig bytte til fast afdelingAf samme grund vil hun aldrig bytte det omrejsende vikar-liv ud med en fast stilling på en bestemt afdeling.
- Jeg elsker simpelthen mit arbejdsliv som vikar.
Vi er ikke en del af afdelingen.
Vi skal ikke gå til møder og konferencer, som de skal.
Man kan koncentrere sig om sine arbejdsopgaver og patienter.
- Ældre patienter siger ofte ‘årh, hvor er det dejligt, du har tid til mig, fordi du ikke skal rende til møder hele tiden’, siger Eva Kristensen, der er fastansat som afløser-sygeplejerske i regionens vikarbureau, Vikar Region Midt.
Kender altid vagtplanenHun føler, at hun konstant udvikler sig fagligt med arbejdsophold indenfor nye sygeplejespecialer, og samtidig lider hun ikke under krævende og skiftende vagtplaner som det faste personale.
- I modsætning til på en afdeling ved jeg altid, hvordan jeg skal arbejde.
Jeg har en rulleplan på 12 uger, der gentager sig selv.
Og hvis jeg en bestemt dato ved, at jeg ikke kan arbejde, så blokerer jeg den bare, siger Eva Kristensen.
I Region Midtjylland steg udgifterne til sygeplejevikarer sidste år med 21 procent i forhold til for tre år siden.
Ifølge Danske Regioner kan stigningen blandt andet forklares med, at mange sygeplejersker arbejder på deltid.
Ifølge en dugfrisk kortlægning fra blandt andet Finansministeriet, er antallet af regionalt ansatte sygeplejersker, der arbejder på deltid, dog faldet fra 55 procent i 2008 til 51 procent godt 10 år senere.
FacebookTwitterKopier linkEmner:Region Midtjylland|Jylland|Arbejdsmarked|Sundhedspersonale|Aarhus




https://www.dr.dk/nyheder/indland/se-tallene-din-landsdel-79-procent-af-nordjyder-bliver-boende-paa-hjemegnen

IndlandSe tallene for din landsdel: 79 procent af nordjyder bliver boende på hjemegnenNæsten halvdelen af os bør højst ti kilometer fra vores fødested, viser nye tal.
I Nordjylland er der gode muligheder for de unge for at tage uddannelse og få et arbejde uden at skulle flytte væk, siger adjungeret professor Hans Skifter Andersen.
Af Anton Lind24.
dec.
2018 kl.
18.
00Bemærk: artiklen er mere end 30 dage gammelLæs opDer er langt imellem lyden af københavnske eller fynske dialekter i byer som Hurup, Hjørring og Hobro, hvor langt de fleste er født og opvokset i lokalområdet.
Nordjylland er nemlig den landsdel med klart flest personer, der er født samme sted, som de bor.
Det viser nye tal fra Trafik-, Bygge- og Boligstyrelsen over folk, der er født i Danmark og stadig bor her.
79 procent af borgerne i Nordjylland er født der.
Det står i skærende kontrast til Østsjælland og Nordsjælland, hvor det tilsvarende tal er henholdsvis 39 og 42 procent.
I København by gælder det lidt over halvdelen.
Der skal generelt store livsændringer som uddannelse og arbejde til at få folk til flytte væk.
Derfor giver det god mening, at Nordjylland har en høj andel indfødte, siger adjungeret professor ved Aalborg Universitet Hans Skifter Andersen.
- Aalborg-regionen er jo så heldig, at den har det hele - også universitet.
Og det har jo gjort det muligt for de unge at blive i området, fordi de kan få deres uddannelse og job bagefter, siger han.
Læs også:Hovedstaden har vokseværk: Ny fødeklinik skal skabe plads til flere fødslerKort mellem områder ved KøbenhavnDog ville det give et noget andet resultat for københavnsområdet, hvis man lagde de københavnske og nord-østsjællandske landsdele sammen til det, der tidligere udgjorde Hovedstadsregionen.
Så ville tallet stige til 77 procent, mens andelen af jyder i området ville være 13 procent, hvilket svarer til 202.
000 personer.
Og derfor skyldes det meget lave antal indfødte i de landsdele blandt andet, at der er relativt kort afstand mellem dem geografisk, siger Hans Skifter Andersen.
- Der er mange i København, som ikke bor i samme kommune, som de er vokset op, og det er, fordi det er ét stort boligmarked og én stor region.
- Der er ikke så stor forskel på, om man bor i Rødovre eller Lyngby, du er stadig en del af københavnsområdet og bruger de samme faciliteter og har de samme arbejdsmuligheder, siger han.
Jylland set som ét samlet område har dog flest 'lokale' indbyggere med 90 procent af borgerne, som er født der.
Modsat er befolkningen væsentligt mere blandet på Fyn, som består af 73 procent indfødte.
Halvdelen holder sig helt tæt på fødestedetTallene viser også, at mange danskere generelt ikke ønsker at komme for langt væk fra hjemegnen.
Således bor knap halvdelen af os højst ti kilometer fra vores fødested.
Og det er på ingen måde overraskende, mener Hans Skifter Andersen.
- Vi ved, at mennesket har tilknytning til nogle steder, og det, folk har allermest tilknytning til, er det sted, de er vokset op.
- Det er faktisk ret sjældent, at folk forlader det område, de bor i, i hvert fald hvis de har boet der i nogle år, fordi man opbygger nogle sociale kontakter på stedet, og man lærer stedet at kende, siger han,Når det kommer til at bo højst ti kilometer fra sit fødested, får Nordjylland dog baghjul af flere københavnske omegnskommuner.
Således ligger de ni kommuner, der har den største andel af borgere, som er født maks.
ti kilometer derfra, i eller omkring København.
Rødovre topper med 73 procent af borgerne foran Glostrup og Hvidovre.
Det er nemlig kommuner, der ligger rigtig fornuftigt for de folk, der er opvokset der.
- De behøver ikke at flytte.
De kan tage ind til eksempelvis universitetet i København og stadig blive boende.
Og så er det kommuner med relativt lave boligpriser, så flere kan blive hængende, siger Hans Fisker Andersen.
Omvendt har knap hvert sjette dansker valgt at bosætte sig langt fra deres hjemegn, og 800.
000 bor således mere end 100 kilometer fra deres fødested.
Datagrundlaget for undersøgelsen består af cirka fem millioner nulevende personer med registreret fødested og bopæl i Danmark.
Data stammer fra cpr- og BBR-registret, som kobler folks fødested med deres aktuelle bopæl.
FacebookTwitterKopier linkEmner:København|Jylland|Aalborg Universitet|Bygnings- og boligregistret|Uddannelse




https://www.dr.dk/nyheder/udland/fem-nye-anholdelser-i-sag-om-dobbeltdrab-politi-udpeger-lederen-af-marokkansk

Dansker og nordmand dræbt i MarokkoSe temaUdlandFem nye anholdelser i sag om dobbeltdrab: Politi udpeger lederen af marokkansk terrorcelle I alt er 18 personer nu anholdt i sag om drabene på en dansker og en nordmand i Marokko.
De to kvinder blev slået ihjel nær bjerg-byen Imlil i  Marokko.
Af Signe Mai Vilsbøll24.
dec.
2018 kl.
19.
09Bemærk: artiklen er mere end 30 dage gammelLæs opMarokkanske myndigheder har foretaget fem nye anholdelser i sagen om drabene på 24-årige Louisa Vesterager Jespersen og hendes 28-årige norske veninde Maren Ueland.
Sagen kort• Den 24-årige danske kvinde Louisa Vesterager Jespersen og hendes 28-årige norske veninde Maren Ueland blev fundet døde i mandags i et øde bjergområde ved Toubkal-bjerget tæt på bjerglandsbyen Imlil cirka en times kørsel syd fra Marrakesh.
• De var på julerejse i Marokko og havde de seneste dage været på vandretur i Atlasbjergene, hvor de camperede.
• Marokkanske myndigheder efterforsker dobbeltdrabet som en terrorhandling, fordi mindst en af i alt 13 anholdte mænd har en forbindelse til en ekstremistisk gruppe.
• To videoer efterforskes i sagen: En video, der angiveligt viser drabet på en af de to kvinder og en video, hvor de tre anholdte sammen med en fjerde person erklærer troskab til Islamisk Stat.
• DR har besluttet ikke at vise videoen.
Det skyldes at vi ikke ønsker at gå potentielle terroristers ærinde.
Det oplyser landets antiterrorchef mandag ifølge det franske nyhedsbureauet AFP.
Tirsdag og torsdag i sidste uge anholdt myndighederne de fire mænd, der anses for at være hovedmistænkte, og med de nye anholdelser er det samlede antal anholdte i sagen nået op på 18.
Betragtes som terrorDet står ikke umiddelbart klart, hvordan de fem nye anholdte menes at have forbindelse til sagen, men de marokkanske myndigheder oplyste i sidste uge, at drabene var terror-relaterede.
Det bekræftede PET i sidste uge.
Til AFP siger lederen af den særlige antiterror-politienhed i Marokko, Abdelhak Khiam, at flere af de anholdte var en del af en terrorcelle.
Han udpeger desuden den 25-årige gadesælger Abdessamad Ejjoud, der er en af de fire hovedmistænkte, som leder af gruppen.
Lederen af den særlige antiterror-politienhed mener ikke, at den marokkanske terrorcelle har været i kontakt med Islamisk Stat i hverken Syrien, Irak eller Libyen.
Flere angreb de senere årForud for drabene på de to unge kvinder havde Abdessamad Ejjoud ifølge Abdelhak Khiam "formet et fællesskab, hvor det blev diskuteret, hvordan man skulle foretage et terrorangreb" i Marokko.
Læs også:Marokkansk politi: Drabsmistænkte gik efter turister- De mistænkte havde under indflydelse af deres leder aftalt at begå terror rettet mod sikkerhedstjenesten i landet eller udenlandske turister, fortæller Abdelhak Khiam til AFP.
Marokko har i mange år været en populær destination for danske turister, og den marokkanske økonomi er dybt afhængig af turisme.
Tilbage i 2011 var Marokko udsat for et terrorangreb, hvor 15 personer blev dræbt af en formodet selvmordsbombemand i turistbyen Marrakesh.
11 af de 15 dræbte var udenlandske turister.
FacebookTwitterKopier linkEmner:Islamisk Stat|Terrorisme|Marokko|Mord|Afrika




https://www.dr.dk/nyheder/indland/regioner-om-flere-sygepleje-vikarer-opgoer-med-deltidskultur-er-noedvendigt

IndlandRegioner om flere sygepleje-vikarer: Opgør med 'deltidskultur' er nødvendigtVikarer kan ikke undgås, når så meget plejepersonale arbejder deltid, siger regionsrådsformand Anders Kühnau (S).
Målet for regionerne er at nå op på 80 procents fuldtidsansatte i 2021.
I dag er kun 61 procent på fuldtid.
Af Theis Lange Olsen, Mads Korsager Nielsen, Nickolaj Sander og Astrid Sejersen24.
dec.
2018 kl.
15.
20Bemærk: artiklen er mere end 30 dage gammelLæs opDe stigende udgifter til sygepleje-vikarer på de danske hospitaler og i psykiatrien er i høj grad et resultat af, at mange kontraktansatte arbejder deltid i stedet for fuldtid.
Sådan lyder forklaringen fra Anders Kühnau (S), der er regionsrådsformand i Region Midtjylland og formand for Løn- og Praksisudvalget i Danske Regioner.
Han henviser til, at det i øjeblikket kun er lidt over 60 procent i regionerne, der arbejder fuldtid.
Det er stort set det samme som for fem år siden, på trods af en strategi om at nå 72 procent på fuldtid i år.
FRA DELTID TIL FULDTIDI 2013 lavede Danske Regioner en strategi om at få flere til at arbejde fuldtid frem for deltid.
Målet er, at 80 procent af medarbejderne skal være på fuldtid i 2021.
Da strategien blev vedtaget, var 60 procent af de ansatte i regionerne på fuldtid.
I januar i år var andelen på 61 procent, hvilket er under delmålet på 72 procent for 2018.
- Det bliver nogle gange mere normen end undtagelsen, at man er på deltid.
Flere skal på fuldtid, hvis vi skal løse opgaverne og have nok hænder og hoveder til at hjælpe vores patienter i fremtiden uden at skulle trække rigtig mange vikarer ind, siger han.
Regioner: Decideret 'deltidskultur'Tal fra regionerne viser, at udgifterne til sygeplejevikarer er steget med cirka 30 procent fra 2015 til 2017.
Udviklingen bekymrer ikke Anders Kühnau, der dog gerne ser, at antallet af vikarer bliver nedbragt.
- At vi har flere vikarer, er ikke et udtryk for et aktuelt pres på vores hospitaler.
Men det er klart, at det ville være godt, hvis vi kunne konvertere vikartimerne til flere fuldtidsansatte og fastansatte, siger Anders Kühnau, der taler om en decideret “deltidskultur” blandt sygeplejepersonalet, som det i hans øjne er nødvendigt at tage et opgør med.
Hvad mener du med opgør med deltidskultur?
- Jeg mener, at når vi er oppe på halvdelen eller over af en medarbejdergruppe, som er på deltid, så skyldes det i høj grad, at sådan har det været i mange år.
- Og det er rigtig svært at gøre op med.
Og det er svært at få nye medarbejdere til at gå ind og tage fuldtidsjob, når det er mere normen end undtagelsen, at man er på deltid, siger Anders Kühnau.
Regionshospitalet RandersSygehusets 701 sygeplejersker fik for nylig et tilbud om flere timer de kommende tre måneder på grund af influenzasæsonen.
Kun to ud af de 356 deltidsansatte sygeplejersker tog imod tilbuddet.
Plejepersonalet har de seneste år meldt om et stadig stigende arbejdspres på hospitalerne og en hverdag, der ikke kan hænge sammen med både fuldtidsarbejde og familieliv.
- Arbejdsgiverne bliver nødt til at erkende, at når så mange vælger at arbejde deltid, så er det, fordi de ikke synes, de kan holde til at arbejde i skiftende vagter, weekender og helligdage og alt muligt andet, siger Grete Christensen, formand for Dansk Sygeplejeråd.
Hun mener, at der skal langt større fokus på plejepersonalets behov for et sammenhængende arbejds- og privatliv, før flere går på fuldtid.
Uenige om familielivSundhedsøkonom Kjeld Møller Pedersen fra Syddansk Universitet mener også, at nøglen til at få mere plejepersonale til at gå på fuldtid er en anerkendelse af, at familielivet betyder rigtig meget.
- Vi skal i virkeligheden sige, det er helt i orden, at har du har tre børn og en travl ægtefælle, så er det fint at gå på deltid.
Men så vil vi meget gerne se dig på fuldtid igen, når børnene er vokset og begynder at kunne klare sig selv, siger Kjeld Møller Pedersen og fortsætter:- Skal det lykkes, skal det italesættes på den rigtige måde.
Det må ikke gøres ved at skabe dårlig samvittighed, siger sundhedsøkonomen.
Regionsrådsformand Anders Kühnau (S) mener ikke, at hensyn til familielivet vil have stor betydning for, om plejepersonale går fra del- til fuldtid.
Men Anders Kühnau køber ikke forestillingen om, at et øget hensyn til plejepersonalets familieliv er vejen frem.
- Jeg kan konstatere, at langt hovedparten af yngre læger, som er kvinder, er på fuldtid.
Så det kan ikke være et spørgsmål om at skulle have familielivet til at hænge sammen.
- Det er heller ikke alder, for vi kan se, at der er lige så mange sygeplejersker i alderen 40 til 49 år, der er på deltid som i alderen 30 til 39.
Så det er ikke det med familien alene.
Det kan være et argument for at være på deltid for nogen, men det kan ikke være det alene, siger Anders Kühnau.
Grete Christensen holder fast i, at der kan vindes meget ved i langt højere grad at tænke arbejds- og privatliv sammen.
- Min opfordring har i flere år lydt: Tænk i at sygeplejesker også har et liv ved siden af, de skal have til at fungere.
Lyt til deres behov for et sammenhængende arbejds- og privatliv.
- Når jeg taler med sygeplejesker, er det arbejdspres der gør, at de søger væk.
Man bliver hele tiden afbrudt.
Det kan man holde til i perioder, men er det konstant og kontinuerligt vælger nogle at sige, at det her er mit liv for godt til, og så de søger væk, siger Grete Christensen.
Ifølge en ny kortlægning fra Finansministeriet er antallet af regionalt ansatte sygeplejersker, der arbejder på deltid, faldet fra 55 procent i 2008 til 51 procent godt 10 år senere.
FacebookTwitterKopier linkEmner:Anders Kühnau (politiker)|Kjeld Møller Pedersen (økonom)|Socialdemokraterne|Arbejdsmarked|Jylland




https://www.dr.dk/nyheder/indland/bekymrede-borgere-har-oprettet-frivilligt-vagtvaern-der-har-vaeret-en-eskalering-af

IndlandBekymrede borgere har oprettet frivilligt vagtværn: 'Der har været en eskalering af indbrud'35 naboer mødte op, da Michael Haugaard indkaldte til møde om problemer med indbrud.
Løsningen blev et frivilligt vagtværn.
En gruppe borgere i Sønderborg har oprettet et privat vagtværn på grund af mange indbrud i deres lokalområde.
Af Signe Mai Vilsbøll24.
dec.
2018 kl.
15.
50 | opdateret 28.
dec.
2018 kl.
12.
15Bemærk: artiklen er mere end 30 dage gammelLæs opBeboerne i Sundsmark-området i Sønderborg er ikke bare trætte af indbrud.
De er også forargede over, at politiet ikke rykker ud, når tyveknægtene har meldt deres ankomst.
Og det har fået en gruppe på mere end 30 beboere til at oprette et frivilligt vagtværn.
Det skriver Jyske Vestkysten, der har talt med Michael Haugaard.
Han tog initiativet til at starte vagtværnet, som nu patruljerer nabolaget hver aften.
- Jeg har været vidne til en eskalering af indbrud i vores område, og med adskillige indbrud på en enkelt uge, hvor de også trængte ind hos folk, der var hjemme, følte jeg, at vi var nødt til at tage sagen i egen hånd.
Politiet gjorde ikke rigtig noget ved indbruddene, forklarer Michael Haugaard, der til daglig arbejder for et teleselskab, til DR Nyheder.
Møde i nabolagetMichael Haugaard indkaldte for en uge siden sine naboer til møde foran sit hus for at tale om løsninger på indbrudsproblemerne i området.
Og til hans store overraskelse dukkede omkring 35 naboer fra området op, fortæller sønderborgenseren.
- De var ligeså frustrerede som mig.
Flere havde selv haft indbrud, og der var en generel oplevelse af, at det er taget til den seneste tid.
Folk er simpelthen nervøse for, hvornår det rammer dem.
Eller rammer dem igen.
Forslaget om et privatvagtværn kom fra Michael Haugaard selv.
- Der var en del, der synes, det var en god idé.
Så nu går vi fra mørkets frembrud indtil sent om aftenen.
Også her i julen, hvor mange er på ferie eller familiebesøg, er der en patrulje, som holder øje.
På den måde hjælper vi hinanden, for det er i alles interesse, at der bliver gjort noget ved det, siger han.
Politiet fraråder selvtægtVicepolitiinspektør Preben Westh bekræfter, at der er særlig mange indbrud i Sønderborg for tiden.
Han afviser dog, at politiet ikke reagerer, når borgere udsættes for indbrud.
- Det er træls at have indbrud, og hos os står det ikke til diskussion.
Vi skal reagere på indbrud, og det gør vi, når borgere ringer, siger han.
Ifølge Preben Westh har lokalpolitiet i Sønderborg øget patruljeringen i området, mens der også bliver foretaget målrettet efterforskning med henblik på at opklare og forhindre indbruddene.
- Vi gør, hvad vi kan.
Men vi kan ikke være alle steder, så når borgerne også bidrager ved at holde øje og passe på hinandens boliger, så er der gode chancer for, at vi i fællesskab får vendt denne udvikling, lyder det fra lederen af lokalpolitiet, der understreger, at flere gerningsmænd allerede er pågrebet.
Indskrænket indAt beboere i Sønderborg tager sagen i egen hånd er endnu et nyt eksempel på, at nogle oplever politiets indsats som indskrænket.
I november stod en række butiksejere frem på Tv2 og kritiserede politiet for at være fraværende, når organiserede butikstyverier blev anmeldt.
Også selv om der var afslørende overvågningsvideo.
Michael Haugaard er skuffet over, at han som borger føler sig nødsaget til at handle på de indbrud, der har været.
- Jeg skal passe på min familie, og det kan jeg altså ikke, så længe tyvene har frit slag i bolledejen, siger han og fortsætter:- Men det er sørgeligt, at vi selv er nødt til at bruge tid på det her.
Faktisk synes jeg, det er pinligt, at indbrud ikke bliver taget mere seriøst.
Det er privat ejendomsret, der bliver krænket, og det skaber utryghed.
Vi går jo alle og er bange for at lægge os til at sove.
Taget på fersk gerningHvad har I tænkt jer at gøre, hvis I tager nogen på fersk gerning?
- Der er ingen af os, der er uddannet politi.
Vi skal ikke ud og tage loven i egen hånd, men bare skræmme tyvene ud af området i vores gule veste.
Vi har talt meget om, hvad vi skal gøre, hvis vi opdager tyve, der er i gang med at bryde ind, og der ser jeg to muligheder for mig.
Enten må vi råbe dem an eller også må vi ringe til politiet, siger Michael Haugaard.
Men I oplever jo, at der ikke bliver reageret på indbrud.
Er i så ikke lige vidt?
- Vi har faktisk, efter at værnet er oprettet, fået tilsagn fra politiet om, at de vil rykke hurtigt ud, hvis vi opdager en tyv i gang.
Så må vi jo så se, om det kommer til at ske denne gang, lyder det fra Michael Haugaard.
Artiklen er opdateret med kommentar fra vicepolitiinspektør Preben Westh.
FacebookTwitterKopier linkEmner:Tyverier|Sønderborg|Politi|Sikringsbranchen|TV 2 (tv-kanal)




https://www.dr.dk/nyheder/regionale/syd/frivillige-fejrede-jul-indlagte-vibeke-i-aar-soerger-hun-nytaarsfest

Syd- og SønderjyllandFrivillige fejrede jul for indlagte Vibeke: I år sørger hun for nytårsfest for patienternePå Sygehus Sønderjylland fejrer frivillige jul og nytår med patienterne.
Vibeke Melisa Van Medevoort var sidste jul indlagt på Sygehus Sønderjylland, hvor hun fejrede både jul og nytår.
De frivillige spisevenner gjorde så stort indtryk på hende, at hun i år selv har meldt sig som frivillig på sygehuset nytårsaften.
Af Louise Mandrup (interview) og Johanne Haagerup24.
dec.
2018 kl.
14.
45Bemærk: artiklen er mere end 30 dage gammelLæs opHvert år er der nogen, der må fejre juleaften i en sygehusseng.
I 2017 var der 751 indlagte på sygehusene i Region Syddanmark den 24.
december.
Men på Sygehus Sønderjylland kommer patienterne i hvert fald ikke til at spise alene.
Igen i år har 42 voksne og fem børn nemlig meldt sig som frivillige spisevenner på sygehuset juleaften.
SpisevennerDe seneste tre år har Sygehus Sønderjylland haft frivillige spisevenner juleaftensdag og -aften samt nytårsaften.
Spisevennerne sørger for at skabe hyggelig og hjemlig stemning for de indlagte patienter, så de ikke skal spise eller føle sig alene.
En ordning, der gjorde stort indtryk på Vibeke Melisa Van Medevoort fra Aabenraa, da hun sidste år var indlagt med en brækket ankel henover både jul og nytår.
- Når man er indlagt, føler man sig alene, og det hele er lidt trist.
Der er de med til at gøre dagen god, og de spreder juleglæde på sygehuset.
For selvom sygeplejersker og læger også forsøger at skabe en hyggelig stemning, har de også mange andre opgaver, når de er på arbejde.
Derfor er de frivillige vigtige, fortæller Vibeke Melisa Van Medevoort.
- De kom ind på vores værelser, ønskede os glædelig jul og kørte os i kørestole til og fra julegudstjeneste og fællesspisning.
Havde nok frivillige efter en ugeDet er tredje år i træk, at frivillige kommer til sengeafsnittene i både Sønderborg og Aabenraa og holder de indlagte med selskab til julemiddagen og nytårsaften.
Og det er faktisk utrolig nemt at skaffe frivillige, fortæller Karin Thade, der er frivilligkoordinator på Sygehus Sønderjylland.
Jeg glæder mig til at stå på den anden side og give den glæde videre, som de gav mig sidste år.
Vibeke Melisa Van Medevoort, spisevenI år tog det kun en uge, og det er både, unge, ældre og børnefamilier, der melder sig.
- Nogle tager deres børn med, fordi de gerne vil lære dem, at julen ikke kun handler om at få gaver og selv være i centrum, men at man også kan gøre noget for andre.
For Vibeke Melisa Van Medevoort gjorde de frivilliges tilstedeværelse så stort et indtryk, at hun i år selv har meldt sig som frivillig spiseven nytårsaften.
- Jeg glæder mig til at stå på den anden side og give den glæde videre, som de gav mig sidste år, siger hun.
På Sygehus Sønderjylland var 256 patienter sidste år indlagt juleaften.
FacebookTwitterKopier linkEmner:Sygehus Sønderjylland|Jul|Hospitaler|Aabenraa|Region Syddanmark




https://www.dr.dk/nyheder/udland/usa-paa-vej-ud-af-syrien-tyrkiet-sender-forstaerkninger-og-truer-kurdere

Krigen i SyrienSe temaUdlandUSA på vej ud af Syrien: Tyrkiet sender forstærkninger og truer kurderePræsident Trump erklærede i dag sin tillid til, at Tyrkiet nok skal få bugt med IS i nabolandet.
Amerikanske pansrede manskabsvogne nær Manbij sidste år.
Op til USA's tilbagetrækning står Tyrkiet på spring.
Af Andreas Lindqvist24.
dec.
2018 kl.
15.
34Bemærk: artiklen er mere end 30 dage gammelLæs opKnap har den amerikanske præsident, Donald Trump, underskrevet en ordre om at trække samtlige sine 2000 tropper ud af Syrien, før Tyrkiet står på spring for at fylde vakuumet.
Men imens USA aktivt støttede kurdere, som kæmper mod Islamisk Stat i Nordsyrien, ønsker Tyrkiet netop at svække kurdiske grupperinger, som landet mener er i ledtog med tyrkisk-kurdiske PKK, der i årtier har kæmpet for kurdisk uafhængighed i Tyrkiet.
Nu melder det tyrkiske nyhedsbureau IHA, at tyrkiske tropper er blevet sendt over grænsen til det nordlige Syrien, som for størstdelen er kontrolleret af kurdiske styrker.
Det britisk baserede Syrian Observatory for Human Rights fortæller, at 50 lastbiler med soldater og udstyr er blevet sendt mod byen Manbij, hvor amerikanske styrker har været baseret.
Manbij ligger tæt op af grænsen til Tyrkiet.
Byen er kontrolleret af det kurdiskledede Syriens Demokratiske Styrker.
- De skal selvfølgelig være bekymrede, fordi de står i en position, hvor deres mægtigste allierede, USA, har vendt dem ryggen, og Tyrkiet gør klar til angreb, siger seniorforsker ved Dansk Institut for Internationale Studier Helle Malmvig.
Tyrkiet markerer interessesfæreEfter mere end en uges medieforlydender underskrev Trump i går ordren om tilbagetrækningen fra Syrien.
Den menes at være årsagen til, at forsvarsminister Jim Mattis har valgt at træde tilbage.
Søndag skrev den amerikanske præsident på Twitter, at han havde haft en lang og produktiv samtale med den tyrkiske præsident Erdogan.
- Vi talte om Islamisk Stat, vores respektive engagement i Syrien og den langsomme og i høj grad koordinerede tilbagetrækning af amerikanske tropper fra området, skrev han.
Ifølge Helle Malmvig opfatter Tyrkiet den amerikanske tilbagetrækning som et tegn på, at det er på tide at rykke ind.
- De har rigtig længe gerne villet have den her strategisk vigtige by Manbij og områderne langs grænsen.
Nu tror jeg simpelthen, de markerer over for de andre mange magter, som er involveret i Syrien, at det er deres interessesfære, siger hun.
Kurdere søger hjælp hos Assad og RuslandHun vurderer at tyrkerne, som i lang tid har gjort klart at landet ønsker at slå til mod USA's kurdiske allierede, vil sikre sig kontrollen, før andre, deriblandt landets præsident Bashar al-Assads hær, får fodfæste.
- De markerer over for Rusland, Iran, Assads regimestyrker og måske også Frankrig og Storbritannien, som stadig også har tropper i den del af Syrien.
Så det er et led i et større magtspil om, hvem som kommer først, siger hun.
I kølvandet på den tyrkiske manøvre har den kurdiske ledelse af Manbij gjort klart, at man forbereder sig på at forsvare sig mod de tyrkiske soldater, hvis det bliver nødvendigt.
Tyrkiskstøttede oprørere siger til gengæld, at den tyrkiske troppeopbygning først og fremmest skal hindre Assad-regimet i at udnytte den amerikanske tilbagetrækning til at vinde terræn, skriver The Guardian.
- Jeg tror, vi kan komme til at se, at det bliver Assad-styrker, Rusland og Tyrkiet, som skal dele noget af det her territorium mellem sig, og at det bliver Assad-styrker og Rusland, som kommer til at beskytte kurderne i noget af området, siger Helle Malmvig.
Trump: Kampen mod IS er vundetPræsident Trump har siden sin valgkamp lovet, at han ville trække sig ud af Syrien.
Som begrundelse for at det skal være nu, har han flere gange gjort klart, at han mener USA har nedkæmpet Islamisk Stat, hvilket var begrundelsen for at være i landet.
I dag skriver Donald Trump på Twitter, at den tyrkiske præsident Erdogan har lovet at nedkæmpe resterne af IS.
- Tyrkiets præsident Recep Tayyip Erdogan har klart understreget for mig, at han vil udrydde, hvad der er tilbage af Islamisk Stat i Syrien.
Han er manden der kan gøre det, plus at Tyrkiet ligger lige ved siden af.
Vores tropper er på vej hjem, skriver Trump.
Amerikanske medier har på baggrund af unavngivne kilder rapporteret, at forsvarsministeriet Pentagon og forsvarsminister Mattis blandt andet talte for at blive i Syrien, fordi Rusland og Iran ville profitere af en tilbagetrækning.
Samtidig ville de ikke svigte de kurdiske allierede, som har kontrollen i hele landets nordøstlige del og har påtaget sig kampen mod Islamisk Stat i håbet om, at USA ville bakke op om deres tilstedeværelse efter krigens afslutning.
Imens Islamisk Stat har mistet kontrollen med langt størstedelen af Syrien, vurderes terrororganisationen stadig at have flere tusinde tilhængere tilbage i landet.
FacebookTwitterKopier linkEmner:Bashar al-Assad (politiker)|Donald Trump (politiker)|Islamisk Stat|Syrien|Militær




