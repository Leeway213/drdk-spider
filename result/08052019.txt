https://www.dr.dk/sporten/fodbold/championsleague/hattrick-helten-moura-sender-ajax-til-taelling-i-ny-vanvidskamp

Champions LeagueHattrick-helten Moura sender Ajax til tælling i ny vanvidskampAjax var på vej mod Champions League-finale, men Tottenham snuppede finalepladsen med mål i tillægstiden.
Tottenhams Lucas Moura blev den store helt dybt inde i kampens overtid med sin scoring til 3-2.
08.
maj 2019 kl.
23.
09Bemærk: artiklen er mere end 30 dage gammelLæs opFor første gang nogen sinde er Tottenham klar til finalen i Europas største klubturnering.
1.
juni er London-klubben altså den ene part i Champions League-finalen, hvor Liverpool er modstanderen.
Tottenham banede sig vej til finalen med et vanvittigt comeback, der duftede en smule af det, som Liverpool tirsdag leverede mod Barcelona, hvor 0-3 fra det første opgør blev vendt til samlet sejr på 4-3.
Lucas Moura var på pletten første gang efter 55 minutter.
 Fire minutter senere gjorde han det til 2-2.
 Og i det 95.
minut sendte han Tottenham i Champions League-finalen, hvor Liverpool venter.
1 / 3Lucas Moura var på pletten første gang efter 55 minutter.
1 / 3Fire minutter senere gjorde han det til 2-2.
2 / 3Og i det 95.
minut sendte han Tottenham i Champions League-finalen, hvor Liverpool venter.
3 / 3Onsdag var Tottenham bagud med 0-2 og dermed 0-3 sammenlagt, inden comebacket blev stablet på benene i anden halvleg, hvor Lucas Moura scorede hattrick.
Med Christian Eriksen på banen i hele kampen udlignede Tottenham til 3-3 sammenlagt og gik videre på reglen om flest scorede mål på udebane.
Dolberg fik uventet startpladsTo danskere var i startopstillingen for Ajax.
Lasse Schönes tilstedeværelse på midtbanen var ventet, mens Kasper Dolbergs ditto i angrebet var overraskende.
Han var da også tiltænkt en plads på bænken, men David Neres' skade under opvarmningen banede vej for den blonde dansker.
Både Dolberg og Schöne blev skiftet ud i anden halvleg.
Første halvleg var endnu en pragtpræstation af Ajax, som de færreste havde regnet med skulle spille en stor rolle i turneringen.
Kasper Dolberg fik chancen i startopstillingen, da David Neres måtte trække sig under opvarmningen.
Først vendte Ajax et hjemmenederlag på 1-2 til samlet sejr på 5-3 over Real Madrid i ottendedelsfinalen, og i kvartfinalen blev Juventus sendt ud - ligeledes med en sejr på fremmed græs.
I kvartfinalen blev forsvarsspilleren Matthijs de Ligt den store helt, da han scorede det afgørende mål med hovedet mod Juventus, og onsdag aften brugte han samme legemsdel til at bringe Ajax foran.
Bare fire minutter var spillet, da holdkammerater tiltrak så meget opmærksomhed, at Matthijs de Ligt næsten udækket kunne stige til vejrs og heade Lasse Schönes hjørnesparksservering i nettet til 1-0.
Kampen var begyndt i et hidsigt tempo med Ajax som den mest toneangivende, men Tottenham kom også til muligheder.
Lasse Schöne i nærkamp med Christian Eriksen.
Kort efter den første scoring var udligningen tæt på, da Son Heung-mins formodede indlæg ramte stolpen.
Midtvejs i halvlegen blev sydkoreaneren spillet fri til en god chance, men afslutningen var for blodfattig.
Men Ajax var generelt bedst og understregede, at holdets succes langt fra er en tilfældighed.
Efter 35 minutter blev det vist på smukkeste vis.
Donny van de Beek førte bolden frem fra midten af banen, afleverede til Dusan Tadic, der fandt Hakim Ziyech i feltets ene side.
Ziyech trak lidt ind i banen og sendte med et fremragende spark bolden ind i modsatte side af målet.
Efter pausen angreb Tottenham aggressivt fra start, men det var et kontraangreb, der gav gevinst efter ti minutter.
Lucas Moura var manden bag reduceringen, der gav engelsk håb.
Det lod til at ryste Ajax, for bare fire minutter senere blev der også udlignet.
Tottenham-manager Mauricio Pochettino efter sejren.
Fernando Llorente misbrugte fra klos hold, men i det tætbefolkede felt, opsnappede Moura bolden og afdriblede flere Ajax-spillere, inden han scorede til 2-2.
Nu manglede Tottenham bare et enkelt mål, men Ajax kom mere til sig selv og var tæt på 3-2, da Ziyech ramte stolpen med godt ti minutter tilbage.
Den store Tottenham-chance skulle dog komme.
Eriksen sparkede hjørnespark, og Jan Vertonghen headede på overliggeren efter 86 minutter.
Fem minutter blev lagt til, og da den var ved at rinde ud, skete det så.
Moura var igen på spil og ved at fuldende sit hattrick skabte han eufori hos Tottenham, mens Ajax-spillerne kort efter kastede sig i græsset.
/ritzau/FacebookTwitterKopier linkEmner:Hakim Ziyech (fodboldspiller)|Kasper Dolberg (fodboldspiller)|Tottenham Hotspur FC|England|Fodbold




https://www.dr.dk/sporten/fodbold/championsleague/lettet-eriksen-foeler-med-ajax-efter-cl-mirakel-de-var-bedre-end-os

Champions LeagueLettet Eriksen føler med Ajax efter CL-mirakel: 'De var bedre end os over to kampe'Den danske Tottenham-profil føler med sin tidligere klub efter 3-2-dramaet i Amsterdam i Champions League.
Christian Eriksen i duel med Ajax' Kasper Dolberg.
08.
maj 2019 kl.
23.
32Bemærk: artiklen er mere end 30 dage gammelLæs opChristian Eriksen og Tottenham er klar til Champions League-finalen efter et sidstesekundsmål i 3-2-sejren ude over Ajax.
Og hvis man i Amsterdam og omegn sidder med en følelse af bitterhed, forstår danskeren det godt.
Han føler med sin tidligere klub efter den hårde skæbne.
- Det var en skør kamp.
Vi prøvede at kæmpe os tilbage, og til sidst var vi bare heldige.
- Jeg har ondt af Ajax.
De spillede bedre fodbold end os over de to kampe, siger Christian Eriksen ifølge uefa.
com.
Christian Eriksen omfavner sin holdkammerat Lucas Moura.
I størstedelen af de to kampe var Ajax bedst, og i Amsterdam førte hjemmeholdet 2-0 ved pausen og altså 3-0 samlet.
Dermed skulle Tottenham lave tre mål i anden halvleg.
Dem scorede Lucas Moura alle tre - det sidste i de døende sekunder af den fem minutter lange tillægstid.
- Det var ikke så taktisk, men mere ren fight og hjerte.
Hjerte og Lucas Moura.
- Jeg håber, han får en statue i England efter det her.
Jeg er helt blæst bagover.
Der findes ikke ord for det, siger Eriksen i et tv-interview med BT Sport ifølge uefa.
co.
Dermed gik Tottenham videre med samlet 3-3 på reglen om flest mål scoret på udebane.
- Det er en lettelse, for vi har kæmpet hårdt for dette, og det er en drøm for alle at være i Champions League-finalen, siger Christian Eriksen om triumfen.
I finalen skal Tottenham op imod Liverpool, som tirsdag leverede et lige så stort mirakel og besejrede Barcelona med 4-0 og dermed 4-3 samlet.
/ritzau/FacebookTwitterKopier linkEmner:Tottenham Hotspur FC|England|Amsterdam|Fodbold|Christian Eriksen (fodboldspiller)




https://www.dr.dk/nyheder/politik/folketingsvalg/valgkampen-dag-2-kandidaterne-indtog-gaderne-og-loekke-lovede

FolketingsvalgValgkampen dag 2: Kandidaterne indtog gaderne og Løkke lovede velfærd for milliarderValgkampens første hele dag er overstået.
Se dagens højdepunkter her.
Af Emil Eller og Stig Haaning Thøgersen (video)08.
maj 2019 kl.
22.
00Bemærk: artiklen er mere end 30 dage gammelLæs opValgkampen kom for alvor i gang i dag, hvor partiledere og kandidater fandt vej til gaderne for at overbevise vælgerne om at sende en stemme i deres retning.
Dagen startede med en mavepuster til blå blok, der i endnu en meningsmåling står til at tabe valget.
Statsminister Lars Løkke Rasmussens Venstre står i målingen til at få blot 17,5 procent af stemmerne, Liberal Alliance får det dårligste resultat i syv år og blå blok står samlet set til bare 43,7 procent af stemmerne.
Læs også:Ny måling: laveste opbakning til LA i syv årOptimistisk statsministerAlligevel er statsministeren optimist.
De næste fire uger regner han nemlig med at hive et stort comeback op af lommen.
- Der var heller ikke nogen, der troede, Liverpool kunne klare sig i går, vel?
spurgte Lars Løkke Rasmussen med henvisning til den engelske fodboldklubs overraskende comeback i Champions League-semifinalen i går mod FC Barcelona.
Lover milliarder til velfærdFørste store udspil i valgkampen stod statsministeren da også selv for.
På en tale til Dansk Erhvervs årsdag lovede han nemlig at afsætte 69 milliarder kroner til velfærd frem mod 2025.
De 69 milliarder kroner betyder, at Venstre vil hæve det offentlige forbrug med 0,65 procent årligt mod 2025.
Selv om Socialdemokraterne ikke er uenige i ideen om at sætte flere penge af til velfærd, fik forslaget alligevel en hård medfart af politisk ordfører Nicolai Wammen.
- Det er meget taknemmeligt, at man nu kommer i en valgkamp og siger, at nu bliver alt anderledes.
Det tror jeg, at danskerne gennemskuer, som det er – nemlig valgflæsk.
Det sker i morgen•Dansk Folkeparti med partileder Kristian Thulesen Dahl og EU-spidskandidat Peter Kofod tørner sammen med De Radikales politiske leder Morgen Østergaard og EU-spidskandidat Morten Helveg til debat på Hotel Tønderhus klokken 17-19.
•Partileder Klaus Riskær Pedersen fra partiet af samme navn tyvstarter ophængningen af valgplakater ved at dække hele bygningen på Gammel Strand 42 i København med et banner med partiets valgplakat.
•Og så er statsminister Lars Løkke Rasmussen (V) til EU-topmøde i Rumænien.
FacebookTwitterKopier linkEmner:Klaus Riskær Pedersen (erhvervsleder)|Kristian Thulesen Dahl (politiker)|Venstre|Valg og folkeafstemninger|København




https://www.dr.dk/sporten/oevrig/manglende-motivation-faar-danmarks-bedste-skiloeber-til-indstille-karrieren

Øvrig sportManglende motivation får Danmarks bedste skiløber til at indstille karrierenChristoffer Faarup føler sig ikke motiveret til at fortsætte som alpin skiløber.
Christoffer Faarup under vinter-OL i Pyongyang.
08.
maj 2019 kl.
22.
00Bemærk: artiklen er mere end 30 dage gammelLæs opDen alpine skiløber Christoffer Faarup havde ambitioner om at blive blandt de allerbedste i verden, men nu har han besluttet at indstille karrieren i en alder af 26 år.
Det fortæller han til TV2 Sport.
- Jeg er ikke motiveret nok til at lægge det arbejde, der skal til for at kunne nå toppen, som er målet.
Og når jeg ikke føler, jeg kan nå det, synes jeg ikke, jeg har noget at lave i sporten længere.
- Så vil jeg hellere lave noget, jeg er motiveret for, siger Christoffer Faarup til TV2 Sport.
Christoffer Faarup vil i stedet gå efter at blive pilot.
Faarup, der konkurrerede i styrtløb og Super-G, fik World Cup-debut som 18-årig i 2011.
Han deltog ved vinter-OL i 2014 og 2018, og tidligere i 2019 deltog han ved VM for femte gang.
Faarup afviser ikke at stille op ved de danske mesterskaber og køre enkelte småløb næste år, men på eliteplan er det 100 procent slut nu.
I stedet går han efter at blive pilot, fortæller han.
/ritzau/FacebookTwitterKopier linkEmner:Christoffer Faarup (skiløber)|Skisport|TV 2 (tv-kanal)|TV 2 Sport|De Olympiske Lege




https://www.dr.dk/sporten/fodbold/kvindeligaen/roert-broendby-traener-efter-mesterskab-det-her-bliver-jeg-aldrig-traet

KvindeligaenRørt Brøndby-træner efter mesterskab: 'Det her bliver jeg aldrig træt af'Brøndbys cheftræner, Per Nielsen, var en rørt mand efter mesterskabet kom i hus.
Per Nielsen, cheftræner for Brøndbys kvinder.
Af Michael Sten Jensen i Lyon og Henrik Liniger08.
maj 2019 kl.
21.
49Bemærk: artiklen er mere end 30 dage gammelLæs opPer Nielsen er en mand der om nogen ved, hvad det vil sige at vinde mesterskaber.
Fem gange har han gjort det som spiller, og onsdag kunne Brøndby-legenden notere sig for sit tredje mesterskab som træner, da Brøndby på udebane mod Ballerup-Skovlunde (BSF) hentede en 3-0 sejr.
Dermed holder Brøndby afstanden på seks point ned til de forsvarende mestre, Fortuna Hjørring, inden sidste spillerunde, og derfor kunne Brøndby-jublen bryde løs.
- Jeg bliver altid så rørt, når jeg ser hvor glade pigerne bliver.
Det betyder meget for dem, men det betyder fandme også meget for mig.
Jeg har også vundet et par stykker som spilller, og at se glæden i de her piger, når vi vinder, det bliver jeg aldrig træt af, siger Per Nielsen.
Per Nielsen vandt fem mesterskaber som aktiv i Brøndby.
Kan vinde 'the double'Selv om der kun resterer én kamp i 3F-ligaen for Brøndby, så er sæsonen dog langt fra overstået.
I sidste spillerunde venter nemlig ærkerivalerne fra Fortuna Hjørring, og som om det ikke var nok, så er det også de detroniserede mestre fra Fortuna, der om ti dage venter i pokalfinalen.
Troen på at 'the double' havner i Brøndby fejler dog ikke noget, siger Per Nielsen.
- Vi har scoret 99 mål indtil videre, vi er ubesejrede, står med mesterskabet og skal spille pokalfinale inden længe.
Det er simpelthen så stort, og vi bliver sgu aldrig trætte af at vinde.
- VI har et utrolig sammenhold i den her trup.
Det er en fornøjelse at være sammen med de her piger hver dag, de knokler simpelthen så hårdt.
Vi er gode på bolden, selv om vi ikke viser det på den her lortebane i dag, men vi har generelt spillet noget rigtig god fodbold hele sæsonen, siger Per Nielsen.
Læs også:Ubesejrede Brøndby-kvinder vinder 12.
mesterskabEn udmelding, som kantspilleren Mille Gejl kan nikke genkendende til.
Inden denne sæson skiftede hun Kolding Q ud med Brøndby IF, og hun kronede sit første, danske mesterskab med at score sit sæsonmål nummer 16.
- Det er helt suverænt og over al forventning.
Jeg er ikke vant til at vinde guld - jeg har vundet lidt bronze før, men det her er noget af det fedeste, jeg har prøvet.
- Vi har et godt sammenhold og en spillestil, der fungerer.
Vi går helt sikkert efter at vinde 'the double' – det kunne være det vildeste, siger Mille Gejl.
FacebookTwitterKopier linkEmner:Brøndby|Brøndby IF|Fortuna Hjørring|Fodbold|Ballerup




https://www.dr.dk/nyheder/politik/folketingsvalg/la-og-k-skyder-lars-loekkes-milliardplan-ned-brug-dem-paa

FolketingsvalgLA og K skyder Lars Løkkes milliardplan ned: Brug dem på skattelettelser i stedetVelfærdsløfte fra Lars Løkke får kølig modtagelse af både Søren Pape og Anders Samuelsen.
Af Lars Lindevall og Therese Rokkjær Birch08.
maj 2019 kl.
21.
45Bemærk: artiklen er mere end 30 dage gammelLæs opStatsminister Lars Løkke Rasmussen (V) gik i dag ud med det første store løfte i valgkampen.
På en tale ved Dansk Erhvervs årsdag slog han således fast, at Venstre har som mål at afsætte 69 milliarder kroner til velfærd frem mod 2025.
De 69 milliarder kroner betyder, at Venstre vil hæve det offentlige forbrug med 0,65 procent årligt mod 2025.
Pengene skal ifølge statsministeren bruges på kernevelfærd inden for blandt andet sundhedsområdet i en tid, hvor der kommer flere og flere ældre i befolkningen.
Men Lars Løkke Rasmussen skal ikke regne med at få støtte fra de to partier, han sidder i regering med.
På valgkampens dag to er der sat gang i et kapløb om at bruge flest penge på den offentlige sektor.
Det er en forkert vej at gå.
Anders Samuelsen, partileder, Liberal AllianceBegge partier er lodret uenige i Venstres planer om at øge det offentlige forbrug.
De ser hellere, at man bruger pengene på skattelettelser til borgere:- Statsministeren ønsker, at den offentlige sektor skal vokse.
Men vi har i forvejen en af verdens største offentlige sektorer så lad os lige bevare roen.
Mit løfte er at passe godt på borgernes penge og sikre, at de kan få nogle af dem tilbage i form af skattelettelser, siger justitsminister Søren Pape Poulsen (K).
Læs også:Statsministeren i "velfærdsløfte": 69 milliarder kroner til kernevelfærdEn anledning til at markere sigHan understreger dog, at en valgkamp netop er dér, hvor partierne kan markere sig over for hinanden - også på de punkter, hvor de er uenige.
- Valgkampen er en glimrende anledning til, at vælgerne kan få at vide, hvad det enkelte parti står for - råt for usødet.
Efter valget er overstået skal partierne få Danmark til at fungere - det er en forpligtelse, vi har - men nu siger vi, hvad vi hver især står for, siger Søren Pape Poulsen.
- Jeg er enig i, at der skal uddannes flere praktiserende læger, og at vi skal have mere politi, men derfra og til at give det løfte, som statsministeren kommer med, er der for langt for os.
Vi ønsker, at borgerne skal beholde flere af deres egne penge, tilføjer Søren Pape Poulsen.
Justitsminister Søren Pape Poulsen (K) er uenig i statsministerens planer om at øge det offentlige forbrug.
Pengene skal bruges på skattelettelser i stedet, mener Pape.
Statsministeren får heller ikke opbakning til velfærds-løftet fra Liberal Alliance, slår partileder Anders Samuelsen fast:- På valgkampens dag to er der sat gang i et kapløb om at bruge flest penge på den offentlige sektor.
Det er en forkert vej at gå.
Det er skatteborgerne, som har betalt de her penge.
Nu konkurrerer nogle politikere om hurtigst muligt at bruge dem frem for at overveje, om skatteborgerne skal have nogle af pengene tilbage, siger Samuelsen til Ritzau.
Læs også:Socialdemokratiet om Lars Løkkes milliardløfte: 'Gennemskueligt valgflæsk'Analytiker: Nye toner fra VenstreJens Ringberg, der er politisk analytiker i DR Nyheder, forklarer, at Løkkes budskab om et øget forbrug i den offentlige sektor er nye toner fra Venstre, der i sidste valgkamp ønskede nulvækst.
- Løkke prøver at appellere til vælgere på midten, der er bekymret for velfærden.
De synes måske, at de ansatte på plejehjemmene løber for hurtigt, eller at der mangler pædagoger i vuggestuen.
Nu kommer statsministeren så og lover flere penge til kernevelfærden, siger Jens Ringberg.
Venstres plan om at sætte markant mere af til kernevelfærd var Socialdemokratiets store valgløfte forud for seneste Folketingsvalg i 2015.
I en stor anlagt velfærdsplan lød det, at udgifterne til velfærd skulle stige med 0,6 procent årligt frem mod 2025.
Statsministeren kom i talen også med et andet markant valgløfte.
Det har indtil nu været regeringens plan, at man ville fjerne det såkaldte omprioriteringsbidrag på kultur, undervisning og uddannelse fra 2022.
Omprioriteringsbidraget betyder helt konkret, at områderne har skullet spare to procent om året.
Men ifølge statsministeren vil man allerede fra næste år droppe sparekravet.
- Den gode økonomi og Venstres velfærdsløfte, som jeg afgiver her i dag, betyder også, at vi fra næste år kan sløjfe omprioriteringsbidraget og frigøre mange millioner til uddannelse og undervisning, sagde Lars Løkke Rasmussen.
FacebookTwitterKopier linkEmner:Anders Samuelsen (politiker)|Det Konservative Folkeparti|Lars Løkke Rasmussen (politiker)|Venstre|Valg og folkeafstemninger




https://www.dr.dk/nyheder/udland/filippinerne-truer-med-haelde-tonsvis-af-affald-ud-over-canadiske-kyster-og-strande

UdlandFilippinerne truer med at hælde tonsvis af affald ud over canadiske kyster og strandeHusholdningsaffald og brugte voksenbleer blev fejlagtigt sendt til øriget til genbrug.
Affaldsskænderiet har blandt andet medført en demonstration foran den canadiske ambassade i Filippinerne.
(Foto: MARK R.
CRISTINO © Scanpix)Af Andreas Lindqvist08.
maj 2019 kl.
21.
23Bemærk: artiklen er mere end 30 dage gammelLæs opCanada skal omgående hente tonsvis af affald fra Filippinerne.
Sker det ikke, vil det sydøstasiatiske ørige påtage sig selv at sejle skraldet til Canada - eller i hvert fald til farvandet ud for kysten.
Det vil ske, hvis Canada ikke har sørget for at, indholdet af over 100 containere er afskibet inden 15.
maj - om en uge.
De blev i 2013 og 2014 sendt til Filippinerne som genbrugsplastik.
Men da de ankom til Filippinerne for 5-6 år siden, viste de sig at indeholde store mængder husholdningsaffald, plastikposer og blandt andet brugte voksenbleer.
- Hvis de ikke kan forstå det, vil vi sejle dem afsted og kaste dem mod Canadas kyster og strande, siger en talsmand for præsident Rodrigo Duterte ifølge New York Times.
Truer med at erklære krigDe seneste fem-seks år er nogle af containerne blevet opbevaret på den lokale havn, imens indholdet af andre er hældt på en losseplads.
I 2016 blev det canadiske selskab, som skibede affaldet afsted, dømt til at sejle det tilbage til Canada, men det er ikke sket.
Sagen fik i april præsident Duterte til at true med at erklære krig mod Canada.
Han lovede i samme omgang, at han ville sørge for at skraldet kom hjem.
- Forbered en stor modtagelseskomite.
Spis det, hvis I ønsker, sagde han.
Den canadiske regering siger at den arbejder på at løse affaldsproblemet i samarbejde med Filippinerne.
Der pågår dog stadig forhandlinger om hvordan og hvem der skal betale.
FacebookTwitterKopier linkEmner:Rodrigo Duterte (politiker)|Canada|Filippinerne|Affald|New York Times




https://www.dr.dk/nyheder/udland/ekspert-efter-irans-atom-ultimatum-nu-sidder-efterretningstjenesterne-og-regner

UdlandEkspert efter Irans atom-ultimatum: Nu sidder efterretningstjenesterne og regner hurtigtHøjtberiget uran og plutonium, som kan bruges i a-våben, tager lang tid at lave.
Præsident Rouhani (forrest) vil begynde at berige uran igen om 60 dage.
.
Af Andreas Lindqvist08.
maj 2019 kl.
20.
33Bemærk: artiklen er mere end 30 dage gammelLæs opOver et år efter, at USA trak sig fra atomaftalen med Iran, har Iran mistet tålmodigheden, og lagde i går pres på blandt andet EU.
Sammen med Kina og Rusland vil Iran have de europæiske lande til at sikre den økonomiske fremgang som styret blev lovet, men som de amerikanske sanktioner har saboteret.
Allerede fra i dag vil Iran stoppe med at overholde grænserne i atomaftalen for, hvor meget såkaldt tungt vand og lavtberiget uran, landet må ligge inde med.
Er presset fra sanktionerne ikke modgået inden for 60 dage vil Iran dertil begynde produktionen af højtberiget uran, og dertil standse ombygningen af tungtvands-reaktoren i Arak.
- Det betyder, at stopuret går i gang om 60 dage, og så skal man igen sidde og regne på hvor langt de er, hvor farligt det er og hvor meget stof de kan producere i hvilken berigningsgrad, siger Forsvarsakademiets Carina Ann Meyn, som er ekspert i international sikkerhedspolitik, deriblandt atomvåbenpolitik.
Før atomaftalen, vurderede man, at det kunne tage under et år for Iran at producere en atombombe.
Hvor længe der vil gå, hvis det træder helt ud af atomaftalen, er uklart.
- Med atomaftalen har man fået fjernet en hel masse færdigberiget uran og plutonium, så uret starter et andet sted.
Men jeg kan ikke svare på, hvor længe det ville tage at producere atomvåben - det er der nogle efterretningsanalytikere, som sikkert sidder og kampregner på i de her dage, siger hun.
Atomvåben kræver plutonium eller beriget uranIran har altid fastholdt at dets atomprogram er civilt og er underskriver af FN's atomare ikke-spredningsaftale, som skal undgå at flere lande får atomvåben.
Når den nye melding fra Iran alligevel vækker bekymring skyldes det, at truslerne, hvis de udføres, muliggør produktionen af de to forskellige brændsler, som kan bruges i atombomber:Plutonium og uran af våbenkvalitet.
Uran af våbenkvalitet produceres ved hjælp af store nok mængder lavtberiget uran, som beriges videre i centrifuger.
Under atomaftalen må Iran ikke ligge inde med mere end 300 kilo lavberiget uran, og skulle samtidig skrotte langt flertallet af sine centrifuger.
Plutonium er et spildprodukt fra alle atomkraftværker.
Men traditionelle letvands-reaktorer skal stoppes for at udskifte brændslet.
Det tager måneder, og derfor får de lov at køre længe.
Det forurener plutoniummet i en grad, så det ikke kan bruges i atomvåben.
Det iranske tungvands-anlæg i Arak 190 km sydvest for hovedstaden Teheran.
Anderledes er det i reaktorer med tungt vand som kølervæske.
De kører på ikke-beriget uran, som løbende fodres ind, ligesom atomaffaldet løbende kan fjernes.
Dermed bliver plutoniummet ikke forurenet i samme grad, og kan bruges i atomvåben.
Har ikke truet med at hindre gennemsigtighedAtomaftalen fjernede muligheden for at producere plutonium af våbenkvalitet.
Det skete dels ved at begrænse mængden af tungt vand, som Iran måtte ligge inde med, til 130 tons, dels ved at sikre at tungtvands-reaktoren i Arak blev standset og med kinesisk hjælp, ombygget, så den ikke producerer våbenkvalitet-plutonium.
Samlet betød atomaftalen, at der ville gå mindst et år fra en genopstart af atomprogrammet og til at Iran kunne producere atomvåben.
For at sikre at programmet ikke gik i gang igen, måtte Iran forpligte sig til at lade FN foretage inspektioner af de iranske atomanlæg med 24 dages varsel, ligesom der er monteret løbende overvågningssystemer.
Daværende iransk præsident Mahmoud Ahmadinejad besøger uranberigelsesanlægget i Natanz i 2008.
Den overvågning lader til at fortsætte, trods at Iran nu har meldt ud, at det fremover vil beholde råstofferne, der kan bruges til atomvåbenproduktion, og om 60 dage begynde at berige uran og genetablere Arak-tungvandsreaktoren, som kan producere plutonium.
- Man har fuld gennemsigtighed over for Det Internationale Atomenergiagentur, som holder øje med hvad der foregår.
Og de har ikke truet med at smidde internationale observatører ud, eller at fjerne overvågningsmekanismerne på anlæggene, siger Carina Ann Meyn.
Hun vurderer at iranerne først og fremmest signalerer, at iranerne vil tilbage til det præmis som lå bag atomaftalen, og som Trump-regeringen har afveget fra:At omverdenen lader det iranske regime være i fred, til gengæld for fuld gennemsigtighed med atomprogrammet.
- Det her er et politisk modsvar, måske særligt rettet til os i Europa.
Jeg tolker det som en klog diplomatisk satsning op mod det kommende amerikanske præsidentvalg, siger forskeren.
FacebookTwitterKopier linkEmner:Iran|Militærudstyr|Sikkerhedspolitik|Forenede Nationer|EU




https://www.dr.dk/sporten/fodbold/kvindeligaen/ubesejrede-broendby-kvinder-vinder-12-mesterskab

KvindeligaenUbesejrede Brøndby-kvinder vinder 12.
mesterskabBrøndbys kvindehold i fodbold slår Ballerup-Skovlunde med 3-0 og vinder mesterskabet for 12.
gang siden 2003.
Brøndby vandt sit første mesterskab i 2003 og kom med titlen onsdag op på 12 DM-guldmedaljer.
08.
maj 2019 kl.
20.
10Bemærk: artiklen er mere end 30 dage gammelLæs opBrøndbys bedste kvindehold i fodbold kan igen kalde sig dansk mester.
Det blev en kendsgerning, da holdet onsdag aften vandt 3-0 på udebane mod Ballerup-Skovlunde.
Med klublegenden Per Nielsen i spidsen som træner kunne Brøndby i næstsidste runde af slutspillet nøjes med uafgjort, men holdet satte trumf på med tre mål i anden halvleg.
Dermed har holdet 35 point og kan ikke længere hentes af den forsvarende mester, Fortuna Hjørring, der er sikker på at få sølv.
Netop de to klubber har delt mesterskaberne imellem sig siden 2002, og siden 2013 har de vundet titlen på skift.
Cheftræner for Brøndby, Per Nielsen.
Brøndby vandt sit første mesterskab i 2003 og kom med titlen onsdag op på 12 DM-guldmedaljer.
Holdet er gået ubesejret igennem sæsonen og har vundet 21 kampe og spillet to uafgjorte.
I onsdagens udekamp fik holdet først hul på bylden 12 minutter efter pausen, da Ria Öling scorede til 1-0.
Da Nanna Christiansen otte minutter senere øgede til 2-0, var der for alvor lagt op til champagnefest.
Med 13 minutter tilbage fjernede Mille Gejl den sidste lille tvivl med målet til 3-0.
/ritzau/FacebookTwitterKopier linkEmner:Brøndby|Ballerup|Skovlunde|Fortuna Hjørring|Fodbold




https://www.dr.dk/nyheder/politik/ep-valg/laes-svarene-rasmus-nordqvist-fra-alternativet-har-svaret-paa-spoergsmaal






https://www.dr.dk/sporten/fodbold/championsleague/minut-minut-vildt-comeback-i-amsterdam-tottenham-er-i-cl-finalen






https://www.dr.dk/nyheder/regionale/syd/isabella-har-haevet-sin-boerneopsparing-pengene-skal-redde-hendes-efterskole

Syd- og SønderjyllandIsabella har hævet sin børneopsparing: Pengene skal redde hendes efterskoleNy efterskole har én uge til at finde 300.
000 kroner, hvis eleverne skal starte til august.
© (Privatfoto)Af Louise Mandrup (interview) og Michael Hassingaard Pedersen08.
maj 2019 kl.
19.
30Læs opSkaf 700.
000 kroner mere og få yderligere fire elever skrevet op.
Sådan lød kravet for nylig fra banken til ildsjælene bag Kvie Sø Efterskole i sydjyske Ansager - ellers bliver Jyllands første efterskole kun for udviklingshæmmede unge ikke til noget.
Kvie Sø EfterskoleKvie Sø Efterskole er den første efterskole vest for Storebælt, der er specialiseret i udviklingshæmmede unge med svære indlæringsvanskeligheder.
For eksempel elever med Downs Syndrom eller autisme.
Og allerede nu er mere end halvdelen af pengene fundet.
Blandt andet på grund af 16-årige Isabella Asmussen og hendes familie.
Isabella er udviklingshæmmet og skal efter planen begynde på Kvie Sø Efterskole efter sommerferien.
For at det fortsat kan blive til virkelighed, har familien Asmussen lånt efterskolen 100.
000 kroner.
10.
000 af dem har Isabella selv valgt at hæve fra sin børneopsparing.
Hendes far, Lars Asmussen, tør slet ikke tænke tanken, at skolen måske aldrig bliver til noget.
- Det er vores datters fremtid.
Da vi opdagede, at de manglede penge, så vi det hele falde fra hinanden.
Hun har glædet sig meget, og hun vil blive enormt ked af det, hvis det ikke bliver til noget, siger han.
Lars Asmussen har sammen med sin datter Isabella og resten af familien skrabet 100.
000 kroner sammen, som de har valgt at låne til Kvie Sø Efterskole, hvor datteren skal begynde efter sommerferien.
(© (Privatfoto))Efterskole låner privats penge i fem årI håb om at skaffe flere penge har Kvie Sø Efterskole lavet en låneforening, hvor man kan låne efterskolen pengene i en femårig periode - ligesom familien Asmussen har gjort.
- Det liv, vores datter får på en efterskole, er et helt andet end på den specialskole, hun går på nu.
Hun får sammenhold, nye venner og så er det en læringsproces for at få de her unge mennesker til at blive så selvstændige som overhovedet muligt, siger Lars Asmussen.
Læs også:Ann skal på Jyllands første efterskole for udviklingshæmmedeMed de seneste dages store lån fra private har skolen skaffet 2,3 millioner kroner, så den nu mangler 300.
000 for at få det nødvendige lån i banken, der gør, at den kan åbne dørene til august.
31 elever er skrevet op til skolestart, men det er stadig fire for lidt i forhold til bankens krav.
Så mens det ser lyst ud i forhold til at få de sidste penge ind, er udfordringen med at skaffe de sidste tre elever stadig svær, siger Lars Holm, der er efterskolens nyansatte forstander.
For at få elevholdet fyldt op, er bestyrelsen nu gået i gang med at kontakte andre specialskoler med elever på venteliste, som måske kunne være interesserede i at høre om Kvie Sø Efterskole.
- Vi kontakter også elever, der har skrevet sig op til vores efterskole i 2020-21, og spørger, om de kunne tænke sig at starte et år før, siger forstanderen.
Efterskolens bygninger har tidligere været brugt som døgninstitution for unge.
Én uge til deadlineDen frivillige arbejdsgruppe, der står bag initiativet til Kvie Sø Efterskole, har arbejdet i halvandet år for at skaffe penge til efterskolen igennem fonde, donationer og ved at lave lokale indsamlinger.
De skal skaffe i alt 2,6 millioner kroner og have optaget 35 unge på det kommende elevhold senest 15.
maj.
- Det er en skarp deadline at få, men der er et stort hjerte ude omkring os, siger forstander Lars Holm.
I skoleåret 2020-21 er der allerede tilmeldt 42 elever på Kvie Sø Efterskole.
FacebookTwitterKopier linkEmner:Efterskoler|Uddannelse|Grundskole|Økonomi|Jylland




https://www.dr.dk/nyheder/politik/folketingsvalg/trusler-mod-paludan-foerer-til-historisk-stor-politiindsats-under

FolketingsvalgTrusler mod Paludan fører til historisk stor politiindsats under valgkampOmkring 500 betjente skal varetage politikernes sikkerhed under valgkampen.
Stram Kurs' partileder mener slet ikke, at ressourceforbruget i forbindelse med hans sikkerhed kan diskuteres.
(© (c) DR)Af Emil Søndergård Ingvorsen, Louise Dalsgaard, Ole Hall, DR's retskorrespondent Trine Maria Ilsøe og Adnan Sircic08.
maj 2019 kl.
20.
00 | opdateret 13.
maj 2019 kl.
11.
43Bemærk: artiklen er mere end 30 dage gammelLæs opStram Kurs' racismedømte partileder, Rasmus Paludans, indtræden i dansk politik får politiet til at afsætte det største antal betjente nogensinde til en valgkamp.
En række kilder bekræfter uafhængigt af hinanden over for DR Nyheder, at omkring 500 betjente skal sørge for, at politikerne kommer sikkert gennem valgkampen.
Langt de fleste af dem skal ifølge DR Nyheders oplysninger passe på netop Rasmus Paludan, der blandt andet har som mærkesag, at flere hundredetusinder af indvandrere skal hjemsendes.
Han er desuden involveret i en retssag, hvor han er dømt for racisme i byretten, hvilket han har anket til landsretten.
Hos Rigspolitiet vil de ikke kommentere antallet af betjente til indsatsen.
Ligeledes vil de heller ikke udtale sig om de øgede økomiske omkostninger af den forhøjede politiindsats.
Hvis man ikke kan beskytte politiske ledere i en valgkamp til Folketinget, så betyder det, at det er dem, som vil dræbe politiske ledere, der bestemmer, hvem der bliver valgt til Folketinget.
Rasmus Paludan, Stram KursRigspolitichef Jens Henrik Højbjerg erkender dog, at de i denne gang har valgt at have en historisk stor politiindsats i forbindelse med en valgkamp.
- Det er et større setup, end vi har haft i forbindelse med andre folketingsvalg.
Men det er vigtigt at understrege, at det er en kerneopgave for politiet at sikre, at valget foregår i god ro og orden, siger han.
Hvorfor er det nødvendigt med den her sikkerhed omkring politikerne?
- Vi har set i nogle måneder op til folketingsvalget, at der har været demonstrationer, som har krævet politiets tilstedeværelse.
Det er jo noget af det, som vi er nødt til at tænke ind i den måde, vi forbereder os på, siger rigspolitichefen.
Læs også:Paludan har kostet staten 6 millioner alene i årRasmus Paludan fra Stram Kurs har holdt adskillige demonstrationer de seneste måneder, hvor der er udbrudt uroligheder.
Selv om politiet nu skal sætte massivt ind under valgkampen, så mener rigspolitichefen ikke, at det vil komme til at gå ud over andre danskere, som har brug for politiets hjælp de næste fire uger.
- Der kan da godt være en situation et bestemt sted, hvor der er et arrangement, hvor der kan være en forsinkelse.
Men udgangspunktet er, at vi skal nok være til stede, så borgerne har os, når de har brug for os, siger Jens Henrik Højbjerg.
Hvor meget er 500 betjente?
•Der er cirka 11.
100 betjente i Danmark.
Når 500 betjente er afsat til at varetage sikkerheden i valgkampen 2019, svarer det til, at knap hver tyvende politimand er involveret i valgkampen.
•Ved tidligere valg til Folketinget har der ikke været afsat specifikke ressourcer fra politiets side.
Politiet har dog deltaget.
Det har de gjort ved enkelte arrangementer, og derudover er der flere politikere, der får personbeskyttelse i en valgkamp, fordi de er truede.
Trusler fra bander og islamisterBåde Rigspolitiet og Politiets Efterretningstjeneste (PET) har meldt ud, at der er en konkret trussel mod netop Rasmus Paludan.
Også landets justitsminister Søren Pape Poulsen (K) omtalte de konkrete trusler i sidste uge på et samråd.
- Politiet og PET vurderer løbende truslen mod ham og mod Stram Kurs' demonstrationer, og det vurderes i den forbindelse, at der aktuelt er en alvorlig trussel fra militante islamister, og at der aktuelt er en alvorlig trussel fra personer med relationer til danske bandemiljøer, sagde ministeren.
Se hvad justitsministeren sagde under samrådet i sidste uge herunder:Justitsministeren ønsker i dag ikke at kommentere DR Nyheders oplysninger om det præcise antal af betjente under valgkampen.
Han mener, at det er ærgerligt, at der er behov for et så massivt politiopbud, men ryster på ingen måde på hånden over ressourceforbruget.
For alle kandidater skal have mulighed for at føre valgkamp.
- Det er kun nødvendigt at bruge så meget politi, fordi der er nogle, som ikke accepterer demokratiets vilkår.
Jeg synes, at det er dybt ulykkeligt, at der skal bruges så mange ressourcer, siger Søren Pape Poulsen (K), der slår fast, at det er politiet, som vurderer, hvor mange ressourcer der skal bruges.
Cirka 20 betjente stod for sikkerheden ved et valgarrangement på Sorø Akademi tidligere i dag, hvor Rasmus Paludan (SK) også var til stede.
(© (c) DR)Paludan: Mordere skal ikke bestemmeRasmus Paludan var her til eftermiddag til et politisk debatarrangement på Sorø Akademi på Midtsjælland.
Arrangementet var mandsopdækket af cirka 20 betjente og Rasmus Paludans egne PET-livvagter, der står for hans personlige sikkerhed.
Desuden skulle skolens elever og medarbejdere igennem et sikkerhedstjek, inden de kunne komme ind på skolen.
For eksempel brugte politiet håndscannere til at undersøge eleverne.
Partilederen fra Stram Kurs ser dog intet problem i, at politiet må rykke massivt ud, hver gang han skal deltage til et arrangement.
- Hvis man ikke kan beskytte politiske ledere i en valgkamp til Folketinget, så betyder det, at det er dem, som vil dræbe politiske ledere, der bestemmer, hvem der bliver valgt til Folketinget, siger Rasmus Paludan.
Når man afsætter så mange betjente til at varetage din sikkerhed, så betyder det også, at politiet ikke har de samme ressourcer til andre ting.
Hvad gør du dig af overvejelser om den problemstilling?
- Jeg tænker, at hvis man ikke kan sikre lovlige og ordnede valg til Folketinget, og at det er mordere, som bestemmer, hvem der bliver valgt, så er der ikke så meget retsstat eller politi tilbage, siger Rasmus Paludan og fortsætter:- Så er der ikke så mange ting, der er vigtige længere, for så lever vi ikke længere i et vestligt demokrati.
Jeg kan slet ikke se, hvordan man kan tale om ressourcer i den anledning.
Ifølge skolens rektor, Kristian Jacobsen, så er det første gang, at de har haft politi til stede ved et politisk arrangement på skolen.
Det er en gymnasieklasse, som havde planlagt debatarrangementet, og skolens rektor har efterfølgende været i kontakt med PET.
- Jeg har fået en vurdering af trusselsbilledet og været i dialog med dem omkring, hvordan situationen er, og om det er sikkert at afvikle sådan et arrangement.
Det har jeg fået at vide, at det er, siger Kristian Jacobsen.
Artiklen opdateret: Vi har uddybet, hvor meget 500 betjente er i en faktaboks.
I en tidligere faktaboks sammenlignede vi med indsatsen ved grænsekontrollen, men tallene kunne misforstås, da betjente ved grænsekontrollen opgøres i årsværk.
FacebookTwitterKopier linkEmner:Jens Henrik Højbjerg (politichef)|Politiets Efterretningstjeneste|Søren Pape Poulsen (politiker)|Politi|Sjælland




https://www.dr.dk/nyheder/politik/folketingsvalg/soeg-selv-hvilke-politikere-har-talt-om-det-der-er-vigtigt-dig

FacebookTwitterKopier linkEmner:Folketinget




https://www.dr.dk/nyheder/politik/folketingsvalg/klima-sex-og-cigaretter-tjek-hvilke-politikere-der-taler-om-det-der

Taler politikerne om det, der er vigtigt for dig?
Se temaFolketingsvalgKlima, sex og cigaretter: Tjek, hvilke politikere der taler om det, der er vigtig for digSøg i alt, hvad der er sagt i folketingssalen og se, hvem der har husket din dagsorden.
Af Kåre Kildall Rysgaard, Udvikler: Ruben Engrob Nielsen og Grafik: Signe Heiredal08.
maj 2019 kl.
19.
14Bemærk: artiklen er mere end 30 dage gammelLæs opFolketingsvalget er i gang, og i valgkampen fortæller politikerne gerne, hvad de vil gøre for dig og Danmark.
Men hvad har de nuværende folketingspolitikere egentligt sagt siden det seneste valg for fire år siden?
Har de talt om de emner, som interesserer dig, eller har de glemt din dagsorden?
Det kan du søge på i bunden af artiklen.
DR har indsamlet alt, hvad politikerne har sagt til møder i folketingssalen fra første møde i juli 2015 til maj 2019.
Skriv et ord og se, hvilke politikere der nævner det mest.
Det kan for eksempel være arbejdsløshed, økologi, ulve, E45 eller fodbold.
Dyk derefter ned i, hvad politikerne præcist har sagt, i hvilken sammenhæng og hvornår.
Måske hjælper det dig til tage stilling til, hvem der fortjener din stemme.
Sådan gjorde vi•DR har automatisk indsamlet alle referater fra møder i folketingssalen i perioden juli 2015 til maj 2019 fra Folketingets hjemmeside.
Efterfølgende har vi lagt teksten ind i en database, hvor du kan søge.
•Søgningen viser alle de sammenhænge, dit søgeord indgår i.
Søger du på f.
eks.
fodbold, får du også resultater fra fodboldkamp og fodbolddommer, ligesom f.
eks.
ulv indgår i gulvtæppe og nulvækst.
Tryk på 'Søg på præcis dette ord' for kun at søge på selve ordet.
•Vær desuden opmærksom på, at byer som Tarm, Tønder, Tune, Odder, Brande, Skive og Vejen kan optræde som andet end stednavne.
FacebookTwitterKopier linkEmner:Folketinget|Fodbold|Jylland|Dyr|Nørrebro




https://www.dr.dk/nyheder/kultur/gaming/dansk-spil-vinder-stor-international-pris-vi-hoppede-rundt-og-kunne-slet-ikke

GamingDansk spil vinder stor international pris: 'Vi hoppede rundt og kunne slet ikke forstå det'Tanja og Mira kan kalde sig vindere af en Google Play Award.
Tanja Tankred (tv.
) og Mira Dorthé (th.
) er glade.
Sammen står de nemlig bag 'Tick Tock: A Tale for Two', der netop har modtaget en Google Play Award for mest innovative spil.
Af Christian Mejdahl Buhl08.
maj 2019 kl.
18.
33Bemærk: artiklen er mere end 30 dage gammelLæs opDet startede egentlig som et specialeprojekt, men har vist sig at blive et sandt eventyr for danske Tanja Tankred og svenske Mira Dorthé.
Sammen har de skabt spillet 'Tick Tock: A Tale for Two', og nu har de vundet prisen for 'Mest innovative spil' ved Google Play Awards 2019 i San Francisco, USA.
Og selv på en skrantende telefonforbindelse og iført en god portion jet-lag er lykken tydelig i den prisvindende lejr.
- Vi hoppede rundt og kunne slet ikke forstå det.
Vi er rigtig glade!
Også fordi det er så nervepirrende.
Selvfølgelig håber man på at vinde.
Så det er en kæmpe lettelse og glæde, lyder det fra Tanja Tankred, der bliver bakket op af sin svenske kollega.
'Tick Tock: A Tale for Two' er udviklet i et lille spilstudie på Vesterbro i København.
- Det betyder meget for os, fordi det er en pris, folk uden for spilindustrien forstår.
Alle kender jo Google.
Det viser, at vi kan.
Det er en anerkendelse på en meget stor skala, siger Mira Dorthé og tilføjer:- Vi er særligt glade for, at vi vandt prisen for 'Mest innovative spil', når det er det, vi har arbejdet hen imod.
Startede som et skoleprojekt'Tick Tock: A Tale for Two' er intet almindeligt spil, som Mira Dorthé pointerer.
Tanja Tankred og Mira Dorthé mødtes på IT-Universitetet i København, hvor de begge studerede spildesign.
De startede med at arbejde på 'Tick Tock' i forbindelse med deres specialeprojekt.
Og allerede dengang var der ambitioner om at forny måden, man spiller på.
Læs også:Er blevet kaldt en 'magisk' oplevelse: Her er årets danske computerspil- Vores udgangspunkt for vores speciale, og dermed også vores spil, var: 'Hvordan skaber du en historie, der engagerer to mennesker?
'.
For når du læser en bog eller spiller historiebaserede computerspil, så er det ofte en aktivitet, som du foretager dig alene, har Tanja Tankred tidligere fortalt til dr.
dk.
Det nytter ingenting at spille for sig selv.
I 'Tick Tock: A Tale for Two' skal du nemlig snakke sammen med en medspiller, hvis du vil vinde spillet.
(© Other Tales Interactive)'Tick Tock: A Tale for Two' er altså et såkaldt co-op-spil, hvor to spillere skal løse en række mysterier i fællesskab.
Spillet er derfor designet til at skabe en samtale mellem to spillere, da man skal tale om spillets udfordringer for at knække gåderne.
'Tick Tock: A Tale for Two' findes foreløbig på engelsk, dansk, tysk, kinesisk og fransk, men de to udviklere har planer om at udgive spillet på endnu flere sprog lige om lidt.
- Vi udgiver snart spillet på koreansk, japansk, spansk og brasiliansk portugisisk, og så arbejder vi også på at få spillet portet, så det kan udkomme på Nintendo Switch til sommer, lyder det begejstret fra de to prismodtagere.
Tanja Tankred (tv.
) og Mira Dorthé (th.
) mødte hinanden på IT-Universitetet i København, hvor de begge studerede spildesign.
'Tick Tock: A Tale for Two' udkom 7.
marts og kan spilles på både smartphone og PC.
FacebookTwitterKopier linkEmner:IT-Universitetet|Google Play|København|Computerspil|IT-branchen




https://www.dr.dk/nyheder/politik/afviste-asylboerns-vilkaar-skal-behandles-paa-christiansborg

PolitikAfviste asylbørns vilkår skal behandles på ChristiansborgBorgerforslag har fået de 50.
000 underskrifter, det kræver for at komme på dagsordenen i Folketinget.
En rapport fra Røde Kors viser, at op imod 61 procent af de undersøgte børn kunne få en psykiatrisk diagnose og yderligere 19 procent ville givetvis opleve det samme, hvis de blev undersøgt af en læge.
08.
maj 2019 kl.
19.
07Bemærk: artiklen er mere end 30 dage gammelLæs opOver 51.
500 mener, at afviste asylbørn, der opholder sig i hjem- og udrejsecentrene Avnstrup nær Lejre og Sjælsmark i Nordsjælland, skal have bedre vilkår.
De mange danskere har nemlig skrevet under på et borgerforslag, der dermed har opnået de 50.
000 underskrifter, som skal til, for at Folketinget skal tage det op.
Cirka 130 afviste asylbørn opholder sig på ubestemt tid på de to centre, fordi deres forældre har fået afslag på asyl, men enten ikke kan eller vil rejse hjem.
Læs også:Støjberg vil ikke lade asylfamilier lave mad på SjælsmarkDerfor foreslår man, at alle afviste familier, som ikke har kunnet udsendes 18 måneder efter endeligt afslag, får tildelt en midlertidig opholdstilladelse for to år ad gangen.
Eksploderede i gårForslagstilleren, Tone Henriette Olaf Nielsen, glæder sig over, at det nu skal behandles i Folketinget.
Og fortæller, at det er gået stærkt, siden valget blev udskrevet i går.
- Vi har fået 5000 støtter på én dag.
Ellers har vi ligget mellem 500 og 1000 støtter om dagen.
Så det eksploderede simpelthen i går, siger hun til DR P4 København.
Der kommer dog til at gå lidt tid, før forslaget bliver taget op i Folketingssalen.
- Jeg har her til morgen fået et opkald fra Folketingets administration, der fortæller, at på grund af valget, bliver forslaget højst sandsynligt først behandlet engang i oktober, når der er dannet en ny regering og Folketinget åbner efter sommerferien, fortæller hun til DR P4 København.
/DR Nyheder/FacebookTwitterKopier linkEmner:Folketinget|DR P4|Sjælland|Flygtninge og asylansøgere|Udlændingepolitik




https://www.dr.dk/sporten/fodbold/championsleague/ekspert-er-traet-af-store-comebacks-i-champions-league-det-er-mangel

Champions LeagueEkspert er træt af store comebacks i Champions League: Det er mangel på klasseDe store udsving i Champions League irriterer Discoverys fodboldkommentator Morten Bruun.
- Det er noget, som burde ske hvert femte år i stedet for noget, som sker flere gange i samme turnering, siger Morten Bruun.
Af Michael Sten Jensen i Lyon og Frederik Palle08.
maj 2019 kl.
19.
01Bemærk: artiklen er mere end 30 dage gammelLæs opDet store kollaps står i kontrast til den gode historie.
Når et hold på usandsynligvis vender et dårligt udgangspunkt, og alt går op i en højere enhed.
Når euforien hos det vindende holds spillere og fans spejles i de, der i samme øjeblik gennemlever nederlagets bitre stund.
Jeg har ikke noget behov for, at sporten skal udvikle sig til noget håndboldlignende - jeg savner nogle hold, der kan sætte en sikker defensiv sammen.
Morten BruunMen sublim underholdning er ikke altid det eneste krav til en fodboldkamp, hvis man er neutral tilskuer, som Discoverys fodboldkommentator Morten Bruun.
For én ting er at lade sig rive med af en forrygende fodboldkamp, som Liverpools 4-0 sejr over FC Barcelona tirsdag aften.
Noget andet er at føle sig irritereret over de store udsving, som har været kendetegnende for dette års Champions League.
Barcelona-fans efter nederlaget på 0-4 til Liverpool.
Inden Liverpool tirsdag aften vendte et nederlag i første opgør på 0-3 til en sejr på 4-0, har Manchester United, Juventus og Ajax alle leveret lignende resultater i dette års knockout-kampe, og den tendens kalder ikke på lutter begejstring fra Morten Bruun.
- Den lalleglade fodboldtilhængers reaktion på de her kampe er en ubetinget begejstring, og den deler jeg altså ikke.
Jeg kan godt lide, når et fodboldhold kan stå imod og forsvare en sikker føring.
- Jeg kan selvfølgelig også blive fascineret af sådan en kamp, men selve tendensen fascinerer mig simpelthen ikke.
Jeg synes dybest set, at det er mangel på klasse.
- Det er noget, som burde ske hvert femte år i stedet for noget, som sker flere gange i samme turnering, siger Morten Bruun.
Skete også sidste årPå trods af dette års store comebacks i Champions League, så vil tirsdag aftens resultat nok lyse klarest i de kommende år.
Man skal dog ikke mere end ét år tilbage, før FC Barcelona på samme måde faldt sammen i Champions League.
Efter at have vundet 4-1 på hjemmebane i kvartfinalen mod Roma tog catalanerne turen til Rom, og her blev det til et nederlag på 0-3.
Lionel Messi stirrer ud i luften tirsdag aften på Anfield.
En bekymrende tendens hos verdensstjernerne fra FC Barcelona, siger Morten Bruun.
- Det virker for mig som et tegn på mangel på rygrad, at de er så følsomme.
Det virker som om, at FC Barcelonas spillere falder fuldstændig fra hinanden, fordi de kommer bagud 2-0, selvom de stadig har den samlede føring.
- Det er sådan nogle ungdomsresultater.
Der ville jeg gerne have, at sådan nogle voksne og professionelle fodboldspillere havde noget mere rygrad.
At de er i stand til at være cool og stå imod.
Det virker som om, at spillerne er i deres følelsers vold, siger Morten Bruun.
Skal ikke udvikle sig til håndboldEn del af forklaringen på de mange overraskende resultater de seneste år skal måske findes i den offensive tilgang, som flere hold praktiserer, mener Morten Bruun.
Det giver mulighed for større udsving med holdenes offensive satsning, fordi der samtidig spilles med større risiki.
Men det er stadig ikke en kvalitet at lukke mål ind, mener Morten Bruun.
Liverpool-træner Jürgen Klopp jubler efter sejren på 4-0 over FC Barcelona.
- Jeg synes jo også, at offensiv fodbold generelt er fedt at se på, men det er til en vis grad.
Jeg har ikke noget behov for, at sporten skal udvikle sig til noget håndboldlignende - jeg savner nogle hold, der kan sætte en sikker defensiv sammen.
- Det forstyrrer min indre fodboldlogiker, at der kan være så mange resultater, der kan være sådan.
Der har været virkelig mange af de her episke comebacks, hvor man kan sige, at det ikke burde kunne lade sig gøre, siger Morten Bruun.
FacebookTwitterKopier linkEmner:FC Barcelona|Fodbold|Spanien|Juventus FC|England




https://www.dr.dk/nyheder/indland/eksperter-om-hvidvask-sigtelser-i-danske-bank-usaedvanligt-gaa-efter-enkeltpersoner

Hvidvask i Danske BankSe temaIndlandEksperter om hvidvask-sigtelser i Danske Bank: Usædvanligt at gå efter enkeltpersoner Sigtelsen af ti tidligere chefer viser, hvor "ekstremt alvorlig sagen er", siger erhvervskorrespondent.
Danske Banks lukkede sin filial i Estland, efter det kom frem, at der har været mistænkelige penge-transaktioner for op mod 1.
500 milliarder kroner i perioden fra 2007 til 2015.
Af Lars Lindevall og Mikkel Jensen08.
maj 2019 kl.
18.
59Bemærk: artiklen er mere end 30 dage gammelLæs opStatsadvokaten for Særlig Økonomisk og international Kriminalitet - også kaldet Bagmandspolitiet - går hårdt til værks i den omfattende sag om mulig hvidvask for milliarder af kroner i Danske Bank.
Ifølge avisen Berlingskes oplysninger har ti tidligere chefer i Danske Bank for nylig fået ransaget deres private hjem, og de er alle sigtet for at overtræde hvidvasklovgivningen.
- Det er meget usædvanligt.
Jeg kan ikke komme i tanke om tilsvarende sager på det her område.
Normalt sigter man virksomheder, hvis der er foregået noget i strid med reglerne.
Men her går man videre og sigter også enkeltpersoner, fordi man mener, at man kan gøre ansvar gældende i forhold til de her personer, siger hvidvask-ekspert Jakob Dedenroth Bernhoft, der er direktør for revisorjura.
dk.
Én ting er, at man bliver sigtet.
At ransage et hjem et skridt mere alvorligt.
Det kræver, at der er en dommer, der siger god for det.
Jakob Ussing, DR Nyheders erhvervskorrespondentSom DR Nyheder i går fik bekræftet, er Danske Banks tidligere topchef, Thomas Borgen, sigtet i sagen.
Statsadvokaten vil hverken be- eller afkræfte sigtelser i sagen.
Danske Banks pressechef, Kenni Leth, skriver i en mail til DR Nyheder, at banken ikke kan kommentere på den verserende sag, men at banken samarbejder med Bagmandspolitiet omkring efterforskningen.
- Da dette er en sag mellem myndighederne og de individuelle tidligere medarbejdere i Danske Bank, kan vi ikke kommentere det.
Som vi tidligere har sagt, samarbejder Danske Bank med Søik (Bagmandspolitiet, red.
) og alle andre myndigheder, der efterforsker sagen.
Det gælder både i forbindelse med eventuelle afhøringer og udlevering af materiale.
Vi deler myndighedernes ønske om at komme til bunds i sagen, men derudover har vi ikke kommentarer til efterforskningen, skriver pressechef i Danske Bank, Kenni Leth.
Læs også:Medie: Bagmandspoliti sigter 10 tidligere Danske Bank-cheferStor prioritet hos BagmandspolitietIfølge DR Nyheders erhvervskorrespondent Jakob Ussing understreger sigtelsen af de 10 tidligere chefer, at sagen har et kæmpe omfang.
- Det viser, hvor ekstremt alvorlig sagen er, og hvor stor prioritet, den har hos Bagmandspolitiet, siger Jakob Ussing.
Han peger på, at en ransagelse er et drastisk skridt, som kræver, at en dommer vurderer, at der er grund til mistanke.
- Én ting er, at man bliver sigtet.
At ransage et hjem et skridt mere alvorligt.
Det kræver, at der er en dommer, der siger god for det.
Ergo skal der været noget konkret, for at en dommer siger, at det er grund nok til, at man får lov til at ransage folks hjem.
Der skal være det, der hedder ‘rimelig grund til at mistænke’ en person for at have begået en eller flere lovovertrædelser, siger Jakob Ussing.
Han tilføjer, at "man skal huske på, at efterforskningen stadig er i gang, og at fordi, man er sigtet, er det ikke ensbetydende med, at man ender med at blive tiltalt.
"Jakob Dedenroth Bernhoft er enig i, at Bagmandspolitiet skal have en velbegrundet mistanke for at kunne sigte de 10 tidligere chefer i sagen samt foretage en ransagelse af deres hjem.
- Vi må formode, at de har en del på dem.
Enten at de har været direkte involveret, eller at de har haft en viden omkring de ting uden at gribe ind, siger Jakob Dedenroth Bernhoft.
Der er rejst sigtelse mod Danske Banks tidligere topchef Thomas Borgen for hans rolle i sagen om hvidvask i Danske Banks estiske filial.
Hans hus blev af Bagmandspolitiet ransaget den 12.
Marts.
Fik flere advarslerSigtelserne mod de 10 tidligere Danske Bank-chefer drejer sig ifølge Berlingske omkring overtrædelse af hvidvask-lovgivningen i perioden fra 2013-2015, hvor mistænkelige pengetransaktioner for milliarder af kroner har strømmet gennem Danske Banks estiske filial, men ledelsen var fodslæbende med at få lukket ned for de mistænkelige kunder i Estland.
Netop i den periode kom der en del advarsler - også til Danske Banks hovedkontor i København - som banken var meget lang tid om at reagere på, forklarer DR Nyheders erhvervskorrespondent:- En stor advarsel kommer i sommeren 2013, hvor en amerikansk samarbejdsbank opsiger samarbejdet med Danske Bank, fordi banken er bange for, hvilke pengeoverførsler der er sket i den estiske filial.
Det er et vink med en vognstang.
Og senere samme år kommer der en whistleblower-rapport om de mistænkelige pengetransaktioner.
Men først ved udgangen af 2015 får Danske Bank lukket den estiske afdeling for de udenlandske kunder – primært fra Rusland, siger Jakob Ussing.
Ansvar for at reagereHan forklarer, at der har været konstruktioner, hvor kunder eksempelvis har oprettet selskaber i London og sendt pengene alle mulige steder hen, for eksempel til caribiske øer.
- I de tilfælde er banken forpligtet til at tjekke, hvem kunderne bag disse selskaber er, hvor pengene kommer fra, og hvor de havner - og der ligger et ansvar for at reagere på advarsler om mistænkelig transaktioner.
Ifølge Danske Banks egen undersøgelse strømmede op mod 1.
500 milliarder kroner – størstedelen mistænkelige - gennem den særlige afdeling for primært russiske kunder i bankens filial i Estland i perioden fra 2007 til 2015.
I går kom det frem, at der er rejst sigtelse mod Danske Banks tidligere topchef Thomas Borgen for hans rolle i sagen om hvidvask i Danske Banks estiske filial.
Hans hus blev af Bagmandspolitiet ransaget den 12.
marts.
Det har Thomas Borgens advokat, Peter Schradieck, bekræftet over for DR Nyheder.
FacebookTwitterKopier linkEmner:Bagmandspolitiet|Danske Bank|Thomas F.
Borgen (erhvervsleder)|Pengeinstitutter|Estland




https://www.dr.dk/sporten/laes-svarene-kraul-er-ikke-optimistisk-paa-tottenhams-vegne






https://www.dr.dk/nyheder/politik/folketingsvalg/29-dage-uden-mad-19-aarige-mikkel-vil-sultestrejke-klimaet

Folketingsvalg29 dage uden mad: 19-årige Mikkel vil sultestrejke for klimaetAlle politikere vil gøre noget for klimaet.
Men ord uden handling kan ikke bruges, mener den unge nordjyde.
Gennem hele valgkampen vil 19-årige Mikkel Brix sultestrejke for at råbe politikerne op.
Af Rasmus Jungersen og Lærke Kromann (grafik)08.
maj 2019 kl.
18.
30Bemærk: artiklen er mere end 30 dage gammelLæs opI går udskrev statsminister Lars Løkke Rasmussen (V) valg.
Samtidig skød han gang i den længste valgkamp i 44 år.
Først om 28 dage skal danskerne sætte deres kryds, og mange glæder sig nok til, at valgkampen er forbi.
Det gælder især for 19-årige Mikkel Brix fra Frederikshavn.
Han må først spise igen, når valget er overstået om fire uger.
Indtil da står menuen udelukkende på vand.
Den unge frederikshavner vil sultestrejke for at råbe politikerne op.
De har nemlig slet ikke gjort nok for klimaet, mener han.
- Jeg håber, det endelig går op for Danmarks politikere, at det er seriøst, det her.
Vi er mange unge, som mener det virkelig, virkelig meget, siger Mikkel Brix, der går på htx i Frederikshavn.
Sigter efter handlingDet sidste måltid spiste Mikkel Brix mandag aften: En durum-rulle med falafel.
Og selvom han nu har undværet mad i længere tid, end de fleste vil synes om, har han det overraskende godt.
Mikkels sidste måltid mandag aften bestod af en durum-rulle med falafel, hummus og guacamole.
Næste måltid spiser han først, når valgdagen officielt slutter kl.
00.
00 natten mellem den 5.
og 6.
juni.
 © DR Nórdjylland)- Lige nu kan jeg ikke mærke det, og jeg føler mig ikke sulten.
Jeg føler, at jeg har en god energi, fortæller han.
Målet med sultestrejken af klart.
Politikerne har simpelthen ikke været deres ansvar voksent, og de har gjort alt for lidt for at håndtere klimakrisen, mener Mikkel Brix.
Derfor vil han i løbet af de næste fire uger demonstrere i hele landet.
Læs også:Børn og unge fra hele verden strejker for klimaets skyld: 'Det er vores fremtid, det handler om'Selvom klimaet var det første emne i den første partilederdebat på DR i går aftes, er Mikkel Brix langt fra tilfreds.
- Jeg sigter ikke efter, at klimaet er et af de største punkter i debatterne.
Jeg sigter efter, at der skal ske noget handling, siger han.
Mikkel Brix's demonstrationer10.
maj: Demonstration på Rådhuspladsen i Frederikshavn16.
maj: Demonstration i Aalborg18.
maj: Demonstration ved Storkespringvandet i København20.
maj: Demonstration ved Christiansborg kl.
7.
00 + demonstration på Rådhuspladsen i København kl.
11.
0021.
maj: Demonstration i Horsens + demonstration i Aarhus kl.
13.
0022.
maj: Demonstration i Hjørring (efter skriftlig dansk eksamen)24.
maj: Demonstration i Aarhus (efter eksamen)25.
maj: Demonstration i RandersInspiration fra klimastrejkerneMikkel Brix har ladet sig inspirere af de klimastrejker, hvor unge i hele landet har strejket fra skolen og gået på gaden for at råbe politikerne op.
Og selvom der var mange politikere, som ifølge ham 'rystede på hovedet' af demonstrationerne, står de nu næsten i kø for at hylde de unges initiativ og fortælle om deres ambitioner for klimaet efter valget.
Men det imponerer ikke Mikkel Brix.
- Det er fint nok, at de alle sammen står og shiner lige op til et valg og fortæller nok så meget om klimaet.
Men hvis der ikke er nogen handling bag, kan vi ikke bruge det til noget.
Kan være farligtMen at undvære mad i fire uger kan være farligt.
Det ved han udmærket godt.
Derfor har Mikkel Brix allieret sig med sin bedste veninde.
Hun skal holde øje med ham og gribe ind, hvis han bliver alvorligt syg eller falder om.
Hun skal desuden hjælpe med at dokumentere sultestrejken på Instagram.
De har på forhånd læst om, hvad der sker med kroppen, når man ikke spiser i mange dage.
Og uanset hvordan det går, kommer sultestrejken nok til at påvirke de afsluttende eksaminer, Mikkel Brix også lige skal have overstået i løbet af de næste uger.
- Jeg ved, hvilke symptomer jeg skal holde øje med.
Der kommer en periode, hvor man føler sig sulten.
Og så bør den gå væk igen.
Men kommer den igen, er det et tegn på, at man faktisk ikke har mere, kroppen kan tage af, forklarer Mikkel Brix.
FacebookTwitterKopier linkEmner:Lars Løkke Rasmussen (politiker)|Venstre|Frederikshavn|Instagram|Valg og folkeafstemninger




https://www.dr.dk/nyheder/regionale/trekanten/sejlklub-lukker-paa-grund-af-forurenet-soe-kunne-have-vaeret-opdaget-aar

TrekantområdetSejlklub lukker på grund af forurenet sø: Kunne have været opdaget for år tilbageForbuddet mod aktiviteter på Grindsted Engsø kunne være kommet for år tilbage, mener borgere.
Der er badeforbud både i Grindsted Å og Grindsted Engsø som følge af forureningen.
Her et billede lige før Grindsted Å bliver til Grindsted Engsø.
Af Annette Jespersen og Rasmus Dyrberg Hansen08.
maj 2019 kl.
17.
01Bemærk: artiklen er mere end 30 dage gammelLæs opDet er slut med at sejle med joller på den stærkt forurenede Grindsted Engsø.
Billund Kommune har på baggrund af en anbefaling fra Styrelsen for Patientsikkerhed udstedt et forbud mod jollesejladsen på søen, og det betyder, at Grindsted Sejlklub nu lukker.
Men faktisk kunne det forbud være kommet for mange år siden, og måske burde det også være kommet noget før.
Det mener blandt andre den lokale Grindsted-borger Helle Lundberg.
- Det kan undre mig, at man ikke har taget den beslutning, og gjort sig de overvejelser, for længe siden, siger hun.
GrindstedforureningenDet tidligere Grindstedværket dumpede i perioden 1956-73 hundredetusindevis af liter spildevand og kemikalieaffald i fast form.
De tre kendte steder, det skete, er på to områder i Grindsted tæt ved byen samt i Kærgaard Klitplantage i Vestjylland.
I januar 2018 opdagede forskere fra Danmarks Tekniske Universitet, at forureningen fra fabriksgrunden var langt værre end først antaget.
Hvert år siver 235 kilo af det kræftfremkaldende stof vinylklorid fra giftdepoterne ud i Grindsted Å.
100 af de 235 kilo siver ud i et meget lille geografisk område af åen.
Professor Poul Løgstrup Bjerg fra DTU Miljø kaldte det over for fagbladet Ingeniøren for én af de største forureninger i Danmark.
"Selv på verdensplan er der tale om en meget stor forurening", sagde han.
Flere har reageret på forureningen og vil have undersøgt, om det har en betydning for deres sundhed.
Region Syddanmark har besluttet sig for, at der skal laves et forskningsprojekt, der skal forsøge at klarlægge, om der er sundhedsmæssige risici ved at bo i området.
Allerede i 2012 kontaktede Billund Kommune det, som dengang hed Embedslægen (nu Styrelsen for Patientsikkerhed), for at få en vurdering af, om det var sundhedsfarligt at bruge søen.
Dengang frarådede Embedslægen, at man badede i søen, men det blev vurderet, at sejlklubben stadig kunne bruge søen.
Læs også:Sø i Grindsted er stærkt forurenet: Sejlklub må lukkeSamme undersøgelse - ny konklusionSiden er debatten om forurening fra den gamle kemikalievirksomhed Grindstedværket blusset op igen, og flere borgere har henvendt sig til kommunen, der så har kontaktet Styrelsen for Patientsikkerhed igen.
Det er præcis de samme undersøgelser, der blev sendt afsted i 2012, der nu har resulteret i et forbud i 2019.
Der er ikke blevet lavet nye undersøgelser af søen, men alligevel er Styrelsen for Patientsikkerhed nået frem til en anden konklusion end i 2012.
Ifølge Billund Kommune har man gjort mere ud af at beskrive, hvad sejlklubbens aktiviteter på søen består i, men der er ifølge Karl Grundahl, miljøchef i Billund Kommune, ikke 'væsentlige nye oplysninger' i det materiale, man har sendt til Styrelsen for Patientsikkerhed.
Børnene vælter i vandet - det gør forskellenMen det er netop nye oplysninger om, at det ofte er børn, der kæntrer i deres joller, som bruger søen, der har fået Styrelsen for Patientsikkerhed til at ændre anbefalingen.
Det fortæller Anne Hempel-Jørgensen, der er overlæge og sektionsleder hos Styrelsen for Patientsikkerhed.
- Denne gang er det blevet præciseret meget, hvordan den form for sejlads foregår, og vi har fået oplyst, at børnene tit vælter og derfor kommer i forbindelse med bunden, siger hun.
Lars Løkke Rasmussen (V) har tidligere besøgt Grindsted for at høre mere om den omfattende forurening.
Her sammen med Anni Matthiesen (V) og Ib Kristensen (V), borgmester i Billund.
 Hvad tænker du om, at I måske har anbefalet, at sejladsen var i orden?
Det kan jo have været den samme form for sejlads dengang?
- Det kan du have fuldstændig ret i, men man får spørgsmålet om, hvorvidt det er et problem at sejle.
Der er ikke noget problem i at ligge og sejle på søen, men hvis man er en del i vandet, når man sejler, så er det altså en anden aktivitet.
Er det ikke jeres opgave at finde alle oplysninger for at kunne være sikre på, at I kan vurdere det sundhedsmæssige omkring det her?
- Når min kollega tidligere er blevet spurgt om, hvorvidt man kan sejle på søen, så mener jeg stadig, at det kan man godt.
Det er også det, vi svarer.
Men når kommunen så går dybere ind i det, og taler med sejlklubben om, hvordan den her sejlads egentlig foregår, så tænker vi ikke, at det er en god idé, for så ligner det mere det at bade, svarer overlæge Anne Hempel-Jørgensen.
Det kan undre mig, at man ikke har taget den beslutning og gjort sig de overvejelser for længe siden.
Helle Lundberg, borger i Grindsted- Bunden indeholder tungmetaller og stoffer, der kan være kræftfremkaldende, og den risiko mener vi ikke, at man skal løbe, siger Anne Hempel-Jørgensen.
Helle Lundberg, der har boet i Grindsted i 19 år og lavet tv-udsendelser om Grindsted-forureningen, er glad for, at der nu er kommet et forbud, selv om hun mener, at det er kommet for sent.
- Man har jo altid vidst, at noget af det farlige netop er, hvis der blev rodet op i tungmetallerne på bunden af søen.
Grindsted Engsø er anlagt som et renseanlæg for spildevand fra det tidligere Grindstedværket.
Derfor ligger der store mængder tungmetaller på bunden af den en meter dybe sø, forklarer Helle Lundberg.
Grindsted Ro- og Kajakklub fortsætter med at sejle på Engsøen, fordi det vurderes, at de kun får sporadisk kontakt med bunden, som er det, Styrelsen for Patientsikkerhed vurderer som sundhedsfarligt.
FacebookTwitterKopier linkEmner:Grindsted|Styrelsen for Patientsikkerhed|Billund Kommune|Sundhedsskadelige stoffer|Forurening




https://www.dr.dk/nyheder/regionale/bornholm/bornholmerne-mindes-russernes-besaettelse-med-ny-udstilling

BornholmBornholmerne mindes russernes besættelse med ny udstillingBilleder af russiske soldater på Bornholm i året efter Anden Verdenskrig udstilles i Allinge.
Af Josephine Marcher08.
maj 2019 kl.
18.
18Bemærk: artiklen er mere end 30 dage gammelLæs opNogle stirrer stift ind i kameraet med et blik tynget af de traumatiske oplevelser, som krigen ved fronten har givet dem.
Andre har et stort smil på og armen slynget rundt om en bornholmsk pige - eller to.
Det er billeder af sovjetiske soldater i sort/hvid, som frivillige i Allinge-Sandvig Byforening har samlet sammen til en udstilling i medborgerhuset Kærnehuset.
For mange bornholmere er Danmarks befrielsesdag ømt som et blåt mærke.
Mens de på fastlandet festede den 5.
maj 1945, blev Bornholm bombet af russiske tropper, som svarede igen på tyskernes skudsalver.
Et helt år efter krigen var øen besat af russere.
Vi fik en rundvisning af Anders Kofoed Larsen, som er en af de frivillige bag udstillingen.
Den 7.
til 8.
maj 1945 fløj Den Røde Hær fra Sovjetunionen hen over Bornholm, for at komme de sidste tyskere til livs efter Danmarks befrielse.
Tyskerne gjorde en sidste krampetrækning og skød efter de russiske fly, hvilket fik russerne til at svare igen med bomber.
Nexø og Rønne blev bombet massivt af de allierede.
På billedet her er det Kaptajn Holms hjem i Rønne.
Kaptajnen, hans hustru og to børn omkom.
(© (c) DR Bornholm)1 / 11Nogle af de russiske soldater lærte at tale dansk i det år, de var på Bornholm.
Denne soldat blev hurtigt god til dansk og tiltrak sig derfor meget opmærksomhed fra øens børn og unge.
(© (c) DR Bornholm)2 / 11Det var vigtigt for russerne, at de fik god omtale, mens de var på Bornholm.
Derfor arrangerede de eksempelvis dans på torvet i Rønne.
Russerne kom selv med musikken, der blev spillet på forskellige blæseinstrumenter.
(© (c) DR Bornholm)3 / 11Mange af soldaterne kom direkte fra fronten og var derfor mentalt skadede af krigens traumer.
Mange viste ikke engang, om de var i Danmark eller Tyskland.
Soldaterne kom fra forskellige steder i Sovjetunionen.
De to unge soldater hviler sig på Rønne Stadion, som ikke findes længere.
4 / 11Selvom de kvinder, som havde forelsket sig i tyske soldater, netop var blevet klippet skaldet,  mængede flere bornholmske piger sig med de russiske soldater.
Man havde ikke det samme syn på russiske soldater som på de tyske, selvom der faktisk var tale om en ny besættelsesmagt.
(© (c) DR Bornholm)5 / 11Udover billeder fra tiden, hvor Bornholm var besat af russerne, er der udstillet bøger, hvor de besøgende kan finde flere oplysninger om russernes færden på Bornholm.
(© (c) DR Bornholm)6 / 11Hvert år kommer den russiske ambassadør til Bornholm for at mindes de soldater, som ligger begravet på en kirkegård i Allinge.
Det er i den anledning, Allinge-Sandvig Byforening åbnede udstillingen om russerne på Bornholm.
Den russiske ambassadør, Vladimir Barbin, havde medbragt et bidrag til udstillingen.
Det er kopier af de breve der blev sendt mellem det danske og det sovjetiske udenrigsministerium med anmodning om at trække de russiske tropper tilbage fra Bornholm.
(© (c) DR Bornholm)7 / 11Da det var krigens ofre, der skulle mindes i Allinge, havde den russiske ambassadør medbragt den russiske forsvarsattaché.
Han studerede nøje billederne af de russiske soldater på Bornholm.
(© (c) DR Bornholm)8 / 11Anders Kofoed Larsen er næstformand i Allinge-Sandvig Byforening.
Han har været med til at indsamle den store mængde materiale om russerne.
Kun en del af samlingen er blevet til udstillingen i Allinge.
(© Bornhl)9 / 11I tiden mellem februar og maj 1946 blev der skrevet flere breve mellem det danske og det sovjetiske udenrigsministerium.
Efter et år med de russiske tropper på øen, mente den danske regering nemlig, at det var på tide at tropperne trak sig tilbage og overlod ansvaret til de danske styrker.
(© (c) DR Bornholm)10 / 11Den 5.
april 1946 pakkede de russiske tropper deres habengut sammen, lastede skibet i Rønne Havn og satte derefter kursen mod øst.
(© (c) DR Bornholm)11 / 11FacebookTwitterKopier linkEmner:Bornholm|Allinge-Sandvig




https://www.dr.dk/nyheder/indland/politiet-efterlyser-vidner-efter-likvidering-ved-hoejlys-dag

IndlandPolitiet efterlyser vidner efter likvidering ved højlys dagSort Audi A4 spiller central rolle i forbindelse med nedskydning i København.
En person blev dræbt efter der blev affyret skud på Helgolandsgade på Vesterbro tirsdag den 7.
maj 2019 ccc.
 Af Louise Dalsgaard08.
maj 2019 kl.
17.
36 | opdateret 08.
maj 2019 kl.
17.
55Bemærk: artiklen er mere end 30 dage gammelLæs opTirsdag eftermiddag blev en 39-årig mand dræbt af skud på klos hold på åben gade i København.
Nu efterlyser Københavns Politi vidner, der kan have set gerningsmændenes flugtbil.
Politiets efterlysning:Københavns Politi efterlyser vidner, der tirsdag den 7.
maj 2019 har set den sorte Audi A4, mistænkelige personer eller køretøjer:I tidsrummet kl.
13.
00-14.
45.
Omkring gerningsstedet på HelgolandsgadeOmkring Frederiksberg Allé ved Kochsvej kl.
13.
23 og formentlig videre ud ad Vesterbrogade og Roskildevej (i høj fart)I eller ved området omkring afbrændingsstedet (Klevehøjvej – Bondehøjvej i Taastrup)På Holbækmotorvejen (eventuelt holdende køretøjer mv.
Oplysninger kan gives til Københavns Politi på tlf.
1-1-4.
- To eller flere gerningsmænd kørte i en stjålet sort Audi A4 Avant 2,0 TFSI med registreringsnummer CE 51588 ad Helgolandsgade i retning fra Istedgade mod Vesterbrogade, skriver politiet i en pressemeddelelse.
Ifølge politiet stoppede bilen op, og en sortklædt og maskeret mand steg ud.
Han gik direkte hen mod den 39-årig mand, der fulgtes med sin gravide kæreste.
Læs også:Mand dræbt af skud ved højlys dag i KøbenhavnHer skød gerningsmanden flere skud mod manden lige omkring kl.
13.
00.
- Den maskerede gerningsmand løb derefter tilbage til den sorte Audi A4 Avant, der i høj fart kørte væk derfra ad Helgolandsgade – til højre ad Vesterbrogade og videre til venstre ad Trommesalen, hvor sporet af bilen umiddelbart forsvinder, skriver politiet.
Politiet vil derfor gerne i kontakt med vidner, der kan have set bilen køre fra gerningsstedet og ud mod Københavns Vestegn.
Kort og foto viser afbrændingsstedet og gerningsmændenes formodede flugtretning samt en tilsvarende bil, som gerningsmændene anvendte (den sorte Audi A4 Avant 2,0 TFSI)Audi blev fundet udbrændtKlokken 14.
41 fik Københavns Vestegns Politi en melding om, at en bil var sat i brand på Klevehøjvej mellem Sengeløse og Holbækmotorvejen.
Meldingen gik også på, at en mand var set løbe fra stedet.
Ifølge politiet var det netop den pågældende Audi A4 Avant, der var sat i brand.
Man vil derfor også gerne i kontakt med personer, der kan have set mistænkelige køretøjer eller personer på Holbækmotorvejen eller omkring afbrændingsstedet.
Artiklen er opdateret 17.
55, da politiet ved en fejl havde skrevet en forkert nummerplade i deres pressemeddelelse.
FacebookTwitterKopier linkEmner:Audi|København|Politi|Københavns Vestegns Politi|Kriminalitet




https://www.dr.dk/nyheder/regionale/syd/region-begaar-it-broeler-flere-borgere-har-faaet-en-halv-million-kroner-ind

Syd- og SønderjyllandRegion begår it-brøler: Flere borgere har fået en halv million kroner ind på kontoen ved en fejlI alt har Region Syddanmark udbetalt fem millioner kroner, som nu skal hentes hjem igen.
 DR)Af Louise Mandrup (interview)08.
maj 2019 kl.
15.
58Bemærk: artiklen er mere end 30 dage gammelLæs opEn fejl i et midlertidigt it-system, der håndterer befordringsgodtgørelser i Region Syddanmark, har betydet, at 221 borgere i dag har fået udbetalt alt for store beløb.
Enkelte syddanskere har fået udbetalt op mod en halv million kroner, selvom de kun skulle have haft 5.
000 kroner.
Det oplyser regionens regnskabschef Johan Meyer.
- Vi har udbetalt knap fem millioner kroner i dag på grund af en fejl i et it-system, vi har taget i brug, siger han.
De mange penge er sendt til borgere, der skulle have udbetalt befordringsgodtgørelse i forbindelse med transport til sygehusbehandlinger.
- Forskellen imellem det forkerte og korrekte beløb er så stor, at de fleste bør studse over det, siger regnskabschefen.
Pengene skal betales tilbageRegionen er i gang med at rette op på fejlen.
De kommende dage vil man ringe og sende breve til de berørte borgere, oplyser regnsskabschefen.
- Vi beklager fejlen og de gener, det giver de borgere, der har fået udbetalt forkerte beløb.
Det er selvfølgelig en fejl, som ikke må ske.
Heldigvis har vi hurtigt opdaget den, siger Johan Meyer.
De berørte borgere er forpligtet til at betale pengene tilbage til regionen.
FacebookTwitterKopier linkEmner:Region Syddanmark|Økonomi




https://www.dr.dk/nyheder/politik/folketingsvalg/detektor-nye-borgerlige-staar-til-baade-09-og-63-procent-forvirret

FolketingsvalgDetektor: Nye Borgerlige står til både 0,9 og 6,3 procent.
Forvirret?
Så læs med herDe næste uger vil vi blive bombarderet med meningsmålinger.
Men kan vi stole på dem?
Pernille Vermund gør klar til valgkampens første partilederrunde på DR på Christiansborg, tirsdag den 7.
maj 2019.
Af Ida Elmdal Thagesen08.
maj 2019 kl.
15.
49 | opdateret 10.
maj 2019 kl.
09.
22Bemærk: artiklen er mere end 30 dage gammelLæs op– Var der valg nu, ville partiet Stram Kurs, men ikke Nye Borgerlige, blive valgt ind,skrev Jyllands-Posten mandag på baggrund af en måling fra Voxmeter, der sendte partiet et godt stykke under spærregrænsen med blot 0,9 procent.
Samme dag kunne man hos det konkurrerende analyseinstitut YouGov læse, at Nye Borgerlige stod til hele 6,3 procent af stemmerne og dermed faktisk ville blive valgt ind.
Hvordan i alverden hænger det sammen?
Og kan man overhovedet bruge målingerne til noget, når de peger i så forskellige retninger?
Detektor har samlet nogle råd til, hvad du bør holde øje med, når du render ind i en meningsmåling i den kommende valgkamp.
1HuseffektenErik Gahner Larsen er indehaver af hjemmesiden Politologi.
dk, som giver et overblik over resultater af aktuelle meningsmålinger fra en lang række forskellige analyseinstitutter.
På billedet kan man se, at YouGov typisk estimerer højere vælgertilslutning til Nye Borgerlige end Voxmeter gør.
Lad os begynde med den mest åbenlyse forklaring på, at to målinger kan skyde så meget forbi hinanden, som det sker med Nye Borgerlige: Nemlig analyseinstitutternes forskellige målemetoder.
Også kendt som "huseffekten".
– Vi har i lang tid set, at YovGov estimerer at Nye Borgerlige vil få flere stemmer end Voxmeter, forklarer Erik Gahner Larsen, ph.
d.
i vælgeradfærd og manden bag hjemmesiden Politologi.
dk, som samler et overblik over aktuelle meningsmålinger.
Som man kan se af grafikken ovenfor, ligger YouGov (de gule trekanter) systematisk højere end de andre institutter, herunder Voxmeter (de røde krydser).
– Det viser vigtigheden af, hvilken metode de forskellige analyseinstitutter bruger.
Vi har kun begrænset indsigt i deres metoder, men vi ved, at mens Voxmeter laver telefoninterview, gør YouGov brug af internetpaneler.
Det giver resultater, som afviger mere end blot den statistiske usikkerhed, siger Erik Gahner Larsen.
Faktaboks: Hvad er forskellen på internetpaneler og telefoninterview?
Ved brug af et telefoninterview ringes der op til folk.
Denne metode bruger Voxmeter.
Fordelen er, at man på den måde kan nå mennesker, som typisk ikke deltager i internetpaneler.
Dog bliver fordelen efterhånden mindre, da der er færre og færre, der tager telefonen.
Brug af internetpaneler er mere anvendt, og her inviteres respondenten til at svare på spørgsmål på analyseinstituttets hjemmeside.
Denne metode bruger YouGov.
På den måde kan respondenten fx optjene point eller deltage i en konkurrence.
Respondentens besvarelser vægtes ofte i forhold til en række baggrundsvariable.
Konsekvensen af de forskellige metoder er, at respondenterne også er forskellige.
De fleste analyseinstitutter mixer derfor metoderne for at få et mere repræsentativt resultat.
F.
eks.
gør Megafon bl.
a.
brug af såkaldte ”IT-kombi” undersøgelser, som er en blanding af web- og telefoninterview.
Kilde: Erik Gahner Larsen, www.
megafon.
dkDenne forklaring er valgforsker Kasper Møller Hansen fra Københavns Universitet enig i.
Han påpeger, at vælgerne hos Voxmeter ikke sidder med en fuld liste over de 13 opstillingsberettigede partier, fordi interviewet foregår i telefonen.
I YouGovs webpanel kan vælgerne derimod se en fuld liste.
– Det betyder, at de nye partier som Nye Borgerlige vil stå højere i de sidstnævnte undersøgelser, siger han.
2Vægtede gennemsnitErik Gahner Larsen har derfor en klar anbefaling: Læg ikke for meget i enkelte målinger og pludselige udsving.
Det er de to forskellige målinger af Nye Borgerlige et godt eksempel på.
– Det er bedre at kigge på det såkaldt vægtede gennemsnit, som man f.
eks.
kan finde i Berlingskes Barometer, Altinget og Ritzau Indeks.
Her tages flere meningsmålinger i betragtning, og her vil Nye Borgerlige ligge et sted midt mellem Voxmeter og YovGovs målinger, siger han.
I Berlingske Barometer står Nye Borgerlige eksempelvis lige nu til 2,6 procent.
Det svarer i øvrigt nogenlunde til den nyeste Epinion-måling for DR, hvor partiet står til 2,9 procent.
3Tre gode rådSkal man alligevel kigge på en enkelt meningsmåling, har Detektor bedt Kasper Møller Hansen give sine bedste bud på, hvad man skal være opmærksom på.
Samlet set understreger professoren, at danske meningsmålinger faktisk ofte er til at stole på, fordi Danmark er et lille, homogent land med et valgsystem, der gør det muligt at lave meningsmålinger af høj kvalitet.
Alligevel er der grund til at være opmærksom på blandt andet størrelsen af målingen.
– Først og fremmest skal man holde øje med, hvor mange der er blevet spurgt.
Jo flere, jo bedre, og helst over 1000, siger han.
Dernæst er konteksten også afgørende.
– Man skal være opmærksom på, at meningsmålinger ikke er det endelige valgresultat, men et øjebliksbillede.
Derfor skal man tænke over, hvornår svarene er indsamlet.
Er svarene indsamlet i en periode, hvor der har været meget fokus på et enkelt parti, kan det have indflydelse, siger hanOg endelig skal man for det tredje være opmærksom på dem, der ikke har svaret eller er i tvivl.
– Det kan være relevant at lægge mærke til svarprocenten, f.
eks.
hvor mange respondenter der har svaret ved ikke til spørgsmålet om partivalg.
Lige nu er det 20-25 procent, der ikke kan svare på, hvem de vil stemme på, og det er en interessant gruppe, fordi de kan komme til at afgøre valget, uddyber Kasper Møller Hansen.
FacebookTwitterKopier linkEmner:Nye Borgerlige|Voxmeter|YouGov|Valg og folkeafstemninger|Analyseinstitutter




https://www.dr.dk/nyheder/politik/folketingsvalg/valgets-abc

FolketingsvalgValgets ABCBliv klædt på til valgkampen med denne guide til de vigtigste politiske og valgtekniske begreber, der vil svirre igennem luften i valgkampen.
Af Af DRs politiske korrespondent Christine Cordsen og Grafik: Morten Fogde Christensen08.
maj 2019 kl.
19.
00Læs opAPartibogstav for Socialdemokratiet, som blev stiftet i 1871 og ved valget i 2015 fik 26,3 pct.
af stemmerne og 47 mandater.
Partiformand er Mette Frederiksen, og hende peger partiet på som statsminister.
BPartibogstav for De Radikale, som blev stiftet i 1905 og ved valget i 2015 fik 4,6 pct.
af stemmerne og 8 mandater.
Politisk leder er Morten Østergaard.
Partiet peger på Mette Frederiksen (S) som statsministerBlokpolitikI den nyere politiske historie har Folketinget været opdelt i en rød og en blå blok.
En rød blok bestående af partier, der støtter Socialdemokratiets formand som statsminister, og en blå blok med partier, der støtter Venstres formand som statsminister.
Det kaldes blokpolitik, når partierne i den blok, der har flertallet, gennemfører sin politik uden at lytte til partierne i den anden blok.
Begrebet var især relevant i 00’erne, da VK-regeringen havde et solidt flertal sammen med Dansk Folkeparti.
CPartibogstav for De Konservative, som blev stiftet i 1915 og ved valget i 2015 fik 3,4 pct.
af stemmerne og 6 mandater.
Partiformand er Søren Pape Poulsen.
Partiet peger på Lars Løkke Rasmussen (V) som statsminister.
DPartibogstav for Nye Borgerlige, som blev stiftet i 2015, og denne gang for første gang stiller op til et folketingsvalg.
Partiformand er Pernille Vermund.
Partiet peger – men med betingelser – på Lars Løkke Rasmussen (V) som statsminister.
DronningerundeAlmindelig praksis er, at regeringen ikke går af, når statsministeren udskriver valg.
Det betyder, at regeringen uden videre kan fortsætte efter valget, hvis den stadig har flertal bag sig, og hvis ingen af partierne i regeringens parlamentariske grundlag kræver en dronningerunde.
Denne gang har Dansk Folkeparti bebudet, at partiet vil have en dronningerunde, selv om der er flertal bag statsminister Lars Løkke Rasmussen (V) efter valget.
Det skyldes, at DF vil have Liberal Alliance ud af regeringen og måske selv er klar til at gå i regering.
Men i den situation kan Løkke faktisk godt forhandle en ny regering på plads uden en dronningerunde, hvis ikke DF står fast på sit krav om dronningerunde.
Mister regeringen sit flertal, skal der være dronningerunde.
Den består i, at partierne efter tur og efter størrelse er på Amalienborg for at fortælle dronningen, hvem de vil have til at lede forhandlingerne om at danne en ny regering.
Dronningen udpeger den partileder med flest mandater bag sig til at være ”kongelig undersøger” og lede forhandlingerne om at danne en ny regering.
Dronningen har ingen reel indflydelse, og det er den fungerende statsminister, der har ansvaret for processen.
Nogle gange skal der flere dronningerunder til, før det lykkes at sikre støtte til en ny regering.
EPartibogstav for partiet Klaus Riskær Pedersen, som blev stiftet i 2018, og for første gang stiller op til et folketingsvalg.
Partiformand er Klaus Riskær Pedersen, som peger på Lars Løkke Rasmussen (V) som statsminister.
I hvert fald i første omgang.
Et-parti-regeringI Danmark er det mest almindeligt, at regeringer består af flere partier.
Da Lars Løkke Rasmussen (V) i 2015 dannede en ren Venstre-regering, var det den første et-parti-regering i 33 år.
Socialdemokratiets formand Mette Frederiksen har bebudet, at hun vil danne en ren S-regering, hvis hun kan blive statsminister efter valget.
FPartibogstav for Socialistisk Folkeparti, SF.
Partiet blev dannet i 1959 og fik ved valget i 2015 4,2 pct.
af stemmerne og 7 mandater.
Partiformand er Pia Olsen Dyhr.
SF peger på Mette Frederiksen (S) som statsminister.
FlertalsregeringEn regering, der selv har flertal – altså mindst 90 mandater – er meget sjældne i Danmark.
Den seneste var den såkaldte rødkløver-regering med statsminister Poul Nyrup Rasmussen (S) i spidsen fra 1993 til 1994.
Den bestod af Socialdemokratiet, De Radikale, CD og Kristendemokraterne.
ForligDet kalder man en politisk aftale, som partierne er enige om skal være omfattet af de særlige – og uskrevne – regler for forlig.
Reglerne betyder, at forligspartierne skal være enige, hvis noget skal ændres, og at partierne er bundet af forliget efter et valg.
Hvis et parti vil opsige et forlig, er det almindelig praksis, at det skal ske op til et valg.
ForretningsministeriumHvis regeringen mister sit flertal og går af efter valget, fortsætter den som forretningsministerium, indtil der kan udpeges en ny regering.
I den periode må ministrene kunne ekspedere de sager, som skal klares, og de skal holde sig tilbage med væsentlige politiske beslutninger.
GrundlovenGrundloven er den danske forfatning, og den lov, der står over al anden lovgivning i Danmark.
Den er fra 1849 og er ændret fire gange siden.
Sidste gang i 1953.
Det er meget svært at ændre grundloven.
Først skal Folketinget vedtage ændringen.
Efter et valg skal det nye Folketing vedtage samme ændring, og til sidst skal der være folkeafstemning.
Her skal et flertal og mindst 40 pct.
af alle stemmeberettigede stemme ja til ændringen.
Det d’Hondtske valgsystemUdtales ”donske” og er det valgsystem, der bruges i Danmark.
Det er opkaldt efter opfinderen, den belgiske Victor d’Hondt, som konstruerede det i 1899.
Fra 1953 og indtil 2005 brugte Danmark en tilpasset udgave af valgsystemet, men efter kommunalreformen og den deraf følgende valgkredsreform er man gået tilbage til den originale metode.
Valgsystemet er matematisk kompliceret, men regnes for at være meget retfærdigt.
Dog mener nogle af de mindre partier, at det især favoriserer de største partier.
IPartibogstav for Liberal Alliance.
Partiet blev oprindelig stiftet som Ny Alliance i 2007 og fik ved valget i 2015 7,5 pct.
og 13 mandater.
Partileder er Anders Samuelsen.
Partiet peger på Lars Løkke Rasmussen (V) som statsminister.
KPartibogstav for Kristendemokraterne.
Partiet blev stiftet i 1970 som Kristeligt Folkeparti og har ikke været i Folketinget siden 2005.
Ved valget i 2015 fik partiet 0,8 pct.
af stemmerne og klarede ikke spærregrænsen.
Partiformand er Stig Grenov.
Partiet peger på Lars Løkke Rasmussen (V) som statsminister.
KredsmandatDer er 135 kredsmandater, som skal fordeles efter valget.
Hvert femte år beregner Indenrigsministeriet, hvor mange kredsmandater hver storkreds skal have.
Beregningen tager hensyn til kredsens geografiske størrelse, antal vælgere og antal indbyggere.
Det skal sikre, at alle dele af landet bliver repræsenteret i Folketinget, uanset om der bor mange eller få mennesker.
Det betyder, at der er forskel på, hvor mange stemmer, der skal til for at få et kredsmandat forskellige steder i landet.
Kredsmandaterne fordeles efter partiernes stemmetal ved hjælp af en særlig matematisk formel, som kaldes den d’Hondtske metode.
LøsgængerMan kan godt stille op til Folketinget uden at være med i et parti.
Det kræver, at mellem 150 og 200 vælgere skriver under på, at man skal opstilles.
Som løsgænger stiller man op i en storkreds og skal have omkring 20.
000 stemmer i den storkreds for at blive valgt.
Det svarer til det antal stemmer, der skal til for at få et kredsmandat i den storkreds.
Siden 1953 er det kun en gang lykkedes en løsgænger at blive valgt.
Det var da komikeren Jacob Haugaard i 1994 blev valgt med 23.
253 stemmer.
MandatDet tekniske udtryk for folketingsmedlemmerne.
Der er 179 mandater i Folketinget.
Fire af dem vælges i Grønland og på Færøerne.
De kaldes de nordatlantiske mandater.
MindretalsregeringI Danmark er det mest almindeligt, at en regering ikke selv har flertal.
En mindretalsregering skal fra sag til sag forhandle sig til de nødvendige 90 mandater i Folketinget.
Negativ parlamentarismeDen danske styreform er negativ parlamentariske.
Det betyder, at en regering ikke må have et flertal i Folketinget imod sig.
Der behøver til gengæld ikke at være et flertal, som aktivt støtter regeringen.
Ved dette valg spekuleres der i, at Dansk Folkeparti kan bruge den negative parlamentarisme til at hjælpe S-formand Mette Frederiksen til magten, hvis der ikke er flertal for, at statsminister Lars Løkke Rasmussen (V) kan fortsætte.
Hvis Mette Frederiksen i den situation ikke kan blive enig med de andre partier i rød blok, kan Dansk Folkeparti erklære, at de ikke vil stemme for et mistillidsvotum til hende.
Partiet kan på den måde lade S-formanden blive statsminister uden at være en egentlig del af hendes parlamentariske grundlag.
Nordatlantiske mandaterDet kalder man de to mandater, der vælges i Grønland, og de to mandater, der vælges på Færøerne.
Nogle gange går de nordatlantiske politikere sammen med et parti i Folketinget.
Andre gange agerer de selvstændigt.
OPartibogstav for Dansk Folkeparti, som blev stiftet i 1995 og ved valget i 2015 fik 21,1 pct.
af stemmerne og 37 mandater.
Partiformand er Kristian Thulesen Dahl.
Partiet peger på Lars Løkke Rasmussen (V) som statsminister.
OppositionBestår af de partier, som ikke er i regering eller støtter regeringen.
Opstillingsberettiget partiVed dette valg er der 13 partier, som er berettiget til at stille op til valget.
Det er partierne, hvis de enten sidder i Folketinget i forvejen eller har fået omkring 20.
000 vælgere til at skrive under på, at de kan stille op.
OpstillingskredsLandets 10 storkredse er opdelt i 92 opstillingskredse, som vælger de enkelte folketingskandidater.
Man kan stemme på alle kandidater i den storkreds, hvor man bor.
PPartibogstav for Stram Kurs, der blev stiftet i 2017, og for første gang opstiller til Folketinget.
Partiets leder er Rasmus Paludan, og partiet peger på ham som statsminister.
Parlamentarisk grundlagDet kalder man det eller de partier, som støtter en regering uden at være med i regeringen.
I det daglige kaldes det også for støttepartier.
PartibogstavNår et parti er godkendt til at opstille til Folketinget, får det tildelt et partibogstav af Indenrigsministeriet.
Partiet kan ønske et bestemt bogstav, men kan ikke selv bestemme.
Partibogstavet bruges på stemmesedlen, og partierne står i alfabetisk rækkefølge efter partibogstav.
Partibogstavet er ikke altid det samme, som den forkortelse parti og medier bruger i hverdagen.
PartilisteEn af de måder partierne kan vælge at opstille deres kandidater på.
Opstillingsformen har betydning for, hvordan partiets stemmer fordeles på de enkelte kandidater.
Partiliste giver partiet størst mulig indflydelse på, hvem der bliver valgt, fordi stemmer på partiet går til den, der står øverst på listen.
Det kan dog lade sig gøre at sprænge en partiliste med mange personlige stemmer.
På stemmesedlen skal den kandidat, der er opstillet i en kreds, altid stå øverst på stemmesedlerne i den kreds.
Politisk lederDet kalder man den politiker, der er partiets leder på Christiansborg.
Betegnelsen bruges især, når den politiske leder ikke er den samme som partiformanden.
PræsidentvalgkampUdtrykket bruges, når der er et rimelig klart valg mellem to statsministerkandidater som denne gang Venstres formand og statsminister Lars Løkke Rasmussen og Socialdemokratiets formand Mette Frederiksen.
Fænomenet er ikke nyt i Danmark.
Helt tilbage i 1853 advarede pressen om, at amerikanske valgkampe var på vej til Danmark.
Valgets to hovedpersoner besluttede den gang helt bevist at tørne sammen i samme valgkreds, og på vælgermøderne blev der råbt, piftet og hujet ihærdigt.
RegeringsgrundlagBeskriver hvilken politik en regering er enig om og almindeligvis også en række initiativer, regeringen vil arbejde for at gennemføre.
Der er ingen formelle krav om, at en regering skal have et regeringsgrundlag.
Det første blev lavet af Poul Nyrup Rasmussens flertalsregering i 1993, og siden dengang har alle regeringer skrevet et regeringsgrundlag.
Sideordnet opstillingEn af de måder partierne kan vælge at opstille deres kandidater på.
Opstillingsformen har betydning for, hvordan partiets stemmer fordeles på de enkelte kandidater.
Her står kandidaterne i alfabetisk rækkefølge, og lidt forenklet forklaret betyder det, at det er kandidaternes personlige stemmetal, der afgør, hvem der bliver valgt.
Ved dette valg kan partierne for første gang vælge ”prioriteret sideordnet opstilling”.
Det betyder, at partiet helt selv kan bestemme kandidaternes rækkefølge på stemmesedlen.
SpærregrænseFor at undgå alt for mange små partier i Folketinget, har man besluttet, at et parti skal have mindst 2 pct.
af stemmerne for at komme ind.
Spærregrænsen betyder også, at et parti, der kommer over spærregrænsen, normalt kommer i Folketinget med mindst fire mandater.
Et parti kan dog godt komme i Folketinget uden at få 2 pct.
af stemmerne.
Det kan f.
eks.
ske, hvis en enkelt kandidat i en storkreds får stemmer nok til at få et kredsmandat.
Det vil sige omkring 20.
000 stemmer.
StatsministerkandidatDen politiske leder i et parti, der går efter at få statsministerposten.
I de seneste mange år har der været to statsministerkandidater.
Denne gang er der både statsminister Lars Løkke Rasmussen (V) og S-formand Mette Frederiksen og Alternativets formand Uffe Elbæk.
Også Rasmus Paludan fra Stram Kurs har meddelt, at han vil pege på sig selv.
Desuden har både Pernille Skipper fra Enhedslisten og Pernille Vermund fra Nye Borgerlige erklæret, at de under bestemte omstændigheder kan finde på at melde sig som statsministerkandidater efter valget.
StemmeprocentDen andel af vælgerne, som stemmer ved et valg.
Ved valget i 2015 stemte 4.
145.
105 vælgere og det gav en stemmeprocent på 85,89 pct.
StemmeretDanske statsborgere, som er fyldt 18 år og bor i Danmark, har ret til at stemme.
Der er dog en del undtagelser fra reglen om, at man skal være bosat i Danmark.
StemmeseddelDer bliver trykt 92 forskellige stemmesedler, fordi kandidaterne skal stå forskelligt i de enkelte opstillingskredse, som landet er opdelt i.
Opstillingskredsene hører under de 10 storkredse, og man kan stemme på alle kandidater i en storkreds.
Det er vigtigt kun at sætte ét kryds på stemmesedlen.
Enten ved partiets bogstav eller ved et af navnene under partiet.
Ellers risikerer man, at stemmesedlen bliver erklæret ugyldig.
StorkredsValgteknisk er Danmark opdelt i tre landsdele: Hovedstaden, Sjælland-Syddanmark og Midtjylland-Nordjylland.
Landsdelene består af i alt 10 storkredse, som igen er inddelt i 92 opstillingskredse.
Man kan stemme på alle de kandidater, der er opstillet i den storkreds, hvor man bor.
TillægsmandatDem er der 40 af, og de fordeles efter kredsmandaterne.
Fordelingen foregår efter en matematisk model, men i den enkle udgave regner man ud, hvor mange mandater hvert parti skulle have på grundlag af det samlede stemmetal i hele landet.
Så trækker man partiets kredsmandater fra, og forskellen svarer til antallet af tillægsmandater.
Først når både kreds- og tillægsmandater er fordelt mellem partierne, regner man på, hvilke personer der så er valgt.
Derfor går der som regel et par dage, før politikerne med sikkerhed ved, om de er valgtUdvalget til valgs prøvelseEfter valget nedsætter det nyvalgte Folketing et udvalg til at tjekke valget.
Udvalget skal undersøge, om alle de nyvalgte lever op til reglerne samt behandle eventuelle klager over valget.
VPartibogstav for Venstre, som blev stiftet i 1870 og ved sidste valg fik 19,5 pct.
af stemmerne og 34 mandater.
Partiformand er Lars Løkke Rasmussen, og ham peger partiet på som statsminister.
ValgkampPerioden fra statsministeren har udskrevet valget til selve valgdagen.
Der er ingen regler om, hvor lang en valgkamp skal være, men alt det praktiske i forbindelse med valget tager cirka tre uger at ordne.
Derfor varer en valgkamp normalt omkring tre uger.
ValgperiodeFolketingsmedlemmerne bliver valgt for fire år.
Men statsministeren kan altid beslutte at udskrive valg.
Et flertal i Folketinget kan også tvinge regeringen til at gå af, eller den kan selv give op.
I den situation behøver statsministeren ikke at udskrive valg, men der skal være dronningerunde og dannes en ny regering.
Men når der er gået fire år, skal der være valg.
Det står i Grundloven.
Sidste valg var 18.
juni 2015, så sidste mulige valgdato er 17.
juni 2019.
Folketingsmedlemmerne bevarer deres mandat, indtil det nye Folketing er på plads efter valget.
Der skal nemlig altid være et Folketing, som kan træffe beslutninger, hvis der sker et eller andet, der kræver handling.
ØPartibogstav for Enhedslisten.
Partiet blev stiftet i 1989 og fik ved valget i 2015 7,8 pct.
af stemmerne og 14 mandater.
Politisk leder er Pernille Skipper.
Enhedslisten peger på Mette Frederiksen (S) som statsminister.
ÅPartibogstav for Alternativet.
Partiet blev dannet i 2013 og fik ved valget i 2015 4,8 pct.
af stemmerne og 9 mandater.
Politisk leder er Uffe Elbæk.
Alternativet peger på Uffe Elbæk som statsminister.
ÅbningstaleStatsministeren holder åbningstale hvert år, når Folketinget åbner den første tirsdag i oktober.
Efter et valg skal Folketinget efter grundloven samles senest kl.
12 på den tolvte søgnedag, som er hverdage og lørdage.
Også ved åbningen efter valget skal statsministeren holde åbningstale og fortælle Folketinget om regeringens planer.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Alternativet (parti)|Færøerne




https://www.dr.dk/nyheder/regionale/hovedstadsomraadet/regionsdrevne-laegeklinikker-lukker-ned-til-efteraaret

KøbenhavnRegionsdrevne lægeklinikker lukker ned til efteråretKlinikkerne bliver i stedet til licensklinikker, hvor praktiserende læger kan leje sig ind.
Region Hovedstaden besluttede sidste år at etablere to midlertidige regionsdrevne klinikker til alle de patienter, der stod uden en fast læge.
Det tilbud tog 4200 imod.
Ét af stederne er på Amager Hospital.
Af Kristoffer Poulsen og Anne Sophie Flach08.
maj 2019 kl.
15.
24Bemærk: artiklen er mere end 30 dage gammelLæs opMangel på praktiserende læger kan blive ét af temaerne i valgkampen.
Problemet har nemlig ramt en række hovedstadskommuner.
Blandt andre København, hvor den massive mangel på praktiserende læger har betydet, at 4.
200 borgere siden sidste år har været henvist til lægebehandling på to regionsdrevne lægeklinikker på Amager og Frederiksberg Hospital.
Men levetiden bliver kort for de to klinikker.
De lukker igen til oktober.
Region Hovedstaden omdanner istedet klinikkerne til licensklinikker, hvor praktiserende læger kan leje sig ind i lokalerne.
Det siger Qasam Nazir Ahmad, der er formand for regionens udvalg for forebyggelse og sammenhæng.
- Vores erfaring er, at der er læger derude, som er interesserede i at leje sig ind på licensklinikker, hvor der på forhånd er personale og udstyr.
Samme klinikker - andre lægerLicensklinikkerne kommer til at stille faciliteter til rådighed til uddannede læger, der kan byde på at leje sig ind fem år ad gangen.
Efterfølgende vil lægerne blive tilbudt at købe klinikken.
- Der er mange læger, som ikke ønsker at købe deres egen praksis til at starte med.
De vil gerne ud og prøve at være familielæge, og det skal de selvfølgelig have mulighed for, siger Qasam Nazir Ahmad.
Jeg har været glad for at være her, da jeg faktisk har været hos den samme læge på nær en enkelt gang.
Det er betryggende og rart.
Vivi Hansen, patient på regionsklinikken, AmagerÉn af de patienter, der er blevet tilknyttet regionsklinikken på Amager Hospital, er 78-årige Vivi Hansen.
- Jeg har været igennem nogle lægeskift.
Én solgte praksissen, og så kom jeg til en anden læge, hvor jeg ikke måtte blive, fordi jeg flyttede kommune, siger Vivi Hansen.
Da hun for nylig flyttede, skulle hun så igen have ny læge - denne gang på regionsklinikken.
Og selvom Vivi Hansen i starten var skeptisk, er hun blevet glad for at komme i der.
- Jeg har været glad for at være her, da jeg faktisk har været hos den samme læge på nær en enkelt gang.
Det er betryggende og rart, siger Vivi Hansen.
De to regionsklinikker blev oprettet midlertidigt, fordi stort set alle praktiserende læger i København og på Frederiksberg havde lukket for tilgang af patienter.
Men nu, da regionen har besluttet at omdanne regionsklinikken til en licensklinik, kan patienterne igen se frem til at få ny læge, uanset om patienterne skulle få lov til at fortsætte i klinikken eller ej.
Det er ikke noget, Vivi Hansen ser frem til.
- Jeg kan ikke sige andet, end at det er ærgerligt, siger hun.
PLO-formand bakker opSelvom patienterne i de to klinikker efter bare et år igen skal have ny læge, er planerne alligevel en god nyhed, mener formanden for de praktiserende læger i hovedstaden, PLO, Karin Zimmer.
- Uanset om patienterne fortsætter med at være tilknyttet de to lokaler, hvor klinikkerne ligger nu, eller om de skal skifte til en læge, der praktiserer et andet sted, vil man i fremtiden kunne få en fast læge, siger hun.
FacebookTwitterKopier linkEmner:Qasam Nazir Ahmad (politiker)|København|Læger|Patienter|Amager Hospital




https://www.dr.dk/nyheder/politik/folketingsvalg/unge-foerstegangsvaelgere-til-politikerne-svar-konkret-paa-de

FolketingsvalgUnge førstegangsvælgere til politikerne: 'Svar konkret på de spørgsmål, I stilles'276.
263 danskere stemmer for første gang til et folketingsvalg 5.
juni.
Af Thea Deleuran Müller og Camilla Faurholdt-Löfvall08.
maj 2019 kl.
16.
24Bemærk: artiklen er mere end 30 dage gammelLæs opPolitikerne skal give os nogle helt klare svar i den valgkamp, som statsminister Lars Løkke Rasmussen (V) satte i gang i går.
Sådan lyder den klare melding fra to gymnasieelever og førstegangsvælgere på gågaden i Roskilde i dag.
- De skal svare lidt mere konkret på de spørgsmål, de bliver stillet.
Lade være med at snakke så meget uden om og bare komme med nogle ja- og nej-svar.
Det kunne være rart for os, der sidder og lytter med, siger Frida Agger Holdensen.
Vil du læse mere om folketingsvalget?
Besøg DRs store valgsiden ved at klikke her.
Der kan du også prøve DRs kandidattest og se, hvilke partier og politikere du er mest enig med.
Du kan også læse meget mere om de forskellige partier.
De fulgte begge gårsdagens partileder-debatter, da de rullede over skærmen på både DR 1 og TV 2, og Frida Agger Holdensen bakkes op af sin klassekammerat August Bromann Skaarup:- Der er nogle spørgsmål, som vores statsminister og andre politikere ikke formår at svare konkret på.
Vi får ikke nogle konkrete nok svar.
At statsministeren har sat en ekstra lang valgkamp i gang er en god ting, lyder det.
- Det bliver meget interessant, at vi kommer til at have så mange debatrunder.
Det kommer til at være så lang en kampagne, politikerne skal holde, at vi bliver nødt til at få nogle konkrete svar, siger August Bromann Skaarup.
'Klimaet er det vigtigste'De to gymnasieelever går i 2.
g, er lige fyldt 18 år og er derfor blandt de 276.
263 danskere, der skal sætte deres første kryds til et folketingsvalg.
Læs også:Førstegangsvælger: Man kan hurtigt føle sig helt lostMen det er svært at finde frem til, hvor krydset helt præcis skal sættes, mener August Bromann Skaarup:- Især fordi jeg ikke føler, der er fokus på klimadebatten.
Der er ikke nok konkrete svar.
Det er også for langt ude i fremtiden, at vi har målsætninger.
Det er i 2030 og 2050, som er for sent, siger han.
Partilederne mødte både på DR 1 klokken 19 og på TV 2 20.
50 i går aftes.
For ham at se var der kun én kandidat, der tydeligt og klart forholdt sig til klimaspørgsmålet ved aftenens partilederdebatter i går.
Og det var ikke engang en partileder, for det var Stig Grenovs afløser fra Kristendemokraterne, Isabella Arendt Laursen:- Hun var den eneste som en ung politiker, der reelt kom med nogle konkrete bud på, hvad man kunne gøre, og det virkede som om, hun var den eneste, der indså, hvor stort et problem det kommer til at være.
Læs også:Det bliver den længste valgkamp i 44 årStig Grenov meldte afbud til TV 2's partilederdebat i går, efter han havde været på skærmen til debatten på DR 1.
Derfor trådte partiets næstformand, den 26-årige Isabella Arendt Laursen, til og deltog på formandens vegne.
Det er også klimaet, klassekammeraten Frida Agger Holdensen vil holde øje med under valgkampen, men modsat sin klassekammerat ved hun godt, hvor krydset skal sættes.
Det skal det ved en kandidat fra SF, og det er ikke umiddelbart på grund af klimaet, siger hun.
- Jeg tror, det kan rykke noget ved skolesystemet.
Det er i hvert fald noget, som os i gymnasiet mærker, at der er brug for, at der bliver gjort noget ved.
Føler du dig lidt rusten i forhold til det kommende folketingsvalg?
Frygt ej, for du kan blive meget klogere på valget, der skal afholdes grundlovsdag, i videoen her:FacebookTwitterKopier linkEmner:Lars Løkke Rasmussen (politiker)|Stig Grenov (politiker)|Venstre|Valg og folkeafstemninger|Roskilde




https://www.dr.dk/nyheder/politik/folketingsvalg/folketingskandidat-sigtet-deling-af-drabsvideo

FolketingsvalgFolketingskandidat sigtet for deling af drabsvideoNye Borgerliges kandidat Jeppe Juhl er sammen med to andre personer sigtet af politiet.
Jeppe Juhl er spidskandidat for Nye Borgerlige i Københavns Omegns storkreds.
Af Daniel Myrup Pedersen08.
maj 2019 kl.
15.
46Bemærk: artiklen er mere end 30 dage gammelLæs opFolketingskandidat for Nye Borgerlige Jeppe Juhl fortæller til DR Nyheder, at han i morges kl 06:45 blev anholdt af politiet og bragt til Bellahøj politistation.
Jeg har beskæftiget mig med videoen, men jeg har lagt en buffer ind, så læseren skal klikke fire-fem gange for at komme hen til videoenSteen Raaschou, sigtet- Jeg var ved at besvime af chok, siger Jeppe Juhl.
Han er ifølge ham selv sigtet for overtrædelse af straffelovens paragraf 264d, som indebærer at dele billeder af andres private forhold uberettiget.
Det gælder også, hvis det er en afdød person.
Det er videoen, der viser drabet af en ung kvinde i Marokko, som der skal være tale om, at Jeppe Juhl har delt via hans højreorienterede medie NewSpeek.
Videoen relaterer sig til sagen, hvor en ung dansk og en ung norsk kvinde i slutningen af sidste år blev dræbt.
- Jeg har ikke været ansvarlig for NewSpeek i to år.
Og jeg har aldrig set den video og kunne aldrig nogensinde drømme om at dele den, siger Jeppe Juhl.
Læs også:Trine Maria Ilsøe om drabsvideo fra Marokko: 'Det er hverken en film eller et computerspil'Han blev løsladt kort tid efter afhøring, og Jeppe Juhl fortæller, at han har sin partiformand, Pernille Vermunds fulde opbakning.
Flere sigtedeUd over Jeppe Juhl, så er Steen Raaschou fra det højreorienterede medie snaphanen.
dk også sigtet for samme lovovertrædelse.
Det bekræfter han over for DR Nyheder.
Han erkender, at have givet sine læsere muligheden for at se videoen.
- Jeg har beskæftiget mig med videoen, men jeg har lagt en buffer ind, så læseren skal klikke fire-fem gange for at komme hen til videoen, siger Steen Raaschou.
Han fastholder, at videoen er i offentlighedens interesse og ser frem til det juridiske opgør.
Politiet skrev på Twitter, at der er tre sigtede i dag, men den trejde persons identitet er ikke offentlig tilgængelig.
Det er ikke første gang at politiet sigter personer i forbindelse med deling af denne video.
I marts blev 14 andre personer sigtet.
Jeppe Juhls advokat Karoly Néhmet har ikke set sigtelsen endnu, men undrer sig over politiets reaktion- Det er bizart, at der kommer fire mand høj om morgenen i en sag af denne karakter, siger Karoly Néhmet.
FacebookTwitterKopier linkEmner:Pernille Vermund (politiker)|Kriminalitet|Nye Borgerlige|Twitter|Marokko




https://www.dr.dk/nyheder/politik/folketingsvalg/socialdemokratiet-om-lars-loekkes-milliardloefte-gennemskueligt

FolketingsvalgSocialdemokratiet om Lars Løkkes milliardløfte: 'Gennemskueligt valgflæsk'- Det er panik før lukketid, siger S-ordfører om løfte om 69 milliarder til velfærd.
Af Emil Søndergård Ingvorsen08.
maj 2019 kl.
15.
18Bemærk: artiklen er mere end 30 dage gammelLæs opFolketingets største parti, Socialdemokratiet, giver ikke meget for, at Venstres partileder, Lars Løkke Rasmussen (V), i dag har meddelt, at partiet går til valg på at afsætte 69 milliarder kroner ekstra til kernevelfærd frem mod 2025.
Det siger partiets politiske ordfører, Nicolai Wammen.
Det er meget taknemmeligt, at man nu kommer i en valgkamp og siger, at nu bliver alt anderledes.
Det tror jeg, at danskerne gennemskuer, som det er – nemlig valgflæsk.
Nicolai Wammen, Socialdemokratiet- Det lyder meget hult, når man ved, at statsministeren i den tid, han har haft ansvaret for Danmark, har skåret næsten fem milliarder kroner på vores velfærd og ni milliarder kroner på de unges uddannelse, siger Nicolai Wammen og forsætter:- Så kommer han her fire uger, før vi skal valgurnerne og siger, at han vil føre en helt ny politik.
Det er panik før lukketid, vi ser fra statsministerens side.
Læs også:Statsministeren i "velfærdsløfte": 69 milliarder kroner til kernevelfærdDet var under en tale på Dansk Erhvervs årsdag, at Lars Løkke Rasmussen kom med Venstres første store valgløfte.
Gennemskueligt valgflæskDe 69 milliarder kroner skal være med til at sikre, at der stadig er ressourcer til børn og unge, når vi går ind i en fremtid, hvor der er stadigt flere ældre.
Med de øgede udgifter vil det offentlige forbrug skulle stige med 0,65 procent årligt de næste seks år.
Man lægger sig på en økonomisk politik, som vi har haft i årevis.
Det her vil gøre det lettere for os at samarbejde med Venstre efter valget.
Kristian Thulesen Dahl, Dansk FolkepartiDet vil sige, at partiet vil krone for krone vil lade de offentlige udgifte stige parallelt med den demografiske udvikling.
Nicolai Wammen fra Socialdemokratiet tror dog, at det vil blive meget svært at realisere for Venstre.
Det skyldes nemlig, at Liberal Alliance har som erklæret politik at mindske udgifterne til den offentlige sektor.
- Det er meget taknemmeligt, at man nu kommer i en valgkamp og siger, at nu bliver alt anderledes.
Det tror jeg, at danskerne gennemskuer, som det er – nemlig valgflæsk, siger han.
DF: Det er vores politikHos samarbejdspartnerne fra Dansk Folkeparti er man modsat Socialdemokratiet glade for, at Lars Løkke Rasmussen lover markant flere penge til velfærd de kommende år.
- Man lægger sig på en økonomisk politik, som vi har haft i årevis.
Det her vil gøre det lettere for os at samarbejde med Venstre efter valget, siger partiets formand, Kristian Thulesen Dahl.
For ifølge Dansk Folkeparti er det et nødvendigt skridt, hvis vores velfærdssamfund skal opretholde det samme niveau i årene, der kommer, hvor der gradvist vil komme flere børn og ældre.
- Det offentlige skal kunne følge med, når der bliver flere ældre.
Det har vi kæmpet for i flere år, så det er dejligt, at Venstre nu også er med, siger Kristian Thulesen Dahl.
DR Nyheder forsøger at få en kommentar fra Liberal Alliance til statsministerens udmeldning.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Socialdemokraterne|Venstre|Valg og folkeafstemninger




https://www.dr.dk/sporten/fodbold/championsleague/bolddreng-bliver-hyldet-efter-miraklet-i-liverpool-giv-ham-billetter

Champions LeagueBolddreng bliver hyldet efter miraklet i Liverpool: ’Giv ham billetter til finalen’Selvom det måske var en mindre birolle, så fik en bolddreng en afgørende rolle i Liverpools historiske comeback.
Jubel da Divock Origi sætter det fjerde mål ind i kampen og sender Liverpool videre.
Af Frederik Palle08.
maj 2019 kl.
15.
14Bemærk: artiklen er mere end 30 dage gammelLæs opDe små detaljer afgør meget ofte fodboldkampe, og det er nok derfor, at en enkelt person bliver hyldet i Liverpool efter gårsdagens helt utrolige comeback mod FC Barcelona.
Det er nemlig en af bolddrengene, der ifølge flere var medvirkende til, at Liverpool kunne sparke sejrsmålet ind til 4-0 med ti minutter tilbage.
Bolden ryger ud til hjørnespark, og med det samme kaster han bolden hen til Trent Alexander-Arnold, der står ved hjørneflaget.
Dermed kan hjørnesparket tages meget hurtigt og fange FC Barcelona-spillerne på bagbenene.
- Bolden går ud til hjørnespark, men se så bolddrengen her.
Han er allerede klar, forklarer Graeme Souness på Virgin Media Sport ifølge Liverpool Echo.
Bolddrengen i højre side har fået en helterolle i Liverpool.
- De (Barcelona-spillerne, red.
) har alle vendt deres ryg til det.
Det er kriminelt, kriminelt for professionelle fodboldspillere, lyder det fra ham.
Souness, der har en fortid som Liverpool-træner, mener, at bolddrengen fortjener billetter til Champions League-finalen for hans hurtige reaktion.
Divock Origi er manden, der sætter den afgørende scoring i mål.
FacebookTwitterKopier linkEmner:FC Barcelona|England|Fodbold|Spanien|Barcelona




https://www.dr.dk/musik/festival/billetter-til-roskilde-og-smukfest-revet-vaek-her-kan-du-stadig-faa-billet-til

FestivalBilletter til Roskilde og Smukfest revet væk: Her kan du stadig få billet til sommerens festivalerSommerens mange festivaler melder tæt på udsolgt.
Se her, hvor du stadig kan komme med.
Nephew vender tilbage til Smukfest i år, men festivalen er for længst udsolgt.
Til gengæld kan du opleve bandet både i Jelling og Vig.
Af Morten Bjerregaard, Marie Ravn Nielsen og Henriette Stisen08.
maj 2019 kl.
15.
02Bemærk: artiklen er mere end 30 dage gammelLæs opGår du og drømmer om flere dages fede koncerter på enten Smukfest eller Roskilde Festival til sommer?
Så er du allerede for sent ude.
Der er dog enkelte muligheder – og særligt, hvis du er frisk på at opleve både store danske og udenlandske navne i resten af landet.
Her giver vi dig et overblik over, hvor du stadig kan nå at købe billet.
1Roskilde FestivalOrange scene, Roskilde festival 2018.
Nordeuropas største festival meldte tidligere denne uge alt udsolgt, når det kommer til partout-billetter og billetter til fredag og lørdag.
Der er dog mulighed for at få et skud 'orange feeling' onsdag og torsdag, hvor der stadig er dagsbilletter til salg.
Alt håb for at få billetter til samtlige dage er dog ikke helt væk.
Du har nemlig mulighed for at skrive dig på venteliste.
Roskilde Festival finder sted fra 29.
juni til 6.
juli.
Hovednavnene tæller blandt andet Bob Dylan, Robyn og Chance The Rapper.
2Northside Den aarhusianske festival Northside har igen i år store stjerner på plakaten såsom Tame Impala, Migos, Khalid og Major Lazer.
Den gode nyhed er, at du stadig kan få fingrene i partout- og endagsbilletter – men du skal til at få pungen op ad lommen, lyder budskabet fra festivalens pressechef, John Fogde.
- Der er stadig billetter til salg, men den melding, jeg har fået, er, at vi forventer udsolgt på Northside inden festivalens start.
Northside Festival bliver afholdt i dagene 6.
-.
8 juni.
3SmukfestBøgescenerne på Smukfest i Skanderborg.
Partoutarmbånd til Smukfest 2019 blev revet væk på 65 minutter, da de blev sat til salg den 4.
december sidste år.
Alle endagsbilletter er også udsolgt, undtagen til om søndagen.
Det betyder dog ikke, at alt håb er ude.
Du kan nemlig skrive dig på en venteliste til partoutbilletter og samtilige endagsbilletter, og så er du måske én af de heldige, som får lov at opleve Robbie Williams, Calvin Harris eller Stormzy.
4TinderboxTinderbox finder sted i Tusindårsskoven i Odense.
 Den fynske festival, som i år har store navne som Lana Del Rey, Miley Cyrus og Swedish House Mafia på plakaten, har stadig partout- og endagsbilletter til salg.
Men ligesom tilfældet er med Northside, så gælder det om at få sikret sig en billet hurtigst muligt.
- Der er stadig billetter til salg, men vi regner med, at alle billetter vil være udsolgt inden starten på Tinderbox, siger John Fogde, der også er pressechef for Tinderbox.
Tinderbox finder sted i Tusindaarsskoven i Odense fra 27.
-29.
juni.
5DistortionDistortion er både gadefest og en festival, der kræver billet.
 Når gadefesten Distortion rammer København i slutningen af maj, er meget af festen stadig gratis, men hos festivalen ser man gerne, at du støtter dem ved at købe et gadearmbånd – det giver dig tilmed adgang til scenerne på Rådhuspladsen og Øksnehallen.
Fredag den 31.
maj åbner weekendfestivalen dog på Distortion Ø – der ligger på Refshaleøen – og her er det en rigtig god ide at købe billet i god tid, hvis du vil være sikker på at opleve navne som Adana Twins, 070 Shake og Channel Tres.
Der er stadig billetter til Distortion Ø, men sidste år kunne festivalen melde udsolgt, så ’vær sød ved dine nerver’ og køb billet til fredag og lørdag nu, skriver Distortion på sin hjemmeside.
Distortion finder sted fra 29.
maj til 2.
juni.
6HeartlandFestivalen Heartland holder til ved Egeskov Slot på Fyn.
Er du mere til en god blanding af musik, mad, kunst og samtaler i smukke omgivelser, så er der stadig billetter til Heartland, der holder til ved Slotsparken omkring Egeskov Slot på Fyn.
Til gengæld skal du rykke hurtigt, hvis du vil være sikker på at opleve bandet The Smashing Pumpkins og modeskaberen Vivienne Westwood om lørdagen.
- Vores lørdag er ved at være udsolgt, og torsdag begynder også snart at være i lavvande, men der er stadig partout- og fredagsbilletter.
Sidste år kunne vi melde udsolgt på partout et par dage før, siger Heartlands talskvinde, Janne Villadsen.
Der er også godt gang i salget af diverse boformer, så vil man sove på festivalen, skal man rykke snart.
Det samme gælder forsalget af restauranter.
Festivalen åbner 30.
maj – med navne som The Good, The Bad & The Queen og Solange – og slutter lørdag 1.
juni.
7Jelling FestivalJelling finder sted for 31.
gang.
En af de festivaler, der hvert år åbner sæsonen, er Jelling Festival.
Her kan man opleve hovednavne som George Ezra, The Minds of 99 og L.
O.
C – men du skal ikke vente for længe, hvis du vil sikre dig adgang alle dage.
- Status er, at vi er meget tæt på udsolgt på partoutbilletter, så allerede i løbet af den kommende uge kan vi nok melde udsolgt – ligesom sidste år, siger festivalens direktør, Lars 'Charlie' Mortensen, der glæder sig over festivalens loyale publikum.
Er du vægelsindet kan det dog godt være, at der er dagsbilletter til salg lige op til festivalen, men 'det er ikke til at sige endnu', lyder det fra Lars 'Charlie' Mortensen.
Jelling Festival finder sted fra 29.
maj til 1.
juni.
8CopenhellPublikum lever sig helt ind i musikken på Copenhell.
Har du planer om at headbange din sommer i møde, så skal du ruppe neglene.
Rock- og metalfestivalen Copenhell, der i år kan fejre sin tiårs fødselsdag, kan nemlig melde næsten udsolgt af stort set alle billettyper.
Kun billetter til onsdag og lørdag er i skrivende stund tilgængelige.
Der er ifølge Ticketmaster ikke mulighed for at skrive sig på venteliste, så hvis du vil opleve Eagles of Death Metal onsdag, Rob Zombie eller Scorpions om lørdagen, så er det snart sidste udkald.
9Vig FestivalDisse to gutter har masser af kærlighed til Vig Festival.
Billedet her er fra 2017 efter en Kim Larsen-koncert.
Fører vejen dig forbi Nordvestsjælland 11.
til 13.
juli, er der lige nu stadig billetter til salg til Vig Festival, hvor du kan opleve navne som Aqua, Benal og Christopher.
Men ifølge festivalen selv går salget hurtigt i år, så du skal ikke hvile på laurbærrene:- Sidste år fik vi udsolgt en uge før festivalen, men i år sælger vi procentvis meget bedre.
Så vi forventer at få udsolgt tidligere end normalt i år, siger festivalens administrerende koordinator Brian Arne Larsen.
Og når du ikke at købe en billet, så er løbet kørt.
- Vi har ikke ventelister, og vores frivilligeteam er stort set også fyldt op.
Så når der er udsolgt, er der udsolgt, oplyser festivalen.
10Musik i LejetMusik i Lejet finder sted på stranden.
Festivalen blev udsolgt inden for få minutter, da billetterne blev sat til salg – og endda før musikprogrammet overhovedet blev afsløret.
Derfor har der hverken været partout- eller endagsbilletter til salg siden 1.
december 2018.
- Sådan har det været de sidste to år.
Vi har altid været udsolgt inden festivalens start, hvilket har haft en forstærkende effekt, der betyder, at folk nu sidder klar til at købe billet i det sekund, de frigives, fortæller festivalleder Andreas Thomas Gravengaard.
Hvis du brændende ønsker dig at opleve navne som Disclosure, Phlake og Yxng Bane i Tisvildeleje, er din eneste mulighed at skrive dig på ventelisten – eller at melde dig som frivillig.
Men det er også ret populært, så i skrivende stund er der kun nogle få pladser tilbage som frivillig, oplyser festivalen, der holdes 18.
til 20.
juli.
11Grøn 2019Grøn Koncert finder sted i juli i flere danske byer.
Er du mere til en dagsfestival tæt på, hvor du bor, så er Grøn Koncert jo en klassiker – og der er stadig ledige billetter.
I år har de grønne koncerter sikret sig navne som Saveus, Dizzy Mizz Lizzy, Alphabeat og trioen Anne Linnet, Sanne Salomonsen og Lis Sørensen.
Sidste år kunne den rejsende festival melde alt udsolgt, så hvis du vil være sikker på at komme med, er det smart at købe din billet inden koncertdagen.
Nogle gange kan Grøn nemlig melde om udsolgt i løbet af dagen, men andre gange er alle billetter revet væk, inden festivalpladsen åbner.
Grøn lægger ud på Amager 18.
juli og slutter i Valby 28.
juli.
I mellemtiden kommer musikkaravanen forbi både Kolding, Aarhus, Aalborg, Esbjerg, Odense og Næstved.
12WonderfestiwallHer ses Reptile Youth under en koncert på Wonderfestiwall.
Er du til ø-ferie og overvejende dansk musik, så er der gode nyheder!
Bornholmer-festivalen Wonderfestiwall har nemlig endnu ikke meldt udsolgt af hverken deres partout- eller endagsbilletter.
På festivalen i Allinge vil du blandt andet kunne opleve navne som Nik & Jay, Oh Land og Skinz.
Wonderfestiwall er en af de sidste større festivaler i år og finder sted på solskinsøen fra 15.
til 18.
august.
13Nibe FestivalNibe Festival har i år sikret sig hovednavnet Westlife til årets program.
Ville du have været på Roskilde Festival, men nåede du ikke at købe billet?
Så kan du oplagt tage et smut til det nordjyske, hvor Nibe Festival finder sted samme uge.
Indtil videre er der kun udsolgt onsdag – det er den dag, at det gendannede boyband Westlife spiller – så det er stadig muligt at købe både partout- og dagsbilletter til de andre dage.
Festivalen holder til i en skov – ligesom Smukfest – og her kan du i år blandt andre opleve Matoma fra Norge, Mø, Peter Sommer og Martin Jensen.
Nibe Festival finder sted fra 3.
til 6.
juli.
14LangelandsfestivalLangelandsfestival får i år besøg af blandt andet Nik & Jay, Suspekt og D-A-D.
Der er også fortsat billetter at hente til Langelandsfestival, oplyser festivalens medieansvarlige, Nicklas Lundorf.
Langelandsfestival havde i 2018 mellem 20.
000-25.
000 mennesker på markerne ved Rudkøbing, oplyser festivalen.
Langelandsfestival finder sted fra 20.
til 27.
juli.
FacebookTwitterKopier linkEmner:København|Aarhus|Allinge-Sandvig|Roskilde|Sjælland




https://www.dr.dk/nyheder/udland/harry-og-meghan-viser-nyfoedte-archie-frem

UdlandHarry og Meghan viser nyfødte Archie fremParrets to dage gamle søn skal hedde Archie Harrison Mountbatten-Windsor.
Prins Harry og hertuginde Meghan blev i forgårs forældre til en lille dreng.
Af Emil Eller og Tobias Sydradal (video)08.
maj 2019 kl.
14.
41 | opdateret 08.
maj 2019 kl.
17.
52Bemærk: artiklen er mere end 30 dage gammelLæs opHertuginde Meghan og prins Harry viste tidligere i dag for første gang deres nyfødte søn frem i offentligheden.
Læs også:Hertuginde Meghan har født en sønBarnet kom til verden i forgårs.
På parrets officielle Instagram-profil har de her til eftermiddag annonceret, at sønnen skal hedde Archie Harrison Mountbatten-Windsor.
Sådan ser den nyfødte dreng ud.
Hertuginden udtrykte under fremvisningen glæde ved, at parret angiveligt har fået et roligt barn.
- Han har det sødeste temperament.
Han er meget rolig.
Han har været en drøm, sagde hun ifølge BBC.
Skal møde oldemor senereGrinende svarede prinsen, at det vidste han ikke, hvor sønnen havde fået fra.
- Det er stort.
At være forældre er fantastisk.
- Der er kun gået to og en halv dag, men vi er så begejstrede, for at vi nu har vores egen lille bundt af glæde.
Det glade forældrepar viser den nyfødte søn frem.
 "Smil til fotografen".
Det var med store smil, at den nyfødte søn blev præsenteret.
 Sønnen kom til verden tidligt mandag morgen.
1 / 3Det glade forældrepar viser den nyfødte søn frem.
1 / 3"Smil til fotografen".
Det var med store smil, at den nyfødte søn blev præsenteret.
2 / 3Sønnen kom til verden tidligt mandag morgen.
3 / 3Den nyfødte søn bliver nummer syv i den britiske tronfølgerække.
Han kom til verden klokken 05.
26 lokal tid i mandags.
I løbet af eftermiddagen er den nyfødte også blevet præsentere for sin oldemor, dronning Elizabeth.
I videoen her kan du se prins Harry fortælle om at blive far kort efter fødslen i mandags.
Bliver ikke nødvendigvis prinsPrinsens storebror, prins William, der selv er far til tre, siger ifølge BBC, at han nu byder sin bror velkommen til "den verden af søvnunderskud, som forældreskabet er".
Også prinsens far, prins Charles, har budt den nyfødte velkommen til verden med stor glæde.
- Vi kunne ikke være gladere for nyheden, og vi ser frem til at møde ham, sagde han under et besøg i Tyskland.
Den nyfødte søn bliver ikke automatisk udnævnt til prins, skriver BBC.
Det sker kun, hvis dronning Elizabeth træder ind og beslutter at give ham titlen.
FacebookTwitterKopier linkEmner:BBC|Royalt|Storbritannien|Instagram|Prins Charles (kongelig)




https://www.dr.dk/nyheder/politik/folketingsvalg/stram-kurs-spidskandidat-traekker-sig-paludan-stiller-op-i-sjaellands

FolketingsvalgStram Kurs: Spidskandidat trækker sig - Paludan stiller op i Sjællands storkredsPartiet har nu kandidater nok til at stille op i alle landets 10 storkredse.
Rasmus Paludan selv vil stille op i Sjællands storkreds.
Af Daniel Myrup Pedersen08.
maj 2019 kl.
13.
37Bemærk: artiklen er mere end 30 dage gammelLæs opEfter gårsdagens partilederdebat på DR1 og TV2 har folketingskandidat for Stram Kurs Kim Holmgaard Madsen valgt at trække sig fra partiet.
- Han gik jo slet ikke i dybden med problemerne.
Kim Holmgaard MadsenIfølge Kim Holmgaard Madsen var han blevet lovet en rolle som spidskandidat i Sydjyllands storkreds, men den rolle er senere blevet taget fra ham, hvilket er én af de to årsager til, at han nu ikke stiller op til Folketinget.
- Jeg havde takket ja til at være partiets spidskandidat her i området.
Og så fik jeg at vide, at det alligevel ikke var sikkert, at jeg blev det.
Det, synes jeg, er meget useriøst, siger Kim Holmgaard MadsenLige så useriøs mener han, at Stram Kurs' optræden i partilederdebatten var i går aftes.
- Det var sørgeligt, det jeg så fra Rasmus Paludan i går.
Han kan jo ikke bare sige, at indvandrerne skal ud, og så er alle problemer løst.
Han gik jo slet ikke i dybden med problemerne.
Stram Kurs' folketingskandidaterHer er de 11 kandidater, som stiller op for Stram KursRasmus PaludanUwe Max JensenHelmuth NyborgPernille PedersenSøren GrinderslevHenrik Westermann SøndergaardCasper HansenMartin L.
ChristensenClaus LembirkGerhard SørensenCarsten Normann MunkKlar i hele landetÉt skridt tilbage, men flere skridt frem for Stram Kurs.
Partiets leder Rasmus Paludan fortæller til DR Nyheder, at de nu er klar med kandidater i alle landets ti storkredse.
Blandt de nye kandidater er fængelsfunktionær Carsten Normann Munk og pensioneret professor Helmuth Nyborg.
Det fortalte partiet i en pressemeddelse på Facebook tidligere i dag.
Stram Kurs har ikke besluttet, hvilke kredse kandidaterne skal stille op i, men Gerhard Sørensen stiller op i Bornholms storkreds, og Uwe Max Jensen stiller op i Nordjyllands storkreds.
Læs også:Klaus Riskær bekræfter valgkamp i hele landetPaludan stiller op i Sjællands storkredsSamtidig fortæller Paludan, at han selv har valgt i Sjællands storkreds.
Det er også her kandidater såsom Henrik Sass Larsen (S) og Søren Espersen (DF) stiller op.
FacebookTwitterKopier linkEmner:Dansk Folkeparti|Henrik Sass Larsen (politiker)|Socialdemokraterne|Valg og folkeafstemninger|Sjælland




https://www.dr.dk/nyheder/politik/folketingsvalg/statsministeren-i-velfaerdsloefte-69-milliarder-kroner-til

FolketingsvalgStatsministeren i "velfærdsløfte": 69 milliarder kroner til kernevelfærdLars Løkke Rasmussen (V) lover også at afskaffe sparekrav på uddannelser fra næste år.
Af Anne Klit Øllgaard og Emil Søndergård Ingvorsen08.
maj 2019 kl.
13.
45Bemærk: artiklen er mere end 30 dage gammelLæs opPå en tale på Dansk Erhvervs årsdag kommer statsminister Lars Løkke Rasmussen (V) med partiets første store valgløfte.
Han lover nemlig, at man vil afsætte 69 milliarder kroner til velfærd frem mod 2025.
-Det er med stor glæde, at vi kan afgive et velfærdsløfte til danskerne – et løfte som betyder, at hvis det står til mit parti Venstre, så vil vi frem mod 2025 afsætte i alt 69 milliarder kroner til mere kernevelfærd.
Pengene skal være med til at sikre, at der stadig er ressourcer til børn og unge, når vi går ind i en fremtid, hvor der er stadigt flere ældre.
De 69 milliarder kroner betyder, at Venstre vil hæve det offentlige forbrug med 0,65 procent årligt mod 2025, lover statsministeren.
Det vil sige, at partiet vil krone for krone vil lade de offentlige udgifte stige parallelt med den demografiske udvikling.
Læs også:Statsministeren i "velfærdsløfte": 69 milliarder kroner til kernevelfærdVenstres plan om at sætte markant mere af til kernevelfærd var Socialdemokratiets store valgløfte forud for seneste Folketingsvalg i 2015.
I en stor anlagt velfærdsplan lød det, at udgifterne til velfærd skulle stige med 0,6 procent årligt frem mod 2025.
- Vi siger nu, at hele vejen frem mod 2025 afsætter vi 0,6 procent ekstra til velfærd.
Det er der råd til.
Det er stramt, men det betyder, at vi kan finansiere vores sundhed og vores fælleskab, sagde daværende finansminister, Bjarne Corydon (S), dengang.
Ifølge Venstre vil stigningen i de offentlige udgifter ikke betyde skattestigninger.
Endnu et markant valgløfteStatsministeren kommer i talen også med et andet markant valgløfte.
Det har indtil nu været regeringens plan, at man ville sløfje det såkaldte omprioriteringsbidrag på kultur, undervisning og uddannelse fra 2022.
Omprioriteringsbidraget betyder helt konkret, at områderne har skullet spare to procent om året.
Men ifølge statsministeren vil man allerede fra næste år droppe sparekravet.
- Den gode økonomi og Venstres velfærdsløfte, som jeg afgiver her i dag, betyder også, at vi fra næste år kan sløjfe omprioriteringsbidraget og frigøre mange millioner til uddannelse og undervisning, siger Lars Løkke Rasmussen.
FacebookTwitterKopier linkEmner:Lars Løkke Rasmussen (politiker)|Socialdemokraterne|Venstre|Økonomi|Økonomisk politik




https://www.dr.dk/sporten/fodbold/england/ingen-nye-spillere-chelseas-transferforbud-fastholdes

EnglandIngen nye spillere: Chelseas transferforbud fastholdesChelsea må ikke købe nye spillere til næste sæson, medmindre spillerne er under 16 år.
Andreas Christensen kommer ikke til at få nogle nye holdkammerater i den kommende sæson, da Chelsea transferforbud står ved.
08.
maj 2019 kl.
14.
24Bemærk: artiklen er mere end 30 dage gammelLæs opPremier League-klubben Chelsea må formentlig kigge langt efter forstærkninger til næste sæson.
Onsdag har Det Internationale Fodboldforbunds (Fifa) disciplinærkomité opretholdt den dom, der forbyder Chelsea at registrere nye spillere til næste sæson.
Det skriver Fifa på sin hjemmeside.
Der er dog en enkelt undtagelse i forhold til den tidligere afgørelse.
Chelsea må gerne registrere nye spillere, hvis de er under 16 år.
Det hjælper dog næppe klubbens førstehold.
Chelsea straffes for, at klubben i 29 tilfælde har forbrudt sig mod reglerne om kontrakter med udenlandske spillere under 18 år.
Ifølge Fifa har klubben også begået andre fejl.
De er sket i forbindelse med registrering af mindreårige spillere.
Læs også:Kraul: Europas nye kæledægger kombinerer arrogance og afleveringer i smuk symbioseChelsea havde håbet, at man kunne sætte transferkarantænen i bero, mens ankesagen blev behandlet, men det afviste Fifa tilbage i marts.
Klubben har dog fortsat en sidste mulighed for at kunne købe og registrere nye spillere til sommer, og det forventes, at klubben vil jagte den.
Hvis Chelsea appellerer onsdagens afgørelse til Den Internationale Sportsdomstol (CAS), kan CAS beslutte at sætte karantænen i bero, mens sagsbehandlingen pågår.
Det vil i så fald give Chelsea mulighed for at hente nye spillere, når sommerens transfervindue åbner 11.
juni i England, inden en eventuel stadfæstelse af karantænedommen igen vil træde i kraft.
De spillere, som Chelsea i denne sæson har lejet ud til andre klubber, må gerne komme tilbage og spille for Chelsea i næste sæson.
Det gælder for eksempel Christian Pulisic, som Chelsea i januar købte i Dortmund, men straks lejede ud til Dortmund resten af sæsonen.
Læs også:Største comeback nogensinde?
Liverpools mirakel skrives i toppen af historiebøgerneSelv om Chelsea ikke kan hente nye seniorspillere, kan klubben godt sælge spillere fra klubbens førstehold.
Tilbage i marts sagde klubbens danske landsholdsspiller, Andreas Christensen, til Ritzau, at han ikke regnede med, at transferkarantænen ville få betydning for, om han skifter klub til sommer efter en reservepræget sæson.
- Det er klart, at klubben gerne vil beholde sine spillere.
Jeg har ikke tænkt så meget over, hvad det betyder for mig, men jeg tror ikke, at karantænen er afgørende for, om jeg kommer til at skifte eller ej, sagde han.
/ritzau/FacebookTwitterKopier link




https://www.dr.dk/nyheder/indland/medie-bagmandspoliti-sigter-10-tidligere-danske-bank-chefer

Hvidvask i Danske BankSe temaIndlandMedie: Bagmandspoliti sigter 10 tidligere Danske Bank-cheferBankchefers hjem ransaget i forbindelse med hvidvask-efterforskning.
10 tidligere ledende medarbejdere hos Danske Bank er af Bagmandspolitiet blevet sigtet i forbindelse med hvidvask-sag, skriver Berlingske.
Af Lars Lindevall08.
maj 2019 kl.
14.
13Bemærk: artiklen er mere end 30 dage gammelLæs opStatsadvokaten for Særlig Økonomisk og international Kriminalitet (SØIK) har foretaget ransagninger hjemme hos ti tidligere ledende medarbejdere i Danske Bank - herunder den tidligere topchef Thomas Borgen.
Alle ti er ifølge avisen Berlingskes oplysninger blevet sigtet i forbindelse med Bagmandspolitiets efterforskning af den omfattende hvidvask-sag.
Som vi tidligere har sagt, samarbejder Danske Bank med SØIK og alle andre myndigheder, der efterforsker sagen.
Det gælder både i forbindelse med eventuelle afhøringer og udlevering af materiale.
Kenni Leth, pressechef i Danske BankSigtelserne drejer sig ifølge avisen om overtrædelse af hvidvask-lovgivningen i perioden fra 2013-2015, hvor mistænkelige pengetransaktioner for milliarder af kroner har strømmet gennem Danske Banks estiske filial.
Ifølge avisens oplysninger er der ingen nuværende eller tidligere medlemmer af bankens bestyrelse blandt de sigtede.
Læs også:Korrespondent om sigtelse mod Thomas Borgen: 'Bagmandspolitiet vender hver en sten'Samarbejder med BagmandspolitietPressechef i Danske Bank, Kenni Leth, skriver i en mail til DR Nyheder, at banken ikke kan kommentere på den verserende sag, men at banken samarbejder med Bagmandspolitiet omkring efterforskningen.
- Da dette er en sag mellem myndighederne og de individuelle tidligere medarbejdere i Danske Bank, kan vi ikke kommentere det.
Som vi tidligere har sagt, samarbejder Danske Bank med SØIK og alle andre myndigheder, der efterforsker sagen.
Det gælder både i forbindelse med eventuelle afhøringer og udlevering af materiale.
Vi deler myndighedernes ønske om at komme til bunds i sagen, men derudover har vi ikke kommentarer til efterforskningen, skriver pressechef i Danske Bank, Kenni Leth.
Jens Fuglsang Edelholt, der er presserådgiver hos Statsadvokaten, siger til DR Nyheder:- Vi kan hverken be- eller afkræfte historien.
Vi har ingen kommentarer, siger Jens Fuglsang Edelholt.
I går kom det frem, at der er rejst sigtelse mod Danske Banks tidligere topchef Thomas Borgen for hans rolle i sagen om hvidvask i Danske Banks estiske filial.
Hans hus blev af Bagmandspolitiet ransaget den 12.
marts.
Det har Thomas Borgens advokat, Peter Schradieck, bekræftet over for DR Nyheder.
Undersøger enkeltpersoners rolleStatsadvokaten for Økonomisk og International Kriminalitet, Søik sigtede i november selve banken for at have overtrådt hvidvasklovgivningen.
I den forbindelse meldte Bagmandspolitiet ud, at det skal undersøges, om der kan gøres et ansvar gældende over for enkeltpersoner.
Sigtelsen mod Danske Bank handler blandt andet om, at ledelsen i banken ikke sikrede, at der var de rigtige kontrolmekanismer til at opdage, hvis der foregik hvidvask.
Desuden var der flere interne advarsler, hvor bankens ledelse i København blev gjort opmærksom på, at der var problemer, men ikke greb ind.
Ifølge Danske Banks egen undersøgelse strømmede op mod 1.
500 milliarder kroner gennem bankens filial i Estland i perioden fra 2007 til 2015.
DR's erhvervskorrespondent Jakob Ussing har kaldt det en "sag, der har ekstremt meget bevågenhed politisk":- Bagmandspolitiet har også sagt, at det har topprioritet, og at de kigger meget bredt på den.
Set i det lys, er det heller ikke overraskende, at der er sket sigtelser i sagen, påpeger Jakob Ussing.
- Der er ingen tvivl om, at bagmandspolitiet vender hver en sten og rejser sigtelse mod dem, hvor der kan være en begrundet mistanke.
Om der kommer flere sigtelser, er det for tidligt at sige noget om, siger Jakob Ussing.
FacebookTwitterKopier linkEmner:Bagmandspolitiet|Danske Bank|Thomas F.
Borgen (erhvervsleder)|Pengeinstitutter|København




https://www.dr.dk/sporten/fodbold/championsleague/kraul-europas-nye-kaeledaegger-kombinerer-arrogance-og-afleveringer

Af DR Sportens fodboldkommentatorAndreas KraulChampions LeagueKraul: Europas nye kæledægger kombinerer arrogance og afleveringer i smuk symbioseAndreas Kraul ser nærmere på sæsonens store overraskelse i europæisk fodbold.
08.
maj 2019 kl.
12.
15 | opdateret 08.
maj 2019 kl.
12.
39Bemærk: artiklen er mere end 30 dage gammelLæs opDen tidligere anfører i Ajax, Nicolai Boilesen, fortæller gerne om en særlig episode, når han skal beskrive mentaliteten i sin tidligere hollandske klub.
Historien handler om et taktikmøde afholdt på FC Barcelonas legendariske stadion, Camp Nou, to timer inden et opgør i Champions League mellem det spanske storhold og klubben fra Amsterdam tilbage i september 2013.
- På det møde gennemgik vores træner og assistenttræner deres hold spiller for spiller, og der formåede de simpelthen at pointere, hvordan Messi var dårlig under pres, og at Barcelona generelt var svage, når de ikke havde bolden.
- Sådan er selvforståelsen høj i Ajax, men det er også det fede ved klubben, som gør, at de i den her sæson kan tage ud på udebane mod Real Madrid og Juventus og spille fodbold på den måde, de har gjort.
Med brystkassen fremme.
Det er en mentalitet, som jeg godt kan lide.
At vi så lige tabte den kamp i sin tid i Barcelona med 4-0, og Messi lavede tre, er noget andet.
Stor og stolt historieAnekdoten fra Nicolai Boilesen er selvfølgelig ganske underholdende, men den er også meget illustrerende, når man skal forsøge at forklare, hvordan et hold uden for de traditionelle fem store ligaer i Europa (Spanien, England, Tyskland, Italien og Frankrig) lige nu står med en absolut realistisk mulighed for at spille sig i finalen i den fornemste klubturnering.
Senest det skete, var da portugisiske FC Porto vandt Champions League tilbage i 2004.
Ajax spiller onsdag aften hjemme mod Tottenham på Johan Cruyff Arena, der er opkaldt efter den tidligere hollandske stjernespiller.
Cruyff døde i 2016.
AFC Ajax fra Amsterdam er nemlig ikke en tilfældig klub i en tilfældig liga.
Ajax er Johan Cruyffs klub og tidligere konger af Europa (senest sejr i Champions League i 1995), mens Holland er totalfodboldens hjemland samt flere gange VM-finalister.
Og selv om de økonomiske vilkår i topfodbolden de seneste år har sendt Æresdivisionen nedad på fodboldens rangliste, så har klubben fortsat en sejlivet tro på, at de ud fra deres egne idéer og talentudvikling kan spille med på den største scene.
I år er det lykkedes, og i hele verden har fodboldelskere fået halvvåde øjne over at se det offensive, pasningsinspirerede og delvist nytænkende Ajax-hold spille sig frem til de to nuværende semifinaler mod Tottenham, hvoraf hollænderne vandt den første i London med 1-0.
Pasningsøvelser som religionResultatet af den kamp var ganske fortjent, og fulgte dermed op på imponerende udesejre på 4-1 over Real Madrid på Bernabeu samt 2-1 over Juventus i Torino.
I begge tilfælde har det været medrivende fodboldkampe, som Ajax har været med til at gøre ekstremt underholdende og til tider nærmest smukke i sit fodboldudtryk.
Især et enkelt opspil efter 56 minutter i kvartfinalen på udebane mod Juventus er blevet delt mange gange på de sociale medier.
Angrebet førte ikke til scoring, men Ajax-holdets vilje og evne til helt nede fra egen målmand Andre Onana at kombinere sig forbi Juventus-holdet ved brug af fantasifulde førstegangsafleveringer og konstant bevægelse vakte opsigt.
Ajax spillede en forrygende returkamp i kvartfinalen mod Juventus.
Tiki-taka er set mange gange før, men her er det i en meget målsøgende og dynamisk form, som har gjort det hollandske hold til sæsonens absolutte kæledægger.
Denne spillestil med fokus på det perfekte pasningsspil er naturligvis ikke kommet ud af det blå.
Nicolai Boilesen fortæller, at han i sine syv år i Ajax ikke oplevede en eneste træningsdag uden en pasningsøvelse, samt at afleveringer nærmest bliver dyrket som en religion.
Alle Ajax-spillere, uanset position, bliver trænet i at lægge afleveringen i den rigtige vinkel og til det rigtige ben i forhold til modtagerens næste aktion, og derfor skal spilleren, der modtager afleveringen, også stole blindt på, at hvis han får bolden til venstre ben ude ved venstre sidelinjen, så skal han – uden at behøve orientere sig - tage den med sig fremad banen.
Ellers ligger fejlen hos medspilleren, der lagde afleveringen.
Erfaren stamme supplerer de ungeI forbindelse med FC Københavns to kampe mod Ajax i Europa Leagues ottendedelsfinale i 2017 var jeg selv på besøg på Ajax’ nybyggede anlæg tæt på Arenaen i Amsterdam.
Her overværede jeg, hvordan klubbens ungdomshold helt ned til de helt unge årgange blev trænet i dette hurtige opspil under imponerende strukturerede øvelser.
Om det er nok til at besejre først Tottenham samlet, og siden også vinde finalen i Champions League i Madrid den 1.
juni er naturligvis ikke sikkert, men til gengæld har sæsonen vist, at det (heldigvis) stadigvæk er muligt for andre klubber end dem fra de helt store at blande sig i toppen af europæisk fodbold.
Det bliver fortjent hyldet, men historien om Ajax-mandskabet som et decideret ungt holder nu ikke helt.
Anfører for Ajax, Matthijs de Ligt.
 Frenkie de Jong i duel med Christian Eriksen i første opgør mod Tottenham.
1 / 2Anfører for Ajax, Matthijs de Ligt.
1 / 2Frenkie de Jong i duel med Christian Eriksen i første opgør mod Tottenham.
2 / 2Jo, træner Erik ten Hag råder i skikkelse af den 19-årige forsvarer Matthijs de Ligt og midtbanefænomenet Frenkie de Jong på 21 år over to af Europas mest spændende talenter, men derudover er holdets stamme særdeles erfaren med en akse bestående af Daley Blind (29), Lasse Schöne (32) og Dusan Tadic (30).
Heller ikke i 2019 vinder man ret meget udelukkende med mælketænder, og i den første semifinale var Ajax-holdets gennemsnitsalder på de 13 aktive spillere 25,6 år, hvilket er meget tæt på det statistisk optimale.
Til gengæld er hele ni spillere på det nuværende hold gengangere fra mandskabet, der allerede i 2017 imponerede i Europa League mod først FC København og siden nåede helt til det års EL-finale i Stockholm mod Manchester United (0-2) på Friends Arena.
Kontinuitet er vigtig, når man ikke råder over turneringens største budget.
Dansk finaledeltager garanteretDengang var både Kasper Dolberg og Lasse Schöne på banen fra start i slutkampen, og de to danskere samt mindre sandsynligt Rasmus Nissen har en god chance for at blive de første danskere på banen i en CL-finale, siden Daniel Agger og Liverpool for 12 år siden tabte til AC Milan i Athen.
Lasse Schöne indtager en nøglerolle for Ajax.
I vejen for det scenarie står Tottenham med Christian Eriksen som bærende kræft, så medmindre der opstår skader eller voldsomme formdyk, vil der under alle omstændigheder stå en dansker på banen i finalen i Madrid.
Det er nu nok overraskelsen Ajax, de fleste neutrale fodboldfans holder med onsdag aften i Amsterdam.
Opgøret mellem Ajax og Tottenham spilles klokken 21.
00 onsdag aften på Johan Cruyff Arena i Amsterdam.
Ajax vandt de to holds første møde i London med 1-0.
Kampen kan ses på 3+ eller høres direkte i LIGA på P3.
FacebookTwitterKopier linkEmner:Fodbold|Lasse Schöne (fodboldspiller)|Nicolai Boilesen (fodboldspiller)|Amsterdam|Holland




https://www.dr.dk/nyheder/udland/ekspert-presset-iran-har-ikke-laengere-grund-til-blive-i-atomaftale

UdlandEkspert: Presset Iran har ikke længere grund til at blive i atomaftale I stedet for vækst og fremgang efter aftalen oplever iranerne økonomisk krise.
Irans præsident, Hassan Rouhani, besøger her atomkraftværket Bushehr i 2015.
Af Jakob Busk Olsen08.
maj 2019 kl.
12.
18Bemærk: artiklen er mere end 30 dage gammelLæs opUdsigterne for den engang så hyldede internationale atomaftale med Iran er særdeles dystre.
Sådan lyder vurderingen fra lektor på Københavns Universitet Rasmus Christian Elling, efter Iran i dag har meddelt, at landet delvist trækker sig fra atomaftalen.
- Der er ikke længere nogen gulerod for Iran.
Europæerne og de andre aftalepartnere har ikke været i stand til at leve op til det, de har lovet, efter USA trak sig ud af atomaftalen.
- Derfor bliver man nu nødt til at tale med store ord, siger Rasmus Christian Elling, der netop har udgivet en bog om det moderne Irans historie.
Læs også:Iran trækker sig fra dele af atomaftaleDa Trump trak sigFor nøjagtig et år siden trak præsident Donald Trump USA ud af atomaftalen og genindførte efterfølgende sanktioner mod Iran.
De amerikanske skridt har haft en dramatisk effekt på Irans økonomi, fortæller Rasmus Christian Elling:- Siden USA har trukket sig ud af atomaftalen, er den økonomiske krise, som Iran allerede befandt sig i af andre årsager, blevet drastisk forværret.
Man snakker om, at middelklassen har fået halveret sit indtægtsgrundlag, siden sanktionerne er blevet genindført.
Eksperten nævner tårnhøj inflation og arbejdsløshed som oplagte krisetegn.
Samtidig må mange iranere gå fra hus og hjem, fordi deres opsparing er blevet udhulet af et dramatisk fald i den iranske valutas værdi.
Sådan lød det, da Donald Trump trak USA ud af atomaftalen:Presset regeringKrisen sætter den relativt moderate regering i Iran under pres, fordi den i høj grad har satset på atomaftalen som midlet til vækst og fremgang i landet.
- Det er en regering, som har lovet den iranske befolkning, at aftalen ville føre til en forbedring af den iranske økonomi, og det har regeringen altså ikke været i stand til at give den iranske befolkning.
Samtidig med stigende utilfredshed i befolkningen bliver regeringen presset af de magtfulde røster, der hele tiden har været modstandere af atomaftalen.
- De konservative kræfter i Iran har længe sagt, at Vesten ikke vil leve op til sine løfter i atomaftalen, og de ser sig nu bekræftet og mener, at Iran lige så godt kan trække sig helt ud af aftalen og optrappe konflikten med Vesten.
Glæden over atomaftalen er forlængst forduftet i den iranske befolkning.
Tilbage til de gamle midlerIrans slet skjulte trussel om at rive atomaftalen over skyldes ikke mindst en skuffelse over især de europæiske underskrivere.
- Da USA trak sig ud af atomaftalen, lovede europæerne at skabe en særlig kanal, hvorigennem man kunne handle med Iran uden om de amerikanske sanktioner.
Og det har europæerne endnu ikke været i stand til at vise med sikkerhed, at de har kunnet.
Derfor har iranerne nu svært ved at få øje på incitamentet til at blive i atomaftalen.
- Der er ikke ret mange andre ting, iranerne kan gøre.
Iran er ikke et stærkt land, som har en masse konventionelle allierede, de kan stole på, siger Rasmus Christian Elling.
- Iran har kun ét kort i forhandlingsspillet, og det er frygten for at deres lovlige atomprogram kan blive gjort til et ulovligt, militært atomprogram.
Ved ligesom at lege med den her implicitte trussel om at berige uran, så prøver iranerne at tvinge sig til forhandlingsbordet, eller i hvert fald sætte atomaftalens parter i en situation, hvor de bliver nødt til at leve op til de løfter, de har givet iranerne.
Atomaftalen med Iran•Atomaftalen med Iran blev indgået i sommeren 2015 med USA, Rusland, Kina, Storbritannien og Frankrig, samt EU og Tyskland.
•Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
•Følger Iran atom-aftalen i 10 år, vil det ifølge forskere tage dem 12 måneder at bygge en atombombe.
•Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
•Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
•Iran skulle også reducere sine lagre af beriget uran fra 10.
000 kilo til 300 kilo.
•Iran forpligtede sig samtidig til at lade FN foretage inspektioner af de iranske atomanlæg, herunder også militære atomanlæg, med 24 dages varsel.
•Et anlæg blev som følge af aftalen omlagt til et forskningscenter.
•Aftalen lagde også restriktioner på salg af atomteknologi med fredelige formål til Iran frem mod 2025, ligesom også våbenembargoen mod Iran skulle opretholdes i fem år frem.
FacebookTwitterKopier linkEmner:Donald Trump (politiker)|Iran|Sikkerhedspolitik|USA|Københavns Universitet




https://www.dr.dk/nyheder/penge/korrespondent-risikochefs-afgang-tyder-paa-alvorlige-problemer-i-nordea

Den store skattelækSe temaPengeKorrespondent: 'Risikochefs afgang tyder på alvorlige problemer i Nordea'Midt i hvidvasksag har Nordeas risikochef valgt at trække stikket.
Frem til 2014 havde Julie Galbo en stiling som vicedirektør i Finanstilsynet.
Nu forlader hun stillingen som risikochef i Nordea.
Af Alexander Hecklen08.
maj 2019 kl.
12.
39Bemærk: artiklen er mere end 30 dage gammelLæs op- Det er svært at se som andet end et tegn på alvorlige problemer i arbejdet med at få styr på bankens risikokontrol.
Sådan lyder vurderingen fra DR Nyheders økonomikorrespondent, Casper Schrøder, efter at Nordea for kort tiden siden meldte ud, at bankens risikochef, Julie Galbo, forlader virksomheden.
- Jeg føler, at Nordea – og jeg personligt – har opnået meget, og det er nu tid til forandring og nye muligheder, siger Julie Galbo i bankens meddelelse til fondsbørsen.
Det er ifølge Nordea Julie Galbo selv, der har besluttet at forlade banken.
Men derudover er årsagen til hendes afgang ikke yderligere beskrevet.
- Hendes afgang fortæller os ikke noget om, hvad problemerne faktisk består i, fortæller Casper Schrøder.
Finansvagthund skulle øge troværdighedI årene 2010 til 2014 havde Julie Galbo en stilling som vicedirektør i Finanstilsynet.
Her havde hun ansvaret for den danske myndighed, der holder øje med, om bankerne lever op til deres forpligtelser.
CV - Julie GalboRisikochef for Nordea (2017-2019)Leder af Nordeas Regulatory Change Management (2015-2016)Leder af Alternatives & Manager Selection i Nordea Asset Management (2014-2015)Vicedirektør for Finanstilsynet (2010-2014)Afdelingschef i Økonomi- og Erhvervsministeriet (2009)Administrerende rådgiver for Nordeas Private Banking i Danmark (2008)Overvågningsansvarlig for Nordea Markets (2005-2007)Kilde: NordeaMen samme år skiftede hun til en stilling i Nordea.
Hos banken blev hendes skifte set som et løft af Nordeas troværdighed, fortæller økonomikorrespondenten.
- Da Julie Galbo blev ansat, var hun en troværdighedstrumf for Nordea.
Med ansættelsen af en tidligere vicedirektør fra Finanstilsynet kunne det nærmest ikke være et tydeligere signal om, at man tog opgaven alvorligt, siger Casper Schrøder.
I 2017 blev Julie Galbo forfremmet til global risikochef, og hun har blandt andet haft ansvaret for at kommentere mange af de skandalesager, der i de seneste år er kommet frem om banken.
- I Julie Galbos tid i Nordea har banken været gennem en række alvorlige sager.
Nogle af dem foregik før hendes tid, men flere af sagerne har trukket lange spor næsten helt op til i dag, siger Casper Schrøder.
- Man må konstatere, at Nordeas evne til at håndtere de seneste års store sager - for eksempel Panama Papers og den seneste store hvidvasksag - har været katastrofalt dårlig, og Julie Galbo har stået som en central person i offentligheden i flere af disse sager, fortsætter han.
Kritiseret for at bruge 'gylden svingdør'Senest har Berlingske afdækket, hvordan Nordea i København i årene fra 2004 til 2014 har været indblandet i mistænkelige transaktioner på op til knap 2 milliarder kroner.
Sagen har blandt andet fået partierne Dansk Folkeparti og SF til kritisere, hvad der er blevet omtalt som en "gylden svingdør" for ansatte i Finanstilsynet, der skifter til lukrative stillinger i bankerne.
Partierne har derfor foreslået, at der indføres en periode med karantæne for ansatte, der forlader Finanstilsynet, hvor de ikke kan arbejde med samme område for bankerne.
Nordea oplyser til DR Nyheder, at Julie Galbo ikke har noget nyt job på hånden, men at hun vil blive måneden ud i banken for at sikre overdragelsen af sin stilling.
- Det er opsigtsvækkende, at Julie Galbo forlader Nordea, uden vi egentlig får nogen klar forklaring - andet end at hun selv synes, det er tid til forandring, siger Casper Schrøder.
- Nordea står over for et enormt genopretningsarbejde med deres arbejde med hvidvask.
Og også med at genoprette tilliden til banken i offentligheden.
Julie Galbo er en helt central person i den opgave, og derfor ville hendes afgang ikke været kommet, medmindre enten hun selv eller banken mener, at det er absolut nødvendigt, fortsætter han.
Hverken Nordea eller bankens afgående risikochef ønsker at stille op til interview.
Julie Galbo bekræfter dog i en sms, at beslutningen om at fratræde er hendes egen.
Bagmandspolitiet, SØIK, efterforsker i øjeblikket bankens danske afdeling for, om der er foregået hvidvask, og om banken har gjort nok.
OVERBLIK: Nordeas sager om brud på hvidvaskloven•Finanstilsynet i Danmark undersøgte i 2015 Nordea for hvidvask og anmeldte på den baggrund banken til politiet i Danmark i 2016.
•Tilsynet var i en undersøgelse kommet frem til, at banken ikke havde overholdt reglerne for bekæmpelse af hvidvask og terrorfinansiering.
•Samme forseelse har tidligere kostet Nordea store bøder.
Nordea i Sverige fik i 2015 og 2013 bøder på henholdsvis 50 og 30 millioner svenske kroner.
•Bagmandspolitiet (SØIK) har på baggrund af tilsynets anmeldelse siden efterforsket sagen og har blandt andet ransaget Nordeas danske hovedkontor i 2017.
•I oktober 2018 anmeldte hedgefonden Hermitage Capital Management Nordea for hvidvask af samlet 2,6 milliarder kroner i Danmark, Sverige, Norge og Finland.
Anmeldelsen er sket til bagmandspolitiet i de fire lande.
•I USA undersøger myndighederne, om Nordea har brudt visse "finansielle sanktioner" i perioden 2008-2014.
Nordeaoplyste første gang om den amerikanske undersøgelse i januar 2017 i sit årsregnskab for 2016.
•Nordea har ifølge sit regnskab for første kvartal 2019 reserveret 709 millioner kroner til bøder i sager om hvidvask.
•Kilder: Nordeas regnskaber.
Bagmandspolitiet i Norden: Søik, Økokrim, Ekobrottsmyndigheten og Keskusrikospoliisi, RitzauFacebookTwitterKopier linkEmner:Nordea|Finanstilsynet|Økonomisk kriminalitet|Pengeinstitutter|Sverige




https://www.dr.dk/nyheder/politik/folketingsvalg/kristendemokraternes-unge-afloeser-en-foedselsdag-jeg-sent-vil-glemme

FolketingsvalgKristendemokraternes unge afløser: 'En fødselsdag, jeg sent vil glemme'Isabella Arendt Laursen havde sin debut til partilederdebat i går aftes - på sin 26 års fødselsdag.
Isabella Arendt Laursen var ved at stige på et tog til Aarhus, da landskontoret ringede.
Af Thea Deleuran Müller08.
maj 2019 kl.
12.
08Bemærk: artiklen er mere end 30 dage gammelLæs opSelvom der var flere nye ansigter til partilederdebatten i går på TV 2, var der én person, som vi i hvert fald ikke på forhånd havde forventet.
Det var Isabella Arendt Laursen fra Kristendemokraterne, der fyldte 26 år i går og pludseligt måtte træde til, da partiets formand, Stig Grenov, efter debatten på DR1 blev ramt af sygdom.
- Pludselig ringer de inde fra landskontoret og siger 'Stig har fået det dårligt, så hvor tæt er du på Hovedbanen, og kan du tage debatten på TV2?
'Og det heldige var, at Isabella Arendt Laursen allerede var på Hovedbanegården, fordi hun var på vej til at stige på toget til Aarhus, hvor hun stiller op.
- Derfra gik det virkelig hurtigt.
Jeg når hurtigt at købe en kop kaffe og kommer op og får sminke og mikrofon gjort klar, og så var vi live.
Det var en meget hektisk og forvirrende time, siger hun.
En halv time efter Isabella Arendt Laursen var blevet ringet op af landskontoret, stod hun på landsdækkende tv til partilederdebatten på TV 2.
Alligevel nåede hun at blive nervøs, inden hun have debut i en partilederdebat, hvor hun blandt andet stod over for statsministeren.
- Jeg tænkte alt og ingenting på samme tid, men de andre var søde til at minde mig om at trække vejret, og at det nok skal gå, og da vi først gik i gang, er det jo ikke min første valgkamp, og så tog vi det på rutinen, siger hun og fortsætter:- Partilederne lyder jo heldigvis meget som deres folk ude i resten af landet, og debatten løb meget, som debatter plejer at gøre, så da kameraerne først rullede, synes jeg, det gik fint.
Læs også:Kristendemokraternes formand trækker sig fra partilederdebatEfter partilederdebatten i går fik hun også fødselsdagssang fra alle partilederne og statsministeren.
OM KANDIDATENIsabella Arendt Laursen har været aktiv i politik i 10 år og ud over et kortvarigt skifte til Radikale Venstre, har hun været hos Kristendemokraterne i stort set alle årene.
I 2017 blev hun næstformand for partiet, hvilket hun stadig er i dag.
Selvom hun stiller op i Aarhus, bor hun i Vanløse med sin mand, som hun blev gift med 1.
december sidste år.
I dag har hun pause fra Købehavns Univeristet, hvor hun ellers studerer statskundskab.
Derudover arbejder Isabella Arendt Laursen som forskningsassistent på Institut for Lykkeforskning.
- Det var en vildt mærkelig og fed oplevelse, at hele partitoppen stod og sang fødselsdagssang for mig.
Det er en fødselsdag, jeg sent vil glemme.
Ros fra formand Stig GrenovIsabella Arendt Laursen er født i Fredericia i 1993, men sin unge alder til trods er det hendes tredje valgkamp.
Hun stillede op til Folketinget første gang allerede som 18-årig i 2011.
Alligevel var det noget særligt at stå på landsdækkende tv over for de andre partiledere.
- Det var fedt at opleve, at jeg kan spille op mod dem, siger Isabella Arendt Laursen.
- Heldigvis har vi jo et system i Danmark, hvor det er helt almindelige mennesker, der kan stemme på helt almindelige mennesker, og det mærkede jeg også i går aftes.
Fra hendes formand er der også kun ros at hente:- Hun kommer ind direkte fra højre side og går ind og lægger hele striben ned, lyder det fra partiformand Stig Grenov, der igen er på toppen efter sit ildebefindende efter udsendelsen på DR1.
- Det var held i uheld, for hun skulle have siddet i et tog på vej til Aarhus, men det gjorde hun så ikke, fordi det var hendes fødselsdag, og derfor kunne vi gøre det.
Vestjysk fremgang til KristendemokraterneI dagene op til at statsminister Lars Løkke Rasmussen i går trykkede på knappen, var det allerede diskuteret, om folketingskandidat Kristian Andersen skulle stille op til partilederrunderne i stedet for Stig Grenov.
Det afviste både TV 2 og Danmarks Radio.
Læs også:KD-formand er på benene igen efter aflysning af tv-debatKristian Andersen er vestjyde og byrådspolitiker, og han leverede det bedste kommunalvalg til Kristendemokraterne nogensinde ved kommunalvalget 2017.
Vil du læse mere om kandidaterne og de forskellige partier?
Besøg DRs store valgsiden ved at klikke her.
Der kan du også prøve DRs kandidattest og se, hvilke partier og politikere du er mest enig med.
Der sendes også valg-tv på DR 2 og her på dr.
dk fra klokken 11.
00 til 15.
00 i dag.
Her blev han topscorer i Ringkjøbing-Skjern kommune, hvor han trak seks mandater ind i byrådet.
Heriblandt hans egen lillebror, skriver JydskeVestkysten.
'Vi har noget at byde på'En af udfordringerne for partiet er også at få oplysningen ud til folket om, hvad partiet står for i dag, lyder det fra Bjarne Steensbech, DR's politiske analytiker.
- Billedet af Kristendemokraterne, tror jeg, er, at det fortsat er Kristeligt Folkeparti, som det hed engang.
Og det er forestillingen om, at Kristendemokraterne stadig siger nej til eksempelvis abort.
Og det er jo ikke tilfældet.
- Det er et parti, der har rykket sig på rigtig mange af de her spørgsmål, siger han.
Og det har han en god pointe i, siger Kristendemokraternes formand Stig Grenov.
- Vi er nødt til at forholde os til den politiske dagsorden, der er i dag.
Vi har noget at byde på.
Vi har et menneskesyn, som vi ikke har rokket os fra, og som vi bygger politik på ind i 2019.
Læs også:Vred Grenov efter afvisning: Det kommer ikke TV 2 og DR vedHer vil Kristendemokraterne også gerne styrke det nære samfund nedefra, fortæller formanden:- Vi kan se, hvordan folk går på gaden for at få ordentlige normeringer i vuggestuen og i børnehaverne, og vi ser også en udvikling henimod, at folk selv vil passe deres børn, og det vil vi gerne støtte dem i.
'Børn skal ikke have angst'De sidste fire valgkampe har Kristendemokraterne ikke formået at få en plads i Folketinget.
Sidste gang partiet havde mandater til at sidde på en af de 179 pladser var tilbage i 2005.
I den nyeste meningsmåling står partiet til at få 0,4 procent af stemmerne.
Isabella Arendt Laursen tror dog stadig på, at partiet har en chance.
En af de vigtigste mærkesager for den unge folketingskandidat er også helt ubetinget børn:- Mit mål er, at det skal være rart at være barn, og børn skal ikke have angst, fordi de går i skole.
Det er absolut min stærkeste mærkesag, at det skal være godt at være barn i Danmark.
Du kan høre meget mere om Kristendemokraterne i podcast-serien 'Partierne i Slotsholmen', som du kan finde her.
FacebookTwitterKopier linkEmner:Kristendemokraterne|Lars Løkke Rasmussen (politiker)|Stig Grenov (politiker)|Valg og folkeafstemninger|København




https://www.dr.dk/nyheder/politik/folketingsvalg/saadan-kan-du-foelge-folketingsvalget-paa-dr

FolketingsvalgSådan kan du følge folketingsvalget på DRValget dækkes intenst på alle DR's platforme.
Her får du det store overblik.
Rasmus Paludan, Klaus Riskær Pedersen, Pia Olsen Dyhr, Søren Pape Poulsen, Nicolai Wammen, Kristian Thulesen Dahl, Morten Østergaard, Lars Løkke Rasmussen, Pernille Skipper, Anders Samuelsen, Uffe Elbæk, Pernille Vermund og Stig Grenov står klar til valgkampens første partilederrunde på DR på Christiansborg i går.
Af Marco De Los Reyes08.
maj 2019 kl.
11.
44Bemærk: artiklen er mere end 30 dage gammelLæs opDen 5.
juni skal danskerne til stemmeurnerne.
Det står klart, efter statsminister Lars Løkke Rasmussen (V) i går udskrev folketingsvalg.
DR vil naturligvis dække valget på alle leder og kanter, så du og alle andre er bedst muligt klædt på til den store valgdag.
- DR dækker valget i en række særlige formater på tværs af radio, tv og digitale platforme.
Vi har som ambition at være med til at gøre danskernes valg så oplyst som overhovedet muligt.
Vi ønsker at fremkalde politikernes ambition for fremtidens Danmark tydeligt, så det står klart for vælgerne, hvad partierne står for, og hvor de adskiller sig på de områder, der betyder mest for vælgerne, fortæller Thomas Falbe, nyhedschef i DR Nyheder.
Herunder er et overblik de steder, hvor du på de forskellige platforme især kan blive meget klogere på det kommende valg.
Her kan du følge valget på dr.
dkDen 7.
marts i år mødtes Kristian Thulesen Dahl (DF) og Pernille Vermund (NB) for første gang i en direkte duel.
Du vil løbende kunne følge med i valget på dr.
dk, hvor der vil være masser af nyheder og baggrundsartikler.
Men allerede nu kan du gå om bord i følgende ting:DR's politiske analytiker Jens Ringberg har fortalt de opstillede partiers historie krydret med nostalgiske tv-klip.
Du kan finde dem alle på denne side.
Med DR's kandidattest kan du se, hvilke partier og politikere du er mest enig med.
Måske kan du endda blive en smule klogere på, hvem du skal stemme på til folketingsvalget.
Tag kandidattesten her.
Uffe Elbæk på talerstolen ved Alternativets landsmøde den 27.
april 2019.
Vi har udvalgt 25 markante lovforslag, der delte partierne.
Lovforslag, som politikerne allerede har stemt om.
Tjek her, hvilket parti du stemmer mest som.
DR vil gerne invitere dig med til det, vi kalder 'Uenige Sammen', som finder sted søndag 2.
juni.
Her mødes du personligt med en, der mener noget andet, end du gør.
Én, du ikke kender i forvejen.
Her kan du læse mere og melde dig til Uenige Sammen.
Der vil fra og med på torsdag være Tæt på, hvor brugerne kan stille spørgsmål til partilederne.
Det sker efter Mød Partierne, som de fleste dage sendes på DR1 lige efter TVA 21.
30.
Du kan også gå ind på P3's valgunivers, hvor du kan finde programmer, artikler, playlister og satirevideoer.
Det store overblik over vores dækning på dr.
dk, hvor du også hele tiden kan blive opdateret med de seneste nyheder, finder du her.
Det kan du se i tvMorten Østergaard (B) og Justitsminister Søren Pape Poulsen (K) under Folketingets åbning 2.
oktober 2018.
DR1Mød Partierne sendes fra og med på torsdag klokken 22.
00 på hverdage - fredag dog allerede 21.
30.
Her vil Kåre Quist på skift have besøg af partilederne, som især skal svare på spørgsmål om deres partis kerneværdier.
Mød Partierne sendes dog ikke tirsdag og torsdag i næste uge, hvor der er semifinaler i Det internationale Melodi Grand Prix.
Søndag den 2.
juni klokken 21.
00 sendes en times tv-duel mellem topkandidaterne til at lede Danmark, Venstres formand, Lars Løkke Rasmussen, og Socialdemokratiets formand, Mette Frederiksen.
Demokratiets aften sendes klokken 20.
00 mandag den 3.
juni.
Der bliver tale om en politisk festaften, der sendes direkte fra Koncerthuset, som fyldes med vælgere fra hele landet, og hvor alle partilederne er samlet til debat.
Der var arrangeret en partidebat om sundhed, ældrepleje og værdig tilbagetrækning hos Ældre Sagen den 6.
februar.
TVA 18.
30 vil frem til valget hver dag være udvidet med fem minutter.
Aftenshowet vil frem til valget også have fokus på valget.
Sendes de fleste dage 19.
10.
Og så sendes der selvfølgelig Valgaften på DR1 den 5.
juni, ligesom vi følger op med Valgmorgen fra tidligt næste morgen.
DR2Debatten sendes torsdage fra 20.
00 til 21.
30 og kommer i høj grad til at handle om valget.
Deadline kommer dagligt til at have et særligt fokus på valgets største temaer.
Sendes dagligt fra 22.
30 til 23.
00.
Det kan du høre i radioenPia Olsen Dyhr (SF) og Pernille Skipper (Ø) var 1.
maj begge på talerstolen i Kastrup.
P1I P1 Morgen vil der være et særligt fokus på valget hver dag.
Og morgenen efter valget vil alle partiledere være med live i udsendelsen.
P1 Morgen sendes på hverdage fra 06.
00 til 09.
00 og om lørdagen fra 08.
00 til 10.
00.
I Slotsholmen, der sendes hver torsdag fra 09.
00 til 10.
00, er der naturligvis fokus på valget.
Programmets slogan er "Tættere på dansk politik kommer du ikke".
Alle partilederne vil på skift deltage i P1 Orientering.
Sendes hverdage fra 16.
00 til 18.
00 og lørdage fra 17.
00 til 18.
00.
P1 Debat vil rejse rundt i landet med et dagligt fokus på valget.
Sendes tirsdag til torsdag fra 12.
15 til 13.
00.
På valgaftenen vil der være en ekstraudsendelse kun om valget.
P3I P3 Nyheder dækkes valgkampen for dig, der er lidt ny i stemmeboksen.
Fire unge vælgere følges, fra valgkampen begynder, til de skal sætte deres første kryds.
Flere af historierne er udviklet sammen med unge i NyhedsNetværket her, som du kan melde dig ind i og få indflydelse.
Lars Løkke Rasmussen (V) interviewes i forbindelse med et arrangement på Køge Torv i april.
Go’ morgen P3 sendes fra 06.
00 til 09.
00 på hverdage.
Her får de unge et overblik over dagens vigtigste begivenheder i valgkampen.
DanskerBingo sendes mandag til torsdag fra 09.
00 til 12.
00.
Her jagtes kernevælgere til partierne for at finde ud af, hvem de er, og om de lever op til vores fordomme.
Musikchefen sendes mandag til torsdag fra 12.
00 til 14.
00.
I hvert program er en partileder på besøg en halv time til en musikalsk ’vis mig dit køleskab’.
Curlingklubben sendes fra 14.
00 til 16.
00 på hverdage.
Det er valgets frikvarter, hvor der tales om valgplakater, tøj, valgsange og i den dur.
Toft & Co sendes mandag til torsdag fra 16.
00 til 18.
00.
Her bliver der gået tæt på valget, og via faktavejen finder vi ud af, hvad der er op og ned i diskussionerne.
I Sangskriver forsøger Jonas Gülstorff sammen med en musiker at skrive en valgsang, der opfordrer til demokratisk deltagelse og medborgerskab.
Sendes på lørdag fra 10.
00 til 12.
00.
P3's valgbar sendes som udgangspunkt de to sidste fredage fra 09.
00 til 18.
00 fra henholdsvis studenterhuset i Odense og studenterhuset i Aalborg.
P4Skyd på formanden, som får besøg af alle partiledere, sendes på hverdage fra 13.
00 til 14.
00Mød partiet er en lokal debat med folketingskandidater fra storkredsene.
Sendes på hverdage fra 09.
00 til 10.
00.
Mads og partilederne - en valgudgave af Mads og monopolet - sendes fra 09.
00 til 12.
00 den sidste lørdag inden valget.
Og her kan du også følge valget?
Anders Samuelsen (LA) forud for  åbningsdebatten i Folketinget den 4.
oktober i fjor.
Folkene bag radioprogrammet Slotsholmen laver podcasten Partierne på Slotsholmen, hvor du får portrætter af alle partierne med nedslag i afgørende begivenheder i deres historie.
I P3's nyhedspodcast Den daglige dosis forsøger Theo og Caro at gøre valgkampen forståelig for dig.
Podcasten ligger klar klokken seks alle hverdage.
DR Nyheders Messenger Chatbot pakker dagens vigtigste historier til dig hver aften og giver dig et nemt og overskueligt valgoverblik hver lørdag - tilmeld dig herSnapvært Lasse guider dig gennem valget på DR Nyheder på Snapchat.
Ultra Nyt gør børn klogere på folketingsvalget med explainers, quizzer og nyhedsindslag.
Du finder det i Ultra-appen eller på dr.
dk/ultra/ultranytVi vil løbende opdatere denne side, så du altid har et aktuelt overblik over, hvordan DR dækker folketingsvalget på de forskellige platforme.
FacebookTwitterKopier linkEmner:DR1|Lars Løkke Rasmussen (politiker)|Mette Frederiksen (politiker)|Valg og folkeafstemninger|København




https://www.dr.dk/nyheder/indland/flere-praktiserende-laeger-foeler-sig-udbraendte-gaar-ud-over-patienterne

SundhedsreformSe temaIndlandFlere praktiserende læger føler sig udbrændte: Går ud over patienternePatienter med en udbrændt læge har en højere risiko for at blive indlagt unødvendigt.
Patienter, der har en udbrændt læge, skifter oftere til en anden læge, end de patienter, der har en læge, der ikke føler sig udbrændt.
(© Colourbox)Af Emma Lichscheidt08.
maj 2019 kl.
12.
01Bemærk: artiklen er mere end 30 dage gammelLæs opFlere og flere praktiserende læger føler sig udbrændte, og det fører til en dårligere kvalitet i den behandling, de tilbyder patienterne.
Det viser et nyt ph.
d-studie fra Aarhus Universitet.
Det viser blandt andet, at patienter med en udbrændt læge har en højere risiko for at blive indlagt på sygehuset unødvendigt, og at de oftere skifter læge.
I en spørgeskemaundersøgelse fra 2016 fandt forskerne frem til, at ti procent af de praktiserende læger i 2016 følte sig udbrændte i en svær grad.
Det er dobbelt så mange som fire år tidligere.
Det viser undersøgelsenForskerne har undersøgt de praktiserende lægers udbrændthed og konsekvenserne for kvaliteten af den behandling, de giver patienterne.
I en spørgeskemaundersøgelse fra 2016 blandt landets praktiserende læger fremgik det, at ti procent følte sig udbrændt i en svær grad.
Det er dobbelt så mange som fire år tidligere.
Cirka halvdelen af de adspurgte læger svarede, dvs.
omkring 1.
700 læger.
Forskerne har siden undersøgt konsekvenserne og har fundet frem til, at sandsynligheden for, at patienter skifter læge, er cirka 30 procent højere, når lægen har svære tegn på udbrændthed, end når lægen ikke har tegn på udbrændthed.
Derudover har forskerne også fundet frem til, at raten for potentielt unødvendige indlæggelser er 20 procent højere hos lægerne med svære tegn på udbrændthed end hos læger, der ikke har tegn på udbrændthed.
- Udbrændthed er et udtryk for, at der er et højt og vedvarende arbejdspres, og det kendetegnes ved en følelse af svær udmattelse og en tilbøjelighed til at distancere sig lidt fra sit arbejde og blive mere kynisk.
Det kan måske være en måde at overleve på i sit arbejde, hvis man føler sig presset, forklarer forskeren bag, Karen Busk Nørøxe.
Potentielt unødvendige indlæggelser og flere lægeskiftForskerne har fundet frem til, at sandsynligheden for, at patienten skiftede læge, var cirka 30 procent højere, når lægen havde svære tegn på udbrændthed, end når lægen ikke havde tegn på udbrændthed.
Derudover var raten for potentielt unødvendige indlæggelser 20 procent højere hos lægerne med svære tegn på udbrændthed.
Sådan har forskerne undersøgt kvaliteten af behandlingenI studiet har forskerne undersøgt lægernes egen vurdering af deres behandlingskvalitet samt undersøgt sygehusregistre for at se, hvilke indlæggelser, lægernes patienter har haft.
Derudover har forskerne også kigget på, hvor tit patienterne skifter læge.
Karen Busk Nørøxe fortæller, at der kan være flere forklaringer på, hvorfor lægen ender med at lave en unødvendig indlæggelse.
Det kan for eksempel være mere overskueligt for lægen at sende patienten videre i systemet.
- En forklaring kan være, at lægens henvisningstærskel er mindre end ellers, fordi han ikke overskuer de komplekse problemstillinger, der ofte er i spil.
Så vil patienten opleve en unødvendig indlæggelse, forklarer hun.
Det er især alvorligt, hvis patienten ikke har modtaget den optimale behandling og derfor er blevet mere syg (.
.
.
)Karen Busk Nørøxe, forskerMen det kunne måske være undgået, hvis lægen havde gjort et bedre forebyggende arbejde.
For eksempel i forbindelse med lunge- eller urinvejsinfektioner eller diabetes.
- Det er især alvorligt, hvis patienten ikke har modtaget den optimale behandling og derfor er blevet mere syg, end det havde været nødvendigt.
Altså hvis det simpelthen er et spørgsmål om, at patienten ikke har fået den nødvendige forebyggelse eller behandling, siger hun.
Hør forskeren forklare resultaterne herPLO: Uddan flere hurtigt!
Hos De Praktiserende Lægers Organisation synes formanden for rekrutteringsudvalget, Gunver Lillevang, at det er bekymrende, at mange praktiserende læger har det så skidt og oplever at føle sig udbrændte på den måde.
Samtidig er hun dog ikke overrasket.
- Det, der presser almen praksis lige nu, er jo, at der er færre og færre læger, men der er flere og flere opgaver; der bliver flyttet opgaver ud fra sygehusene, der bliver flere ældre danskere og flere danskere med kroniske sygdomme, som skal håndteres i almen praksis, forklarer hun.
Hun peger på, at der først og fremmest er brug for at få uddannet flere praktiserende læger.
- Store dele af Folketinget, hvis ikke hele Folketinget, er enige om at skrue gevaldigt op for uddannelsespladserne til almen medicin.
Det siger de i hvert fald, men det skal de politisk beslutte, og så skal vi se at komme i gang med det, så vi kan få nogle flere læger, siger hun.
Forsker Karen Busk Nørøxe mener også, at studiet må give stof til eftertanke.
- Jeg tænker i hvert fald, at det er noget, man skal tænke ind, når man udvikler fremtidens sundhedsvæsen, siger hun.
FacebookTwitterKopier linkEmner:Læger|Folketinget|Hospitaler|Videnskab|Praktiserende Lægers Organisation




https://www.dr.dk/nyheder/indland/louise-risikerer-tvangsflytning-her-er-saa-stille-og-fredeligt

IndlandLouise risikerer tvangsflytning: Her er så stille og fredeligtMunkebo i Kolding undgår ikke nedrivninger, selvom kun 26 personer uden for arbejdsmarkedet holder området på ghettolisten.
Louise Lund Poulsen skal måske tvangflyttes fra sin lejlighed i Munkebo.
Af Magnus Dam Nielsen08.
maj 2019 kl.
13.
03Bemærk: artiklen er mere end 30 dage gammelLæs opI Munkebo i Kolding står Louise Lund Poulsen og hopper på en stor, grøn hoppepude sammen med sin toårige datter.
Udefra kunne det ligne et legeland, men faktisk er Munkebo på listen over de hårdeste ghettoer i landet, og de er nu tvunget til at rive 36 boliger ned.
Derfor risikerer Louise Lund Poulsen nu at blive tvangsflyttet fra sin bolig, selvom hun har svært ved at se, hvorfor området bliver forbundet med en hård ghetto.
- Her er stille og roligt.
Der er aldrig noget larm, der er ikke noget, der bliver ødelagt.
Der er ikke noget, der bliver brændt af.
Jeg har overhovedet ingen forståelse for, at Munkebo er en hård ghetto.
'De ved ikke, hvad der foregår'Legepladsen er omringet af treetagers høje murstensblokke.
De er nyrenoverede, har fået nye vinduer, nyt tag, alt er efterisoleret, og indvendig har lejlighederne også fået en kærlig hånd.
- Det er nogle dejlige lejligheder, påpeger Louise Lund Poulsen, imens hun hjælper sin datter med at balancere på et reb ude på den store legeplads.
Det har kostet 340 millioner kroner at få lejlighederne sat i stand, men på grund af lovkravet i den ghettoplan, som et bredt flertal i Folketinget har vedtaget, stod Munkebo til at skulle nedrive en stor del af lejlighederne.
Louise Lund Poulsen leger med sin datter.
Derfor sendte de en dispensation til Transport- Bygnings- og Boligministeriet i håb om, at de kunne nøjes med at rive 18 ud af 561 lejligheder ned.
Men Munkebo fik kun delvist medhold, og derfor skal en hel boligblok jævnes med jorden.
Louise Lund Poulsen forstår ikke, at man kan diktere et område på den måde uden selv at have været ude og opleve det.
- Det er jo totalt hul i hovedet, den beslutning.
Den er taget ud fra statistikker af nogen, der sidder bag et skrivebord, og ikke ud fra erfaringer med, hvad der egentlig foregår i de forskellige områder.
Tæt på at være af ghettolistenDer er gang i den ude på legepladsen.
Det har ringet ud til frikvarter på den skole, som Munkebo har liggende i baghaven, og som er en af de skoler, der klarer sig allerbedst i kommunen.
En kontrast til det billede, som Louise Lund Poulsen beskriver, når mørket falder på i Munkebo.
Her kan man en gang imellem, hvis man er heldig, støde på en dreng på en knallert, men det er også det eneste, fortæller hun.
- Jeg har ingen betænkeligheder ved at gå hjem fra byen om natten, når jeg nu er ude.
En af legepladserne i Munkebo.
Munkebo er faktisk tæt på at være helt af ghettolisten.
De mangler blot at få 26 flere beboere i beskæftigelse.
Men ikke desto mindre har de været på ghettolisten de seneste fem år, fordi de har opfyldt betingelserne for at være et ghettoområde.
Derfor er det nye lovkrav en måde at få de hårde ghettoområder af listen en gang for alle og bekæmpe parallelsamfund.
Louise Lund Poulsen forstår godt, at man har været nødt til at gøre noget drastisk for at komme problemet med ghettoer til livs, men den her måde er ifølge hende den forkerte.
- Man er også bare nødt til at kigge på enkeltstående tilfælde.
Man kan ikke skære alle ghettoer over én kam.
Vil gerne blive boendeFor Louise Lund Poulsen betyder planen, at hendes lejlighed skal ombygges til en ældrebolig.
Men hun ved endnu ikke, hvornår hun ryger ud af lejligheden.
- Og det vil jeg rigtig gerne have at vide.
Og helst i går, så jeg har noget, jeg kan planlægge efter.
Derfor er hun allerede begyndt at forberede sig på at blive tvangsflyttet.
Hun håber dog, at hun kan få lov til at blive boende i området.
- Jeg vil da gerne blive boende her så lang tid som muligt.
Lige om lidt starter Nanna i børnehave og efter det i skole.
Og alt det der flytten rundt, det er bare ikke godt.
FacebookTwitterKopier linkEmner:Munkebo|Socialforhold|Bolig|Transport-, Bygnings- og Boligministeriet|Kolding




https://www.dr.dk/nyheder/politik/ep-valg/stemmeret-til-16-aarige-og-hoejreorienterede-tosser-eu-formandskandidater

Kamp om EU-topposterSe temaEP-valgStemmeret til 16-årige og højreorienterede 'tosser': EU-formandskandidater tørnede sammenFrontløberne til posten som ny formand for Europa-Kommissionen mødtes i aftes i en live tv-debat.
Spidskandidat for den socialdemokratiske gruppe i EU-Parlamentet, Hans Timmermans (t.
h.
) og spidskandidaten for den konservative gruppe EPP, Manfred Weber (t.
v.
) forud for tirsdagens debat.
Af Maya Nissen08.
maj 2019 kl.
13.
32Bemærk: artiklen er mere end 30 dage gammelLæs opMens den danske valgkamp i går blev skudt officielt i gang, fortsatte en række europæiske politikere deres kamp om at vinde EU's topposter efter europaparlamentsvalget den 26.
maj.
Det skete i en tv-debat i aftes mellem de to aktuelt stærkeste kandidater til posten som ny formand for Europa-Kommissionen.
Her tørnede formanden for den konservative kristendemokratiske EPP-gruppe i Europa-Parlamentet, tyskeren Manfred Weber, sammen med den socialdemokratiske kandidat, Frans Timmermans fra Holland.
Begge er spidskandidater – eller såkaldte spitzenkandidater – for deres respektive partifamilier i parlamentet, som begge står til at få flest stemmer ved det forestående parlamentsvalg.
Vinder en gruppe, er det tanken fra parlamentets side, at spitzenkandidaten efterfølgende indtager posten som kommissionsformand.
Mange af stats- og regeringscheferne i EU, som egentlig har til opgave at indstille en kandidat til formandsposten, er dog imod denne proces.
Læs mere om spitzenkandidat-processen i faktaboksen her.
Sådan fungerer spitzenkandidat-processenDet er EU's stats- og regeringschefer, der skal indstille en kandidat til posten.
Dernæst skal Europa-Parlamentet så godkende eller forkaste personen.
Der står dog i EU-traktaten, at lederne skal indstille deres kandidat ”under hensyntagen til valget til Europa-Parlamentet”.
Og det er denne ”hensyntagen”, der i den grad har været til fortolkning.
Ifølge en række af de europæiske partier og europaparlamentarikere skal det forstås sådan, at kommissionsformanden skal være en af deres kandidater.
Derfor har de indført en spidskandidat-proces, hvor hver europæisk partifamilie skal stille med en spidskandidat til kommissionsformandsposten.
Stats- og regeringscheferne skal så vælge den kandidat, hvis gruppe er blevet størst ved valget.
Det har dog mødt modstand blandt flere stats- og regeringschefer, herunder statsminister Lars Løkke Rasmussen (V), og flere europaparlamentarikere.
'Få højreorienterede tosser'Trods denne strid fortsætter spitzenkandidaterne med at føre valgkamp.
Og under debatten blev de to kandidater udsat for spørgsmål fra publikum.
Et af de helt store emner var – ligesom det også er tilfældet ved det danske folketingsvalg – klimaet.
Her måtte den konservative spidskandidat, Manfred Weber, svare for sine holdninger på klimaområdet.
- Den næste kommissionsformand må være ansvarlig for at beskytte klimaet, lød det fra Weber, som understregede, at klimaet skam er højt på EPP’s dagsorden, på trods af at det ikke er blandt Webers egne erklærede mærkesager.
- Ud over nogle få højreorienterede tosser ved hver enkelt af os, at klimaspørgsmålet er eksistentielt for os, lød det fra Manfred Weber, som få sekunder efter undskyldte for sit ordvalg.
Emnet fik den socialdemokratiske Timmermans til at rette en skarp kritik mod Weber, som han blandt andet kaldte for ”en dinosaur, når det kommer til disse emner”.
Han hævdede samtidig, at størstedelen af Europa-Parlamentets arbejde for klimaet hidtil var kommet fra ”venstrefløjen, de grønne og os”.
Har du svært ved at forstå EU?
Her kan du finde ud af, hvad de forskellige ord betyder:- Greta ved, hvad hun vil.
Også de unge europæeres stemmeret kom til debat i forbindelse med klimaspørgsmålet, da Frans Timmermans luftede ideen om, at 16-årige EU-borgere skal have stemmeret.
De har nemlig ret til at blive hørt, særligt når det kommer til klodens klima, lød det.
- Unge mennesker ved, hvad de vil.
Greta Thunberg ved, hvad hun vil, sagde han ifølge Ritzau med henvisning til den 16-årige svenske klima-aktivist, som har inspireret unge i hele Europa til at strejke for klimaet.
Ifølge den konservative spidskandidat er stemmeret et nationalt spørgsmål, men man bør tage sagen op til debat mellem medlemsstaterne.
Fremmedkrigernes EU-rettighederUd over klimaforandringer var også EU’s indre sikkerhed og migration blandt de største emner under den 90 minutter lange tv-debat, heriblandt spørgsmålet om europæiske fremmedkrigere.
Også her var der uenighed mellem spidskandidaterne.
Weber mener ikke, at EU-borgere skal have ret til at vende hjem, men at deres sager bør blive håndteret af EU's kurdiske allierede i blandt andet Syrien og Irak.
Timmermans er derimod af den overbevisning, at man bør implementere en international domstol.
Valget til Europa-Parlamentet finder sted den 26.
maj.
Her kan du møde de danske spidskandidater:FacebookTwitterKopier linkEmner:EU|Europa-Kommissionen|Manfred Weber (politiker)|Valg og folkeafstemninger|Holland




https://www.dr.dk/nyheder/politik/folketingsvalg/live-tv-lars-loekke-lover-69-milliarder-til-kernevelfaerd-frem-til






https://www.dr.dk/nyheder/udland/20-personer-kvaestet-ved-togulykke-i-slesvig-holsten

Udland20 personer kvæstet ved togulykke i Slesvig-HolstenPassagertog har onsdag morgen ramt en lastbil ved en jernbaneoverskæring nær Rendsburg i Nordtyskland.
Toget kørte ind i lastbilen, der af ukendte årsager holdt stille på jernbaneoverskæringen.
08.
maj 2019 kl.
11.
12Bemærk: artiklen er mere end 30 dage gammelLæs opOmkring 20 personer er kvæstet, efter et tog onsdag morgen har ramt en lastbil ved en jernbaneoverskæring ved Rendsburg i den nordtyske delstat Slesvig-Holsten.
Sammenstødet er sket ved Alt Duvenstedt syd for Slesvig, oplyser en talsmand fra politiet i Kiel til det tyske nyhedsbureau dpa.
- Af ukendte årsager holdt lastbilen stille i en jernbaneoverskæring ved Alt Duvenstedt syd for Slesvig, skriver lokale medier.
Myndighederne siger, at adskillige personer ifølge de første meldinger er kvæstet.
En person er livsfarligt kvæstet, mens ni andre blev alvorligt kvæstet.
Ti blev lettere kvæstet.
Der er store forstyrrelser i den lokale og regionale trafik efter ulykken - navnlig i togforbindelserne mellem Hamborg og Flensborg.
Også trafikken mellem Husum og Kiel er stærkt berørt.
/ritzau/dpaFacebookTwitterKopier linkEmner:Tyskland|Ulykker|Rendsborg|Jernbaneanlæg|Trafik




https://www.dr.dk/nyheder/politik/folketingsvalg/loekke-satser-paa-comeback-der-var-heller-ingen-der-troede-liverpool

FolketingsvalgLøkke satser på comeback: Der var heller ingen, der troede Liverpool ville klare den i gårStatsministeren frygter ikke Socialdemokratiets forspring i valgets første måling.
Af Anne Klit Øllgaard08.
maj 2019 kl.
10.
04Bemærk: artiklen er mere end 30 dage gammelLæs opSelvom valgkampens første meningsmåling ikke efterlader den store grund til jubel hos Venstre, så er statsminister Lars Løkke Rasmussen optimist.
Ifølge Epinions-målingen vil blå blok kunne mønstre 43,7 procent af stemmerne, hvis der var valg i dag - og statsministeren står altså dermed til at tabe regeringsmagten.
Læs også:Første måling i valgkampen: Løkke er massivt bagud på pointVenstre alene står med 17,5 procent af stemmerne til en tilbagegang på tre mandater, mens Socialdemokratiet i målingen sikrer sig 28,1 procent af stemmerne.
Det får dog ikke statsministeren til at ryste i bukserne:- Der var heller ikke nogen, der troede Liverpool kunne klare sig i går, vel, lyder det fra Lars Løkke Rasmussen med henvisning til den engelske fodboldklubs overraskende comeback i Champions League-semifinalen i aftes mod FC Barcelona.
- Helt ærligt, det er slutresultatet, når kampen bliver fløjtet af, der gælder, og for mig handler det nu om at komme ud at tale med danskerne, om det vi har, uddyber statsministeren.
Se resten af interviewet med statsministeren fra flyers-uddeling i den københavnske morgentrafik i videoen ovenfor.
FacebookTwitterKopier linkEmner:Lars Løkke Rasmussen (politiker)|Venstre|FC Barcelona|England|Valg og folkeafstemninger




https://www.dr.dk/sporten/fodbold/championsleague/spanske-medier-er-i-chok-historiens-stoerste-latterliggoerelse

Champions LeagueSpanske medier er i chok: 'Historiens største latterliggørelse'Barcelona tabte tirsdag aften med 0-4 til Liverpool, der med en samlet sejr på 4-3 går videre til CL-finalen.
Lionel Messi var igennem et mareridt i gårsdagens kamp, og reaktionen fra medierne dagen efter er heller ikke god.
08.
maj 2019 kl.
10.
03Bemærk: artiklen er mere end 30 dage gammelLæs opFC Barcelona får høvl af de spanske medier, efter at holdet tirsdag aften så den ultimative nedtur i øjnene.
Det stjernespækkede spanske mandskab tabte Champions League-semifinalen med 0-4 til Liverpool, der går videre til finalen med en samlet sejr på 4-3, mens Barcelona-spillerne med bøjede hoveder må forlade turneringen.
Sportsmediet Sport skriver på forsiden "Historiens største latterliggørelse" og uddyber sin kritik.
- Skam.
Der er ikke andre ord til bedre at beskrive den største fadæse i Barcelonas historie.
Ydmygelsen på Anfield overgår på alle måder brøleren mod Roma sidste år.
- I dag græder Barcelona-hjerter over hele verden.
I vrede.
I afmagt.
Intet i løbet af det seneste århundrede kan måle sig med kampen på Anfield.
Avisen Marca sammenligner også tirsdagens resultat med sidste års nedtur for Barcelona i Champions League-kvartfinalen, hvor holdet tabte med 0-3 til Roma efter at have vundet det første opgør 4-1.
- Men dette vil helt sikkert gøre endnu mere ondt.
Det var en historisk fiasko fra top til bund, skriver avisen.
- Barcelona var en skygge af sig selv.
Den nervøse start var synlig ved det ukarakteristiske spil med at sparke lange bolde i stedet for at spille den op bagfra gennem midten og i angrebet, står der.
Det lokale medie Don Balón lader især utilfredsheden gå ud over Lionel Messi og Barcelona-træner Ernesto Valverde.
- Ubeskriveligt.
Der er ingen ord.
Mindet fra Rom var stadig friskt, men nu skete det samme igen, bare værre.
Messi leverede ikke.
- Ernesto Valverde går også en kompliceret fremtid i møde.
Hans form for fodbold passer ikke til Barcelona-filosofien.
Fansene kan ikke lide ham, og stjernerne respekterer ham ikke, skriver mediet.
/ritzau/FacebookTwitterKopier linkEmner:Lionel Messi (fodboldspiller)|Barcelona|FC Barcelona|Liverpool FC|Fodbold




https://www.dr.dk/musik/marcia-var-12-aar-da-hun-fandt-sin-mor-doed-af-en-overdosis-nu-bliver-hun-hyldet-af-dansk-rap

SangskriverSe temaMusikMarcia var 12 år, da hun fandt sin mor død af en overdosis: Nu bliver hun hyldet af dansk rap-legendeDer kom en meget personlig sang ud af det, da Marcia Sørensen skrev ind til 'Sangskriver' på P3 med sin unikke historie.
Rapperen USO skrev Marcias sang.
Af Christian Mejdahl08.
maj 2019 kl.
11.
00Bemærk: artiklen er mere end 30 dage gammelLæs opMarcia Sørensen er en sand fighter.
Hendes mor var stofmisbruger, og opvæksten var præget af konstante flytninger.
I en alder af bare 12 år var det også Marcia Sørensen selv, der fandt sin mor død af en overdosis.
Der var heller ikke meget hjælp for Marcia Sørensen at hente hos sin far, som hun aldrig rigtig har set.
Han er dømt for mord og har nu siddet fængslet i fire år.
Selv beskriver hun opvæksten som kaotisk.
- Der var ingen struktur eller faste rammer.
Jeg passede min mor og passede også mig selv.
Nogle gange boede jeg ved min faster og onkel.
Andre gange blev jeg placeret et andet sted, siger hun.
'Sangskriver' på P3'Sangskriver' sendes hver lørdag på P3 fra kl.
10-12.
Hver gang skal vært Jonas Gülstorff skrive en spritny sang på to timer, baseret på en lytterhistorie, sammen med en musikalsk gæst.
Lyt til programmerne her.
Den hårde opvækst til trods har Marcia Sørensen aldrig givet op.
Hun har gennemført en HF og siden været i militæret som en del af sin værnepligt.
Og til sommer håber hun at blive optaget på Syddansk Universitet, så hun kan komme i gang med at læse Sundhed og Idræt.
Men hun vil også inspirere andre.
Og med erkendelsen af at hun ikke er den store ord-kunstner selv, skrev hun ind til P3-programmet 'Sangskriver', hvor værten Jonas Gülstorff sammen med en musikalsk gæst hver uge skriver en sang ud fra lytternes oplevelser og ønsker på kun to timer.
Læs også:Dansk hitsangerinde kom til undsætning: Keld ville sige tak til sin kinesiske mand- Jeg havde lyttet til programmet et par gange.
Og en dag gik tingene ikke helt for mig, som de skulle, og jeg kunne godt bruge noget musik til at beskrive, hvordan jeg havde det.
Og så skrev jeg ind, så de kunne hjælpe mig.
For jeg tænkte, at jeg jo nok ikke var den eneste, der kunne have det sådan, siger Marcia Sørensen, der håbede, at de to sangskrivere kunne hjælpe hende med en sang, der hylder mønsterbrydere, fortæller hun til dr.
dk efter udsendelsen.
USO var gæst i 'Sangskriver' i lørdagens program.
(© Dr)USO: 'Vi skal se det større billede'I studiet sad værten Jonas Gülstorff sammen med den hurtige rapper USO, der var særligt ønsket af Marcia til at skrive sangen, da hun er stor fan.
Sammen lyttede de sig igennem utallige beats, der skulle udgøre fundamentet for den nyskrevne sang, der skulle blive færdig i løbet af de to timer.
Og da det var på plads, var de klar til at skrive en tekst.
USO, der bærer det borgerlige navn Ausamah Saeed, var opsat på at opfylde Marcia Sørensens ønske om at skrive en sang, der kan inspirere andre til at overkomme hårde tider.
Læs også:Jakob har mødt pigen i sit liv, men deres kærlighed er forbudt - nu har popstjerne skrevet sang om forholdet- Jeg havde en følelse af, at hun gerne vil hjælpe og motivere andre.
Men det er de færreste, der har haft det, som Marcia har haft det.
Så jeg tænker, at sangen skal være til roden nede på blokken, som ikke ved, hvor han eller hun skal hen.
Den skal være til dem, som måske ikke har det så godt.
Vi skal se det større billede, lød det fra USO i programmet.
Rørt til tårerDa de to timer i 'Sangskriver' var gået, lå USO's sang til Marcia klar med titlen 'Lys på den anden side'.
Hør sangen og Marcias reaktion her:Hør 'Lys på den anden side' i 'Sangskriver' på P3Reaktionen var ikke til at tage fejl af, da nummeret var færdigt, og Marcia Sørensen sad målløs tilbage i den anden ende af telefonen.
- Ej, jeg sidder og tuder.
Den ramte bare plet.
Det er jeg virkelig taknemmelig for, lød det fra Marcia Sørensen i programmet.
Hun var særligt bevæget over, at Jonas Gülstorff og USO fik sat ord, hun ikke selv kunne finde, på temaet om at overkomme svære tider – stærkt hjulpet på vej af genren, nummeret benyttede sig af.
- Jeg havde skrevet i mit brev, at det måske kunne blive en rap-sang, fordi det kan udtrykke noget, pop ikke altid kan.
Og det lykkedes bare.
Jeg har hørt sangen hele tiden lige siden, griner hun og understreger, at hun også kommer til at høre sangen fremadrettet.
- De fleste dage er jo heldigvis gode.
Men jeg har også dage, hvor jeg er nede, og det hele rammer mig.
Det var for eksempel sådan en dag, jeg skrev ind.
Så jeg kommer helt klart til at bruge sangen selv, lyder det efter udsendelsen.
Læs teksten til sangen 'Lys på den anden side' her:Omkvæd:De sagde vi ikke ville blive til nogetIk' meningen at vi skulle klare denSå mange tanker i mit hovedSå mange mennesker der faldt af i fartenVers:Ja.
.
.
De gader gav mig mange arsamme gader jeg legede i da jeg var barn31 steder på 25 årNoget som mange ik’ forstårHar ik' brug for dem for jeg har mig selvhar ikke brug for held, når jeg finder hjemSå mange som der bare prøver at finde udså mange tårer jeg ser ud af vinduetOmkvæd:De sagde vi ikke ville blive til nogetIk' meningen at vi skulle klare denSå mange tanker i mit hovedSå mange mennesker der faldt af i fartenSelvom alting ser håbløst ud -Står jeg lige her tager mod de skudSelvom livet driver en til vanvidEr der stadig lys på den anden sideVers:Mod alle odds.
.
.
klarer den ud fra blokkenstartede med at hustle for at putte lidt i koppenså hvem havde troet at det skulle gå såentaknemlig for livet.
.
ingen har lovet at jeg står op i morgenser unge børn med voksen sjæljeg ser dem minde mig om mig selvEn vinder stemplet i en ung alderMod alle odds!
Livet set med vinderbrillerOmkvæd:De sagde vi ikke ville blive til nogetIk' mening at vi skulle klare denSå mange tanker i mit hovedSå mange mennesker der faldt af i fartenSelvom alting ser håbløst ud -Står jeg lige her tager mod de skudSelvom livet driver en til vanvidEr der stadig lys på den anden sideFacebookTwitterKopier linkEmner:Syddansk Universitet




https://www.dr.dk/nyheder/udland/blasfemidomt-kristen-kvinde-har-forladt-pakistan

UdlandBlasfemidømt kristen kvinde har forladt PakistanDen kristne kvinde Asia Bibi har endeligt forladt Pakistan, hvor hun har holdt sig skjult for islamister.
Et billede af Asia Bibi på en plakat, som kræver frigivelse af den blasfemidømte kristne kvinde.
Hun nåede at sidde otte år i fængsel, indtil hun blev benådet sidste år.
08.
maj 2019 kl.
09.
40Bemærk: artiklen er mere end 30 dage gammelLæs opDen kristne kvinde Asia Bibi, som har tilbragt otte år af sit liv på dødsgangen i Pakistan på grund af falske anklager om blasfemi, har endeligt forladt landet.
Det siger embedsmænd i Islamabad, hvor landets højesteret i oktober omstødte en dødsdom til kvinden.
Men hun har siden været tvunget til at skjule sig i Pakistan for at undgå at blive dræbt af islamistiske grupper.
Kvindens advokat og en række pakistanske medier siger, at Asia Bibi er ude af Pakistan - seks måneder efter at hun blev benådet ved landets højesteret.
- Jeg har undersøgt det ved flere instanser, og jeg får at vide, at Bibi er taget til Canada, siger kvindens advokat Saif Ul Malook.
Flere pakistanske tv-kanaler siger også med henvisning til unavngivne kvinder, at Bibi har forladt landet.
Pakistansk udenrigsminister har indtil videre ikke villet kommentere rapporterne.
Benådningen af Asia Bibi blev modtaget med raseri blandt islamister i Pakistan, som gik på gaden og demonstrerede.
Siden frigivelsen har Asia Bibi holdt sig skjult.
Asia Bibi blev dømt til døden for at komme med nedsættende kommentarer om profeten Muhammed og islam, efter at hendes nabo havde nægtet hende at drikke vand fra et af naboens glas, fordi hun ikke er muslim.
I 2010 fik hun en dødsdom.
I oktober sidste år omstødte landets højesteret dommen, og hun blev løsladt.
Men hun har ikke kunnet flyve ud af Pakistan og slutte sig til sine døtre i Canada førend for ganske nylig.
Hun er mor til fire.
Hun blev flyttet til et hemmeligt sted i Karachi af sikkerhedstjenesterne på grund af dødstrusler fra ekstremistiske islamister.
Shafeeq Ameeni, som er fungerende leder af Tehreek-e Labaik, der har ført an i protesterne, har gentaget trusler mod kvinden og mod højesteret.
Canada støtter Asia BibiAmnesty International har henstillet til de pakistanske myndigheder, at de må imødegå og efterforske de kræfter, som forsøger at intimidere landets højesteret.
I november sagde den canadiske premierminister, Justin Trudeau, at de canadiske myndigheder førte drøftelser med Pakistan om at tage imod kvinden.
Kvindens sag har vakt harme blandt kristne mange steder i verden, og den har skabt splittelse i Pakistan, hvor to politikere er blevet dræbt, fordi de ville hjælpe hende.
/ritzau/ReutersFacebookTwitterKopier linkEmner:Justin Trudeau (politiker)|Pakistan|Canada|Islam|Amnesty International




https://www.dr.dk/nyheder/regionale/midtvest/brand-i-nationalpark-vanskeligt-terraen-og-vind-goer-efterslukning

Midt- og VestjyllandBrand i nationalpark: Vanskeligt terræn og vind gør efterslukning besværligtNaturbranden i Thy er under kontrol, men slukningsarbejdet er langt fra færdigt.
Omkring 25 brandfolk er i gang med efterslukningen af en større naturbrand i Nationalpark Thy.
(Foto: Presse-fotos.
dk © Scanpix)Af Mads Kruse Juhl og Mette Skov-Jensen08.
maj 2019 kl.
10.
10 | opdateret 08.
maj 2019 kl.
14.
12Bemærk: artiklen er mere end 30 dage gammelLæs opCirka 20 hektar af Stenbjerg Plantage er brændt, efter der tirsdag udbrød en større brand i Nationalpark Thy.
Og det ulmer stadig i det nordvestjyske.
- Lige nu er vi i gang med at slukke de små brandlommer i plantagen.
Det vil i hvert fald stå på hele dagen i dag, fortæller Rasmus Tollak Evaldsen, der er indsatsleder i Nordjyllands Beredskab.
Hvis vinden tager til, bliver vi udfordret i løbet af dagen.
Så kan branden blusse op igen.
Rasmus Tollak Evaldsen, indsatslederTerrænet i Nationalpark Thy vanskeliggør efterslukningen.
Området er kuperet, og visse steder ret ufremkommeligt.
Ifølge indsatslederen ligger der en masse såkaldte ildreder rundt om i terrænet, som brandfolkene har svært ved at komme frem til.
Disse ildreder skal helst under kontrol, så længe vinden i området er rolig.
- Hvis vinden tager til, bliver vi udfordret i løbet af dagen.
Så kan branden blusse op igen, lyder det fra indsatslederen.
Beredskabsstyrelsen Midtjylland har haft en drone i luften over branden i Nationalpark Thy:          1 / 101 / 102 / 103 / 104 / 105 / 106 / 107 / 108 / 109 / 1010 / 10Der var tirsdag eftermiddag, der udbrød brand i plantagen.
Nordjyllands Beredskab sendte 15-16 køretøjer og 45-50 mand ud for at bekæmpe branden, som bredte sig hurtigt, da naturen i området er knastør.
Sidst på aftenen kom meldingen, at branden var under kontrol.
Beredskabsstyrelsen har her dagen derpå stadig 25 brandfolk i plantagen.
- Vi fik indkredset branden og lukket den inde, hvor vi har holdt den i løbet af natten.
Da solen stod op, begyndte vi at slukke de små ildreder, fortæller Rasmus Tollak Evaldsen.
Årsagen til branden er stadig ukendt.
Ved en tilsvarende brand i området i 2004 tog efterslukningsarbejdet omkring tre uger.
Naturen skal genskabe sig selvDet er hovedsageligt 120-årige bjergfyr-bevoksninger i sandet jord i den vestlige del af Stenbjerg Plantage, som er brændt, oplyser Naturstyrelsen Thy.
Styrelsen har dog ingen planer om at genbeplante området.
- Vi vælger at holde hænderne i lommen og gøre ingenting.
Så kan naturen få lov til at gå sin egen vej, siger klitplantør Henrik Schjødt Kristensen fra Naturstyrelsen Thy.
Skovbrande er helt naturlige.
Naturstyrelsen Thy bruger ild aktivt i deres naturpleje, men kun under kontrollerede forhold.
Flere arter i Stenbjerg Plantage er tilpasset netop brændte skovarealer.
- Herude i det vestlige Stenbjerg vil naturen hurtigt springe i hede, og på længere sigt vil der komme naturligt etableret trævækst, siger Henrik Schjødt Kristensen.
Opdateret klokken 14.
12 med kommentar fra Naturstyrelsen Thy.
FacebookTwitterKopier linkEmner:Brande|Jylland|Naturstyrelsen|Nationalpark Thy|Naturbeskyttelse




https://www.dr.dk/nyheder/penge/nordeas-risikochef-forlader-banken

Den store skattelækSe temaPengeNordeas risikochef forlader bankenMens Nordea i Danmark efterforskes for, om den har gjort nok for at stoppe hvidvask, stopper risikochef.
Julie Galbo, der her ses ved en høring om hvidvask-sager i Danske Bank og Nordea.
08.
maj 2019 kl.
10.
36Bemærk: artiklen er mere end 30 dage gammelLæs opNordeas risikochef, Julie Galbo, har valgt at forlade banken ved udgangen af maj.
Det oplyser banken i en meddelelse til fondsbørsen.
I meddelelsen udtaler Julie Galbo:- Jeg føler, at Nordea – og jeg personligt – har opnået meget, og det er nu tid til forandring og nye muligheder.
Hun har som risikochef været i spidsen for den del af banken, der skulle sørge for, at den overholdt lovgivningen, blandt andet i forhold til hvidvask.
Banken har som andre nordiske banker været involveret i sager, hvor der er rejst mistanke om, at der er foregået hvidvask gennem banken.
Læs også:Forventer bøde for hvidvask: Nordea lægger 709 millioner kroner til sideVed regnskabet for første kvartal i år har Nordea valgt at lægge 709 millioner kroner til side til bøder i den forbindelse.
Koncernchef Casper von Koskull sagde i den forbindelse, at banken forventer at få en bøde i Danmark.
Bagmandspolitiet, SØIK, efterforsker bankens danske afdeling for, om der er foregået hvidvask, og om banken har gjort nok.
Julie Galbo har i mange år været ansat i Nordea.
Hun har tidligere haft en afhopper til Finanstilsynet, hvor hun sad i fire år fra 2010 til 2014 som vicedirektør.
Fra den post tog hun direkte tilbage til Nordea.
Ifølge overskriften på Nordeas meddelelse er det Julie Galbo, der har besluttet at forlade banken.
Årsagen står ikke beskrevet.
Hun stopper med øjeblikkelig virkning i koncernledelsen, mens hun varetager sit job som risikochef måneden ud.
/ritzau/FacebookTwitterKopier linkEmner:Casper von Koskull (erhvervsleder)|Nordea|Bagmandspolitiet|Pengeinstitutter|Økonomisk kriminalitet




https://www.dr.dk/nyheder/udland/afrika-korrespondent-om-valg-i-sydafrika-sidste-oejeblik-foer-landet-synker-ned-i

UdlandAfrika-korrespondent om valg i Sydafrika: Sidste øjeblik før landet synker ned i kaosANC's Cyril Ramaphosa står til at vinde dagens valg.
Så begynder hans udfordringer for alvor.
En tilhænger holder en støtteplakat op for ANC's leder, nuværende præsident Cyril Ramaphosa, under partiets sidste store vælgerbegivenhed på et stadion i Johannesburg.
Af Afrika-korrespondent Søren Bendixen08.
maj 2019 kl.
11.
01Bemærk: artiklen er mere end 30 dage gammelLæs op20.
000 drab om året, 40.
000 voldtægter, en forskel på rig og fattig, der overgår enhver fantasi, racisme, korruption og mangel på vand og strøm.
Der er ingen mangel på udfordringer for Sydafrikas næste præsident.
© Type 1DR’s Afrika-korrespondent Søren BendixenSøren Bendixen er DR Nyheders Afrika-korrespondent.
Han rejser fra nord til syd, øst til vest på det enorme kontinent og leverer reportager og analyser til både tv, radio og dr.
dk.
Læs mereI dag skal han vælges, og det bliver med stor sandsynlighed Cyril Ramaphosa.
Han er leder af partiet ANC, som de seneste 25 år har forsøgt at styre Sydafrika ud af apartheids skygge.
Det er sjette gang indbyggerne kan stemme ved et demokratisk valg, og lige så begejstrede de var første gang, da Nelson Mandela endegyldigt gjorde det af med det forhadte apartheid-system, hvor et hvidt mindretal bestemte over det sorte flertal, lige så desillusionerede er de i dag.
Mange unge har slet ikke ladet sig registrere som vælgere, og andre tvivler på, at Ramaphosa kan bringe Sydafrika tilbage på det spor, Nelson Mandela lagde ud for 25 år siden.
ApartheidApartheid fandtes fra 1948 indtil 1994 og var karakteriset af total raceadskillelse helt ned til de mindste detaljer.
Befolkningen blev inddelt i fire grupper - hvide, indere, farvede og sorte.
Landet blev inddelt i områder, hvor de forskellige grupper skulle opholde sig.
Sorte blev flyttet til såkaldte "bantustans" eller homelands, hvor de skulle bosætte sig, selv om de ingen tilknytning havde til området.
De måtte ikke stemme og skulle bære en slags pas, som viste, hvilken gruppe de tilhørte, og hvor de havde "hjemme".
Racebetegnelsen afgjorde også, hvilken form for skolegang indbyggerne havde ret til, hvilke jobs de kunne få, hvor meget de fik i løn for det, hvilke bænke de måtte sidde på, og hvilken kø de skulle stå i.
Alt blev reguleret til fordel for de hvide, som havde en levestandard, der lå over den danske med tjenestefolk og gartnere.
Indere blev en middelklasse, og farvede havde lidt bedre levevilkår end sorte, som fik det dårligste land og eksempelvis ikke havde krav på skolegang.
Drømte om en "regnbuenation"Dengang drømte både sorte og hvide om en regnbuenation, hvor alle farver og religioner kunne leve i smuk harmoni.
Hvor man stilfærdigt skulle rette de enorme fejl, som apartheid efterlod.
Hvor de hvide, der ejede al jord og økonomi, frivilligt og med økonomisk betaling skulle overdrage en del af deres rigdom til den sorte befolkning.
Hvor korruption og fattigdom ville forsvinde og blive erstattet af økonomisk vækst i en af Afrikas vigtigste og mest sofistikerede økonomier.
Mandela stod som en af det 20.
århundredes største frihedshelte, og forventningerne var enorme.
Han tillod dog kun sig selv fem år på præsidentposten, og siden er det gået voldsomt ned ad bakke for det smukke projekt.
Udviklingen blev sat fuldstændig i stå, da Jacob Zuma blev præsident i 2009.
Helt frem til 2018 forvaltede han Sydafrika som sin egen private husholdning.
Han efterlod et land, der økonomisk var sendt helt til tælling, hvor korruptionen fyldte det hele, og hvor tilliden til politikerne og ikke mindst ANC helt forsvandt.
Jacob Zuma i retten sidste år.
I slutningen af 2017 havde selv hans eget parti fået nok, og fra at være præsident blev Zuma nu betragtet som forbryder, der lige nu undersøges for hundredvis af korruptionsanklager.
Ramaphosa og ANC står til flertal aleneI stedet blev Cyril Ramaphosa sat ind som præsident, og nu står han for første gang over for en befolkning, der kræver, at 25 års løfter bliver indfriet.
I weekenden løb de sidste store valgmøder af stablen, og her bad Ramaphosa om tilgivelse for alt det, ANC ikke har nået, og udråbte samtidig sig selv som det bedste bud på manden, der kan genrejse den sydafrikanske begejstring.
Hvor mange der tror på ham, ved vi, når stemmerne er talt op, men et forsigtigt bud er omkring 55 procent af stemmerne.
ANC og Cyril Ramaphosa holdt det sidste store vælgermøde i Johannesburg i weekenden.
Resten af vælgerne vil stemme på DA (Democratic Alliance), hvor blandt andet størstedelen af landets hvide mindretal vil sætte kryds, og EFF (Economic Freedom Fighters) en udbrydergruppe af ANC, hvis væsentligste valgtema er at tage jorden fra de hvide.
Meningsmålingerne giver dog stadig ANC og Cyril Ramaphosa nok stemmer til at skabe flertal alene, om end det bliver mindre end tidligere præsidenters.
Så selvom Ramaphosa måske er den bedste kandidat, landet har haft siden Mandela, så mangler han stadig at bevise, at han kan levere varen.
En liste over prioriterede arbejdsopgaver kunne se sådan ud:1: JordreformerDa apartheid blev afskaffet, ejede det hvide mindretal størstedelen af al jord i Sydafrika.
Derfor var jordreformer om omfordeling af landbrugsjord et vigtigt element i opgøret med de hvides mindretalsstyre.
Ideen var at 30 procent af de hvides jord skulle leveres tilbage inden år 2014.
Det skulle ske ud fra et princip om villig sælger, villig køber.
Oversat betød det, at de, der ønskede at sælge, kunne få staten til at købe jorden, som derefter skulle sørge for, at den blev delt ud blandt den sorte befolkning.
Systemet er aldrig kommet til at fungere.
Hvide jordejere krævede for meget for deres jord, og skiftende regeringer satte alt for få penge af til at købe jorden.
Resultatet er, at kun omkring 10 procent er blevet opkøbt af staten.
30 procent af landets kommercielt rentable landbrugsland skulle været solgt til staten i 2014.
Det endte med kun 10 procent.
Fiaskoen betød, at et flertal i Sydafrikas parlament i 2018 besluttede at arbejde for at ændre landets forfatning, så man fremover kan ekspropriere de hvides jord uden at kompensere dem for det.
Det er en kontroversiel ide, der har vundet genklang hos landets sorte befolkning og skabt kuldegysninger blandt de hvide.
Forslaget er ikke groet i præsidentens have, men den folkelige opbakning er så stor, at ANC valgte at støtte forslaget.
Nu bliver det den næste præsidents opgave at gennemføre ændringerne, uden at skræmme alle hvide landmænd og udenlandske investorer væk, men samtidig tilfredsstille den store del af befolkningen, der mener, det er på tide, at de hvide afleverer deres jord.
Se indslag om problematikken fra 21søndag (20½ minut inde), samt Horisont: "Sydafrikas hvide by"2: Økonomisk vækst og arbejdsløshedSydafrika har en af Afrikas vigtigste og mest sofistikerede økonomier, men der hænger nogle meget sorte skyer over den.
Under Zacob Zumas ni år ved magten oplevede landet flere gange recession, og Ramaphosa har indtil videre ikke formået at trække landets økonomi i gang.
Hans politiske modstandere i EFF har brugt valgkampen til at påpege, at næsten ti millioner sydafrikanere står uden arbejde - det svarer til næsten 40 procent af dem, der kan arbejde, og det er uden tvivl her, man skal finde kimen til mange af de andre problemer, landet står med.
Leder af partiet Economic Freedom Fighters (EFF) Julius Malema taler til sine tilhængere ved et vælgermøde søndag.
I årene efter apartheids fald, oplevede man solid økonomisk vækst, og derfor kunne alle andre problemer lettere trænges i baggrunden.
Det kan de ikke mere.
3: Korruption og kriminalitetSydafrika er et af verdens mest kriminelle lande.
I 2018 blev 20.
300 mennesker dræbt.
For at bringe det ind i en dansk kontekst, kan man tage provinsen Western Cape, hvor hovedbyen hedder Cape Town.
Her bor cirka lige så mange mennesker som i Danmark.
Hver dag bliver der her begået 10 drab, til sammenligning, så bliver der i gennemsnit dræbt en om ugen i Danmark.
I Sydafrika blev der sidste år anmeldt 40.
000 voldtægter, og Cyril Ramaphosa kaldte det tidligere i år for en national krise.
En hjemmelavet plakat hængt op under valgkampen kræver dødsstraffen indført.
Generelt er kriminaliteten faldet en smule, men hvis befolkningen skal have genoprettet tilliden til staten, så skal der sættes voldsomt ind her.
Det gælder ikke mindst i opklaring af forbrydelser.
Et af de store problemer er også den lovløshed, som den tidligere præsident skabte, da han gav grønt lys for korruption på alle niveauer i samfundet.
Kan Cyril Ramaphosa levere svar på nogle af de udfordringer, så kan han være den mand, Sydafrika og måske hele Afrika har ventet på i flere år: Et forbillede, der ikke har travlt med at fylde egne lommer.
Lykkes det ikke, så ser fremtiden i Sydafrika til gengæld deprimerende ud.
Og det er i sidste øjeblik, hvis man skal forhindre, at landet synker ned i kaos.
FacebookTwitterKopier linkEmner:Cyril Ramaphosa (politiker)|Jacob Zuma (politiker)|Sydafrika|Kriminalitet|ANC




https://www.dr.dk/nyheder/regionale/nordjylland/idraetsklasser-hitter-noah-starter-skoledagen-med-harpiks-paa-fingrene

NordjyllandIdrætsklasser hitter: Noah starter skoledagen med harpiks på fingreneFlere danske unge får lov til at dyrke idræt på højt plan i skoletiden.
Du får en god start på dagen, når du får lov at bevæge dig, siger 14-årige Noah Brun Botic.
Af Rasmus Jungersen08.
maj 2019 kl.
10.
04Bemærk: artiklen er mere end 30 dage gammelLæs opFor mange skoleelever starter dagen med at gnide søvnen ud af øjnene, mens hjernen vrides med brøker og grammatik.
Men sådan er det ikke for 14-årige Noah Brun Botic.
Han starter i stedet sin skoledag iklædt shorts og med fingrene smurt ind i harpiks.
Sidste år skiftede han en almindelig 7.
klasse ud med en såkaldt idrætsklasse på Sønderbroskolen i Aalborg for at dyrke sin interesse for håndbold.
- Jeg ville gerne udvikle min sport, og jeg så, at der var en stor mulighed i idrætsklasserne.
Håndbold er sjovt og er så stor en del af mit liv, så jeg lige så godt kunne gå all in på det, siger han.
Og mange unge ønsker at gøre som ham.
For fem år siden udbød 15 kommuner i samarbejde med Team Danmark elever den mulighed.
I dag kan elever i 23 kommuner søge om en plads på en af de udvalgte skoler.
IdrætsklasserI dag kan skoleelever komme i en idrætsklasse i disse 23 kommuner:Jylland:AalborgThistedViborgRandersHolstebroHerningAarhusSilkeborgHorsensVejleFredericiaEsbjergKoldingFyn:OdenseSvendborgSjælland:HelsingørHillerødGentofteBallerupKøbenhavnRoskildeSlagelseKilde: Team DanmarkDans, bueskydning og kunstskøjteløbI idrætsklasserne bliver et par timers skoletid udskiftet med sport.
Typisk to til tre dage om ugen.
Eleverne har samme fag og undervisning som almindelige skoleelever.
Men skemaet er tilpasset træningen, og eleverne møder typisk senere de dage.
Oftest er det tiden, der ellers skulle bruges i lektiecafé eller på understøttende undervisning, der i stedet bliver brugt på den sportsgren, eleverne dyrker.
Det kan eksempelvis være håndbold, dans, bueskydning og kunstskøjteløb.
- Der er nok lidt flere lektier for os, fordi vi ikke har den ekstra undervisning til at kunne lave lektier, fortæller Noah Botic.
På Sønderbroskolen er 17 forskellige sportsgrene repræsenteret.
100 elever søgte om pladsPå Sønderbroskolen i Aalborg er idrætsklasserne populære.
Da skolen startede med at tilbyde idrætsklasser i 7.
, 8.
og 9.
klasse, var der i alt tre klasser.
Men efter sommerferien vil skolen have otte klasser.
Blandt andet takket være Aalborg Kommune, der har støttet idrætsklasserne med 250.
000 kroner.
Det er netop for at skabe en balanceret hverdag for de unge mennesker, som ønsker at bruge en masse tid på deres sport.
Magnus Wonsyld, sportsmanager, Team Danmark.
Sidste år søgte helt op mod 100 elever en plads i en af klasserne.
Og det er elever, der alle brænder for det samme, fortæller skoleleder Steffen Hessellund.
- Det er unge mennesker, som skolemæssigt kan være mange forskellige steder, men de har alle sammen én ting til fælles, og det er, at sporten betyder virkelig meget for dem.
Udklækker fremtidens sportstalenterKlasserne i Aalborg har udklækket fodboldspillere til AaB’s superligahold og ishockeyspillere, der i dag skøjter rundt i den bedste danske isliga.
For Team Danmark spiller idrætsklasserne en vigtig rolle i udviklingen af fremtidens danske sportstalenter.
Her glæder man sig over den store interesse for klasserne.
- Det er et positivt signal, at der er flere elever, der bliver vurderet til at have gode forudsætninger for at kunne gå i klasserne, siger Magnus Wonsyld, der er sportsmanager hos Team Danmark.
Læs også:Badminton, streetdance og skydning på skoleskemaet: Flere skoler bruger foreninger til skoleidrætHos Team Danmark understreger man, at idrætsklasserne ikke er den eneste mulighed for at udvikle og spotte talenter.
Men idrætsklasserne giver mulighed for at tæt samarbejde mellem de lokale idrætsklubber og skolerne.
- Det er netop for at skabe en balanceret hverdag for de unge mennesker, som ønsker at bruge en masse tid på deres sport.
Til de klassiske skole-hjem samtaler deltager der for eksempel også en træner eller en elitekoordinator fra kommunen, fortæller Magnus Wonsyld.
I håndboldhallen har Noah Brun Botic ikke fortrudt sit skifte til idrætsklassen.
- Det har været bedre, end jeg havde forventet.
Det er så højt et niveau herude.
Alle vil det, og det er super fedt.
FacebookTwitterKopier linkEmner:Team Danmark|Uddannelse|Aalborg|Grundskole|Aalborg Kommune




https://www.dr.dk/sporten/fodbold/kvindeligaen/broendbys-nanna-christiansen-slaar-maalrekord-og-bomber-klubben-mod

KvindeligaenBrøndbys Nanna Christiansen slår målrekord og bomber klubben mod mesterskabetLandsholdsspiller Nanna Christiansen er en af de bærende kræfter bag det Brøndbyhold, der med al sandsynlighed vinder det danske mesterskab onsdag.
Nanna Christiansen jubler efter sin scoring til 6-0 mod Kolding Q.
En scoring, der gør hende til alletiders mest scorende spiller i landets bedste kvindeliga med 27 mål.
(Foto: Mikkel Joh Johansen © Joh-Foto.
dk)Af Andreas Kraul og Anne Hedegaard Petersen08.
maj 2019 kl.
09.
17Bemærk: artiklen er mere end 30 dage gammelLæs opMed en sejr på 7-0 over Kolding Q i lørdags spillede Brøndbys fodboldkvinder sig snublende tæt på det danske mesterskab.
Og ikke nok med det, blev der midt i målfesten slået en rekord af de helt store.
Nanna betyder meget for hele 3F-ligaen og hele kvindefodboldprojekt i Danmark.
For mig at se er hun en af ligaens største profiler, hvis ikke den største.
Per Nielsen, cheftræner i Brøndby IFDe blå-gules Nanna Christiansen blev med sin scoring til 6-0 den mest scorende spiller i den bedste danske kvindeliga nogensinde, og tilmed på et tidspunkt hvor der stadig resterer to runder af sæsonen.
Målet var Christiansens 27.
, og med det slår hun Maiken Papes rekord fra 2008.
Selv om 29-årige Christiansen har vundet mange titler med Brøndby og sølv ved EM i 2017, så er det særligt at slå målrekorden.
- Jeg er sindssygt stolt og glad for den rekord.
Da jeg begyndte at score mange mål og havde scoret tyve mål efter efterårssæsonen, kunne jeg godt fornemme, at jeg var tæt på en rekord.
Så mit mål var at komme derop, og det er altså fedt at være rekordholder, siger hun.
Nanna Christiansen står kvitteret for 27 mål af Brøndbys 96 i indeværende 3F-ligasæson, og det, må man formode, har været en af grundene til, at klubben har valgt at forlænge samarbejdet med måltyven for de næste to år.
Nanna Christiansen29 år og midtbanespillerHar vundet 6 mesterskaber med BrøndbyNoteret for 96 a-landskampe og 7 målVandt sølv ved EM i 2017Blev kåret til årets talent i 2006Er den mest scorende spiller i 3F-ligaenHar betydning for hele ligaenNanna Christensen og Brøndby har med seneste rundes sejr spillet sig i en noget gunstig position med direkte kurs mod guldet i årets 3F-liga.
Inden næstsidste spillerunde har holdet fra vestegnen seks point ned til Fortuna Hjørring, der er nærmeste forfølgere.
Derfor har Brøndby skæbnen i egne hænder, når mandskabet gæster BSF på Ballerup Idrætspark onsdag aften.
En af grundene, til at Brøndby står i den situation, som de gør, er topscorer Nanna Christiansen, mener cheftræner i Brøndby Per Nielsen.
- Nanna har haft en kæmpe betydning for vores sæson.
Hun har gjort det enormt godt og været meget fokuseret på at score mål, hvilket hun tydeligvis er lykkes med.
Nanna er meget dygtig til at finde nettet, siger han.
Nanna Christiansen har spillet 96 a-landskampe for Danmark og har scoret 7 mål.
Men det er ikke kun i Brøndby, at Nanna Christiansen har sat og fortsat sætter sit aftryk på kvindefodbold, mener Per Nielsen.
- Nanna betyder meget for hele 3F-ligaen og hele kvindefodboldprojektet i Danmark.
For mig at se er hun en af ligaens største profiler, hvis ikke den største, siger han.
Uanset om man har prøvet det før eller ej, så bliver man aldrig træt af at slutte øverst på podiet.
Nanna ChristiansenBliver aldrig træt af podietNanna Christiansen har mulighed for at udbygge sin målrekord de sidste to spillerunder, men først og fremmest skal guldet sikres onsdag aften.
- Jeg glæder mig bare helt vildt meget.
Vi kan vinde guld, og det i sig selv er en kæmpe motivation.
Jeg har aldrig tabt til BSF, og det skal heller ikke ske.
Vi har været suveræne i år, og det smitter af, siger Nanna Christiansen.
Hun bakkes af op af sin træner, der stoler på sine spillere.
Mesterskabsspillet i 3F-ligaenBrøndby IF: 32 pointFortuna Hjørring: 26 pointVSK Aarhus: 14 pointBSF: 11 pointKolding Q: 9 pointThisted FC: 6 point- Vi ved, hvad der er på spil, så det er ikke nødvendigt at sætte pigerne op.
Men vi skal være fokuserede, fordi BSF sagtens kan drille os, siger Per Nielsen.
Det er ikke helt uvant for hverken Per Nielsen eller Nanna Christensen at stå med guldet efter sæsonen.
Brøndby har vundet mesterskabet fem gange de sidste ti år, mens Fortuna er løbet med sejren de andre fem.
Nanna Christiansen har været med til at vinde seks mesterskaber med klubben senest i 2017, men hun vænner sig aldrig til det.
- Det betyder bare alt.
Det er alt det, vi træner og kæmper for et helt år, og så kulminerer det med guld til sidst.
Uanset om man har prøvet det før eller ej, så bliver man aldrig træt af at slutte øverst på podiet, siger Nanna Christiansen.
Du kan følge opgøret mellem BSF og Brøndby i LIGA på P3 fra onsdag kl.
18.
FacebookTwitterKopier linkEmner:Brøndby|3F|Fodbold|Sjælland|Brøndby IF




https://www.dr.dk/sporten/golf/dansk-golfspiller-kvalificerer-sig-til-aarets-stoerste-turnering

GolfDansk golfspiller kvalificerer sig til årets største turneringNanna Koerstz Madsen er klar til major-turneringen US Open senere på måneden.
Nanna Koerstz Madsen er klar til at spille US Open.
Af Michael Sten Jensen i Lyon08.
maj 2019 kl.
07.
45Bemærk: artiklen er mere end 30 dage gammelLæs opDen danske golfspiller Nanna Koertsz Madsen har god grund til at have armene over hovedet disse dage.
Mandag spillede danskeren sig nemlig via en kvalifikationsturnering i San Francisco videre til US Open, der spilles fra 30.
maj til 3.
juni.
Med en præmiesum på fem millioner dollars er det årets største turnering, men det er ikke nødvendigvis pengene, der gør turneringen speciel for Nanna Koerstz Madsen.
- Det er super fedt at skulle spille en major, det er en af de sværeste tests på året, kombineret med at det er en af de største pengepræmier, så der er mange gode ting ved at spille den turnering.
Nanna Koerstz Madsen har været på farten i otte uger.
- Men jeg tænker mest over at skulle spille mod de bedste i verden, og ikke så meget på pengepræmien.
Det er en af de sværeste baner, så man vil gerne gøre det godt.
Der er nok lidt flere sommerfugle i maven, når det er en major, siger Nanna Koerstz Madsen.
I otte uger har danskeren turneret rundt på amerikanske golfbaner med flere gode resultater, og derfor gik Nanna Koerstz Madsen ind til mandagens kvalifikationsturnering en anelse mere afslappet.
- Det var egentlig bare en slags skud i bøssen.
Vi har været afsted i otte uger, så jeg tog det lidt, som det nu var, og nu skal jeg spille US Open, lyder det fra Koerstz Madsen.
FacebookTwitterKopier linkEmner:USA|Golf|San Francisco




https://www.dr.dk/sporten/basketball/efter-mere-end-550-kampe-dansk-basket-ikon-stopper-karrieren

BasketballEfter mere end 550 kampe: Dansk basket-ikon stopper karrierenDen 39-årige danske basketballspiller Chris Christoffersen har valgt at indstille sin aktive karriere.
ARKIVBILLEDE Chris Christoffersen har valgt at stoppe karrieren.
08.
maj 2019 kl.
07.
58 | opdateret 08.
maj 2019 kl.
08.
49Bemærk: artiklen er mere end 30 dage gammelLæs opEn af de helt store er snart fortid i dansk basketball.
Chris Christoffersen har valgt at indstille karrieren efter sæsonen.
Det skriver det 39-årige basketballikons klub, Bakken Bears, i en pressemeddelelse.
- Jeg har haft en fantastisk karriere, hvor jeg sammen med Bakken Bears har været med til at flytte dansk basketball fremad.
- Jeg vil huske vores fantastiske europæiske eventyr og de mange titler, men jeg vil især glæde mig over de rigtig mange venskaber, der er blevet skabt i løbet af de mange sæsoner, siger Chris Christoffersen i pressemeddelelsen.
Han debuterede for Bakken Bears i 2004 og er den spiller, der har spillet fleste kampe og lavet flest point for den aarhusianske klub med 555 kampe og 4644 point.
Blå bogNavn: Chris Christoffersen.
Alder: 39 år (født 13.
august 1979).
Fødested: Hasle, Bornholm.
Nationalitet: Dansk.
Højde: 218 centimeter.
Karriere:* 1998-2002: Collegeholdet Oregon (USA).
* 2002-2003: Scavolini Pesaro (Italien).
* 2003-2004: Roanoke Dazzle (NBA's udviklingsliga).
* 2004: Fayetteville Patriots (NBA's udviklingsliga).
* 2004-2006: Bakken Bears (Danmark).
* 2005-2006: Lappeenrannan (Finland).
* 2006-2007: Södertälje Kings (Sverige).
* 2007-2009: Bakken Bears (Danmark).
* 2009: Willetton Tigers (Australien).
* 2009-2019: Bakken Bears (Danmark).
Meritter:* Ni DM-guldmedaljer.
* Fire DM-sølvmedaljer.
* Syv pokaltitler.
* To europæiske semifinaler (en for Bakken Bears og en for finske Lappeenranta) og en Europa Cup-kvartfinale.
Kilder: Bakken Bears.
/ritzau/- Chris er den spiller, der har betydet mest for Bakken Bears.
Uden for banen har Chris haft en naturlig evne til at profilere sig, hvilket naturligvis også er kommet klubben til gavn, men alligevel er det på banen, Chris har sat det største aftryk.
- Chris har været Basketligaens suverænt mest betydningsfulde spiller fra 2004 og godt ti år frem, siger sportsdirektør i Bakken Bears Michael Piloz.
Chris Christoffersen har vundet ni DM-titler og syv pokaltitler med klubben.
Læs også:Bakken Bears tager stort skridt mod guldet med sejr i HorsensTalentet har også taget den 218 centimeter høje bornholmer forbi et af USA's bedste collegehold, Oregon, klubber i Finland, Sverige, Italien og Australien.
Desuden har han spillet i den bedste amerikanske basketligas, NBA's, udviklingsliga.
Bakken Bears vil torsdag hylde Chris Christoffersen, når holdet møder Horsens IC i DM-finalen i den potentielt sidste hjemmekamp i sæsonen.
De to klubber spiller bedst af syv kampe i finaleserien, og Bakken Bears har vundet de to første opgør.
Vinder Bakken Bears finaleserien, vil Chris Christoffersen tangere rekorden for flest guldmedaljer i dansk basketball.
/ritzau/FacebookTwitterKopier linkEmner:Bakken Bears|Basketball|Horsens IC|USA|Chris Christoffersen (basketballspiller)




https://www.dr.dk/nyheder/politik/folketingsvalg/ny-maaling-laveste-opbakning-til-la-i-syv-aar

FolketingsvalgNy måling: laveste opbakning til LA i syv årValgkampens første måling giver vælgerlussing til Samuelsen og co.
Af Anne Klit Øllgaard08.
maj 2019 kl.
07.
30Bemærk: artiklen er mere end 30 dage gammelLæs opHvis Liberal Alliance skal sikre sig et lige så godt valg, som det partiet fik ved folketingsvalget i 2015, så skal der løbes rigtig hurtigt frem mod valget den 5.
juni.
Vi har en tradition for i det her parti at gå frem under valgkampen, og det tror jeg vi kommer til igenAnders Samuelsen, Partiformand, Liberal AllianceValgets første Epinions-måling viser nemlig, at vælgeropbakningen til det borgerlige parti er den laveste i syv år.
I alt står partiet til at få 3,6 procent af stemmerne - og det er altså under halvdelen af de 7,5 procent, som partiet kunne høste ved sidste valg.
Partiets formand, Anders Samuelsen, tager dog målingens resultat med en ophøjet ro:- Det er godt udgangspunkt at arbejde ud fra.
Vi skal bare fremad.
Vi har en tradition for i det her parti at gå frem under valgkampen, og det tror jeg vi kommer til igen, for nu får vi taletid, og vi får en mulighed for at lægge vores politik frem.
Og Anders Samuelsen har opskriften til at score flere stemmer klar:- Vi taler ikke ret meget om de andres politik, vi taler rigtigt meget om vores egen politik.
Det har virket tidligere – det tror jeg såmænd også, det gør i dag.
Og hvis der ikke er plads til det i dansk politik, så er det jo danskernes valg – det er jo det fine ved demokratiet.
Blå blok bløder stemmerLiberal Alliance er ikke det eneste parti i blå blok, der får travlt med at sikre sig flere stemmer de næste uger.
Regeringspartiet Venstre står ifølge målingen til at få 17,5 procent af danskernes stemmer - det vil give en tilbagegang på 3 mandater siden sidste valg.
Mens Konservative går en smule frem - fra 3,4 procent ved sidste valg til 5,2 i den nye Epinions-måling - så kommer også Dansk Folkeparti på overarbejde under valgkampen.
Ved sidste valg sikrede partiet med Kristian Thulesen Dahl i front 21,1 procent af stemmerne - ved dette valg står partiet til 13,9 procent af vælgernes stemmer.
Det betyder, at blå blok samlet set står til at kunne mønstre 43,7 procent af stemmerne, svarende til 76 mandater.
Og holder den prognose stik, så bliver det et farvel til Lars Løkke Rasmussen som statsminister.
Rød blok står nemlig til at sikre sig 49,5 procent af stemmerne og altså 87 mandater - og tæller man Alternativets stemmer med, lander rød blok ifølge valgets første Epinions-måling på 94 mandater.
Mens både Stram Kurs og Nye Borgerlige står til at passere spærregrænsen, vil hverken Partiet Klaus Riskær Pedersen eller Kristendemokraterne ifølge målingen få nok stemmer til en plads i Folketinget.
Temaet i gårsdagens partilederdebat var blandt andet klimaet:Læs også:Første måling i valgkampen: Løkke er massivt bagud på pointFacebookTwitterKopier linkEmner:Anders Samuelsen (politiker)|Klaus Riskær Pedersen (erhvervsleder)|Liberal Alliance|Epinion|Valg og folkeafstemninger




https://www.dr.dk/nyheder/indland/ghettoer-forsoegte-uden-held-undgaa-nedrivninger

IndlandGhettoer forsøgte uden held at undgå nedrivningerFire hårde ghettoområder søgte om tilladelse til at have flere familieboliger, end ghettoplanen tillader.
Munkebo.
Denne blok bestående af 36 lejligheder skal rives ned i Kolding.
Af Magnus Dam Nielsen08.
maj 2019 kl.
09.
15Bemærk: artiklen er mere end 30 dage gammelLæs opEn stor andel af boliger skal i de kommende år rives ned i de såkaldte hårde ghettoområder.
I mandags kom det frem, at Vollsmose på Fyn skal rive 1000 boliger ned, og i sidste uge fortalte Bispehaven i Århus, at de skal rive 318 boliger ned, mens Gellerupparken i Århus skal jævne 400 boliger med jorden.
Men andre områder på regeringens ghetto-liste har forsøgt at få nedbragt antallet af boliger, som skal rives ned - eller helt undgå nedrivning.
Syv hårde ghettoområder har søgt om tilladelse til at bevare en større andel almene familieboliger end de 40 procent, som er lovkravet i den ghettoplan, som et bredt flertal i Folketinget har vedtaget.
Endeligt svar på dispensationMen efter at Transport- Bygnings- og Boligministeriet har behandlet deres dispensationsansøgninger, står det klart, at ghettoområderne ikke slipper for at nedrive antallet af familieboliger.
I alt skal der nedrives 655 lejligheder i de fire boligområder frem mod 2030.
De skal rive boliger nedFire af de hårde ghettoområder, der søgte dispensation, skal rive boliger ned.
Der er tale om følgende:Munkebo (Kolding): 36 lejigheder Skovparken (Kolding): 243 lejligheder Motalavej (Korsør): 164 lejligheder Ringparken (Slagelse): 212 lejlighederI alt: 655 lejlighederHel boligblok skal fjernesMunkebo er et af de områder, der ikke kan undgå at nedrive boliger, og i alt skal 36 lejligheder fjernes.
De havde ellers søgt om at beholde et højere antal almene familieboliger, så man kunne nøjes med at rive 18 ud af 561 lejligheder ned.
Men de fik kun en delvis dispensation, og det får nu større konsekvenser for området, som over de seneste otte år har ofret 340 millioner kroner på istandsættelse.
Det fortæller Bent Jacobsen, formand for boligselskabet Alfabo, der administrerer boligerne i Munkebo.
- Det har ikke kunnet lade sig gøre at undgå nedrivninger.
Vi kunne have nøjedes med at rive tre opgange ned, men med afgørelsen skal en hel boligblok med 36 lejligheder rives ned.
Bent Jacobsen foran den boligblok, der nu skal rives ned i Munkebo.
Tæt på at være af ghettolistenDe seneste mange år har de kæmpet for at komme af ghettolisten, som de selv regner med at forlade i 2021.
De mangler blot at få 26 flere beboere i beskæftigelse for ikke længere at være en ghetto.
Og derfor ærgrer det Bent Jacobsen ekstra meget, at han nu er tvunget til at tvangsflytte flere beboere.
- Det, der er det værste, er, at de 36 familier, der bor her, de skal et andet sted hen og bo.
De bliver simpelthen tvangsflyttet.
Og det er folk, som passer deres job, som passer deres arbejde, vi er nødt til at flytte på.
Kan ikke lave lejligheder omOgså på Motalavej i Slagelse er man nødt til at rive lejligheder ned, og her kan de ikke nøjes med en enkelt boligblok.
I alt skal 164 lejligheder fjernes, fortæller Ebbe Jens Ahlgren, der er formand for Organisationsbestyrelsen i Boligkorsør, der administererer Motalavej.
Boligområderne har andre muligheder end nedrivning til rådighed.
Hvis bygningerne er til det, kan man ommærke boliger, hvilket vil sige, at i stedet for at være familieboliger, så kan man lave dem om til senior- og ældreboliger og studieboliger.
Ebbe Jens Ahlgren står på Motalavej i Korsør.
I baggrunden er afdeling 35, og det er her, de skal finde 164 boliger, som skal rives ned.
Samtidig kan man sælge boliger, eller udvide boligområdet, så man på den måde får en mere blandet beboersammensætning.
Men de muligheder kan ikke redde de 164 lejligheder, fortæller Ebbe Jens Ahlgren- Der er ikke kommercielle udviklingsmuligheder for det her område.
Samtidig kan vi ikke udvide det, fordi vi har en motorvej stående i baghaven, og den får vi nok ikke fjernet.
Minister: Ikke nødvendigt at rive nedMotalavej mener selv, at de har gjort, hvad de kunne for at undgå nedrivninger, men det har transport- bygnings- og boligminister Ole Birk Olesen svært ved at tro på.
Ifølge ham burde man i alle de boligområder, der er på den hårde ghettoliste, kunne finde andre løsninger.
- Der er ikke nogen steder, hvor man er tvunget til at rive ned.
Der er mange andre redskaber, man kan bruge.
Nogle steder er det en god idé at nedrive, men de steder, hvor bygningerne er gode og sunde, der er det ikke et naturligt skridt at tage.
I Munkebo i Kolding sælger man 36 lejligheder og ombygger 50 lejligheder til studie- og ældreboliger.
Og for at leve op til de nye lovkrav ser Bent Jacobsen ikke andre muligheder end at rive de sidste lejligheder ned.
- Det er jo paradoksalt, at de (politikerne, red) vedtager en lovgivning uden at kende konsekvenserne af den lovgivning, de er kommet med, siger han.
Selvom ghettoplanen kommer til at tvangsflytte folk, så understreger Ole Birk Olesen vigtigheden af loven.
- Der er et bredt flertal i folketinget, der mener, vi har boligområder, der udvikler sig til parallelsamfund, og de her områder har været på listen i 4-5 år eller mere.
I stedet for bare at stå og vente på, at tingene går sin skæve gang, så gør vi noget ved det en gang for alle.
Her ligger de hårdeste ghettoområder i Danmark.
Områder markeret med blå søgte dispensation:gFacebookTwitterKopier linkEmner:Bolig|Ole Birk Olesen (politiker)|Socialforhold|Folketinget|Munkebo




https://www.dr.dk/sporten/fodbold/championsleague/stoerste-comeback-nogensinde-liverpools-mirakel-skrives-i-toppen-af

Champions LeagueStørste comeback nogensinde?
Liverpools mirakel skrives i toppen af historiebøgerneFå overblikket over de store comebacks i Champions League herunder.
Liverpools comeback er et af de største i Champions League-historien.
Af Andreas Kraul og Anne Hedegaard Petersen og Frederik Palle08.
maj 2019 kl.
09.
27 | opdateret 08.
maj 2019 kl.
10.
39Bemærk: artiklen er mere end 30 dage gammelLæs opLiverpool gav i går aftes deres fans en oplevelse, som de formentlig aldrig nogensinde vil glemme.
Deres 4-0-sejr over FC Barcelona er et af de største comebacks i Champions League-historien.
Men der har været andre kæmpe comebacks i Champions League.
Vi har samlet nogle af de største sammen i den nedenstående tekst.
Liverpool - FC Barcelona: 0-3, 4-0 i 2019Liverpools Georginio Wijnaldum jubler over den ene af sine to scoringer i mirakelkampen.
Lad os bare åbne med miraklet på Anfield Road.
Folk i Liverpool er nok ikke i tvivl, men comebacket må blive nævnt som et af de mest utrolige nogensinde i Champions League.
FC Barcelona havde slået Liverpool 3-0 på hjemmebane, og derfor kunne et enkelt mål af catalanerne i returkampen reelt set have været det sidste søm i kisten.
Derudover manglede Liverpool de to største offensive våben i Roberto Firmino og Mohamed Salah, hvilket bare gjorde opgaven endnu mere umulig.
Men udebanemålet kom aldrig, og Liverpool kunne score fire gange uden de to profiler, og så var miraklet fuldendt.
FC Barcelona – Paris Saint-Germain: 0-4, 6-1 i 2017FC Barcelonas træner Luis Enrique og Sergi Roberto jubler efter sejren over PSG.
For to sæsoner siden tilføjede FC Barcelona endnu et kapital i bogen om de største comebacks i Champions League-historien.
Efter at have tabt første kamp i 16-delsfinalerne til Paris Saint-Germain med 4-0, så det sort ud for spanierne inden returkampen.
Her var spændingen dog intakt lige til det sidste.
I det 88.
minut var stillingen 3-1 til FC Barcelona, hvilket på ingen måder var nok til at gå videre.
Men intet er åbenbart umuligt for catalonierne, og holdet formåede at score tre kasser i slutminutterne og vandt 6-1 hjemme på Camp Nou og gik dermed videre i turneringen.
AS Roma – FC Barcelona: 1-4, 3-0 i 2018AS Roma-spillere i vild ekstase efter returmødet mod FC Barcelona.
Her står det klart, at italienerne er videre til semifinalerne.
Efter at have vundet 4-1 på hjemmebane over AS Roma, havde FC Barcelona det ene ben videre i Champions League inden returkampen i Italien.
Men AS Roma skabte den helt store overraskelse, da holdet på eget græs vandt 3-0 i returmødet.
For italienerne fik reglen om udebanemål betydning, og pludselig blev deres scoring i første kamp altafgørende.
Med otte minutter igen headede Konstantinos Manolas bolden i nettet til 3-0, hvilket fuldendte det sensationelle comeback og sendte AS Roma i semifinalen.
Bayern München – Porto: 1-3, 6-1 i 2015Bayern München stormer i Champions League-semifinalen efter sejr på 6-1 i returopgøret mod FC Porto.
Med en sejr på 3-1 i første kamp havde portugisiske FC Porto et stort og realistisk håb om at avancere i Champions League.
Men til returmødet havde Bayern München-træner Pep Guardiola motiveret sine spillere i sådan en grad, at blot et kvarter inde i returmødet var stillingen 3-1 til tyskerne, og herfra gik det kun en vej.
Da dommeren fløjtede kampen af, var stillingen 6-1 til Bayern München, og så kunne spillerne ellers juble sammen med resten Allianz Arena over at være videre til semifinalerne.
Deportivo La Coruña – AC Milan: 1-4, 4-0 i 2004Deportivo La Coruñas Juan Valeron jubler efter sit mål mod AC Milan tilbage i 2004.
Spanske Deportivo La Coruña fik noget af en øretæve, da holdet tabte den første kvartfinale 4-1 på udebane til AC Milan.
Men håbet var ikke væk.
Forud for returopgøret udtalte spaniernes træner, at ”i fodbold sker der ofte mirakler, ting du ikke rationelt forventer,” og her fik han ret.
For Riazor Stadium i Coruna gik fuldstænding amok, da deres hold på magisk vis slog det italienske storhold med 4-0.
FC Barcelona - Chelsea: 1-3, 5-1 i 2000Josep Guardiola, Rivaldo, Luis Figo og andre FC Barcelona-legender fik vendt et truende nederlag til sejr mod Chelsea i 2000.
FC Barcelona havde haft utrolig svært ved at holde fast i den store nordmand Tore Andre Flo i den første kamp, der scorede to gange, og da han var på pletten igen efter en time i returkampen på Camp Nou, så det sort ud for spanierne.
Men de får presset kampen i forlænget spilletid, og her er det Rivaldo og Patrick Kluivert, der med hvert et mål sender Chelsea ud af kvartfinalen.
FacebookTwitterKopier linkEmner:FC Barcelona|Josep Guardiola (fodboldtræner)|Mohamed Salah (fodboldspiller)|England|Fodbold




https://www.dr.dk/sporten/fodbold/championsleague/fotofeature-liverpools-historiske-comeback-frembragte-taarer-i-begge

Champions LeagueFOTOFEATURE Liverpools historiske comeback frembragte tårer i begge lejreLiverpools 4-0-sejr over FC Barcelona var et kæmpe chok for mange.
Vi har samlet nogle af de bedste billeder fra aftenen.
Af Frederik Palle08.
maj 2019 kl.
08.
30Bemærk: artiklen er mere end 30 dage gammelLæs opSelv i den vildeste fantasi hos en Liverpool-fan var det på forhånd umuligt at tro på, at det engelske hold kunne vende FC Barcelonas 3-0-sejr i den første kamp til avancement til finalen.
Men 90 minutter senere stod der 4-0 på tavlen til Liverpool efter en af de kampe, som vil gå over i historien.
Ikke kun på Liverpools stadion Anfield Road, men i hele fodboldhistorien.
Vi har samlet nogle af billederne fra den vilde aften i England, der viser alle de følelser, som begge klubbers tilhængere måtte igennem.
FC Barcelonas målmand Marc-André ter Stegen regnes som en af verdens bedste målmænd, men tirsdag aften blev han passeret fire gange.
1 / 12Georginio Wijnaldum startede egentlig på bænken, men da han blev skiftet ind i fra 2.
halvlegs start, lynede han hurtigt to gange og gjorde comeback'et realistisk.
2 / 12Lionel Messi er af mange regnet som verdens bedste fodboldspiller, og han havde scoret to gange i den første kamp, men i returkampen blev han helt lukket ned.
3 / 12Selveste FC Barcelona tabte 4-0.
Det var svært at forstå for de catalanske fans.
4 / 12Liverpools sidste mål blev sat ind på lidt af en genialitet, da de fangede et sovende FC Barcelona-forsvar på et hjørnespark.
Trent Alexander-Arnold (tv.
) fandt Divock Origi (th.
), der scorede sejrsmålet.
5 / 12Mohamed Salah er Liverpools største stjerne, men han var ude af kampen med en hjernerystelse.
Det holdt ham dog ikke fra at komme til kampen.
Her klapper han Sergio Busquets på skulderen iført en "never give up"-t-shirt.
6 / 12Bagenden på Anfield Road er berømt og berygtet for deres evige støtte til deres røde helte.
De hyldede selvfølgelig også deres spillere efter det historiske resultat.
7 / 12Liverpools cheftræner Jürgen Klopp kunne formentlig vinde tjansen som borgmester i byen, hvis der blev afholdt valg i dag.
8 / 12FC Barcelona-fans havde allerede tanker på Champions League-finalen før tirsdagens kamp.
Derfor var det en ekstra bitter pille at sluge.
9 / 12Det var ikke kun FC Barcelonas fans, som var i tårer efter kampen.
Også Liverpool-kaptajnen Jordan Henderson havde svært ved at skjule følelserne og får her en stor krammer af sin træner Jürgen Klopp.
10 / 12Liverpool skal nu møde vinderen af Ajax-Tottenham-semifinalen i finalen.
Det opgør bliver spillet i aften.
11 / 12Barcelonas spanske træner Ernesto Valverde efter nederlaget.
12 / 12FacebookTwitterKopier linkEmner:FC Barcelona|England|Spanien|Liverpool FC|Fodbold




https://www.dr.dk/nyheder/udland/iran-traekker-sig-fra-dele-af-atomaftale

UdlandIran trækker sig fra dele af atomaftaleIranerne har givet de øvrige underskrivere af aftalen en frist på 60 dage.
Atomaftalen har ikke haft de positive effekter, som mange iranere havde håbet.
Af Jakob Busk Olsen08.
maj 2019 kl.
07.
37 | opdateret 08.
maj 2019 kl.
08.
15Bemærk: artiklen er mere end 30 dage gammelLæs opFor præcis et år siden meddelte præsident Donald Trump, at USA trækker sig fra den internationale atomaftale med Iran fra 2015.
Og i dag kom iranernes modsvar: I et brev til lederne af Storbritannien, Kina, EU, Frankrig, Rusland og Tyskland meddeler Iran, at landet trækker sig delvist fra atomaftalen, som modtagerne af brevet alle har underskrevet.
Det skriver flere nyhedsbureauer.
Irans præsident Hassan Rouhani skriver i brevet ifølge Reuters, at de resterende underskrivere af aftalen har 60 dage til at indfri løfter, der er givet til Iran inden for olie- og banksektoren.
Hvis ikke det sker, vil Iran igen øge berigelsen af uran og nedskalere andre forpligtigelser i atomaftalen.
Præsidenten skriver også, at Iran fremover vil beholde beriget uran og tungt vand i stedet for at sælge det til andre lande, sådan som man har gjort i forbindelse med atomaftalen.
Hassan Rouhani siger i en tv-tale til nationen, at atomaftalens endeligt vil være farligt for både Iran og resten af verden.
Han oplyser, at Iran er villig til at forhandle en ny atomaftale på plads.
Læs også:USA gør klar til at sanktionere alle lande, der importerer iransk oliePres fra USADen iranske udenrigsminister, Mohammad Javad Zarif, sagde under et besøg i Moskva i går, at Iran vil "stoppe med at implementere nogle af dets forpligtelser og nogle tiltag, det frivilligt har taget.
"Zarif mener, at iranernes skridt ligger inden for rammerne af aftaleteksten, og at Iran således stadig er med i aftalen.
Med atomaftalen forpligtede Iran sig til kraftigt at begrænse udvinding og berigelse af uran.
Til gengæld blev en lang række internationale sanktioner mod Iran ophævet.
Siden USA trak sig fra aftalen, har amerikanerne genindført en række sanktioner mod Iran.
Blandt andet har USA indført en omfattende embargo mod iransk olieeksport.
Amerikanerne har også sat den magtfulde iranske Revolutionsgarde på sin terrorliste.
Med atomaftalen gik Iran med til at begrænse antallet af centrifuger, der bruges til berigelse af uran, samt at reducere lageret af uran med 98 procent over 15 år.
Voksende spændingerDen seneste tid har der været voksende spændinger mellem USA og Iran.
Tidligere på ugen oplyste USA, at det sender et hangarskib samt en tilhørende flådestyrke til Mellemøsten for at sende et "klart og utvetydigt" signal til Irans præstestyre.
Amerikanske embedsmænd er bekymrede for, at Iran planlægger at gøre gengæld for præsident Donald Trumps øgede sanktionspres mod landet.
Den amerikanske udenrigsminister, Mike Pompeo, ankom i går på et uanmeldt besøg i Irak, der har gode forbindelser til både USA og Iran - og derfor er fanget i midten af konflikten.
Mike Pompeo sagde, at hans besøg havde til formål at vise amerikansk støtte til et "suverænt, uafhængigt" Irak - fri for indflydelse fra det nærliggende Iran.
Samtidig sagde han, at besøget skyldes Irans "eskalerende aktivitet".
Atomaftalen med Iran•Atomaftalen med Iran blev indgået i sommeren 2015.
•Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
•Følger Iran atom-aftalen i 10 år, vil det ifølge forskere tage dem 12 måneder at bygge en atombombe.
•Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
•Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
•Iran skulle også reducere sine lagre af beriget uran fra 10.
000 kilo til 300 kilo.
•Iran forpligtede sig samtidig til at lade FN foretage inspektioner af de iranske atomanlæg, herunder også militære atomanlæg, med 24 dages varsel.
•Et anlæg blev som følge af aftalen omlagt til et forskningscenter.
•Aftalen lagde også restriktioner på salg af atomteknologi med fredelige formål til Iran frem mod 2025, ligesom også våbenembargoen mod Iran skulle opretholdes i fem år frem.
FacebookTwitterKopier linkEmner:Donald Trump (politiker)|Iran|Mike Pompeo (politiker)|Sikkerhedspolitik|Forenede Nationer




https://www.dr.dk/nyheder/politik/folketingsvalg/kd-formand-er-pa-benene-igen-efter-aflysning-af-tv-debat

FolketingsvalgKD-formand er på benene igen efter aflysning af tv-debatStig Grenov har orlov fra sit job for at bruge kræfter på at føre valgkamp.
Kristendemokraternes Stig Grenov fik det pludseligt dårligt efter valgkampens første partilederrunde på DR på Christiansborg.
08.
maj 2019 kl.
07.
28Bemærk: artiklen er mere end 30 dage gammelLæs opFormanden for Kristendemokraterne, Stig Grenov, er onsdag morgen frisk til at føre valgkamp igen, efter at han tirsdag aften måtte melde afbud til partilederdebat på TV 2, fordi han fik et mindre ildebefindende.
- Jeg var dårlig.
Det handlede om, at jeg simpelthen ikke kunne stå der.
Og sådan var det.
Og så var det så heldigt, at Isabella Arendt (næstformand i Kristendemokraterne, red.
) havde mulighed for at træde ind, siger Stig Grenov.
Formanden, som til daglig arbejder som folkeskolelærer, havde netop deltaget i valgets første partilederdebat på DR1, da han kunne mærke, at kroppen sagde fra.
- Jeg forlod stedet ret hurtigt, og der kunne jeg mærke, at det at være fuldtidslærer og fuldtidsformand – som jeg er den eneste, der er - det trækker altså i nogle veksler, siger han.
Stig Grenov har fået orlov fra sit arbejde fra onsdag og fire uger frem, så han kun skal koncentrere sig om sin rolle som formand for Kristendemokraterne i valgkampen.
- Nu er jeg ene og alene politiker de næste fire uger, så jeg lover, at jeg nok skal stå distancen hele vejen igennem, siger Stig Grenov.
Næstformand trådte i stedet for GrenovKD-næstformand Isabella Arendt hilser på DF-formand Kristian Thulesen Dahl efter partileder debat hos TV2 på Hovedbanegården i København.
Alternativets Uffe Elbæk ses i midten.
I stedet for Stig Grenov deltog partiets næstformand, Isabella Arendt, i tirsdagens debat på TV 2.
- Jeg ville være et skarn, hvis jeg ikke ærgrede mig over, at jeg ikke var på.
Men jeg var pavestolt over, at Isabella gik ind og klarede det med sådan en flot præstation, siger Grenov.
Også ved det seneste folketingsvalg i 2015 måtte KD-formanden forlade en partilederdebat på grund af et ildebefindende.
Det skyldtes dengang, at han havde drukket og spist for lidt.
/ritzau/FacebookTwitterKopier linkEmner:Kristendemokraterne|Stig Grenov (politiker)|DR1|TV 2 (tv-kanal)|Valg og folkeafstemninger




https://www.dr.dk/nyheder/politik/folketingsvalg/hvad-skal-valgkampen-handle-om-spoerg-politikerne-her

FolketingsvalgHvad skal valgkampen handle om?
Spørg politikerne herTre danskere stiller her spørgsmål til politikerne om klima, pensionsalder og sundhedsvæsnet.
Hvad kunne du tænke dig at spørge dem om?
Langt til sygehuset, klimaet eller pensionsaftaler.
Hvad kunne du tænke dig at spørge politikerne om?
Af Malene Koops Grønborg og Nadia Kronborg Nielsen08.
maj 2019 kl.
06.
29Bemærk: artiklen er mere end 30 dage gammelLæs op•Har du et spørgsmål, du gerne vil stille til politikerne?
Så skriv til valg@dr.
dk med dit spørgsmål.
•Husk at skrive nogle oplysninger om dig selv, hvis det er relevant.
Alder, by, erhverv, m.
m.
•DR kan ikke garantere for tilbagemeldinger på alle spørgsmål, men vi vælger nogle ud og tager dem med til de relevante politikere i dit område.
I videoen øverst i artiklen kan du høre tre forskellige spørgsmål til politikerne fra tre forskellige steder i landet.
Kent Andersen, jord- og betonarbejder- Jeg vil gerne kunne stoppe lidt før, så jeg også kan bevæge mig rundt og passe mit hjem bare lige lidt, når jeg er stoppet med at arbejde, siger Kent Nygaard Andersen.
- Jeg vil gerne spørge, om det kan passe, at jeg skal blive ved med at arbejde, til jeg er 70 år, når jeg startede, da jeg var 13?
Jeg mener, pensionsalderen må have noget at gøre med, hvor længe man har været i gang.
Kent Nygaard Andersen, jord- og betonarbejder, TodbjergSådan lyder det fra den 49-årige jord- og betonarbejder, Kent Nygaard Andersen, fra Todbjerg nord for Aarhus.
Han er en af de mange danskere, der føler sig nedslidt af sit arbejde.
Han har haft fire diskusprolapser, han har dårlige knæ, og han har svært ved at se, hvordan han skal fortsætte med at arbejde, til han er 70 år.
- Jeg mener, pensionsalderen må have noget at gøre med, hvor længe man har været i gang, siger han.
Agnes Garsdal, højskoleelevAgnes Garsdal bor til dagligt i København, men i øjeblikket er hun elev på vestjyllands Højskole i Ringkøbing.
Et stykke længere vestpå, nærmere bestemt i Ringkøbing, har 20-årige Agnes Sander Garsdal længe været i gang med at bygge et køleskab under jorden.
Hun er elev på Vestjyllands Højskole, hvor man blandt andet kan lære mere om bæredygtighed, og det passer den klimabevidste pige rigtig godt.
- Det er hele vores klima, der er på spil lige nu, og vi har ikke mere tid at spilde.
Det gør ondt at tænke på, at det ikke er det samme, der vil være her, når jeg engang selv får børn, siger hun.
Man kan jo ikke redde hele verden fra den ene dag til den anden, men vi bliver nødt til at gøre noget.
Agnes Garsdal, højskoleelev, RingkøbingOg selvom et underjordisk køleskab uden strøm ikke løser alle klimaproblemerne, så skal man starte et sted, siger hun.
- Man kan jo ikke redde hele verden fra den ene dag til den anden, men vi bliver nødt til at gøre noget.
Hvorfor kan politikerne ikke gøre mere for klimaet?
, spørger hun og nævner konkret bedre og billigere offentlig transport samt CO2-mærkede fødevarer som mulige politiske klimatiltag.
Kaj Rosenkvist, dialysepatient- Hvorfor kan man ikke få behandling tættere på, hvor man bor i stedet for at bruge al sin kostbare tid på transport?
, spørger Kaj Rosenkvist.
Længere nordpå, i Thyborøn, bor 81-årige Kaj Rosenkvist, der er dialysepatient.
Han tager fra Thyborøn til Holstebro Sygehus tre gange om ugen for at komme i dialyse.
Når det nye supersygehus i Gødstrup ved Herning åbner, skal han fremover tage derned for at komme i dialyse.
En tur, der tager endnu længere tid end de tre timer, han i gennemsnit bruger i dag, når han skal frem og tilbage til sygehuset.
- Jeg kan godt forstå, at det er godt med supersygehuse, når det handler om de helt særlige ting.
Så ved man, at man kommer til at snakke med en specialist.
Men når det handler om dagligdags ting som eksempelvis dialyse, så synes jeg, det er overdrevet, at man skal så langt, siger Kaj Rosenqvist.
Lær mere om folketingsvalget her:FacebookTwitterKopier linkEmner:Hospitaler|Herning|Ringkøbing|Folketinget|Regionshospitalet Gødstrup




https://www.dr.dk/nyheder/penge/nye-tal-danskere-skylder-750-millioner-kroner-i-motorafgifter

Skat i kriseSe temaPengeNye tal: Danskere skylder 750 millioner kroner i motorafgifter100.
000 bilejere kan se frem til at få klippet pladerne, fordi de ikke har betalt motorafgifter.
100.
000 bilister mangler at få klippet deres nummerplader, lyder det fra Skattestyrelsen.
Af Mathias Sommer08.
maj 2019 kl.
07.
00Bemærk: artiklen er mere end 30 dage gammelLæs opSå landede regningen for de tusindvis af danskere, som ikke har betalt, hvad de skylder i motorafgifter.
I alt mangler 230.
000 bilejere at betale motorafgifter for 750 millioner kroner.
Sådan lyder den endelige opgørelse fra Skattestyrelsen, som siden februar har forsøgt at komme til bunds i det store antal ubetalte regninger, som i en årrække har samlet støv i de skandaleramte it-systemer hos det tidligere Skat.
Og fordi it-systemerne på tværs af myndigheder ikke har kunnet tale sammen, har skattevæsenet siden 2012 undladt at sende misligholdte motorafgifter til nummerpladeklipning hos politiet.
Så mange bilejere skylder pengeIfølge Skattestyrelsens seneste opgørelse er der i alt cirka 230.
000 skyldnere med gæld på køretøjer, som de er den primære bruger af.
De cirka 230.
000 skyldnere har i alt gæld på cirka 750 mio.
kr.
på ubetalte motorafgifter.
Heraf er der tale om cirka 200.
000 privatpersoner og 30.
000 virksomheder.
Gælden fordeler sig mellem opkrævningsgæld i Skattestyrelsen og inddrivelsesgæld i Gældsstyrelsen.
Ud af 230.
000 skyldnere er der på nuværende tidspunkt ca.
100.
000, som er i risikozonen for at få oversendt køretøjet til nummerpladeinddragelse hos politiet.
Det skyldes, at køretøjer kan sendes til nummerpladeinddragelse, hvis der er gæld til Skattestyrelsen, og hvis den, der skylder penge, stadig er den primære bruger af bilen.
Cirka 130.
000 borgere og virksomheders gæld ligger til inddrivelse hos Gældsstyrelsen, hvor der bl.
a.
kan modregnes i borgerens overskydende skat.
Danskerne betaler 33 milliarder kroner i motorafgifter om året.
Kilde: Skattestyrelsen.
Det betyder, at 100.
000 biler i øjeblikket kører rundt med en nummerplade, som skulle være sendt til inddragelse af politiet, fordi bilejerne ikke har betalt, hvad de skylder i grøn ejerafgift eller vægtafgift.
- Der ligger nogle it-systemer, som i sig selv er gamle, og de skal tale sammen med et it-system hos Motorstyrelsen, hos Skattestyrelsen og hos Gældsstyrelsen, som så skal tale sammen med et it-system ovre hos politiet, og det har givet store udfordringer, siger Peter Thorgaard, der underdirektør hos Skattestyrelsen.
Bygger en robotEfter DR Nyheder i februar bragte nyheden om, at tusindvis af danskere kører rundt i biler, som burde have deres nummerplader klippet, har Skattestyrelsen sat gang i et manuelt arbejde for igen at få politiet til at klippe nummerplader.
I marts blev de første varslinger udsendt til borgere, som skylder penge i skat.
Foreløbigt er 1.
000 registreringsnumre sendt til politiet.
Men der er et stykke derfra og så til de 100.
000 nummerplader, som ifølge Skattestyrelsen burde blive klippet af politiet.
- Det er rigtigt.
Men i modsætning til tidligere vil alle de, der ikke betaler, være i risiko for at blive sendt til nummerpladeinddragelse hos politiet.
Og tallet regner vi med at øge i takt med, at vi får vores systemer til at tale bedre og bedre sammen, fortæller Peter Thorgaard.
Underdirektør hos Skattestyrelsen Peter Thorgaard forsikrer, at man kun vil få sin nummerplade sendt til klipning hos politiet, hvis det er helt sikkert, at man ikke har betalt sine vægtafgifter.
Konkret er Skattevæsenets nye styrelse Udviklings- og Forenklingsstyrelsen i gang med at bygge en robot, som skal automatisere oversendelsen af registreringsnumre til politiet.
- Lige nu er det primært manuelle ressourcer, men vi er i gang med at bygge en robot i stedet, så vi regner med stille og roligt at kunne skalere op, siger Peter Thorgaard, der forsikrer, at der ikke bliver klippet nummerplader på biler ved en fejl.
Grøn ejerafgift eller vægtafgiftDu betaler vægtafgift, hvis din personbil er registreret før 1.
juli 1997, eller din varebil er registreret før 18.
marts 2009.
For køretøjer registreret senere, betaler du grøn ejerafgift.
Grøn ejerafgift betyder, at du betaler afgift efter bilens brændstofforbrug (km/l).
Den grønne ejerafgift spænder mellem 130 kr - 16.
000 kroner per halvår afhængig af, hvor langt din bil kører på literen.
- Det, der er vigtigt for os, er ikke, at vi sender nummerplader til inddragelse.
Det er et meget indgribende skridt.
Derfor er det vigtigste, at det er fagligt korrekt, hvad vi gør.
Derfor tager vi det bid for bid, siger Peter Thorgaard, underdirektør i Skat.
130.
000 nummerplade hos inkassoEn motorafgift bliver i første omgang opgjort af Motorstyrelsen.
Derefter udsender Skattestyrelsen en opkrævning.
Det er også Skattestyrelsen, som efter flere rykkere har mulighed for at sende registreringsnummeret til politiet med henblik på inddragelse.
Betales motorafgiften fortsat ikke, ender fordringen hos Gældsstyrelsen, som er statens inkassofirma.
Her ligger omkring 130.
000 ubetalte motorafgifter i øjeblikket til inddrivelse.
Gældsstyrelsen afventer i øjeblikket det nye it-system PSRM, der automatisk skal kunne inddrive gælden til det offentlige blandt andet ved lønindeholdelse og beslaglæggelse af værdier.
Systemet skal efter planen være fuldt funktionsdygtigt i 2021, hvor 800 fordringshavere gerne skal have fået deres it-systemer til at tale med det nye automatiske inddrivelsessystem PSRM.
Skatteminister Karsten Lauritzen (V) har tidligere oplyst over for DR Nyheder, at han agter at fremsætte et lovforslag, så Gældsstyrelsen også får lovhjemmel til at anmode politiet om at inddrage nummerplader.
Nyt it-system til renter på vejEt andet problem på motorområdet er et andet it-system, som siden 2012 ikke har kunnet lægge renter på misligholdte motorafgifter.
Det betyder, at bilejere, som ikke har betalt deres motorafgifter, siden 2012 har været fri for renter på deres opkrævninger.
I 2017 besluttede Folketinget at opgive at inddrive renterne og afskrev renter på motorafgifter for knap 100 millioner kroner.
Men problemet er der stadig.
Skattestyrelsen er ved at etablere en it-løsning, så der igen kan beregnes og opkræves renter af for sen betaling af motorafgifter.
- Der har været forskellige udfordringer på det her motorområde, og det er vi ved at rydde op i, så vi sikrer, at der bliver tilskrevet renter.
Det, forventer vi snarest, at få styr på, siger Peter Thorgaard.
I den kommende tid vil Skattestyrelsen varsle borgere, der skylder penge i motorafgifter om, at der nu igen tilskrives renter af udestående gæld.
FacebookTwitterKopier linkEmner:Karsten Lauritzen (politiker)|Skattestyrelsen|Venstre|Biler|Økonomi




https://www.dr.dk/nyheder/kultur/gaming/kaldes-en-magisk-oplevelse-her-er-aarets-danske-computerspil

GamingKaldes for en 'magisk' oplevelse: Her er årets danske computerspilSpillet er blevet kendt for sin håndtegnede stil og sit stemningsfulde univers.
I det prisvindende spil 'Forgotton Anne' skal du i skikkelse af Anne forsvare dit riges sikkerhed mod mørke kræfter.
(© Throughline Games)Af Lasse Kjær Christiansen og Christian Mejdahl Buhl08.
maj 2019 kl.
06.
35Bemærk: artiklen er mere end 30 dage gammelLæs opDet har vakt opsigt over hele verden og har allerede vundet flere internationale spilpriser.
Og nu kan spillet tilføje endnu flere priser til sit cv.
Spillet i rampelyset er det danske 'Forgotton Anne', der netop har vundet prisen som årets bedste danske spil ved Spilprisen 2019, der blev afholdt tirsdag aften i Bremen Teater i København.
Spilprisen hylder hvert år den danske computerspilsbranche, og 'Forgotton Anne' snuppede hele tre priser ved tirsdagens festlige uddeling.
Udover at løbe med hovedprisen, årets bedste spil, kunne udviklerne bag 'Forgotton Anne' også snuppe bedste debut- og bedste visuelle udtryk-statuetterne med sig hjem.
Og da det stod klart for holdet bag spillet, at aftenen bød på mere end én pris, var meldingen fra scenen klar:- Jeg vil bare sige til hele holdet, at de skal holde fri i morgen.
For vi skal feste rigtig meget i aften, lød det fra Alfred Nguyen, der er direktør i ThroughLine Games.
'Forgotton Anne' er særligt blevet rost af anmelderne for sin stemningsfulde atmosfære, der gennemsyrer hele spillet.
Det er blandt andet en af grundene til, at spillet har været nomineret til over 40 forskellige priser.
(© Throughline Games)'Forgotton Anne' er et normalt platform-eventyr i 2D.
Men her stopper almindeligheden også.
For 'Forgotton Anne' ligner noget, der kunne være lavet af den japanske tegnefilmsmester Hayao Miyazaki.
Og historien tager sit udgangspunkt i en verden langt fra de klassiske spilscener, der ofte udfolder sig på slagmarken.
I spillet styrer man Anne, der er enforcer i The Forgotten Realm, som er en dimension, hvor alt, som folk har mistet, tabt eller glemt, forsvinder hen.
På rejsen hen til The Forgotten Realm bliver alle disse mistede ting imidlertid vakt til live.
Så Anne deler verden med talende hvidevarer, våben og beklædningsgenstande.
Og som en enlig rytter er det Annes opgave at holde ro og orden og sikre det særlige samfunds sikkerhed.
Troldspejlets Jakob Stegelmann var meget begejstret for det danske spil, da han anmeldte det i maj måned sidste år.
Det er det danske spilstudie ThroughLine Games' debutspil.
Og det er blevet rost af danske såvel som internationale anmeldere.
Nordens største spilmedie GameReactor omtaler spillet som en 'fortryllende oplevelse', mens det internationale medie Eurogamer beskriver 'Forgotton Anne' som 'mesterlig historiefortælling', og IGN Japan kalder det for 'magisk'.
Tre andre danske spil blev hyldetUd over de tre priser, som 'Forgotton Anne' løb med, skulle der også uddeles fire øvrige priser.
'Hitman 2', der har en koldblodig lejemorder i hovedrollen, løb med priserne for bedste spildesign og bedste lyd.
Selvom skaberne af 'Hitman 2' måske har flere penge mellem hænderne, så måtte den danske eksportsucces altså se sig slået af indiespillet 'Forgotton Anne' i kampen om titlen som årets bedste spil.
(© IO Interactive)Det udfordrende puzzle-spil 'Youropa' tog prisen for bedste tekniske bedrift med hjem, mens 'Kogama' modtog prisen for bedste live-spil, der hylder de spil, som løbende kræver nyt indhold i form af nye baner og karakterer.
Spilprisen er spilbranchens egen pris.
Den arrangeres af Producentforeningen, som er en brancheorganisation for producenter af film, tv og spil.
FacebookTwitterKopier linkEmner:ThroughLine Games|København|Computerspil|Bremen Teater|Japan




https://www.dr.dk/sporten/fodbold/liverpool-manager-overvaeldet-efter-umulig-triumf

FodboldLiverpool-manager overvældet efter umulig triumfJürgen Klopp kaldte missionen mod FC Barcelona for umulig - men samtidig mulig for netop hans Liverpool-hold.
Jürgen Klopp brølede om kap med fansene efter 4-0-sejren over FC Barcelona.
)08.
maj 2019 kl.
05.
32Bemærk: artiklen er mere end 30 dage gammelLæs opJürgen Klopp førte tirsdag Liverpool til den anden Champions League-finale i træk.
Denne gang efter et sandt drama og en 4-0-sejr over FC Barcelona, som efterlod træneren overvældet.
- Hele præstationen, hele kampen var faktisk for meget.
Det var overvældende.
- Jeg sagde til gutterne før kampen, at missionen var umulig, men fordi det var dem, havde de en chance, siger Jürgen Klopp til uefa.
com.
I den første kamp i semifinalen mod Barcelona tabte Liverpool 0-3 i Spanien.
Klopp har allerede været i centrum for mange mindeværdige fodboldkampe som Liverpool-manager og i andre klubber.
Men intet slår denne tirsdag på Anfield.
- Jeg har set så mange kampe i mit liv, men jeg kan ikke huske nogen kampe som denne, siger den tyske manager.
/ritzau/FacebookTwitterKopier linkEmner:FC Barcelona|Jürgen Klopp (fodboldtræner)|Liverpool FC|England|Fodbold




https://www.dr.dk/nyheder/viden/teknologi/menneske-robotten-atlas-laerer-sig-selv-gaa-paa-line

TeknologiMenneske-robotten Atlas lærer sig selv at 'gå på line' Ved hjælp af laserteknologi og algoritmer finder robotten vej hen over en smal planke mellem to platforme.
Robotten Atlas er en såkaldt humanoid-robot, som minder om et menneske i sin udformning.
Den er 1,5 meter høj og vejer 75 kilo.
Af Maria Lise Behrendt08.
maj 2019 kl.
05.
45Bemærk: artiklen er mere end 30 dage gammelLæs opSidste gang virksomheden Boston Dynamics viste sin menneskelignende robot med navnet Atlas frem for verden, var den blevet programmet til at dyrke parkour.
Om Boston Dynamics og de sære robotterBoston Dynamics blev grundlagt i 1992.
Robotten BigDog, som blev udviklet til det amerikanske militærs forskningsenhed, Darpa, er Boston Dynamics mest kendte robot.
Udover BigDog og Atlas står Boston Dynamics også bag robotter, som Cheetah (gepard), der er verdens hurtigste robot.
SandFlea (sandloppe), som er er kendt for at hoppe utroligt højt og Handle, som er en slags hybrid-robot, der kan bevæge sig på både to og fire ben.
Kilder: The Guadian, Boston Dynamics.
Derfor kan det måske virke som en lidt kedelig bedrift, at forskere fra institutet IHMC Robotics Lab nu har lært Atlas at bevæge sig mellem to platforme på ‘planker’ bygget af mursten.
Men faktisk er Atlas’ ‘gå på line’-manøvre væsentlig mere imponerede end de parkour-skills, som robotten tidligere har udført.
Denne gang har Atlas nemlig lært sig selv sine evner, mens den tidligere har været programmeret til at lave specifikke bevægelser.
Robotten anvender det, som forskerne kalder en path planning-algoritme (ruteplanlægningsalgoritme, red.
) til at vælge de rette fodtrin hen over murstenene.
Og for at hjælpe Atlas med at finde vej har IHMC-forskerne udstyret den med lidar-teknologi, som bruger laserlys til at måle afstand mellem to punkter med høj præcision.
Atlas har indtil videre succes med at færdes i det usikre terræn (uden at falde) i 50 procent tilfældene.
Se videoen af Atlas, der krydser den usikre mustens-sti mellem to platforme:Robotterne er arbejdsløse - endnuUdover Atlas er Boston Dynamics også kendt for en række andre sært udseende (og til tider lidt skræmmende) robotter.
En af de første var BigDog.
Et stort firbenet og terrængående væsen, som til trods for navnet mere ligner et monster end en hund.
Ideen med BigDog var, at den skulle slæbe udstyr som ammunition, telte og mad for det amerikanske militær, når troperne skulle i kamp i områder, hvor klassiske køretøjer havde svært ved at komme frem.
Senere udviklede Boston Dynamics endnu en robothund med navnet LS3.
Og LS3 nåede faktisk at komme med amerikanske soldater på øvelse i 2014, inden den blev droppet i 2015.
Den var både for larmende og for svag.
Trods skuffende resultater fortsætter Boston Dynamics dog med at udvikle sine robotter, mens forskere arbejder med at gøre dem ‘intelligente’.
Sådan så det ud, da Atlas lavede parkour:FacebookTwitterKopier linkEmner:Teknologi|Youtube|Videnskab|Fritidsaktiviteter|Motion




https://www.dr.dk/sporten/fodbold/barcelona-traener-efter-cl-exit-det-er-skraekkeligt-os-og-fansene

FodboldBarcelona-træner efter CL-exit: Det er skrækkeligt for os og fanseneErnesto Valverde mente, at Liverpool kørte Barcelona over i Champions League-semifinalen.
Det var en rystet Barcelona-træner, der måtte konstatere, at 3-0 på hjemmebane ikke var nok til at gå videre.
Liverpool vandt 4-0.
08.
maj 2019 kl.
05.
36Bemærk: artiklen er mere end 30 dage gammelLæs opDet skulle have været en ren ekspeditionssag for Barcelona.
Foran 3-0 efter den første semifinale skulle finalepladsen i Champions League køres hjem mod Liverpool på Anfield.
Men tirsdag aften gik det meste galt for Barcelona.
Holdet tabte 0-4 og røg ud med sammenlagt 3-4.
Det rystede træner Ernesto Valverde.
- Det er forfærdeligt.
Vi er meget, meget kede af det.
Vi vil gøre alt for at gøre vores fans glade, men i fodbold kan den slags ske.
Vi har før haft smertefulde nederlag, siger Valverde ifølge uefa.
com.
Liverpool kom foran ved Divock Origi efter syv minutter, og det vilde comeback lurede for alvor, da indskiftede Georginio Wijnaldum i begyndelsen af anden halvleg scorede to gange.
- De to hurtige mål rystede os.
Vi blev kørt over og formåede ikke selv at komme på tavlen.
Man må også bare rose Liverpool, siger træneren.
Det afgørende mål til 4-0 faldt med 11 minutter tilbage, da Barcelona-spillerne snorksov ved et hjørnespark, så Origi kunne score til 4-0.
- Vi forsøgte at stå lidt dybere, men det sluttede for os ved 0-4.
Vi kunne ikke svare tilbage.
Det er skrækkeligt for os og fansene.
- Vi må forsøge at vinde pokalfinalen og slutte sæsonen ordentligt af, men lige nu er vi helt væk, lyder det fra træneren.
/ritzau/FacebookTwitterKopier linkEmner:Barcelona|England|Fodbold|Liverpool FC|UEFA




https://www.dr.dk/nyheder/udland/venezuela-efterforsker-syv-guaido-stotter-efter-opror

UdlandVenezuela efterforsker syv Guaidó-støtter efter oprørSyv oppositionspolitikere er mistænkt for at "forråde fædrelandet" efter forsøg på oprør i Venezuela.
08.
maj 2019 kl.
03.
50Bemærk: artiklen er mere end 30 dage gammelLæs opHøjesteret i Venezuela har tirsdag iværksat en efterforskning af en række af landets oppositionspolitikere.
Det sker efter et mislykket oprør mod landets præsident, Nicolás Maduro.
Den øverste domstol i Venezuela oplyser, at politikerne blandt andet er mistænkt for at "forråde fædrelandet" og for at "anspore til oprør".
Natten til onsdag dansk tid har Venezuelas lovgivende forsamling, der støtter præsident Maduro, ophævet de syv politikeres parlamentariske immunitet.
Dermed er vejen banet for, at oppositionspolitikerne kan retsforfølges.
Venezuelas oppositionsleder, Juan Guaidó, meddelte tidligt om morgenen tirsdag den 30.
april i en video på Twitter, at han havde sikret sig støtte fra soldater fra Venezuelas væbnede styrker.
Han opfordrede i samme ombæring det venezuelanske folk til at gå på gaden for at gøre oprør mod præsident Maduro.
Det lykkedes dog ikke for Guaidó at samle opbakning til sit oprør, og militæret i Venezuela støtter officielt fortsat Maduro.
- Der var personer, som ikke holdt deres løfte, men det betyder ikke, at de ikke snart vil gøre det, sagde Guaidó tirsdag.
En liste over de politikere, der bliver efterforsket for at støtte Guaidós oprør, viser, at der er tale om seks personer.
Blandt dem er de prominente oppositionspolitikere Henry James Allup og Luis German Florido.
USA og en lang række EU-lande - herunder Danmark - støtter Juan Guaidó, der har udnævnt sig selv som præsident i Venezuela.
Guaidó mener - ligesom de lande der støtter ham - at valget i maj 2018, hvor Maduro vandt, var ulovligt og præget af omfattende valgsvindel.
Venezuela befinder sig både i en stor politisk og humanitær krise.
Tirsdag meddelte EU's udenrigschef, Federica Mogherini, at en delegation af højtstående embedsfolk er på vej til Venezuelas hovedstad, Caracas.
Her skal de foreslå løsninger på den tilspidsede situation i landet.
Fem personer mistede livet i oprøret, der blev skudt i gang 30.
april.
Endnu flere blev sårede, og 233 blev anholdt.
/ritzau/AFPFacebookTwitterKopier link




https://www.dr.dk/nyheder/politik/folketingsvalg/kandidattest-0






https://www.dr.dk/nyheder/udland/store-protester-ventes-under-retssag-om-dobbeltdrab-i-marokko

UdlandStore protester ventes under retssag om dobbeltdrab i MarokkoMarokkansk politi forventer store demonstrationer, når retssagen om dobbeltdrabet begynder den 16.
maj.
)08.
maj 2019 kl.
03.
51Bemærk: artiklen er mere end 30 dage gammelLæs opMarokkansk politi forventer store antiterror-protester under retssagen mod de mænd, der er tiltalt for drabene på danske Louisa Vesterager Jespersen og norske Maren Ueland i december sidste år.
Det oplyser en unavngiven politikilde til den norske avis Stavanger Aftenblad.
Kilden fortæller, at politiet forventer store demonstrationer i forbindelse med retssagen, der begynder i byen Salé nær hovedstaden Rabat 16.
maj.
- Folk er stadig meget oprørte, her et halvt år efter at de to skandinaviske studerende blev fundet dræbt.
Det i sig selv kan føre til store demonstrationer, siger politibetjenten, der ønsker at være anonym, til Stavanger Aftenblad.
- Den dato, retssagen begynder, øger sandsynligheden for demonstrationer.
Det gælder ikke kun i Salé, hvordan retssagen foregår, men også i Casablanca og Marrakesh.
16.
maj er en sårbar dato for marokkanerne.
Dagen huskes således for en række koordinerede selvmordsangreb i Casablanca i 2003, der dræbte 45 mennesker og sårede over 100 andre.
Angrebene var blandt andet rettet mod det belgiske konsulat, et jødisk center og en jødisk gravplads, et internationalt hotel og en spansk restaurant.
- Når retssagen efter terrorhandlingerne i Atlas-bjergene begynder, er der mange, som forventer, at folk vil demonstrere mod terrorisme.
Sagen begynder på 16-årsdagen for terroren i Casablanca.
- Vi kommer til at tage højde for store demonstrationer og vil bemande derefter for at varetage sikkerheden, siger politikilden til Stavanger Aftenblad.
Det var den 17.
december sidste år, at 24-årige Louisa Vesterager Jespersen og hendes norske veninde, 28-årige Maren Ueland, blev fundet dræbt ved deres telt i et populært vandreområde ikke langt fra landsbyen Imlil.
Efterfølgende kom det frem, at de to kvinder var blevet stukket med kniv og halshugget, og at de marokkanske myndigheder betragter sagen som terror.
En video, der viser en af kvinderne blive dræbt, florerede efterfølgende på internettet.
Fra dansk side holdes der øje med sagen, og den danske ambassade vil have en observatør i retten.
I alt er 24 mænd tiltalt i sagen.
Mindst tre af dem betegnes som hovedmistænkte og er tiltalt for at have udført selve drabene.
/ritzau/FacebookTwitterKopier link




https://www.dr.dk/nyheder/udland/elever-abner-ild-pa-skole-i-usa-en-er-draebt-og-flere-saret

UdlandElever åbner ild på skole i USA - en er dræbt og flere såretPolitiet har pågrebet to elever efter et skoleskyderi i Littleton, hvor Columbine-massakren fandt sted i 1999.
En rystet elev hentes af sine forældre, efter at to elever begyndte at skyde løs på skolen i Denver-forstaden Littleton.
08.
maj 2019 kl.
03.
50Bemærk: artiklen er mere end 30 dage gammelLæs opTo elever gik tirsdag ind på en skole i Denver-forstaden Littleton i delstaten Colorado og skød og sårede otte af deres skolekammerater, inden de blev pågrebet af politiet.
En af de sårede, en 18-årig elev, har efterfølgende mistet livet.
Flere andre ofre er i kritisk tilstand og i færd med at blive opereret på lokale hospitaler.
De sårede er alle 15 år eller ældre.
Det oplyser politichefen i Douglas County, Tony Spurlock, på et pressemøde tirsdag eftermiddag lokal tid.
Det skriver nyhedsbureauet Reuters.
Politichefen afviser at kommentere et muligt motiv til skyderiet og siger, at det endnu er for tidligt i efterforskningen til at kunne sige noget om.
De to mistænkte er henholdsvis en voksen og en mindreårig.
- De var ikke nogen, vi havde på radaren, siger Tony Spurlock ifølge nyhedsbureauet AP.
Hurtig reaktion reddede livSkolen, STEM (Science, Technology, Engineering and Math) School Highlands Ranch, ligger nær en politistation, og betjente var derfor hurtigt fremme på stedet, da de hørte skud derfra.
- Jeg er overbevist om, at den hurtige reaktion fra betjentene var med til at redde liv, siger politichef Tony Spurlock.
Skyderiet begyndte omkring klokken to tirsdag eftermiddag lokal tid.
Ifølge vicepolitichef i Douglas County Holly Nicholson-Kluth begyndte skyderiet i et område på skolen, hvor de mellemste elever har hjemme.
Skuddene fortsatte, da betjente ankom til stedet.
Ifølge vicepolitichefen vurderer myndighederne, at der ikke er flere gerningsmænd.
Elever blev efterfølgende bragt til en nærliggende idrætshal i busser for at blive genforenet med deres forældre.
Skyderi kort efter Colombine-mindedagSkyderiet sker mindre end en måned efter 20-årsdagen for massakren på Columbine High School, der også ligger i Littleton.
Columbine High School ligger blot otte kilometer fra STEM School Highlands Ranch.
12 elever og en lærer blev dræbt om morgenen den 20.
april 1999, da 18-årige Eric Harris og 17-årige Dylan Klebold i tre kvarter skød omkring sig med halvautomatiske våben i skolebiblioteket og andre steder på skolen, inden de tog deres eget liv.
24 elever blev såret.
På det tidspunkt var skyderiet det mest dødelige skoleskyderi i USA's historie.
/ritzau/FacebookTwitterKopier linkEmner:Uddannelse|Kriminalitet|USA|Politi




